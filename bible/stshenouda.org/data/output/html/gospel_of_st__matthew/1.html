<!DOCTYPE html>
<html>
<head>
  <meta charset="utf-8">
  <title>Gospel of St. Matthew</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
  <link href="../" rel="search">
  <script>
  const BIBLE = true;
  </script>
  <link href="../gospel_of_st__matthew/2.html" rel="next">
  <link href="../malachi/4.html" rel="prev">
</head>
<body>
  <h3 id="gospel_of_st._matthew1">Gospel of St. Matthew 1</h3>

  <table>
    <tr>
      <td>ⲉⲩⲁⲅⲅⲉⲗⲓⲟⲛ ⲕⲁⲧⲁ ⲙⲁⲧⲑⲉⲟⲛ</td>
      <td>ⲡⲉⲩⲁⲅⲅⲉⲗⲓⲟⲛ ⲉⲧⲟⲩⲁⲁⲃ ⲛ̅ⲕⲁⲧⲁ ⲙⲁⲑⲑⲁⲓⲟⲥ ⲥⲩⲛ ⲑ(ⲉⲱⲓ)</td>
      <td>
      </td>
      <td>
      </td>
    </tr>

    <tr>
      <td><span style="color:#b00e23">(ⲁ̅)</span> ⲡϫⲱⲙ ⲙ̀ⲙⲓⲥⲓ ⲛ̀ⲧⲉ ⲓⲏ̅ⲥ̅ ⲡⲭ̅ⲥ̅
      ⲡϣⲏⲣⲓ ⲛ̀ⲇⲁⲩⲓⲇ ⲡϣⲏⲣⲓ ⲛ̀ⲁⲃⲣⲁⲁⲙ</td>
      <td><span style="color:#b00e23">(ⲁ̅)</span> ⲡϫⲱⲱⲙⲉ ⲙ̅ⲡⲉϫⲡⲟ ⲛ̅ⲓ̅ⲥ̅ ⲡⲉⲭ̅ⲥ̅
      ⲡϣⲏⲣⲉ ⲛ̅ⲇⲁⲩⲉⲓⲇ ⲡϣⲏⲣⲉ ⲛ̅ⲁⲃⲣⲁϩⲁⲙ.</td>
      <td><span style="color:#b00e23">(1)</span> The birth-book of Jesus
      Christ, the son of David, the son of Abraam.</td>
      <td><span style="color:#b00e23">(1)</span> Βίβλος γενέσεως Ἰησοῦ χριστοῦ
      υἱοῦ Δαυὶδ υἱοῦ Ἀβραάμ.</td>
    </tr>

    <tr>
      <td><span style="color:#b00e23">(ⲃ̅)</span> ⲁⲃⲣⲁⲁⲙ ⲇⲉ ⲁϥϫⲫⲉ ⲓⲥⲁⲁⲕ ⲓⲥⲁⲁⲕ
      ⲇⲉ ⲁϥϫⲫⲉ ⲓⲁⲕⲱⲃ ⲓⲁⲕⲱⲃ ⲇⲉ ⲁϥϫⲫⲉ ⲓⲟⲩⲇⲁⲥ ⲛⲉⲙ ⲛⲉϥⲥⲛⲏⲟⲩ</td>
      <td><span style="color:#b00e23">(ⲃ̅)</span> ⲁⲃⲣⲁϩⲁⲙ ⲁϥϫⲡⲟ ⲛ̅ⲓ̈ⲥⲁⲁⲕ.
      ⲓ̈ⲥⲁⲁⲕ ⲇⲉ ⲁϥϫⲡⲟ ⲛ̅ⲓ̈ⲁⲕⲱⲃ. ⲓ̈ⲁⲕⲱⲃ ⲇⲉ ⲁϥϫⲡⲟ ⲛ̅ⲓ̈ⲟⲩⲇⲁⲥ ⲙⲛ̅ ⲛⲉϥⲥⲛⲏⲩ.</td>
      <td><span style="color:#b00e23">(2)</span> And Abraam begat Isaac; and
      Isaac begat Jacob; and Jacob begat Judas and his brothers.</td>
      <td><span style="color:#b00e23">(2)</span> Ἀβραὰμ ἐγέννησεν τὸν Ἰσαάκ,
      Ἰσαὰκ δὲ ἐγέννησεν τὸν Ἰακώβ, Ἰακὼβ δὲ ἐγέννησεν τὸν Ἰούδαν καὶ τοὺς
      ἀδελφοὺς αὐτοῦ,</td>
    </tr>

    <tr>
      <td><span style="color:#b00e23">(ⲅ̅)</span> ⲓⲟⲩⲇⲁⲥ ⲇⲉ ⲁϥϫⲫⲉ ⲫⲁⲣⲉⲥ ⲛⲉⲙ
      ⲍⲁⲣⲁ ⲉ̀ⲃⲟⲗ ϧⲉⲛ ⲑⲁⲙⲁⲣ ⲫⲁⲣⲉⲥ ⲇⲉ ⲁϥϫⲫⲉ ⲉⲥⲣⲱⲙ. ⲉⲥⲣⲱⲙ ⲇⲉ ⲁϥϫⲫⲉ ⲁⲣⲁⲙ</td>
      <td><span style="color:#b00e23">(ⲅ̅)</span> ⲓ̈ⲟⲩⲇⲁⲥ ⲇⲉ ⲁϥϫⲡⲟ ⲙ̅ⲫⲁⲣⲉⲥ ⲙⲛ̅
      ⲍⲁⲣⲁ ⲉⲃⲟⲗ ϩⲛ̅ ⲑⲁⲙⲁⲣ. ⲫⲁⲣⲉⲥ ⲇⲉ ⲁϥϫⲡⲟ ⲛ̅ⲉⲥⲣⲱⲙ. ⲉⲥⲣⲱⲙ ⲇⲉ ⲁϥϫⲡⲟ ⲛ̅ⲁⲣⲁⲙ.</td>
      <td><span style="color:#b00e23">(3)</span> And Judas begat Phares and
      Zara from Tamar; and Phares begat Esrom; and Esrom begat Aram.</td>
      <td><span style="color:#b00e23">(3)</span> Ἰούδας δὲ ἐγέννησεν τὸν Φαρὲς
      καὶ τὸν Ζάρα ἐκ τῆς Θαμάρ, Φαρὲς δὲ ἐγέννησεν τὸν Ἑσρώμ, Ἑσρὼμ δὲ
      ἐγέννησεν τὸν Ἀράμ,</td>
    </tr>

    <tr>
      <td><span style="color:#b00e23">(ⲇ̅)</span> ⲁⲣⲁⲙ ⲇⲉ ⲁϥϫⲫⲉ ⲁⲙⲓⲛⲁⲇⲁⲃ
      ⲁⲙⲓⲛⲁⲇⲁⲃ ⲇⲉ ⲁϥϫⲫⲉ ⲛⲁⲥⲥⲱⲛ ⲛⲁⲥⲥⲱⲛ ⲇⲉ ⲁϥϫⲫⲉ ⲥⲁⲗⲙⲱⲛ</td>
      <td><span style="color:#b00e23">(ⲇ̅)</span> ⲁⲣⲁⲙ ⲇⲉ ⲁϥϫⲡⲟ ⲛ̅ⲁⲙⲓⲛⲁⲇⲁⲃ.
      ⲁⲙⲓⲛⲁⲇⲁⲃ ⲇⲉ ⲁϥϫⲡⲟ ⲛ̅&lt;ⲛ&gt;ⲁⲁⲥⲥⲱⲛ. ⲛⲁⲁⲥⲥⲱⲛ ⲇⲉ ⲁϥϫⲡⲟ ⲛ̅ⲥⲁⲗⲙⲱⲛ.</td>
      <td><span style="color:#b00e23">(4)</span> And Aram begat Aminadab; and
      Aminadab begat Nasson; and Nasson begat Salmon.</td>
      <td><span style="color:#b00e23">(4)</span> Ἀρὰμ δὲ ἐγέννησεν τὸν
      Ἀμιναδάβ, Ἀμιναδὰβ δὲ ἐγέννησεν τὸν Ναασσών, Ναασσὼν δὲ ἐγέννησεν τὸν
      Σαλμών,</td>
    </tr>

    <tr>
      <td><span style="color:#b00e23">(ⲉ̅)</span> ⲥⲁⲗⲙⲱⲛ ⲇⲉ ⲁϥϫⲫⲉ ⲃⲟⲉⲥ ⲉ̀ⲃⲟⲗ
      ϧⲉⲛ ⲣⲏⲭⲁⲃ ⲃⲟⲉⲥ ⲇⲉ ⲁϥϫⲫⲉ ⲓⲟⲩⲃⲏⲇ ⲓⲟⲩⲃⲏⲇ ⲇⲉ ⲁϥϫⲫⲉ ⲓⲉⲥⲥⲉ</td>
      <td><span style="color:#b00e23">(ⲉ̅)</span> ⲥⲁⲗⲙⲱⲛ ⲇⲉ ⲁϥϫⲡⲟ ⲛ̅ⲃⲟⲉⲥ ⲉⲃⲟⲗ
      ϩⲛ̅ ϩⲣⲁⲭⲁⲃ. ⲃⲟⲉⲥ ⲇⲉ ⲁϥϫⲡⲟ ⲛ̅ⲓ̈ⲱⲃⲏⲇ ⲉⲃⲟⲗ ϩⲛ̅ ϩⲣⲟⲩⲑ. ⲓ̈ⲱⲃⲏⲇ ⲇⲉ ⲁϥϫⲡⲟ
      ⲛ̅ⲓ̈ⲉⲥⲥⲁⲓ.</td>
      <td><span style="color:#b00e23">(5)</span> And Salmon begat Boes from
      Rechab; and Boes begat Jubed; and Jubed begat Jesse.</td>
      <td><span style="color:#b00e23">(5)</span> Σαλμὼν δὲ ἐγέννησεν τὸν Βόες
      ἐκ τῆς Ῥαχάβ, Βόες δὲ ἐγέννησεν τὸν Ἰωβὴδ ἐκ τῆς Ῥούθ, Ἰωβὴδ δὲ ἐγέννησεν
      τὸν Ἰεσσαί,</td>
    </tr>

    <tr>
      <td><span style="color:#b00e23">(ⲋ̅)</span> ⲓⲉⲥⲥⲉ ⲇⲉ ⲁϥϫⲫⲉ ⲇⲁⲩⲓⲇ ⲇⲁⲩⲓⲇ ⲇⲉ
      ⲁϥϫⲫⲉ ⲥⲟⲗⲟⲙⲱⲛ ⲉ̀ⲃⲟⲗ ϧⲉⲛ ⲑⲁ ⲟⲩⲣⲓⲁⲥ</td>
      <td><span style="color:#b00e23">(ⲋ̅)</span> ⲓ̈ⲉⲥⲥⲁⲓ ⲇⲉ ⲁϥϫⲡⲟ ⲛ̅ⲇⲁⲩⲉⲓⲇ.
      ⲡⲣ̅ⲣⲟ. ⲇⲁⲩⲉⲓⲇ ⲇⲉ ⲁϥϫⲡⲟ ⲛ̅ⲥⲟⲗⲟⲙⲱⲛ ⲉⲃⲟⲗ ϩⲛ̅ ⲑⲓⲙⲉ ⲛ̅ⲟⲩⲣⲓⲁⲥ.</td>
      <td><span style="color:#b00e23">(6)</span> And Jesse begat David, and
      David begat Solomon from the wife of Urias.</td>
      <td><span style="color:#b00e23">(6)</span> Ἰεσσαὶ δὲ ἐγέννησεν τὸν Δαυὶδ
      τὸν βασιλέα.</td>
    </tr>

    <tr>
      <td><span style="color:#b00e23">(ⲍ̅)</span> ⲥⲟⲗⲟⲙⲱⲛ ⲇⲉ ⲁϥϫⲫⲉ ⲣⲟⲃⲟⲁⲙ
      ⲣⲟⲃⲟⲁⲙ ⲇⲉ ⲁϥϫⲫⲉ ⲁⲃⲓⲁ ⲁⲃⲓⲁ ⲇⲉ ⲁϥϫⲫⲉ ⲁⲥⲁⲫ</td>
      <td><span style="color:#b00e23">(ⲍ̅)</span> ⲥⲟⲗⲟⲙⲱⲛ ⲇⲉ ⲁϥϫⲡⲟ ⲛ̅ϩⲣⲟⲃⲟⲁⲙ.
      ϩⲣⲟⲃⲟⲁⲙ ⲇⲉ ⲁϥϫⲡⲟ ⲛ̅ⲁⲃⲓⲁ. ⲁⲃⲓⲁⲥ ⲇⲉ ⲁϥϫⲡⲟ ⲛ̅ⲁⲥⲁⲫ.</td>
      <td><span style="color:#b00e23">(7)</span> And Solomon begat Roboam; and
      Roboam begat Abia; and Abia begat Asaph.</td>
      <td><span style="color:#b00e23">(7)</span> Σολομὼν δὲ ἐγέννησεν τὸν
      Ῥοβοάμ, Ῥοβοὰμ δὲ ἐγέννησεν τὸν Ἀβιά, Ἀβιὰ δὲ ἐγέννησεν τὸν Ἀσάφ,</td>
    </tr>

    <tr>
      <td><span style="color:#b00e23">(ⲏ̅)</span> ⲁⲥⲁⲫ ⲇⲉ ⲁϥϫⲫⲉ ⲓⲱⲥⲁⲫⲁⲧ ⲓⲱⲥⲁⲫⲁⲧ
      ⲇⲉ ⲁϥϫⲫⲉ ⲓⲱⲣⲁⲙ ⲓⲱⲣⲁⲙ ⲇⲉ ⲁϥϫⲫⲉ ⲟⲍⲓⲁⲥ</td>
      <td><span style="color:#b00e23">(ⲏ̅)</span> ⲁⲥⲁⲫ ⲇⲉ ⲁϥϫⲡⲟ ⲛ̅ⲓ̈ⲱⲥⲁⲫⲁⲧ.
      ⲓ̈ⲱⲥⲁⲫⲁⲧ ⲇⲉ ⲁϥϫⲡⲟ ⲛ̅ⲓ̈ⲱⲣⲁⲙ. ⲓ̈ⲱⲣⲁⲙ ⲇⲉ ⲁϥϫⲡⲟ ⲛ̅ⲟⲍⲉⲓⲁⲥ.</td>
      <td><span style="color:#b00e23">(8)</span> And Asaph begat Josaphat; and
      Josaphat begat Joram; and Joram begat Ozias.</td>
      <td><span style="color:#b00e23">(8)</span> Ἀσὰφ δὲ ἐγέννησεν τὸν Ἰωσαφάτ,
      Ἰωσαφὰτ δὲ ἐγέννησεν τὸν Ἰωράμ, Ἰωρὰμ δὲ ἐγέννησεν τὸν Ὀζίαν,</td>
    </tr>

    <tr>
      <td><span style="color:#b00e23">(ⲑ̅)</span> ⲟⲍⲓⲁⲥ ⲇⲉ ⲁϥϫⲫⲉ ⲓⲱⲁⲑⲁⲙ ⲓⲱⲁⲑⲁⲙ
      ⲇⲉ ⲁϥϫⲫⲉ ⲁⲭⲁⲍ ⲁⲭⲁⲍ ⲇⲉ ⲁϥϫⲫⲉ ⲉⲍⲉⲕⲓⲁⲥ</td>
      <td><span style="color:#b00e23">(ⲑ̅)</span> ⲟⲍⲉⲓⲁⲥ ⲇⲉ ⲁϥϫⲡⲟ ⲛ̅ⲓ̈ⲱⲁⲑⲁⲙ.
      ⲓ̈ⲱ{ⲛ}ⲁⲑⲁⲙ ⲇⲉ ⲁϥϫⲡⲟ ⲛ̅ⲁⲭⲁⲍ. ⲁⲭⲁⲍ ⲇⲉ ⲁϥϫⲡⲟ ⲛ̅ⲉⲍⲉⲕⲉⲓⲁⲥ.</td>
      <td><span style="color:#b00e23">(9)</span> And Ozias begat Joatham; and
      Joatham begat Achaz; and Achaz begat Ezekias.</td>
      <td><span style="color:#b00e23">(9)</span> Ὀζίας δὲ ἐγέννησεν τὸν Ἰωαθάμ,
      Ἰωαθὰμ δὲ ἐγέννησεν τὸν Ἀχάζ, Ἀχὰζ δὲ ἐγέννησεν τὸν Ἑζεκίαν,</td>
    </tr>

    <tr>
      <td><span style="color:#b00e23">(ⲓ̅)</span> ⲉⲍⲉⲕⲓⲁⲥ ⲇⲉ ⲁϥϫⲫⲉ ⲙⲁⲛⲁⲥⲥⲏ
      ⲙⲁⲛⲁⲥⲥⲏ ⲇⲉ ⲁϥϫⲫⲉ ⲁⲙⲱⲥ ⲁⲙⲱⲥ ⲇⲉ ⲁϥϫⲫⲉ ⲓⲱⲥⲓⲁⲥ</td>
      <td><span style="color:#b00e23">(ⲓ̅)</span> ⲉⲍⲉⲕⲉⲓⲁⲥ ⲇⲉ ⲁϥϫⲡⲟ ⲙ̅ⲙⲁⲛⲁⲥⲥⲏ.
      ⲙⲁⲛⲁⲥⲥⲏ ⲇⲉ ⲁϥϫⲡⲟ ⲛ̅ϩⲁⲙⲱⲥ. ϩⲁⲙⲱⲥ ⲇⲉ ⲁϥϫⲡⲟ ⲛ̅ⲓ̈ⲱⲥⲓⲁⲥ.</td>
      <td><span style="color:#b00e23">(10)</span> And Ezekias begat Manasse;
      and Manasse begat Amos; and Amos begat Josias.</td>
      <td><span style="color:#b00e23">(10)</span> Ἑζεκίας δὲ ἐγέννησεν τὸν
      Μανασσῆ, Μανασσῆς δὲ ἐγέννησεν τὸν Ἀμώς, Ἀμὼς δὲ ἐγέννησεν τὸν
      Ἰωσίαν,</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲓⲱⲥⲓⲁⲥ ⲇⲉ ⲁϥϫⲫⲉ ⲓⲉⲭⲟⲛⲓⲁⲥ
      ⲛⲉⲙ ⲛⲉϥⲥⲛⲏⲟⲩ ϩⲓ ⲡⲓⲟⲩⲱⲧⲉⲃ ⲉ̀ⲃⲟⲗ ⲛ̀ⲧⲉ ⲃⲁⲃⲩⲗⲱⲛ</td>
      <td><span style="color:#b00e23">(ⲓ̅ⲁ̅)</span> ⲓ̈ⲱⲥⲓⲁⲥ ⲇⲉ ⲁϥϫⲡⲟ
      ⲛ̅ⲓ̈ⲉⲭⲟⲛⲓⲁⲥ ⲙⲛ̅ ⲛⲉϥⲥⲛⲏⲩ ϩⲓ ⲡⲡⲱⲱⲛⲉ ⲉⲃⲟⲗ ⲛ̅ⲧⲃⲁⲃⲩⲗⲱⲛ.</td>
      <td><span style="color:#b00e23">(11)</span> And Josias begat Jechonias
      and his brothers, at the time of the migration to Babylon.</td>
      <td><span style="color:#b00e23">(11)</span> Ἰωσίας δὲ ἐγέννησεν τὸν
      Ἰεχονίαν καὶ τοὺς ἀδελφοὺς αὐτοῦ ἐπὶ τῆς μετοικεσίας Βαβυλῶνος.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲙⲉⲛⲉⲛⲥⲁ ⲡⲓⲟⲩⲱⲧⲉⲃ ⲉ̀ⲃⲟⲗ ⲛ̀ⲧⲉ
      ⲃⲁⲃⲩⲗⲱⲛ ⲓⲉⲭⲟⲛⲓⲁⲥ ⲁϥϫⲫⲉ ⲥⲁⲗⲁⲑⲓⲏⲗ ⲥⲁⲗⲁⲑⲓⲏⲗ ⲇⲉ ⲁϥϫⲫⲉ ⲍⲟⲣⲟⲃⲁⲃⲉⲗ</td>
      <td><span style="color:#b00e23">(ⲓ̅ⲃ̅)</span> ⲙⲛ̅ⲛ̅ⲥⲁ ⲡⲡⲱⲱⲛⲉ ⲇⲉ ⲉⲃⲟⲗ
      ⲛ̅ⲧⲃⲁⲃⲩⲗⲱⲛ. ⲓ̈ⲉⲭⲟⲛⲓⲁⲥ ⲁϥϫⲡⲟ ⲛ̅ⲥⲁⲗⲁⲑⲓⲏⲗ. ⲥⲁⲗⲁⲑⲓⲏⲗ ⲇⲉ ⲁϥϫⲡⲟ
      ⲛ̅ⲍⲟⲣⲟⲃⲁⲃⲉⲗ.</td>
      <td><span style="color:#b00e23">(12)</span> After the migration to
      Babylon, Jechonias begat Salathiel; and Salathiel begat Zorobabel.</td>
      <td><span style="color:#b00e23">(12)</span> Μετὰ δὲ τὴν μετοικεσίαν
      Βαβυλῶνος Ἰεχονίας ἐγέννησεν τὸν Σαλαθιήλ, Σαλαθιὴλ δὲ ἐγέννησεν τὸν
      Ζοροβαβέλ,</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲍⲟⲣⲟⲃⲁⲃⲉⲗ ⲇⲉ ⲁϥϫⲫⲉ ⲁⲃⲓⲟⲩⲇ
      ⲁⲃⲓⲟⲩⲇ ⲇⲉ ⲁϥϫⲫⲉ ⲉⲗⲓⲁ̀ⲕⲓⲙ ⲉⲗⲓⲁ̀ⲕⲓⲙ ⲇⲉ ⲁϥϫⲫⲉ ⲁⲍⲱⲣ</td>
      <td><span style="color:#b00e23">(ⲓ̅ⲅ̅)</span> ⲍⲟⲣⲟⲃⲁⲃⲉⲗ ⲇⲉ ⲁϥϫⲡⲟ
      ⲛ̅ⲁⲃⲓⲟⲩⲇ. ⲁⲃⲓⲟⲩⲇ ⲇⲉ ⲁϥϫⲡⲟ ⲛ̅ⲉⲗⲓⲁⲕⲓⲙ. ⲉⲗⲓⲁⲕⲓⲙ ⲇⲉ ⲁϥϫⲡⲟ ⲛ̅ⲁⲍⲱⲣⲁ.</td>
      <td><span style="color:#b00e23">(13)</span> And Zorobabel begat Abiud:
      and Abiud begat Eliakim; and Eliakim begat Azor.</td>
      <td><span style="color:#b00e23">(13)</span> Ζοροβαβὲλ δὲ ἐγέννησεν τὸν
      Ἀβιούδ, Ἀβιοὺδ δὲ ἐγέννησεν τὸν Ἐλιακίμ, Ἐλιακὶμ δὲ ἐγέννησεν τὸν
      Ἀζώρ,</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲁⲍⲱⲣ ⲇⲉ ⲁϥϫⲫⲉ ⲥⲁⲇⲱⲕ ⲥⲁⲇⲱⲕ
      ⲇⲉ ⲁϥϫⲫⲉ ⲁⲭⲓⲛ ⲁⲭⲓⲛ ⲇⲉ ⲁϥϫⲫⲉ ⲉⲗⲓⲟⲩⲇ</td>
      <td><span style="color:#b00e23">(ⲓ̅ⲇ̅)</span> ⲁⲍⲱⲣⲁⲥ ⲇⲉ ⲁϥϫⲡⲟ ⲛ̅ⲥⲁⲇⲱⲕ.
      ⲥⲁⲇⲱⲕ ⲇⲉ ⲁϥϫⲡⲟ ⲛ̅ⲁⲭⲉⲓⲙ. ⲁⲭⲉⲓⲙ ⲇⲉ ⲁϥϫⲡⲟ ⲛ̅ⲉⲗⲓⲟⲩⲇ.</td>
      <td><span style="color:#b00e23">(14)</span> And Azor begat Sadok; and
      Sadok begat Achin; and Achin begat Eliud.</td>
      <td><span style="color:#b00e23">(14)</span> Ἀζὼρ δὲ ἐγέννησεν τὸν Σαδώκ,
      Σαδὼκ δὲ ἐγέννησεν τὸν Ἀχίμ, Ἀχὶμ δὲ ἐγέννησεν τὸν Ἐλιούδ,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲉⲗⲓⲟⲩⲇ ⲇⲉ ⲁϥϫⲫⲉ ⲉⲗⲉⲁⲍⲁⲣ
      ⲉⲗⲉⲁⲍⲁⲣ ⲇⲉ ⲁϥϫⲫⲉ ⲙⲁⲧⲑⲁⲛ ⲙⲁⲧⲑⲁⲛ ⲇⲉ ⲁϥϫⲫⲉ ⲓⲁⲕⲱⲃ</td>
      <td><span style="color:#b00e23">(ⲓ̅ⲉ̅)</span> ⲉⲗⲓⲟⲩⲇ ⲇⲉ ⲁϥϫⲡⲟ ⲛ̅ⲉⲗⲉⲁⲍⲁⲣ.
      ⲉⲗⲉⲁⲍⲁⲣ ⲇⲉ ⲁϥϫⲡⲟ ⲙ̅ⲙⲁⲧⲑⲁⲙ. ⲙⲁⲧⲑⲁⲙ ⲇⲉ ⲁϥϫⲡⲟ ⲛ̅ⲓ̈ⲁⲕⲱⲃ.</td>
      <td><span style="color:#b00e23">(15)</span> And Eliud begat Eleazar; and
      Eleazar begat Matthewthan; and Matthewthan begat Jacob.</td>
      <td><span style="color:#b00e23">(15)</span> Ἐλιοὺδ δὲ ἐγέννησεν τὸν
      Ἐλεάζαρ, Ἐλεάζαρ δὲ ἐγέννησεν τὸν Ματθάν, Ματθὰν δὲ ἐγέννησεν τὸν
      Ἰακώβ,</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲓⲁⲕⲱⲃ ⲇⲉ ⲁϥϫⲫⲉ ⲓⲱⲥⲏⲫ ⲡϩⲁⲓ
      ⲙ̀ⲙⲁⲣⲓⲁ ⲑⲏ ⲉⲧⲁⲥⲙⲉⲥ ⲓⲏ̅ⲥ̅ ⲫⲏ ⲉⲧⲟⲩⲙⲟⲩϯ ⲉ̀ⲣⲟϥ ϫⲉ ⲡⲭ̅ⲥ̅</td>
      <td><span style="color:#b00e23">(ⲓ̅ⲋ̅)</span> ⲓ̈ⲁⲕⲱⲃ ⲇⲉ ⲁϥϫⲡⲟ ⲛ̅ⲓ̈ⲱⲥⲏⲫ
      ⲡϩⲁⲓ ⲙ̅ⲙⲁⲣⲓⲁ. ⲧⲁⲓ̈ ⲛ̅ⲧⲁⲩϫⲡⲉ ⲓ̅ⲥ̅ ⲉⲃⲟⲗ ⲛ̅ϩⲏⲧⲥ̅. ⲡⲁⲓ̈ ⲛ̅ϣⲁⲩⲙⲟⲩⲧⲉ ⲉⲣⲟϥ ϫⲉ
      ⲡⲉⲭ̅ⲥ̅.</td>
      <td><span style="color:#b00e23">(16)</span> And Jacob begat Joseph the
      husband of Mary, who bare Jesus who is called Christ.</td>
      <td><span style="color:#b00e23">(16)</span> Ἰακὼβ δὲ ἐγέννησεν τὸν Ἰωσὴφ
      τὸν ἄνδρα Μαρίας, ἐξ ἧς ἐγεννήθη Ἰησοῦς ὁ λεγόμενος χριστός.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ϫⲱⲟⲩ ⲛⲓⲃⲉⲛ ⲓⲥϫⲉⲛ ⲁⲃⲣⲁⲁⲙ ϣⲁ
      ⲇⲁⲩⲓⲇ ⲓ̅ⲇ̅ ⲛ̀ϫⲱⲟⲩ ⲟⲩⲟϩ ⲓⲥϫⲉⲛ ⲇⲁⲩⲓⲇ ϣⲁ ⲡⲓⲟⲩⲱⲧⲉⲃ ⲉ̀ⲃⲟⲗ ⲛ̀ⲧⲉ ⲃⲁⲃⲩⲗⲱⲛ ⲓ̅ⲇ̅
      ⲛ̀ϫⲱⲟⲩ ⲟⲩⲟϩ ⲓⲥϫⲉⲛ ⲡⲓⲟⲩⲱⲧⲉⲃ ⲉ̀ⲃⲟⲗ ⲛ̀ⲧⲉ ⲃⲁⲃⲩⲗⲱⲛ ϣⲁ ⲡⲭ̅ⲥ̅ ⲓ̅ⲇ̅ ⲛ̀ϫⲱⲟⲩ</td>
      <td><span style="color:#b00e23">(ⲓ̅ⲍ̅)</span> ⲅⲉⲛⲉⲁ ϭⲉ ⲛⲓⲙ ϫⲓⲛ ⲁⲃⲣⲁϩⲁⲙ ϣⲁ
      ⲉϩⲣⲁⲓ̈ ⲉⲇⲁⲩⲉⲓⲇ ⲙⲛ̅ⲧⲁϥⲧⲉ ⲛ̅ⲅⲉⲛⲉⲁ. ⲁⲩⲱ ϫⲓⲛ ⲇⲁⲩⲉⲓⲇ ϣⲁ ⲉϩⲣⲁⲓ̈ ⲉⲡⲡⲱⲱⲛⲉ ⲉⲃⲟⲗ
      ⲛ̅ⲧⲃⲁⲃⲩⲗⲱⲛ ⲙⲛ̅ⲧⲁϥⲧⲉ ⲛ̅ⲅⲉⲛⲉⲁ. ⲁⲩⲱ ϫⲓⲛ ⲉⲡⲡⲱⲱⲛⲉ ⲉⲃⲟⲗ ⲛ̅ⲧⲃⲁⲃⲩⲗⲱⲛ ϣⲁ ⲉϩⲣⲁⲓ̈
      ⲉⲡⲉⲭ̅ⲥ̅ ⲙⲛ̅ⲧⲁϥⲧⲉ ⲛ̅ⲅⲉⲛⲉⲁ.</td>
      <td><span style="color:#b00e23">(17)</span> All the generations from
      Abraam to David are fourteen generations; and from David to the migration
      to Babylon fourteen generations; and from the migration to Babylon to
      Christ fourteen generations.</td>
      <td><span style="color:#b00e23">(17)</span> Πᾶσαι οὖν αἱ γενεαὶ ἀπὸ
      Ἀβραὰμ ἕως Δαυὶδ γενεαὶ δεκατέσσαρες, καὶ ἀπὸ Δαυὶδ ἕως τῆς μετοικεσίας
      Βαβυλῶνος γενεαὶ δεκατέσσαρες, καὶ ἀπὸ τῆς μετοικεσίας Βαβυλῶνος ἕως τοῦ
      χριστοῦ γενεαὶ δεκατέσσαρες.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲡ̀ϫⲓⲛⲙⲓⲥⲓ ⲛ̀ⲓⲏ̅ⲥ̅ ⲡⲭ̅ⲥ̅ ⲛⲉ
      ⲟⲩ ⲡⲁⲓⲣⲏϯ ⲉⲧⲁⲩⲱⲡ ⲛ̀ⲥⲁ ⲧⲉϥⲙⲁⲩ ⲙⲁⲣⲓⲁ ⲛ̀ⲓⲱⲥⲏⲫ ⲙ̀ⲡⲁⲧⲟⲩⲥⲟⲩⲉⲛ ⲛⲟⲩⲉⲣⲏⲟⲩ ⲁⲩϫⲉⲙⲥ
      ⲉⲥⲙⲃⲟⲕⲓ ⲉ̀ⲃⲟⲗ ϧⲉⲛ ⲟⲩⲡⲛ̅ⲁ̅ ⲉϥⲟⲩⲁⲃ</td>
      <td><span style="color:#b00e23">(ⲓ̅ⲏ̅)</span> ⲡⲉϫⲡⲟ ⲇⲉ ⲛ̅ⲓ̅ⲥ̅ ⲡⲉⲭ̅ⲥ̅
      ⲛ̅ⲉⲩⲧⲉⲓ̈ϩⲉ ⲡⲉ. ⲛ̅ⲧⲉⲣⲟⲩϣⲡ̅ ⲧⲟⲟⲧⲥ̅ ⲛ̅ⲧⲉϥⲙⲁⲁⲩ ⲙⲁⲣⲓⲁ ⲛ̅ⲓⲱⲥⲏⲫ. ⲉⲙⲡⲁⲧⲟⲩⲃⲱⲕ
      ⲉϩⲟⲩⲛ ϣⲁ ⲛⲉⲩⲉⲣⲏⲩ. ⲁⲩϩⲉ ⲉⲣⲟⲥ ⲉⲥⲉⲉⲧ ⲉⲃⲟⲗ ϩⲛ̅ ⲟⲩⲡⲛ̅ⲁ̅ ⲉϥⲟⲩⲁⲁⲃ.</td>
      <td><span style="color:#b00e23">(18)</span> The birth of Jesus Christ was
      thus: Mary his mother having been betrothed to Joseph, before they knew
      each other she was found with child from the Holy Spirit.</td>
      <td><span style="color:#b00e23">(18)</span> Τοῦ δὲ Ἰησοῦ χριστοῦ ἡ
      γένεσις οὕτως ἦν. μνηστευθείσης τῆς μητρὸς αὐτοῦ Μαρίας τῷ Ἰωσήφ, πρὶν ἢ
      συνελθεῖν αὐτοὺς εὑρέθη ἐν γαστρὶ ἔχουσα ἐκ πνεύματος ἁγίου.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲓⲱⲥⲏⲫ ⲇⲉ ⲡⲉⲥϩⲁⲓ ⲛⲉ ⲟⲩⲑⲙⲏⲓ
      ⲡⲉ ⲟⲩⲟϩ ⲛ̀ϥⲟⲩⲱϣ ⲁⲛ ⲉ̀ⲁⲓⲥ ⲛ̀ⲥⲣⲁϩ ⲁϥⲥⲟϭⲛⲓ ⲉ̀ⲭⲁⲥ ⲉ̀ⲃⲟⲗ ⲛ̀ⲭⲱⲡ</td>
      <td><span style="color:#b00e23">(ⲓ̅ⲑ̅)</span> ⲓ̈ⲱⲥⲏⲫ ⲇⲉ ⲡⲉⲥϩⲁⲓ
      ⲉⲛⲉⲩⲇⲓⲕⲁⲓⲟⲥ ⲡⲉ. ⲁⲩⲱ ⲛⲉϥⲟⲩⲱϣ ⲁⲛ ⲉϯ ⲙ̅ⲡⲉⲥⲥⲟⲉⲓⲧ ⲁϥⲟⲩⲱϣ ⲉⲛⲟϫⲥ̅ ⲉⲃⲟⲗ
      ⲛ̅ϫⲓⲟⲩⲉ.</td>
      <td><span style="color:#b00e23">(19)</span> And Joseph her husband was
      righteous, and not wishing to make her a public example, he intended to
      put her away secretly.</td>
      <td><span style="color:#b00e23">(19)</span> Ἰωσὴφ δὲ ὁ ἀνὴρ αὐτῆς,
      δίκαιος ὢν καὶ μὴ θέλων αὐτὴν δειγματίσαι, ἐβουλήθη λάθρᾳ ἀπολῦσαι
      αὐτήν.</td>
    </tr>

    <tr>
      <td><span style="color:#b00e23">(ⲕ̅)</span> ⲛⲁⲓ ⲇⲉ ⲉⲧⲁϥⲙⲟⲕⲙⲉⲕ ⲉ̀ⲣⲱⲟⲩ
      ϩⲏⲡⲡⲉ ⲓⲥ ⲟⲩⲁⲅⲅⲉⲗⲟⲥ ⲛ̀ⲧⲉ ⲡϭ̅ⲥ̅ ⲁϥⲟⲩⲟⲛϩϥ ⲉ̀ⲓⲱⲥⲏⲫ ϧⲉⲛ ⲟⲩⲣⲁⲥⲟⲩⲓ ⲉϥϫⲱ ⲙ̀ⲙⲟⲥ ϫⲉ
      ⲓⲱⲥⲏⲫ ⲡ̀ϣⲏⲣⲓ ⲛ̀ⲇⲁⲩⲓⲇ ⲙ̀ⲡⲉⲣⲉⲣϩⲟϯ ⲉ̀ϣⲉⲡ ⲙⲁⲣⲓⲁ ⲧⲉⲕⲥ̀ϩⲓⲙⲓ ⲉ̀ⲣⲟⲕ ⲫⲏ ⲅⲁⲣ
      ⲉⲧⲉⲥⲛⲁⲙⲁⲥϥ ⲟⲩⲉ̀ⲃⲟⲗ ϧⲉⲛ ⲟⲩⲡⲛ̅ⲁ̅ ⲉϥⲟⲩⲁⲃ ⲡⲉ</td>
      <td><span style="color:#b00e23">(ⲕ̅)</span> ⲛⲁⲓ̈ ⲇⲉ ⲛ̅ⲧⲉⲣⲉϥⲙⲉⲉⲩⲉ ⲉⲣⲟⲟⲩ
      ⲉⲓⲥ ⲡⲁⲅⲅⲉⲗⲟⲥ ⲙ̅ⲡϫⲟⲉⲓⲥ ⲁϥⲟⲩⲱⲛϩ ⲛⲁϥ ⲉⲃⲟⲗ ϩⲛ̅ ⲟⲩⲣⲁⲥⲟⲩ ⲉϥϫⲱ ⲙ̅ⲙⲟⲥ. ϫⲉ ⲓ̈ⲱⲥⲏⲫ
      ⲡϣⲏⲣⲉ ⲛ̅ⲇⲁⲩⲉⲓⲇ ⲙ̅ⲡⲣ̅ⲣ̅ϩⲟⲧⲉ ⲉϫⲓ ⲙ̅ⲙⲁⲣⲓⲁ ⲧⲉⲕⲥϩⲓⲙⲉ. ⲡⲉⲧⲟⲩⲛⲁϫⲡⲟϥ ⲅⲁⲣ ⲉⲃⲟⲗ
      ⲛ̅ϩⲏⲧⲥ̅ ⲟⲩⲉⲃⲟⲗ ϩⲛ̅ ⲟⲩⲡⲛ̅ⲁ̅ ⲉϥⲟⲩⲁⲁⲃ ⲡⲉ.</td>
      <td><span style="color:#b00e23">(20)</span> And he having thought about
      these things, behold an angel of the Lord manifested himself to Joseph in
      a dream, saying: Joseph, son of David, fear not to take to thee Mary, thy
      wife: for he whom she will bear is from the Holy Spirit.</td>
      <td><span style="color:#b00e23">(20)</span> ταῦτα δὲ αὐτοῦ ἐνθυμηθέντος
      ἰδοὺ ἄγγελος κυρίου κατʼ ὄναρ ἐφάνη αὐτῷ λέγων· Ἰωσὴφ υἱὸς Δαυίδ, μὴ
      φοβηθῇς παραλαβεῖν Μαρίαν τὴν γυναῖκά σου, τὸ γὰρ ἐν αὐτῇ γεννηθὲν ἐκ
      πνεύματός ἐστιν ἁγίου·</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲉⲥⲉ̀ⲙⲓⲥⲓ ⲇⲉ ⲛ̀ⲟⲩϣⲏⲣⲓ
      ⲉⲕⲉ̀ⲙⲟⲩϯ ⲉ̀ⲡⲉϥⲣⲁⲛ ϫⲉ ⲓⲏ̅ⲥ̅ ⲛ̀ⲑⲟϥ ⲅⲁⲣ ⲉⲑⲛⲁⲛⲟϩⲉⲙ ⲙ̀ⲡⲉϥⲗⲁⲟⲥ ⲉ̀ⲃⲟⲗ ϧⲉⲛ
      ⲛⲟⲩⲛⲟⲃⲓ</td>
      <td><span style="color:#b00e23">(ⲕ̅ⲁ̅)</span> ⲥⲛⲁϫⲡⲟ ⲇⲉ ⲛ̅ⲟⲩϣⲏⲣⲉ.
      ⲛⲅ̅ⲙⲟⲩⲧⲉ ⲉⲡⲉϥⲣⲁⲛ ϫⲉ ⲓ̅ⲥ̅. ⲛ̅ⲧⲟϥ ⲅⲁⲣ ⲡⲉⲧⲛⲁⲧⲟⲩϫⲟ ⲙ̅ⲡⲉϥⲗⲁⲟⲥ ⲉⲃⲟⲗ ϩⲛ̅
      ⲛⲉⲩⲛⲟⲃⲉ.</td>
      <td><span style="color:#b00e23">(21)</span> And she shall bear a son;
      thou shalt call his name "Jesus;" for he will save his people from their
      sins.'</td>
      <td><span style="color:#b00e23">(21)</span> τέξεται δὲ υἱὸν καὶ καλέσεις
      τὸ ὄνομα αὐτοῦ Ἰησοῦν, αὐτὸς γὰρ σώσει τὸν λαὸν αὐτοῦ ἀπὸ τῶν ἁμαρτιῶν
      αὐτῶν.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲫⲁⲓ ⲇⲉ ⲧⲏⲣϥ ⲁϥϣⲱⲡⲓ ϩⲓⲛⲁ
      ⲛ̀ⲧⲉϥϫⲱⲕ ⲉ̀ⲃⲟⲗ ⲛϫⲉ ⲫⲏ ⲉⲧⲁ ⲡϭ̅ⲥ̅ ϫⲟϥ ⲉ̀ⲃⲟⲗ ϩⲓⲧⲟⲧϥ ⲙ̀ⲡⲓⲡⲣⲟⲫⲏⲧⲏⲥ ⲉϥϫⲱ
      ⲙ̀ⲙⲟⲥ</td>
      <td><span style="color:#b00e23">(ⲕ̅ⲃ̅)</span> ⲡⲁⲓ̈ ⲇⲉ ⲧⲏⲣϥ̅ ⲛ̅ⲧⲁϥϣⲱⲡⲉ
      ϫⲉⲕⲁⲥ ⲉϥⲉϫⲱⲕ ⲉⲃⲟⲗ ⲛ̅ϭⲓ ⲡⲉⲛⲧⲁ ⲡϫⲟⲉⲓⲥ ϫⲟⲟϥ ϩⲓⲧⲙ̅ ⲡⲉⲡⲣⲟⲫⲏⲧⲏⲥ ⲉϥϫⲱ
      ⲙ̅ⲙⲟⲥ.</td>
      <td><span style="color:#b00e23">(22)</span> And all this happened that it
      might be fulfilled which, the Lord said by the prophet, saying:</td>
      <td><span style="color:#b00e23">(22)</span> τοῦτο δὲ ὅλον γέγονεν ἵνα
      πληρωθῇ τὸ ῥηθὲν ὑπὸ κυρίου διὰ τοῦ προφήτου λέγοντος·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ϫⲉ ϩⲏⲡⲡⲉ ⲓⲥ ϯⲡⲁⲣⲑⲉⲛⲟⲥ
      ⲉⲥⲉ̀ⲉⲣⲃⲟⲕⲓ ⲟⲩⲟϩ ⲉⲥⲉ̀ⲙⲓⲥⲓ ⲛ̀ⲟⲩϣⲏⲣⲓ ⲉⲩⲉ̀ⲙⲟⲩϯ ⲉ̀ⲡⲉϥⲣⲁⲛ ϫⲉ ⲉⲙⲙⲁⲛⲟⲩⲏⲗ ⲫⲏ ⲉⲧⲉ
      ϣⲁⲩⲟⲩⲁϩⲙⲉϥ ϫⲉ ⲫϯ ⲛⲉⲙⲁⲛ</td>
      <td><span style="color:#b00e23">(ⲕ̅ⲅ̅)</span> ϫⲉ ⲉⲓⲥ ⲧⲡⲁⲣⲑⲉⲛⲟⲥ ⲛⲁⲱ.
      ⲛⲥ̅ϫⲡⲟ ⲛ̅ⲟⲩϣⲏⲣⲉ. ⲛ̅ⲥⲉⲙⲟⲩⲧⲉ ⲉⲡⲉϥⲣⲁⲛ ϫⲉ ⲉⲙⲙⲁⲛⲟⲩⲏⲗ. ⲉⲧⲉ ⲡⲁⲓ̈ ⲡⲉ ⲛ̅ϣⲁⲩⲟⲩⲁϩⲙⲉϥ
      ϫⲉ ⲡⲛⲟⲩⲧⲉ ⲛⲙ̅ⲙⲁⲛ.</td>
      <td><span style="color:#b00e23">(23)</span> Behold, the virgin shall
      conceive, and shall bear a son, they shall call his name "Emmanuel,"
      which 'is interpreted "God with us."'</td>
      <td><span style="color:#b00e23">(23)</span> Ἰδοὺ ἡ παρθένος ἐν γαστρὶ
      ἕξει καὶ τέξεται υἱόν, καὶ καλέσουσιν τὸ ὄνομα αὐτοῦ Ἐμμανουήλ· ὅ ἐστιν
      μεθερμηνευόμενον Μεθʼ ἡμῶν ὁ θεός.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲉⲧⲁϥⲧⲱⲛϥ ⲇⲉ ⲛ̀ϫⲉ ⲓⲱⲥⲏⲫ
      ⲉ̀ⲃⲟⲗ ϧⲉⲛ ⲡⲓⲛⲕⲟⲧ ⲁϥⲓⲣⲓ ⲕⲁⲧⲁ ⲫⲣⲏϯ ⲉⲧⲁ ⲡⲓⲁⲅⲅⲉⲗⲟⲥ ⲛ̀ⲧⲉ ⲡϭ̅ⲥ̅ ⲟⲩⲁϩⲥⲁϩⲛⲓ ⲛⲁϥ
      ⲟⲩⲟϩ ⲁϥϣⲉⲡ ⲙⲁⲣⲓⲁ ⲧⲉϥⲥϩⲓⲙⲓ ⲉ̀ⲣⲟϥ</td>
      <td><span style="color:#b00e23">(ⲕ̅ⲇ̅)</span> ⲁϥⲧⲱⲟⲩⲛ ⲇⲉ ⲛ̅ϭⲓ ⲓ̈ⲱⲥⲏⲫ
      ⲉϥⲛ̅ⲕⲟⲧⲕ̅ ⲁϥⲉⲓⲣⲉ ⲕⲁⲧⲁ ⲑⲉ ⲛ̅ⲧⲁϥϩⲱⲛ ⲉⲧⲟⲟⲧϥ̅ ⲛ̅ϭⲓ ⲡⲁⲅⲅⲉⲗⲟⲥ ⲙ̅ⲡϫⲟⲉⲓⲥ. ⲁϥϫⲓ
      ⲙ̅ⲙⲁⲣⲓⲁ ⲧⲉϥⲥϩⲓⲙⲉ.</td>
      <td><span style="color:#b00e23">(24)</span> And Joseph having risen from
      the sleep, did as the angel of the Lord commanded him, and he took to him
      Mary his wife.</td>
      <td><span style="color:#b00e23">(24)</span> ἐγερθεὶς δὲ ὁ Ἰωσὴφ ἀπὸ τοῦ
      ὕπνου ἐποίησεν ὡς προσέταξεν αὐτῷ ὁ ἄγγελος κυρίου καὶ παρέλαβεν τὴν
      γυναῖκα αὐτοῦ·</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲟⲩⲟϩ ⲙ̀ⲡⲉϥⲥⲟⲩⲱⲛⲥ ϣⲁⲧⲉⲥⲙⲓⲥⲓ
      ⲙ̀ⲡⲓϣⲏⲣⲓ ⲟⲩⲟϩ ⲁϥⲙⲟⲩϯ ⲉ̀ⲡⲉϥⲣⲁⲛ ϫⲉ ⲓⲏ̅ⲥ̅</td>
      <td><span style="color:#b00e23">(ⲕ̅ⲉ̅)</span> ⲙ̅ⲡⲉϥⲥⲟⲩⲱⲛⲥ̅ ϣⲁⲛⲧⲉⲥϫⲡⲟ
      ⲙ̅ⲡⲉⲥϣⲏⲣⲉ. ⲁϥⲙⲟⲩⲧⲉ ⲉⲡⲉϥⲣⲁⲛ ϫⲉ ⲓ̅ⲥ̅.</td>
      <td><span style="color:#b00e23">(25)</span> And he knew her not until she
      bare the son; and he called his name Jesus.'</td>
      <td><span style="color:#b00e23">(25)</span> καὶ οὐκ ἐγίνωσκεν αὐτὴν ἕως
      οὗ ἔτεκεν υἱόν· καὶ ἐκάλεσεν τὸ ὄνομα αὐτοῦ Ἰησοῦν.</td>
    </tr>
  </table>
</body>
</html>
