<!DOCTYPE html>
<html>
<head>
  <meta charset="utf-8">
  <title>Ezekiel</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
  <link href="../" rel="search">
  <script>
  const BIBLE = true;
  </script>
  <link href="../ezekiel/9.html" rel="next">
  <link href="../ezekiel/7.html" rel="prev">
</head>
<body>
  <h3 id="ezekiel8">Ezekiel 8</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲁⲥϣⲱⲡⲓ ϧⲉⲛ ϯⲙⲁϩⲋ̅
      ⲛ̀ⲣⲟⲙⲡⲓ ϧⲉⲛ ⲡⲓⲙⲁϩⲉ̅ ⲛ̀ⲁⲃⲟⲧ. ϧⲉⲛ ⲡⲓⲉϩⲟⲟⲩ ⲙ̀ⲙⲁϩⲉ̅ ⲙ̀ⲡⲓⲁⲃⲟⲧ. ⲛⲁⲓϩⲉⲙⲥⲓ ⲁ̀ⲛⲟⲕ
      ϧⲉⲛ ⲡⲓⲏⲓ. ⲟⲩⲟϩ ⲛⲓⲡⲣⲉⲥⲃⲩⲧⲉⲣⲟⲥ ⲛ̀ⲧⲉ ⲓⲟⲩⲇⲁ ⲛⲁⲩϩⲉⲙⲥⲓ ⲙ̀ⲡⲁⲙ̀ⲑⲟ ⲉ̀ⲃⲟⲗ ⲁⲥⲓ̀
      ⲉ̀ϩⲣⲏⲓ ⲉ̀ϫⲱⲓ ⲛ̀ϫⲉ ⲧϫⲓϫ ⲙ̀ⲡϭ̅ⲥ̅.</td>
      <td><span style="color:#b00e23">(1)</span> And it came to pass in the
      sixth year, in the fifth month, on the fifth day of the month, I was
      sitting in the house, and the elders of Juda were sitting before me: and
      the hand of the Lord came upon me.</td>
      <td><span style="color:#b00e23">(1)</span> Καὶ ἐγένετο ἐν τῷ ἕκτῳ ἔτει ἐν
      τῷ πέµπτῳ µηνὶ πέµπτῃ τοῦ µηνὸς ἐγὼ ἐκαθήµην ἐν τῷ οἴκῳ, καὶ οἱ
      πρεσβύτεροι Ιουδα ἐκάθηντο ἐνώπιόν µου, καὶ ἐγένετο ἐπ’ ἐµὲ χεὶρ
      κυρίου,</td>
    </tr>

    <tr>
      <td><span style="color:#b00e23">(ⲃ̅)</span> ⲁⲓⲛⲁⲩ ϩⲏⲡⲡⲉ ⲓⲥ ⲟⲩⲓⲛⲓ ⲛ̀ⲣⲱⲙⲓ
      ⲓⲥϫⲉⲛ ⲧⲉϥϯⲡⲓ ⲥⲁⲡⲉⲥⲏⲧ ⲟⲩⲭⲣⲱⲙ ⲡⲉ. ⲟⲩⲟϩ ⲓⲥϫⲉⲛ ⲧⲉϥϯⲡⲓ ⲥⲁⲡϣⲱⲓ. ⲟⲩⲱⲛⲓ
      ⲛ̀ⲉⲗⲉⲕⲧⲣⲓⲛⲟⲛ ⲡⲉ.</td>
      <td><span style="color:#b00e23">(2)</span> And I looked, and, behold, the
      likeness of a man: from his loins and downwards there was fire, and from
      his loins upwards there was as the appearance of amber.</td>
      <td><span style="color:#b00e23">(2)</span> καὶ εἶδον καὶ ἰδοὺ ὁµοίωµα
      ἀνδρός, ἀπὸ τῆς ὀσφύος αὐτοῦ καὶ ἕως κάτω πῦρ, καὶ ἀπὸ τῆς ὀσφύος αὐτοῦ
      ὑπεράνω ὡς ὅρασις ἠλέκτρου.</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲁϥⲥⲱⲟⲩⲧⲉⲛ ⲉ̀ⲣⲟⲓ ⲛ̀ⲟⲩⲓⲛⲓ
      ⲛ̀ϫⲓϫ ⲛ̀ⲣⲱⲙⲓ ⲁϥⲟⲗⲧ ϧⲉⲛ ⲡⲓϥⲱⲓ ⲛ̀ⲧⲉ ⲧⲁⲁⲫⲉ. ⲟⲩⲟϩ ⲟⲩⲡⲛ̅ⲁ̅ ⲁϥϭⲓⲧⲧ. ⲟⲩⲧⲉ ⲧⲫⲉ
      ⲛⲉⲙ ⲡⲓⲕⲁϩⲓ ⲁϥⲟⲗⲧ ⲉ̀ⲡϣⲱⲓ ⲉ̀ⲓⲗ̅ⲏ̅ⲙ̅. ϧⲉⲛ ϯϩⲟⲣⲁⲥⲓⲥ ⲛ̀ⲧⲉ ⲫϯ. ϧⲁⲧⲉⲛ ⲛⲓⲥⲃⲉ ⲛ̀ⲧⲉ
      ϯⲡⲩⲗⲏ ⲑⲏ ⲉⲧⲟⲩⲏⲛ ⲉ̀ⲡⲓⲥⲁ ⲛ̀ⲧⲉ ⲡⲉⲙϩⲓⲧ. ⲡⲓⲙⲁ ⲉ̀ⲛⲁϥ ⲛ̀ϧⲏⲧϥ ⲛ̀ϫⲉ ϯⲥⲧⲩⲗⲏ ⲙ̀ⲫⲏ
      ⲉⲧϣⲱϯ. ⲛⲉⲙ ⲫⲏ ⲉⲧϣⲱⲡ.</td>
      <td><span style="color:#b00e23">(3)</span> And he stretched forth the
      likeness of a hand, and took me by the crown of my head; and the Spirit
      lifted me up between the earth and sky, and brought me to Jerusalem in a
      vision of God, to the porch of the gate that looks to the north, where
      was the pillar of the Purchaser.</td>
      <td><span style="color:#b00e23">(3)</span> καὶ ἐξέτεινεν ὁµοίωµα χειρὸς
      καὶ ἀνέλαβέν µε τῆς κορυφῆς µου, καὶ ἀνέλαβέν µε πνεῦµα ἀνὰ µέσον τῆς γῆς
      καὶ ἀνὰ µέσον τοῦ οὐρανοῦ καὶ ἤγαγέν µε εἰς Ιερουσαληµ ἐν ὁράσει θεοῦ ἐπὶ
      τὰ πρόθυρα τῆς πύλης τῆς ἐσωτέρας τῆς βλεπούσης πρὸς βορρᾶν, οὗ ἦν ἡ
      στήλη τοῦ κτωµένου.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲁϥϧⲉⲛ ⲡⲓⲙⲁ ⲉⲧⲉⲙ̀ⲙⲁⲩ ⲛ̀ϫⲉ
      ⲡⲱⲟⲩ ⲙ̀ⲫϯ ⲙ̀ⲡⲓⲥ̅ⲗ̅. ⲕⲁⲧⲁ ϯϩⲟⲣⲁⲥⲓⲥ ⲉⲧⲁⲓⲛⲁⲩ ⲉ̀ⲣⲟⲥ ϧⲉⲛ ⲧⲕⲟⲓ.</td>
      <td><span style="color:#b00e23">(4)</span> And, behold, the glory of the
      Lord God of Israel was there, according to the vision which I saw in the
      plain.</td>
      <td><span style="color:#b00e23">(4)</span> καὶ ἰδοὺ ἐκεῖ ἦν δόξα κυρίου
      θεοῦ Ισραηλ κατὰ τὴν ὅρασιν, ἣν εἶδον ἐν τῷ πεδίῳ.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲁϥϫⲟⲥ ⲛⲏⲓ ϫⲉ ⲡϣⲏⲣⲓ
      ⲙ̀ⲫⲣⲱⲙⲓ ϥⲁⲓ ⲛ̀ⲛⲉⲕⲃⲁⲗ ⲉ̀ⲡϣⲱⲓ ⲉ̀ⲡⲥⲁ ⲛ̀ⲧⲉ ⲡⲉⲙϩⲓⲧ. ⲟⲩⲟϩ ⲁⲓϥⲁⲓ ⲛ̀ⲛⲁⲃⲁⲗ ⲉ̀ⲡϣⲱⲓ
      ⲉⲡⲥⲁ ⲛ̀ⲧⲉ ⲡⲉⲙϩⲓⲧ. ⲟⲩⲟϩ ϩⲏⲡⲡⲉ ⲓⲥϫⲉⲛ ⲡⲥⲁ ⲛ̀ⲧⲉ ⲡⲉⲙϩⲓⲧ ⲁⲓⲛⲁⲩ. ⲟⲩⲟϩ ⲟⲛ ⲓⲥϫⲉⲛ
      ⲡⲉⲙϩⲓⲧ. ϣⲁ ϯⲡⲩⲗⲏ ⲉⲧⲥⲁⲡⲉⲓⲉⲃⲧ ⲛ̀ⲧⲉ ⲡⲓⲗⲁⲕϩ ϩⲏⲡⲡⲉ ⲓⲥ ⲟⲩⲓⲇⲱⲗⲟⲛ ϫⲉ ⲥⲁⲙⲉⲗ ⲭⲏ
      ϧⲁⲧⲉⲛ ⲛⲉⲥⲙⲁⲛ̀ⲙⲟϣⲓ ⲉ̀ϧⲟⲩⲛ.</td>
      <td><span style="color:#b00e23">(5)</span> And he said to me, Son of man,
      lift up thine eyes toward the north. So I lifted up mine eyes toward the
      north, and, behold, I looked from the north toward the eastern gate.</td>
      <td><span style="color:#b00e23">(5)</span> καὶ εἶπεν πρός µε Υἱὲ
      ἀνθρώπου, ἀνάβλεψον τοῖς ὀφθαλµοῖς σου πρὸς βορρᾶν· καὶ ἀνέβλεψα τοῖς
      ὀφθαλµοῖς µου πρὸς βορρᾶν, καὶ ἰδοὺ ἀπὸ βορρᾶ ἐπὶ τὴν πύλην τὴν πρὸς
      ἀνατολάς.</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲁϥϫⲟⲥ ⲛⲏⲓ ϫⲉ ⲡϣⲏⲣⲓ
      ⲙ̀ⲫⲣⲱⲙⲓ. ϫⲉ ⲉⲩⲉ̀ⲓⲣⲓ ⲛ̀ⲟⲩ ⲛ̀ϫⲉ ⲛⲁⲓ. ⲥⲉⲓⲣⲓ ⲛ̀ϩⲁⲛⲛⲓϣϯ ⲛ̀ⲁⲛⲟⲙⲓⲁ ⲙ̀ⲡⲁⲓⲙⲁ ⲛ̀ϫⲉ
      ⲛⲉⲛϣⲏⲣⲓ ⲙ̀ⲡⲓⲥ̅ⲗ̅. ⲉ̀ⲑⲣⲟⲩⲣⲓⲕⲓ ⲥⲁⲃⲟⲗ ⲛ̀ⲛⲁⲡⲉⲑⲟⲩⲁⲃ. ⲟⲩⲟϩ ⲉⲧⲓ ⲟⲛ ⲭⲛⲁⲛⲁⲩ
      ⲉ̀ϩⲁⲛⲁⲛⲟⲙⲓⲁ ⲉ̀ϩⲁⲛⲛⲓϣϯ ⲉ̀ⲛⲁⲓ</td>
      <td><span style="color:#b00e23">(6)</span> And he said to me, Son of man,
      hast thou seen what these do? They commit great abominations here so that
      I should keep away from my sanctuary: and thou shalt see yet greater
      iniquities.</td>
      <td><span style="color:#b00e23">(6)</span> καὶ εἶπεν πρός µε Υἱὲ
      ἀνθρώπου, ἑώρακας τί οὗτοι ποιοῦσιν; ἀνοµίας µεγάλας ποιοῦσιν ὧδε τοῦ
      ἀπέχεσθαι ἀπὸ τῶν ἁγίων µου· καὶ ἔτι ὄψει ἀνοµίας µείζονας.</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲟϩ ⲁϥⲟⲗⲧ ⲉ̀ϧⲟⲩⲛ ϧⲁⲧⲉⲛ ⲛⲓⲥⲃⲉ
      ⲛ̀ⲧⲉ ϯⲡⲩⲗⲏ. ⲟⲩⲟϩ ⲁⲓⲛⲁⲩ. ⲟⲩⲟϩ ⲓⲥ ⲟⲩϣⲟⲩϣⲧ ⲛ̀ⲟⲩⲱⲧ ϩⲓ ⲡⲓϫⲱⲓ.</td>
      <td><span style="color:#b00e23">(7)</span> And he brought me to the porch
      of the court.</td>
      <td><span style="color:#b00e23">(7)</span> καὶ εἰσήγαγέν µε ἐπὶ τὰ
      πρόθυρα τῆς αὐλῆς</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲁϥϫⲟⲥ ⲛⲏⲓ. ϫⲉ ⲡϣⲏⲣⲓ
      ⲙ̀ⲫⲣⲱⲙⲓ ϣⲟⲕⲓ ϧⲉⲛ ϯϫⲟⲓ ⲁⲓϣⲟⲕⲓ ⲟⲩⲟϩ ϩⲏⲡⲡⲉ ⲓⲥ ⲟⲩⲥⲃⲉ ⲛ̀ⲟⲩⲱⲧ.</td>
      <td><span style="color:#b00e23">(8)</span> And he said to me, Son of man,
      dig: so I dug, and behold a door.</td>
      <td><span style="color:#b00e23">(8)</span> καὶ εἶπεν πρός µε Υἱὲ
      ἀνθρώπου, ὄρυξον· καὶ ὤρυξα, καὶ ἰδοὺ θύρα µία.</td>
    </tr>

    <tr>
      <td><span style="color:#b00e23">(ⲑ̅)</span> ⲁϥϫⲟⲥ ⲛⲏⲓ ϫⲉ ϣⲉ ⲉ̀ϧⲟⲩⲛ ⲁⲛⲁⲩ
      ⲉ̀ⲛⲓⲁⲛⲟⲙⲓⲁ ⲛⲏ ⲉⲧⲓⲣⲓ ⲙ̀ⲙⲱⲟⲩ ⲛ̀ϫⲉ ⲛⲁⲓ ⲙ̀ⲡⲁⲓⲣⲏϯ.</td>
      <td><span style="color:#b00e23">(9)</span> And he said to me, Go in, and
      behold the iniquities which they practise here.</td>
      <td><span style="color:#b00e23">(9)</span> καὶ εἶπεν πρός µε Εἴσελθε καὶ
      ἰδὲ τὰς ἀνοµίας, ἃς οὗτοι ποιοῦσιν ὧδε·</td>
    </tr>

    <tr>
      <td><span style="color:#b00e23">(ⲓ̅)</span> ⲁⲓϣⲉ ⲉ̀ϧⲟⲩⲛ ⲁⲓⲛⲁⲩ ⲟⲩⲟϩ ϩⲏⲡⲡⲉ
      ⲓⲥ ϩⲁⲛⲃⲟϯ. ⲟⲩⲟϩ ⲛⲓⲓⲇⲱⲗⲟⲛ ⲧⲏⲣⲟⲩ ⲛ̀ⲧⲉ ⲡⲏⲓ ⲙ̀ⲡⲓⲥ̅ⲗ̅ ⲉⲩⲥϧⲏⲟⲩⲧ ϧⲉⲛ ⲡⲕⲱϯ
      ⲛ̀ϯϫⲟⲓ.</td>
      <td><span style="color:#b00e23">(10)</span> So I went in and looked; and
      beheld vain abominations, and all the idols of the house of Israel,
      portrayed upon them round about.</td>
      <td><span style="color:#b00e23">(10)</span> καὶ εἰσῆλθον καὶ εἶδον καὶ
      ἰδοὺ µάταια βδελύγµατα καὶ πάντα τὰ εἴδωλα οἴκου Ισραηλ διαγεγραµµένα ἐπ’
      αὐτοῦ κύκλῳ,</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲟ ⲉ̀ⲃⲟⲗ ϧⲉⲛ
      ⲛⲓⲡⲣⲉⲥⲃⲩⲧⲉ̀ⲣⲟⲥ ⲛ̀ⲧⲉ ⲡⲏⲓ ⲙ̀ⲡⲓⲥ̅ⲗ̅. ⲓⲉⲭⲟⲛⲓⲁⲥ ⲡϣⲏⲣⲓ ⲛ̀ⲉⲥⲁⲫⲁⲛ. ⲟϩⲓ ⲉ̀ⲣⲁⲧϥ ϧⲉⲛ
      ⲧⲟⲩⲙⲏϯ ⲙ̀ⲡⲟⲩⲙ̀ⲑⲟ ⲉ̀ⲃⲟⲗ. ⲟⲩⲟϩ ⲡⲓⲟⲩⲁⲓ ⲡⲓⲟⲩⲁⲓ ⲉ̀ⲟⲩⲟⲛ ⲟⲩϣⲟⲩⲣⲏ ϧⲉⲛ ⲧⲉϥϫⲓϫ.
      ⲟⲩⲟϩ ⲡⲓⲭⲣⲉⲙⲧⲥ ⲛ̀ⲧⲉ ⲡⲓⲥⲑⲟⲓⲛⲟⲩϥⲓ. ⲛⲁϥϣⲉ ⲉ̀ⲡϣⲱⲓ ⲉ̀ⲧⲫⲉ.</td>
      <td><span style="color:#b00e23">(11)</span> And seventy men of the elders
      of the house of Israel, and Jechonias the son of Saphan stood in their
      presence in the midst of them, and each one held his censer in his hand;
      and the smoke of the incense went up.</td>
      <td><span style="color:#b00e23">(11)</span> καὶ ἑβδοµήκοντα ἄνδρες ἐκ τῶν
      πρεσβυτέρων οἴκου Ισραηλ, καὶ Ιεζονιας ὁ τοῦ Σαφαν ἐν µέσῳ αὐτῶν εἱστήκει
      πρὸ προσώπου αὐτῶν, καὶ ἕκαστος θυµιατήριον αὐτοῦ εἶχεν ἐν τῇ χειρί, καὶ
      ἡ ἀτµὶς τοῦ θυµιάµατος ἀνέβαινεν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲡⲉϫⲁϥ ⲛⲏⲓ ϫⲉ ⲡϣⲏⲣⲓ ⲙ̀ⲫⲣⲱⲙⲓ.
      ⲁⲕⲛⲁⲩ ⲉ̀ⲛⲏ ⲉⲧⲟⲩⲓⲣⲓ ⲙ̀ⲙⲱⲟⲩ ⲛ̀ϫⲉ ⲛⲓⲡⲣⲉⲥⲃⲩⲧⲉ̀ⲣⲟⲥ ⲙ̀ⲡⲓⲥ̅ⲗ̅. ⲡⲓⲟⲩⲁⲓ ⲡⲓⲟⲩⲁⲓ ϧⲉⲛ
      ⲡⲉϥⲕⲟⲓⲧⲟⲛ ⲉⲧⲭⲏⲡ. ⲉⲑⲃⲉ ϫⲉ ⲁⲩϫⲟⲥ ϫⲉ ⲁ ⲡϭ̅ⲥ̅ ⲭⲁⲛ ⲛ̀ⲥⲱϥ. ⲟⲩⲟϩ ⲙ̀ⲡⲉ ⲡϭ̅ⲥ̅ ⲥⲟⲙⲥ
      ⲉ̀ϫⲉⲛ ⲡⲓⲕⲁϩⲓ.</td>
      <td><span style="color:#b00e23">(12)</span> And he said to me, Thou hast
      seen, son of man, what the elders of the house of Israel do, each one of
      them in their secret chamber: because they have said, The Lord see not;
      The Lord has forsaken the earth.</td>
      <td><span style="color:#b00e23">(12)</span> καὶ εἶπεν πρός µε Υἱὲ
      ἀνθρώπου, ἑώρακας ἃ οἱ πρεσβύτεροι τοῦ οἴκου Ισραηλ ποιοῦσιν, ἕκαστος
      αὐτῶν ἐν τῷ κοιτῶνι τῷ κρυπτῷ αὐτῶν; διότι εἶπαν Οὐχ ὁρᾷ ὁ κύριος,
      ἐγκαταλέλοιπεν κύριος τὴν γῆν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲡⲉϫⲁϥ ⲛⲏⲓ. ϫⲉ ⲉⲧⲓ
      ⲭⲛⲁⲛⲁⲩ ⲉ̀ϩⲁⲛⲛⲓϣϯ ⲛ̀ⲁⲛⲟⲙⲓⲁ. ⲛⲏ ⲉⲣⲉ ⲛⲁⲓ ⲓⲣⲓ ⲙ̀ⲙⲱⲟⲩ.</td>
      <td><span style="color:#b00e23">(13)</span> And he said to me, Thou shalt
      see yet greater iniquities which these do.</td>
      <td><span style="color:#b00e23">(13)</span> καὶ εἶπεν πρός µε Ἔτι ὄψει
      ἀνοµίας µείζονας, ἃς οὗτοι ποιοῦσιν.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ⲁϥⲟⲗⲧ ⲉ̀ϧⲟⲩⲛ ϧⲉⲛ ⲛⲓⲥⲃⲉ
      ⲛ̀ⲧⲉ ϯⲡⲩⲗⲏ ⲛ̀ⲧⲉ ⲡⲏⲓ ⲙ̀ⲡϭ̅ⲥ̅. ⲑⲏ ⲉⲧⲟⲩⲏⲛ ⲉ̀ⲡⲥⲁ ⲛ̀ⲧⲉ ⲡⲉⲙϩⲓⲧ. ⲟⲩⲟϩ ϩⲏⲡⲡⲉ ⲓⲥ
      ϩⲁⲛϩⲓⲟⲙⲓ ϧⲉⲛ ⲡⲓⲙⲁ ⲉⲧⲉⲙ̀ⲙⲁⲩ ⲉⲩϩⲉⲙⲥⲓ ⲉⲩⲛⲉϩⲡⲓ ⲉ̀ⲑⲁⲙⲟⲩⲍ.</td>
      <td><span style="color:#b00e23">(14)</span> And he brought me in to the
      porch of the house of the Lord that looks to the north; and, behold there
      were women sitting there lamenting for Thammuz.</td>
      <td><span style="color:#b00e23">(14)</span> καὶ εἰσήγαγέν µε ἐπὶ τὰ
      πρόθυρα τῆς πύλης οἴκου κυρίου τῆς βλεπούσης πρὸς βορρᾶν, καὶ ἰδοὺ ἐκεῖ
      γυναῖκες καθήµεναι θρηνοῦσαι τὸν Θαµµουζ,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲡⲉϫⲁϥ ⲛⲏⲓ ϫⲉ ⲡϣⲏⲣⲓ ⲙ̀ⲫⲣⲱⲙⲓ
      ⲁⲕⲛⲁⲩ. ⲉⲧⲓ ⲟⲛ ⲉⲕⲉ̀ⲛⲁⲩ ⲉ̀ϩⲁⲛϩⲃⲏⲟⲩⲓ ⲉⲩⲟⲓ ⲛ̀ⲛⲓϣϯ ⲉ̀ϩⲟⲧⲉ ⲛⲁⲓ.</td>
      <td><span style="color:#b00e23">(15)</span> And he said to me, Son of
      man, thou hast seen; but thou shalt yet see evil practices greater then
      these.</td>
      <td><span style="color:#b00e23">(15)</span> καὶ εἶπεν πρός µε Υἱὲ
      ἀνθρώπου, ἑώρακας; καὶ ἔτι ὄψει ἐπιτηδεύµατα µείζονα τούτων.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ⲁϥⲟⲗⲧ ⲉ̀ϧⲟⲩⲛ ⲉ̀ϯⲁⲩⲗⲏ
      ⲛ̀ⲧⲉ ⲡⲏⲓ ⲙ̀ⲡϭ̅ⲥ̅ ⲑⲏ ⲉⲧⲥⲁϧⲟⲩⲛ ⲁⲓⲛⲁⲩ ϧⲉⲛ ⲡⲓⲥⲃⲉ ⲙ̀ⲡⲓⲉⲣⲫⲉⲓ ⲛ̀ⲧⲉ ⲡⲏⲓ ⲙ̀ⲡϭ̅ⲥ̅.
      ϧⲉⲛ ⲑⲙⲏϯ ⲛ̀ⲉⲗⲁⲙ. ⲛⲉⲙ ⲑⲙⲏϯ ⲙ̀ⲡⲓⲙⲁⲛ̀ⲉⲣϣⲟⲩϣⲓ. ⲛⲕⲉ ⲛ̀ⲣⲱⲙⲓ. ⲉⲣⲉ ⲛ̀ⲟⲩⲥⲟⲓ
      ⲧⲁⲥⲑⲏⲟⲩⲧ ⲉ̀ⲡⲓⲙⲁⲛ̀ⲉⲣϣⲱⲟⲩϣⲓ ⲛ̀ⲧⲉ ⲫϯ. ⲟⲩⲟϩ ⲛⲟⲩϩⲟ ⲥⲟⲙⲥ ⲉ̀ⲡⲓⲙⲁⲛϣⲁⲓ. ⲉⲩⲟⲩⲱϣⲧ
      ⲙ̀ⲫⲣⲏ.</td>
      <td><span style="color:#b00e23">(16)</span> And he brought me into the
      inner court of the house of the Lord, and at the entrance of the temple
      of the Lord, between the porch and the altar, were about twenty men, with
      their back parts toward the temple of the Lord, and their faces turned
      the opposite way; and these were worshipping the sun.</td>
      <td><span style="color:#b00e23">(16)</span> καὶ εἰσήγαγέν µε εἰς τὴν
      αὐλὴν οἴκου κυρίου τὴν ἐσωτέραν, καὶ ἰδοὺ ἐπὶ τῶν προθύρων τοῦ ναοῦ
      κυρίου ἀνὰ µέσον τῶν αιλαµ καὶ ἀνὰ µέσον τοῦ θυσιαστηρίου ὡς εἴκοσι
      ἄνδρες, τὰ ὀπίσθια αὐτῶν πρὸς τὸν ναὸν τοῦ κυρίου καὶ τὰ πρόσωπα αὐτῶν
      ἀπέναντι, καὶ οὗτοι προσκυνοῦσιν τῷ ἡλίῳ·</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲡⲉϫⲁϥ ⲛⲏⲓ ϫⲉ ⲡϣⲏⲣⲓ ⲙ̀ⲫⲣⲱⲙⲓ
      ⲁⲕⲛⲁⲩ. ⲙⲏ ϩⲁⲛⲕⲟⲩϫⲓ ⲛⲉ ⲛⲁⲓ ⲙ̀ⲡⲏⲓ ⲛ̀ⲓⲟⲩⲇⲁ ⲉ̀ⲑⲣⲟⲩⲓⲣⲓ ⲛ̀ⲛⲓⲁⲛⲟⲙⲓⲁ. ⲉⲧⲁⲩⲁⲓⲧⲟⲩ
      ϧⲉⲛ ⲡⲁⲓⲙⲁ. ⲉⲑⲃⲉ ϫⲉ ⲁⲩⲙⲟϩ ⲙ̀ⲡⲓⲕⲁϩⲓ ⲛ̀ⲁⲛⲟⲙⲓⲁ. ⲟⲩⲟϩ ϩⲏⲡⲡⲉ ⲛ̀ⲑⲱⲟⲩ
      ⲉⲩⲉⲗⲕϣⲁⲓ.</td>
      <td><span style="color:#b00e23">(17)</span> And he said to me, Son of
      man, thou hast seen this. Is it a little thing to the house of Juda to
      practise the iniquities which they have practised here? for they have
      filled the land with iniquity: and, behold, these are as scorners.</td>
      <td><span style="color:#b00e23">(17)</span> καὶ εἶπεν πρός µε Ἑώρακας,
      υἱὲ ἀνθρώπου; µὴ µικρὰ τῷ οἴκῳ Ιουδα τοῦ ποιεῖν τὰς ἀνοµίας, ἃς
      πεποιήκασιν ὧδε; διότι ἔπλησαν τὴν γῆν ἀνοµίας, καὶ ἰδοὺ αὐτοὶ ὡς
      µυκτηρίζοντες.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲁ̀ⲛⲟⲕ ϩⲱ ϯⲛⲁⲓⲛⲓ ⲙ̀ⲡⲁⲙⲃⲟⲛ
      ⲉ̀ϩⲣⲏⲓ ⲉ̀ϫⲱⲟⲩ. ⲡⲁⲃⲁⲗ ⲛⲁϯⲁⲥⲟ ⲁⲛ. ⲟⲩⲇⲉ ⲛ̀ϯⲛⲁⲛⲁⲓ ⲛⲱⲟⲩ ⲁⲛ. ⲟⲩⲟϩ ⲉⲩⲉ̀ⲱϣ ⲉ̀ⲃⲟⲗ
      ϧⲉⲛ ⲛⲁⲙⲁϣϫ. ⲟⲩⲟϩ ⲛ̀ϯⲛⲁⲥⲱⲧⲉⲙ ⲉ̀ⲣⲱⲟⲩ ⲁⲛ.</td>
      <td><span style="color:#b00e23">(18)</span> Therefore will I deal with
      them in wrath: mine eye shall not spare, nor will I have any mercy.</td>
      <td><span style="color:#b00e23">(18)</span> καὶ ἐγὼ ποιήσω αὐτοῖς µετὰ
      θυµοῦ· οὐ φείσεται ὁ ὀφθαλµός µου, οὐδὲ µὴ ἐλεήσω.</td>
    </tr>
  </table>
</body>
</html>
