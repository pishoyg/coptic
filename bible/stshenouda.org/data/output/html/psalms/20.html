<!DOCTYPE html>
<html>
<head>
  <meta charset="utf-8">
  <title>Psalms</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="psalms20">Psalms 20</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲕ̅. ⲛ̀ⲧⲉ ⲇⲁⲩⲓⲇ. ⲉ̀ⲡϫⲱⲕ</span>
      </td>
      <td>ⲕ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</td>
      <td>For the end, a Psalm of David.</td>
      <td>Εἰς τὸ τέλος· ψαλµὸς τῷ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ⲡϭ̅ⲥ̅ ϧⲉⲛ ⲧⲉⲕϫⲟⲙ ⲉϥⲉ̀ⲟⲩⲛⲟϥ
      ⲙ̀ⲙⲟϥ ⲛ̀ϫⲉ ⲡⲟⲩⲣⲟ: ⲉϥⲉ̀ⲑⲉⲗⲏⲗ ⲙ̀ⲙⲟϥ ⲉ̀ⲙⲁϣⲱ ⲉ̀ϩⲣⲏⲓ ⲉ̀ϫⲉⲛ ⲡⲉⲕⲛⲟϩⲉⲙ.</td>
      <td><span style="color:#b00e23">(ⲁ̅)</span> ⲡϫⲟⲉⲓⲥ ⲡⲣ̅ⲣⲟ ⲛⲁⲉⲩⲫⲣⲁⲛⲉ ϩⲛ̅
      ⲧⲉⲕϭⲟⲙ. ⲁⲩⲱ ϥⲛⲁⲧⲉⲗⲏⲗ ⲉⲙⲁⲧⲉ ϩⲙ̅ ⲡⲉⲕⲟⲩϫⲁⲓ.</td>
      <td><span style="color:#b00e23">(1)</span> O Lord, the king shall rejoice
      in thy strength; and in thy salvation he shall greatly exult.</td>
      <td><span style="color:#b00e23">(1)</span> Κύριε, ἐν τῇ δυνάµει σου
      εὐφρανθήσεται ὁ βασιλεὺς καὶ ἐπὶ τῷ σωτηρίῳ σου ἀγαλλιάσεται σφόδρα.</td>
    </tr>

    <tr>
      <td><span style="color:#b00e23">(ⲃ̅)</span> ϯⲉⲡⲓⲑⲩⲙⲓⲁ ⲛ̀ⲧⲉ ⲧⲉϥⲯⲩⲭⲏ ⲁⲕⲧⲏⲓⲥ
      ⲛⲁϥ: ⲟⲩⲟϩ ⲡⲧⲱⲃϩ ⲛ̀ⲧⲉ ⲛⲉϥⲥⲫⲟⲧⲟⲩ ⲙ̀ⲡⲉⲕϣⲟⲛϩϥ ⲙ̀ⲙⲟϥ.</td>
      <td><span style="color:#b00e23">(ⲃ̅)</span> ⲁⲕϯ ⲛⲁϥ ⲙ̅ⲡⲟⲩⲱϣ ⲙ̅ⲡⲉϥϩⲏⲧ. ⲁⲩⲱ
      ⲙ̅ⲡⲕ̅ϩⲟⲩⲣⲱⲱϥ ⲙ̅ⲡⲥⲟⲡⲥ̅ ⲛ̅ⲛⲉϥⲥⲡⲟⲧⲟⲩ.</td>
      <td><span style="color:#b00e23">(2)</span> Thou hast granted him the
      desire of his soul, and hast not withheld from him the request of his
      lips. Pause.</td>
      <td><span style="color:#b00e23">(2)</span> τὴν ἐπιθυµίαν τῆς ψυχῆς αὐτοῦ
      ἔδωκας αὐτῷ καὶ τὴν θέλησιν τῶν χειλέων αὐτοῦ οὐκ ἐστέρησας αὐτόν.
      διάψαλµα.</td>
    </tr>

    <tr>
      <td><span style="color:#b00e23">(ⲅ̅)</span> ϫⲉ ⲁⲕⲉⲣϣⲟⲣⲡ ⲉ̀ⲣⲟϥ ϧⲉⲛ ⲛⲓⲥⲙⲟⲩ
      ⲛ̀ⲧⲉ ⲧⲉⲕⲙⲉⲧⲭⲣ̅ⲥ̅: ⲁⲕⲭⲱ ϩⲓϫⲱϥ ⲛ̀ⲟⲩⲭⲗⲟⲙ ⲉ̀ⲃⲟⲗ ϧⲉⲛ ⲟⲩⲱⲛⲓ ⲉϥⲧⲁⲓⲏⲟⲩⲧ.</td>
      <td><span style="color:#b00e23">(ⲅ̅)</span> ϫⲉ ⲁⲕⲧⲣⲉϥⲣ̅ϣⲟⲣⲡ̅ ϩⲛ̅ ⲛⲉⲥⲙⲟⲩ
      ⲛ̅ⲧⲉⲕⲙⲛ̅ⲧⲭⲣ̅ⲥ̅. ⲇⲓⲁⲯⲁⲗⲙⲁ. ⲁⲕⲕⲱ ⲛ̅ⲟⲩⲕⲗⲟⲙ ⲉϫⲛ̅ ⲧⲉϥⲁⲡⲉ ⲉⲃⲟⲗ ϩⲛ̅ ⲟⲩⲱⲛⲉ
      ⲙ̅ⲙⲉ.</td>
      <td><span style="color:#b00e23">(3)</span> For thou hast prevented him
      with blessings of goodness: thou has set upon his head a crown of
      precious stone.</td>
      <td><span style="color:#b00e23">(3)</span> ὅτι προέφθασας αὐτὸν ἐν
      εὐλογίαις χρηστότητος, ἔθηκας ἐπὶ τὴν κεφαλὴν αὐτοῦ στέφανον ἐκ λίθου
      τιµίου.</td>
    </tr>

    <tr>
      <td><span style="color:#b00e23">(ⲇ̅)</span> ⲁϥⲉⲣⲉⲧⲓⲛ ⲙ̀ⲙⲟⲕ ⲛ̀ⲟⲩⲱⲛϧ ⲁⲕⲧⲏⲓϥ
      ⲛⲁϥ: ⲫⲟⲩⲉⲓ ⲛ̀ⲧⲉ ϩⲁⲛⲉϩⲟⲟⲩ ϣⲁ ⲉⲛⲉϩ ⲛⲉⲙ ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ.</td>
      <td><span style="color:#b00e23">(ⲇ̅)</span> ⲁϥⲁⲓⲧⲉⲓ ⲙ̅ⲙⲟⲕ ⲛ̅ⲟⲩⲱⲛϩ̅ ⲁⲕⲧⲁⲁϥ
      ⲛⲁϥ. ⲟⲩⲁϣⲏ ⲛ̅ϩⲟⲟⲩ ϣⲁ ⲉⲛⲉϩ ⲁⲩⲱ ϣⲁ ⲉⲛⲉϩ ⲛ̅ⲉⲛⲉϩ.</td>
      <td><span style="color:#b00e23">(4)</span> He asked life of thee, and
      thou gavest him length of days for ever and ever.</td>
      <td><span style="color:#b00e23">(4)</span> ζωὴν ᾐτήσατό σε, καὶ ἔδωκας
      αὐτῷ, µακρότητα ἡµερῶν εἰς αἰῶνα αἰῶνος.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲛⲓϣϯ ⲡⲉ ⲡⲉϥⲱⲟⲩ ϧⲉⲛ
      ⲡⲉⲕⲛⲟϩⲉⲙ: ⲟⲩⲱⲟⲩ ⲛⲉⲙ ⲟⲩⲛⲓϣϯ ⲙ̀ⲙⲉⲧⲥⲁⲓⲉ ⲉⲕⲉ̀ⲭⲁⲩ ϩⲓϫⲱϥ:</td>
      <td><span style="color:#b00e23">(ⲉ̅)</span> ⲟⲩⲛⲟϭ ⲡⲉ ⲡⲉϥⲉⲟⲟⲩ ϩⲙ̅
      ⲡⲉⲕⲟⲩϫⲁⲓ. ⲕⲛⲁⲕⲱ ⲉϫⲱϥ ⲛ̅ⲟⲩⲉⲟⲟⲩ ⲙⲛ̅ ⲟⲩⲥⲁ.</td>
      <td><span style="color:#b00e23">(5)</span> His glory is great in thy
      salvation: thou wilt crown him with glory and majesty.</td>
      <td><span style="color:#b00e23">(5)</span> µεγάλη ἡ δόξα αὐτοῦ ἐν τῷ
      σωτηρίῳ σου, δόξαν καὶ µεγαλοπρέπειαν ἐπιθήσεις ἐπ’ αὐτόν·</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(5)</span> ϫⲉ ⲭⲛⲁϯ ⲛⲁϥ ⲛ̀ⲟⲩⲥⲙⲟⲩ ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ.
      <span style="color:#05537d">(6)</span> ⲉⲕⲉ̀ⲑⲣⲉϥⲟⲩⲛⲟϥ ⲙ̀ⲙⲟϥ ϧⲉⲛ ⲟⲩⲣⲁϣⲓ ⲛⲉⲙ
      ⲡⲉⲕϩⲟ.</td>
      <td><span style="color:#b00e23">(ⲋ̅)</span> ϫⲉ ⲕⲛⲁϯ ⲛⲁϥ ⲛ̅ⲟⲩⲥⲙⲟⲩ ϣⲁ ⲉⲛⲉϩ
      ⲛ̅ⲉⲛⲉϩ. ⲕⲛⲁⲉⲩⲫⲣⲁⲛⲉ ⲙ̅ⲙⲟϥ ϩⲛ ⲟⲩⲣⲁϣⲉ ⲙⲛ̅ ⲡⲉⲕϩⲟ.</td>
      <td><span style="color:#b00e23">(6)</span> For thou wilt give him a
      blessing for ever and ever: thou wilt gladden him with joy with thy
      countenance.</td>
      <td><span style="color:#b00e23">(6)</span> ὅτι δώσεις αὐτῷ εὐλογίαν εἰς
      αἰῶνα αἰῶνος, εὐφρανεῖς αὐτὸν ἐν χαρᾷ µετὰ τοῦ προσώπου σου.</td>
    </tr>

    <tr>
      <td><span style="color:#b00e23">(ⲍ̅)</span> ϫⲉ ⲁϥⲉⲣϩⲉⲗⲡⲓⲥ ⲉ̀ⲡϭ̅ⲥ̅ ⲛ̀ϫⲉ
      ⲡⲓⲟⲩⲣⲟ: ⲟⲩⲟϩ ⲛ̀ⲛⲉϥⲕⲓⲙ ϧⲉⲛ ⲫⲛⲁⲓ ⲛ̀ⲧⲉ ⲡⲉⲧϭⲟⲥⲓ.</td>
      <td><span style="color:#b00e23">(ⲍ̅)</span> ϫⲉ ⲡⲣ̅ⲣⲟ ϩⲉⲗⲡⲓⲍⲉ ⲉⲡϫⲟⲓ̈ⲥ. ⲁⲩⲱ
      ⲛ̅ⲛⲉϥⲕⲓⲙ ϩⲙ̅ ⲡⲛⲁ ⲙ̅ⲡⲉⲧϫⲟⲥⲉ.</td>
      <td><span style="color:#b00e23">(7)</span> For the king trusts in the
      Lord, and through the mercy of the Highest he shall not be moved.</td>
      <td><span style="color:#b00e23">(7)</span> ὅτι ὁ βασιλεὺς ἐλπίζει ἐπὶ
      κύριον καὶ ἐν τῷ ἐλέει τοῦ ὑψίστου οὐ µὴ σαλευθῇ.</td>
    </tr>

    <tr>
      <td><span style="color:#b00e23">(ⲏ̅)</span> ⲉⲥⲉ̀ϣⲱⲡⲓ ⲉⲩϫⲓⲙⲓ ⲛ̀ϫⲉ ⲧⲉⲕϫⲓϫ
      ⲛ̀ⲛⲉⲕϫⲁϫⲓ ⲧⲏⲣⲟⲩ: ⲟⲩⲟϩ ⲧⲉⲕⲟⲩⲓⲛⲁⲙ ⲉⲥⲉ̀ϫⲓⲙⲓ ⲛ̀ⲟⲩⲟⲛ ⲛⲓⲃⲉⲛ ⲉⲑⲙⲟⲥϯ ⲙ̀ⲙⲟⲕ.</td>
      <td><span style="color:#b00e23">(ⲏ̅)</span> ⲉⲩⲉϩⲉ ⲉⲧⲉⲕϭⲓϫ ϩⲛ̅ ⲛⲉⲕϫⲁϫⲉ
      ⲧⲏⲣⲟⲩ. ⲉⲣⲉ ⲧⲉⲕⲟⲩⲛⲁⲙ ϩⲉ ⲉⲟⲩⲟⲛ ⲛⲓⲙ ⲉⲧⲙⲟⲥⲧⲉ ⲙ̅ⲙⲟⲕ.</td>
      <td><span style="color:#b00e23">(8)</span> Let thy hand be found by all
      thine enemies: let thy right hand find all that hate thee.</td>
      <td><span style="color:#b00e23">(8)</span> εὑρεθείη ἡ χείρ σου πᾶσιν τοῖς
      ἐχθροῖς σου, ἡ δεξιά σου εὕροι πάντας τοὺς µισοῦντάς σε.</td>
    </tr>

    <tr>
      <td><span style="color:#b00e23">(ⲑ̅)</span> ⲉⲕⲉ̀ⲭⲁⲩ ⲙ̀ⲫⲣⲏϯ ⲛ̀ⲟⲩⲑⲣⲓⲣ
      ⲛ̀ⲭⲣⲱⲙ ⲉⲩⲥⲏⲟⲩ ⲛ̀ⲧⲉ ⲡⲉⲕϩⲟ: ⲡϭ̅ⲥ̅ ϧⲉⲛ ⲡⲉⲕϫⲱⲛⲧ ⲉⲕⲉ̀ϣⲧⲉⲣⲑⲱⲣⲟⲩ: ⲟⲩⲟϩ
      ⲉϥⲉ̀ⲟⲩⲟⲙⲟⲩ ⲛ̀ϫⲉ ⲟⲩⲭⲣⲱⲙ.</td>
      <td><span style="color:#b00e23">(ⲑ̅)</span> ⲉⲕⲉⲕⲁⲁⲩ ⲛ̅ⲑⲉ ⲛ̅ⲟⲩⲧⲣⲓⲣ ⲛ̅ⲕⲱϩⲧ
      ⲉⲩⲟⲩⲟⲉⲓϣ ⲙ̅ⲡⲉⲕⲙ̅ⲧⲟ ⲉⲃⲟⲗ ⲡϫⲟⲉⲓⲥ. ⲡϫⲟⲉⲓⲥ ⲕⲛⲁϣⲧⲣ̅ⲧⲱⲣⲟⲩ ϩⲛ̅ ⲧⲉⲕⲟⲣⲅⲏ ⲛ̅ⲧⲉ
      ⲟⲩⲥⲁⲧⲉ ⲟⲩⲟⲙⲟⲩ.</td>
      <td><span style="color:#b00e23">(9)</span> Thou shalt make them as a
      fiery oven at the time of thy presence: the Lord shall trouble them in
      his anger, and fire shall devour them.</td>
      <td><span style="color:#b00e23">(9)</span> θήσεις αὐτοὺς ὡς κλίβανον
      πυρὸς εἰς καιρὸν τοῦ προσώπου σου· κύριος ἐν ὀργῇ αὐτοῦ συνταράξει
      αὐτούς, καὶ καταφάγεται αὐτοὺς πῦρ.</td>
    </tr>

    <tr>
      <td><span style="color:#b00e23">(ⲓ̅)</span> ⲡⲟⲩⲕⲉⲟⲩⲧⲁϩ ⲉⲕⲉ̀ⲧⲁⲕⲟϥ ⲉ̀ⲃⲟⲗ ϩⲁ
      ⲡⲕⲁϩⲓ ⲛⲉⲙ ⲡⲟⲩϫⲣⲟϫ ⲉ̀ⲃⲟⲗ ϧⲉⲛ ⲛⲓϣⲏⲣⲓ ⲛ̀ⲧⲉ ⲛⲓⲣⲱⲙⲓ.</td>
      <td><span style="color:#b00e23">(ⲓ̅)</span> ⲕⲛⲁⲧⲁⲕⲟ ⲙ̅ⲡⲉⲩⲕⲁⲣⲡⲟⲥ ⲉⲃⲟⲗ ϩⲙ̅
      ⲡⲕⲁϩ. ⲁⲩⲱ ⲡⲉⲩⲥⲡⲉⲣⲙⲁ ⲉⲃⲟⲗ ϩⲛ̅ ⲛ̅ϣⲏⲣⲉ ⲛ̅ⲛ̅ⲣⲱⲙⲉ.</td>
      <td><span style="color:#b00e23">(10)</span> Thou shalt destroy their
      fruit from the earth, and their seed from among the sons of men.</td>
      <td><span style="color:#b00e23">(10)</span> τὸν καρπὸν αὐτῶν ἀπὸ γῆς
      ἀπολεῖς καὶ τὸ σπέρµα αὐτῶν ἀπὸ υἱῶν ἀνθρώπων,</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ϫⲉ ⲁⲩⲣⲓⲕⲓ ⲉ̀ϩⲣⲏⲓ ⲉ̀ϫⲱⲕ
      ⲛ̀ϩⲁⲛⲡⲉⲧϩⲱⲟⲩ: ⲁⲩⲥⲟϭⲛⲓ ⲛ̀ⲟⲩⲥⲟϭⲛⲓ ⲫⲏ ⲉⲧⲉ ⲙ̀ⲡⲟⲩϣ̀ϫⲉⲙϫⲟⲙ ⲛ̀ⲧⲁϩⲟϥ ⲉ̀ⲣⲁⲧϥ.</td>
      <td><span style="color:#b00e23">(ⲓ̅ⲁ̅)</span> ϫⲉ ⲁⲩⲣⲓⲕⲉ ⲉⲣⲟⲕ ⲛ̅ϩⲉⲛⲡⲉⲑⲟⲟⲩ.
      ⲁⲩⲙⲉⲉⲩⲉ ⲉϩⲉⲛϣⲟϫⲛⲉ ⲉⲛⲥⲉⲛⲁϣ̅ⲧⲁϩⲟⲟⲩ ⲉⲣⲁⲧⲟⲩ ⲁⲛ.</td>
      <td><span style="color:#b00e23">(11)</span> For they intended evils
      against thee; they imagined a device which they shall by no means be able
      to perform.</td>
      <td><span style="color:#b00e23">(11)</span> ὅτι ἔκλιναν εἰς σὲ κακά,
      διελογίσαντο βουλήν, ἣν οὐ µὴ δύνωνται στῆσαι.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ϫⲉ ⲟⲩⲏⲓ ⲭⲛⲁⲣⲁϧⲧⲟⲩ ⲉ̀ϫⲉⲛ
      ⲡⲟⲩⲥⲟⲓ: ⲟⲩⲟϩ ϧⲉⲛ ⲛⲏ ⲉⲧⲁⲩⲥⲱϫⲡ ⲛ̀ⲧⲁⲕ ⲉⲕⲉ̀ⲥⲟⲃϯ ⲙ̀ⲡⲟⲩϩⲟ.</td>
      <td><span style="color:#b00e23">(ⲓ̅ⲃ̅)</span> ϫⲉ ⲕⲛⲁⲕⲱ ⲙ̅ⲙⲟⲟⲩ ⲉⲧⲣⲉⲩϩⲟⲙⲟⲩ.
      ⲕⲛⲁⲥⲟⲃⲧⲉ ⲙ̅ⲡⲉⲩϩⲟ ϩⲛ̅ ϩⲉⲛⲥⲉⲉⲡⲉ.</td>
      <td><span style="color:#b00e23">(12)</span> For thou shalt make them turn
      their back in thy latter end, thou wilt prepare their face.</td>
      <td><span style="color:#b00e23">(12)</span> ὅτι θήσεις αὐτοὺς νῶτον· ἐν
      τοῖς περιλοίποις σου ἑτοιµάσεις τὸ πρόσωπον αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ϭⲓⲥⲓ ⲙ̀ⲙⲟⲕ ⲡϭ̅ⲥ̅ ϧⲉⲛ
      ⲧⲉⲕϫⲟⲙ: ⲉⲛⲉ̀ϩⲱⲥ ⲉⲛⲉ̀ⲉⲣⲯⲁⲗⲓⲛ ⲉ̀ⲧⲉⲕⲙⲉⲧϫⲱⲣⲓ.</td>
      <td><span style="color:#b00e23">(ⲓ̅ⲅ̅)</span> ϫⲓⲥⲉ ⲡϫⲟⲉⲓⲥ ϩⲛ̅ ⲧⲉⲕϭⲟⲙ
      ⲧⲛ̅ⲛⲁϫⲱ ⲧⲛ̅ⲯⲁⲗⲗⲉⲓ ⲛ̅ⲛⲉⲕϭⲟⲙ:</td>
      <td><span style="color:#b00e23">(13)</span> Be thou exalted, O Lord, in
      thy strength: we will sing and praise thy mighty acts.</td>
      <td><span style="color:#b00e23">(13)</span> ὑψώθητι, κύριε, ἐν τῇ δυνάµει
      σου· ᾄσοµεν καὶ ψαλοῦµεν τὰς δυναστείας σου.</td>
    </tr>
  </table>
</body>
</html>
