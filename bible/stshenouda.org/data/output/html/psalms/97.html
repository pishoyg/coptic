<!DOCTYPE html>
<html>
<head>
  <meta charset="utf-8">
  <title>Psalms</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="psalms97">Psalms 97</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ϥ̅ⲍ̅. ⲛ̀ⲧⲉ ⲇⲁⲩⲓⲇ</span>
      </td>
      <td>ϥ̅ⲍ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ.</td>
      <td>A Psalm of David.</td>
      <td>Ψαλµὸς τῷ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ϩⲱⲥ ⲉ̀ⲡϭ̅ⲥ̅ ϧⲉⲛ ⲟⲩϩⲱⲥ ⲙ̀ⲃⲉⲣⲓ:
      ϫⲉ ⲁϥⲓⲣⲓ ⲛ̀ϩⲁⲛϩⲃⲏⲟⲩⲓ ⲉⲩⲟⲓ ⲛ̀ϣⲫⲏⲣⲓ ⲛ̀ϫⲉ ⲡϭ̅ⲥ̅: ⲁⲥⲧⲁⲛϧⲟ ⲛⲁϥ ⲛ̀ϫⲉ ⲧⲉϥⲟⲩⲓⲛⲁⲙ
      ⲛⲉⲙ ⲡⲉϥϣⲱⲃϣ ⲉⲑⲟⲩⲁⲃ.</td>
      <td><span style="color:#b00e23">(ⲁ̅)</span> ϫⲱ ⲉⲡϫⲟⲉⲓⲥ ⲛ̅ⲟⲩϫⲱ ⲛ̅ⲃⲣ̅ⲣⲉ. ϫⲉ
      ⲡϫⲟⲉⲓⲥ ⲉⲓⲣⲉ ⲛ̅ϩⲉⲛϣⲡⲏⲣⲉ. ⲁⲥⲧⲟⲩϫⲟ ⲛⲁϥ ⲛ̅ϭⲓ ⲧⲉϥⲟⲩⲛⲁⲙ ⲁⲩⲱ ⲡⲉϥϭⲃⲟⲓ
      ⲉⲧⲟⲩⲁⲁⲃ</td>
      <td><span style="color:#b00e23">(1)</span> Sing to the Lord a new song;
      for the Lord has wrought wonderful works, his right hand, and his holy
      arm, have wrought salvation for him.</td>
      <td><span style="color:#b00e23">(1)</span> ᾌσατε τῷ κυρίῳ ᾆσµα καινόν,
      ὅτι θαυµαστὰ ἐποίησεν κύριος· ἔσωσεν αὐτῷ ἡ δεξιὰ αὐτοῦ καὶ ὁ βραχίων ὁ
      ἅγιος αὐτοῦ.</td>
    </tr>

    <tr>
      <td><span style="color:#b00e23">(ⲃ̅)</span> ⲁ ⲡϭ̅ⲥ̅ ⲟⲩⲱⲛϩ ⲙ̀ⲡⲉϥⲟⲩϫⲁⲓ
      ⲉ̀ⲃⲟⲗ ⲙ̀ⲡⲉⲙ̀ⲑⲟ ⲛ̀ⲛⲓⲉⲑⲛⲟⲥ: ⲁϥϭⲱⲣⲡ ⲛ̀ⲧⲉϥⲙⲉⲑⲙⲏⲓ ⲛⲱⲟⲩ ⲉ̀ⲃⲟⲗ.</td>
      <td><span style="color:#b00e23">(ⲃ̅)</span> ⲁ ⲡϫⲟⲉⲓⲥ ⲟⲩⲱⲛϩ̅ ⲉⲃⲟⲗ
      ⲙ̅ⲡⲉϥⲟⲩϫⲁⲓ. ⲁϥϭⲱⲗⲡ̅ ⲉⲃⲟⲗ ⲛ̅ⲧⲉϥⲇⲓⲕⲁⲓⲟⲥⲩⲛⲏ. ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛ̅ϩⲉⲑⲛⲟⲥ</td>
      <td><span style="color:#b00e23">(2)</span> The Lord has made known his
      salvation, he has revealed his righteousness in the sight of the
      nations.</td>
      <td><span style="color:#b00e23">(2)</span> ἐγνώρισεν κύριος τὸ σωτήριον
      αὐτοῦ, ἐναντίον τῶν ἐθνῶν ἀπεκάλυψεν τὴν δικαιοσύνην αὐτοῦ.</td>
    </tr>

    <tr>
      <td><span style="color:#b00e23">(ⲅ̅)</span> ⲁϥⲉⲣⲫⲙⲉⲩⲓ ⲙ̀ⲡⲉϥⲛⲁⲓ ⲛ̀ⲓⲁⲕⲱⲃ:
      ⲛⲉⲙ ⲧⲉϥⲙⲉⲑⲙⲏⲓ ⲙ̀ⲡⲏⲓ ⲙ̀ⲡⲓⲥ̅ⲗ̅. <span style="color:#05537d">(4)</span>
      ⲁⲩⲛⲁⲩ ⲉ̀ⲡⲟⲩϫⲁⲓ ⲙ̀ⲡⲉⲛⲛⲟⲩϯ ⲛ̀ϫⲉ ⲁⲩⲣⲏϫϥ ⲙ̀ⲡⲕⲁϩⲓ ⲧⲏⲣϥ.</td>
      <td><span style="color:#b00e23">(ⲅ̅)</span> ⲁϥⲣ̅ⲡⲙⲉⲉⲩⲉ ⲙ̅ⲡⲉϥⲛⲁ ⲛ̅ⲓⲁⲕⲱⲃ
      ⲁⲩⲱ ⲧⲉϥⲙⲉ ⲙ̅ⲡⲏⲓ ⲙ̅ⲡⲓⲏ̅ⲗ̅. ⲁ ⲛⲉⲕⲣⲱⲟⲩ ⲧⲏⲣⲟⲩ ⲙ̅ⲡⲕⲁϩ ⲛⲁⲩ. ⲉⲡⲟⲩϫⲁⲓ ⲙ̅ⲡⲉⲛⲛⲟⲩⲧⲉ.
      ⲡⲕⲁϩ ⲧⲏⲣϥ̅ ϯⲗⲟⲩⲗⲁⲓ ⲙ̅ⲡⲛⲟⲩⲧⲉ</td>
      <td><span style="color:#b00e23">(3)</span> He has remembered his mercy to
      Jacob, and his truth to the house of Israel; all the ends of the earth
      have seen the salvation of our God.</td>
      <td><span style="color:#b00e23">(3)</span> ἐµνήσθη τοῦ ἐλέους αὐτοῦ τῷ
      Ιακωβ καὶ τῆς ἀληθείας αὐτοῦ τῷ οἴκῳ Ισραηλ· εἴδοσαν πάντα τὰ πέρατα τῆς
      γῆς τὸ σωτήριον τοῦ θεοῦ ἡµῶν.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(5)</span> ⲉ̀ϣⲗⲏⲗⲟⲩⲓ ⲉ̀ⲃⲟⲗ ⲙ̀ⲡϭ̅ⲥ̅ ⲡⲕⲁϩⲓ ⲧⲏⲣϥ: ϩⲱⲥ ⲟⲩⲟϩ
      ⲑⲉⲗⲏⲗ ⲁⲣⲓⲯⲁⲗⲓⲛ.</td>
      <td><span style="color:#b00e23">(ⲇ̅)</span> ϫⲱ ⲛ̅ⲧⲉⲧⲛ̅ⲧⲉⲗⲏⲗ ⲛ̅ⲧⲉⲧⲛ̅ⲯⲁⲗⲗⲉⲓ
      ⲉⲣⲟϥ.</td>
      <td><span style="color:#b00e23">(4)</span> Shout to God, all the earth;
      sing, and exult, and sing psalms.</td>
      <td><span style="color:#b00e23">(4)</span> ἀλαλάξατε τῷ θεῷ, πᾶσα ἡ γῆ,
      ᾄσατε καὶ ἀγαλλιᾶσθε καὶ ψάλατε·</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(6)</span> ⲁⲣⲓⲯⲁⲗⲓⲛ ⲉ̀ⲡϭ̅ⲥ̅ ϧⲉⲛ ⲟⲩⲕⲩⲑⲁⲣⲁ: ϧⲉⲛ ⲟⲩⲕⲩⲑⲁⲣⲁ
      ⲛⲉⲙ ⲟⲩⲥⲙⲏ ⲙ̀ⲯⲁⲗⲙⲟⲥ:</td>
      <td><span style="color:#b00e23">(ⲉ̅)</span> ⲯⲁⲗⲗⲉⲓ ⲉⲣⲟϥ ϩⲛ̅ ⲟⲩⲕⲓⲑⲁⲣⲁ ϩⲛ̅
      ⲟⲩⲕⲓⲑⲁⲣⲁ ⲙⲛ̅ ⲟⲩϩⲣⲟⲟⲩ ⲙ̅ⲯⲁⲗⲙⲟⲥ</td>
      <td><span style="color:#b00e23">(5)</span> Sing to the Lord with a harp,
      with a harp, and the voice of a psalm.</td>
      <td><span style="color:#b00e23">(5)</span> ψάλατε τῷ κυρίῳ ἐν κιθάρᾳ, ἐν
      κιθάρᾳ καὶ φωνῇ ψαλµοῦ·</td>
    </tr>

    <tr>
      <td><span style="color:#b00e23">(ⲋ̅)</span> ϧⲉⲛ ϩⲁⲛⲥⲁⲗⲡⲓⲅⲝ ⲉⲩϭⲱⲣⲉⲙ ⲛⲉⲙ
      ⲟⲩⲥⲙⲏ ⲛ̀ⲥⲁⲗⲡⲓⲅⲅⲟⲥ ⲛ̀ⲧⲁⲡ. <span style="color:#05537d">(7)</span> ⲉ̀ϣⲗⲏⲗⲟⲩⲓ
      ⲉ̀ⲃⲟⲗ ⲙ̀ⲡⲉⲙ̀ⲑⲟ ⲙ̀ⲡⲟⲩⲣⲟ ⲡϭ̅ⲥ̅:</td>
      <td><span style="color:#b00e23">(ⲋ̅)</span> ϩⲛ̅ ϩⲉⲛⲥⲁⲗⲡⲓⲅⲝ̅ ⲛ̅ϫⲁϩϫϩ̅ ⲙⲛ̅
      ⲟⲩϩⲣⲟⲟⲩ ⲛ̅ⲥⲁⲗⲡⲓⲅⲝ̅ ⲛ̅ⲧⲁⲡ. ϯⲗⲟⲩⲗⲁⲓ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲣ̅ⲣⲟ ⲡϫⲟⲉⲓⲥ.</td>
      <td><span style="color:#b00e23">(6)</span> With trumpets of metal, and
      the sound of a trumpet of horn make a joyful noise to the Lord before the
      king.</td>
      <td><span style="color:#b00e23">(6)</span> ἐν σάλπιγξιν ἐλαταῖς καὶ φωνῇ
      σάλπιγγος κερατίνης ἀλαλάξατε ἐνώπιον τοῦ βασιλέως κυρίου.</td>
    </tr>

    <tr>
      <td><span style="color:#b00e23">(ⲍ̅)</span> ⲙⲁⲣⲉϥⲕⲓⲙ ⲛ̀ϫⲉ ⲫⲓⲟⲙ ⲛⲉⲙ ⲡⲉϥⲙⲟϩ
      ⲧⲏⲣϥ: ϯⲟⲓⲕⲟⲩⲙⲉⲛⲏ ⲛⲉⲙ ⲟⲩⲟⲛ ⲛⲓⲃⲉⲛ ⲉⲧϣⲟⲡ ⲛ̀ϧⲏⲧⲥ.</td>
      <td><span style="color:#b00e23">(ⲍ̅)</span> ⲙⲁⲣⲉ ⲑⲁⲗⲁⲥⲥⲁ ⲕⲓⲙ ⲙⲛ̅ ⲡⲉⲥϫⲱⲕ
      ⲉⲃⲟⲗ. ⲧⲟⲓⲕⲟⲩⲙⲉⲛⲏ ⲙⲛ̅ ⲛⲉⲧⲟⲩⲏϩ ⲛ̅ϩⲏⲧⲥ̅.</td>
      <td><span style="color:#b00e23">(7)</span> Let the sea be moved, and the
      fullness of it; the world, and they that dwell in it.</td>
      <td><span style="color:#b00e23">(7)</span> σαλευθήτω ἡ θάλασσα καὶ τὸ
      πλήρωµα αὐτῆς, ἡ οἰκουµένη καὶ οἱ κατοικοῦντες ἐν αὐτῇ·</td>
    </tr>

    <tr>
      <td><span style="color:#b00e23">(ⲏ̅)</span> ϩⲁⲛⲓⲁⲣⲱⲟⲩ ⲉⲩⲉ̀ⲕⲱⲗϩ ⲛ̀ⲛⲟⲩϫⲓϫ
      ⲉⲩⲥⲟⲡ:</td>
      <td><span style="color:#b00e23">(ⲏ̅)</span> ⲛⲓⲉⲣⲱⲟⲩ ⲛⲁϫⲁⲕ ⲛ̅ⲛⲉⲩϭⲓϫ ϩⲓ
      ⲟⲩⲥⲟⲡ.</td>
      <td><span style="color:#b00e23">(8)</span> The rivers shall clap their
      hands together;</td>
      <td><span style="color:#b00e23">(8)</span> ποταµοὶ κροτήσουσιν χειρὶ ἐπὶ
      τὸ αὐτό,</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(8)</span> ⲟⲩⲟϩ ⲛⲓⲧⲱⲟⲩ ⲉⲩⲉ̀ⲑⲉⲗⲏⲗ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ϫⲉ ⲁϥⲓ̀
      ⲉ̀ϯϩⲁⲡ ⲉⲡⲕⲁϩⲓ: ϥⲛⲁϯϩⲁⲡ ⲉ̀ϯⲟⲓⲕⲟⲩⲙⲉⲛⲏ ϧⲉⲛ ⲟⲩⲙⲉⲑⲙⲏⲓ: ⲛⲉⲙ ϩⲁⲛⲗⲁⲟⲥ ϧⲉⲛ
      ⲟⲩⲥⲱⲟⲩⲧⲉⲛ.</td>
      <td><span style="color:#b00e23">(ⲑ̅)</span> ⲛ̅ⲧⲟⲟⲩ ⲛⲁⲧⲉⲗⲏⲗ ϫⲉ ⲉϥⲉⲓ ⲉⲕⲣⲓⲛⲉ
      ⲙ̅ⲡⲕⲁϩ. ϥⲛⲁⲕⲣⲓⲛⲉ ⲛ̅ⲧⲟⲓⲕⲟⲩⲙⲉⲛⲏ ϩⲛ̅ ⲟⲩⲇⲓⲕⲁⲓⲟⲥⲩⲛⲏ. ⲁⲩⲱ ϩⲉⲛⲗⲁⲟⲥ ϩⲛ̅
      ⲟⲩⲥⲟⲟⲩⲧⲛ̅:</td>
      <td>the mountains shall exult. <span style="color:#b00e23">(9)</span> For
      he is come to judge the earth; he shall judge the world in righteousness,
      and the nations in uprightness.</td>
      <td>τὰ ὄρη ἀγαλλιάσονται, <span style="color:#b00e23">(9)</span> ὅτι ἥκει
      κρῖναι τὴν γῆν· κρινεῖ τὴν οἰκουµένην ἐν δικαιοσύνῃ καὶ λαοὺς ἐν
      εὐθύτητι.</td>
    </tr>
  </table>
</body>
</html>
