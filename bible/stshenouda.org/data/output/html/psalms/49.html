<!DOCTYPE html>
<html>
<head>
  <meta charset="utf-8">
  <title>Psalms</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="psalms49">Psalms 49</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲙ̅ⲑ̅. ⲡⲓⲕⲁϯ ⲛ̀ⲧⲉ ⲁⲥⲁⲫ.</span>
      </td>
      <td>ⲙ̅ⲑ̅. ⲡⲉⲯⲁⲗⲙⲟⲥ ⲛ̅ⲁⲥⲁⲫ.</td>
      <td>A Psalm for Asaph.</td>
      <td>Ψαλµὸς τῷ Ασαφ.</td>
    </tr>

    <tr>
      <td><span style="color:#b00e23">(ⲁ̅)</span> ⲫϯ ⲛ̀ⲛⲓⲛⲟⲩϯ ⲡϭ̅ⲥ̅ ⲁϥⲥⲁϫⲓ:
      ⲟⲩⲟϩ ⲁϥⲙⲟⲩϯ ⲟⲩⲃⲉ ⲡⲕⲁϩⲓ ⲓⲥϫⲉⲛ ⲛⲓⲙⲁⲛ̀ϣⲁⲓ ⲛ̀ⲧⲉ ⲫⲣⲏ ϣⲁ ⲛⲉϥⲙⲁⲛ̀ϩⲱⲧⲡ.</td>
      <td><span style="color:#b00e23">(ⲁ̅)</span> ⲡⲛⲟⲩⲧⲉ ⲛ̅ⲛ̅ⲛⲟⲩⲧⲉ ⲡϫⲟⲉⲓⲥ
      ⲁϥϣⲁϫⲉ. ⲁⲩⲱ ⲁϥⲙⲟⲩⲧⲉ ⲉⲡⲕⲁϩ ⲉⲃⲟⲗ ϩⲛ̅ ⲙ̅ⲙⲁⲛ̅ϣⲁ ⲙ̅ⲡⲣⲏ ϣⲁ ⲡⲉϥⲙⲁⲛ̅ϩⲱⲧⲡ̅.</td>
      <td><span style="color:#b00e23">(1)</span> The God of gods, the Lord, has
      spoken, and called the earth from the rising of the sun to the going down
      thereof.</td>
      <td><span style="color:#b00e23">(1)</span> Θεὸς θεῶν κύριος ἐλάλησεν καὶ
      ἐκάλεσεν τὴν γῆν ἀπὸ ἀνατολῶν ἡλίου καὶ µέχρι δυσµῶν.</td>
    </tr>

    <tr>
      <td><span style="color:#b00e23">(ⲃ̅)</span> ⲑⲙⲉⲧⲥⲁⲓⲉ ⲛ̀ⲧⲉ ⲡⲉϥⲥⲁⲓ ⲉ̀ⲃⲟⲗ
      ϧⲉⲛ ⲥⲓⲱⲛ:</td>
      <td><span style="color:#b00e23">(ⲃ̅)</span> ⲉⲣⲉ ⲡⲁⲛⲁⲓ ⲙ̅ⲡⲉϥⲥⲁ ϣⲟⲟⲡ ϩⲛ̅
      ⲥⲓⲱⲛ.</td>
      <td><span style="color:#b00e23">(2)</span> Out of Sion comes the
      excellence of his beauty.</td>
      <td><span style="color:#b00e23">(2)</span> ἐκ Σιων ἡ εὐπρέπεια τῆς
      ὡραιότητος αὐτοῦ, ὁ θεὸς ἐµφανῶς ἥξει,</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲉϥⲉ̀ⲓ̀ ⲛ̀ϫⲉ ⲫϯ ϧⲉⲛ ⲟⲩⲱⲛϩ ⲉ̀ⲃⲟⲗ: ⲟⲩⲟϩ ⲡⲉⲛⲛⲟⲩϯ
      ⲛ̀ⲛⲉϥⲭⲁⲣⲱϥ. <span style="color:#05537d">(3)</span> ⲉϥⲉ̀ⲙⲟϩ ⲛ̀ϫⲉ ⲟⲩⲭⲣⲱⲙ
      ⲙ̀ⲡⲉϥⲙ̀ⲑⲟ ⲉ̀ⲃⲟⲗ: ⲟⲩⲟϩ ⲉⲥⲉ̀ⲕⲱϯ ⲉ̀ⲣⲟϥ ⲛ̀ϫⲉ ⲟⲩⲥⲁⲣⲁⲑⲏⲟⲩ ⲉ̀ⲙⲁϣⲱ.</td>
      <td><span style="color:#b00e23">(ⲅ̅)</span> ⲡⲛⲟⲩⲧⲉ ⲛⲏⲩ ϩⲛ̅ ⲟⲩⲟⲩⲱⲛϩ̅ ⲉⲃⲟⲗ.
      ⲁⲩⲱ ⲡⲉⲛⲛⲟⲩⲧⲉ ⲛⲁⲕⲁⲣⲱϥ ⲁⲛ. ⲟⲩⲛ̅ ⲟⲩⲕⲱϩⲧ ⲛⲁⲙⲟⲩϩ ⲙ̅ⲡⲉϥⲙ̅ⲧⲟ ⲉⲃⲟⲗ. ⲁⲩⲱ ⲟⲩⲛⲟϭ
      ⲛ̅ϩⲁⲧⲏⲩ ϩⲙ̅ ⲡⲉϥⲕⲱⲧⲉ.</td>
      <td><span style="color:#b00e23">(3)</span> God, our God, shall come
      manifestly, and shall not keep silence: a fire shall be kindled before
      him, and round about him there shall be a very great tempest.</td>
      <td><span style="color:#b00e23">(3)</span> ὁ θεὸς ἡµῶν, καὶ οὐ
      παρασιωπήσεται· πῦρ ἐναντίον αὐτοῦ καυθήσεται, καὶ κύκλῳ αὐτοῦ καταιγὶς
      σφόδρα.</td>
    </tr>

    <tr>
      <td><span style="color:#b00e23">(ⲇ̅)</span> ⲉϥⲉ̀ⲙⲟⲩϯ ⲟⲩⲃⲉ ⲧⲫⲉ ⲙ̀ⲡϣⲱⲓ ⲛⲉⲙ
      ⲡⲓⲕⲁϩⲓ ⲉ̀ⲑⲣⲉϥϯϩⲁⲡ ⲉ̀ⲡⲉϥⲗⲁⲟⲥ.</td>
      <td><span style="color:#b00e23">(ⲇ̅)</span> ϥⲛⲁⲙⲟⲩⲧⲉ ⲉⲧⲡⲉ ⲉϩⲣⲁⲓ ⲁⲩⲱ ⲡⲕⲁϩ
      ⲉⲃⲟⲗ ϩⲙ̅ ⲡϫⲓⲥⲉ ⲉⲇⲓⲁⲕⲣⲓⲛⲉ ⲙ̅ⲡⲉϥⲗⲁⲟⲥ.</td>
      <td><span style="color:#b00e23">(4)</span> He shall summon the heaven
      above, and the earth, that he may judge his people.</td>
      <td><span style="color:#b00e23">(4)</span> προσκαλέσεται τὸν οὐρανὸν ἄνω
      καὶ τὴν γῆν διακρῖναι τὸν λαὸν αὐτοῦ·</td>
    </tr>

    <tr>
      <td><span style="color:#b00e23">(ⲉ̅)</span> ⲑⲱⲟⲩϯ ⲛⲁϥ ⲛⲏ ⲉⲑⲟⲩⲁⲃ ⲛ̀ⲧⲁϥ: ⲛⲏ
      ⲉⲧⲁⲩⲥⲉⲙⲛⲓ ⲛ̀ⲧⲉϥⲇⲓⲁⲑⲏⲕⲏ ⲉ̀ϫⲉⲛ ϩⲁⲛϣⲟⲩϣⲱⲟⲩϣⲓ.</td>
      <td><span style="color:#b00e23">(ⲉ̅)</span> ⲥⲱⲟⲩϩ ⲛⲁϥ ⲉϩⲟⲩⲛ ⲛⲉϥⲡⲉⲧⲟⲩⲁⲁⲃ.
      ⲛⲉⲧⲥⲙⲓⲛⲉ ⲛ̅ⲧⲉϥⲇⲓⲁⲑⲏⲕⲏ ⲉϫⲛ̅ ϩⲉⲛⲑⲩⲥⲓⲁ.</td>
      <td><span style="color:#b00e23">(5)</span> Assemble ye his saints to him,
      those that have engaged in a covenant with him upon sacrifices.</td>
      <td><span style="color:#b00e23">(5)</span> συναγάγετε αὐτῷ τοὺς ὁσίους
      αὐτοῦ τοὺς διατιθεµένους τὴν διαθήκην αὐτοῦ ἐπὶ θυσίαις,</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲉⲩⲉ̀ⲥⲁϫⲓ ⲛ̀ϫⲉ ⲛⲓⲫⲏⲟⲩⲓ
      ⲛ̀ⲧⲉϥⲙⲉⲑⲙⲏⲓ ϫⲉ ⲫϯ ⲟⲩⲕⲣⲓⲧⲏⲥ ⲡⲉ:</td>
      <td><span style="color:#b00e23">(ⲋ̅)</span> ⲙ̅ⲡⲏⲩⲉ ⲛⲁϫⲱ ⲛ̅ⲧⲉϥⲇⲓⲕⲁⲓⲟⲥⲩⲛⲏ.
      ⲁⲩⲱ ϩⲛ̅ ⲑⲁⲏ ⲛ̅ⲛⲉϩⲟⲟⲩ ⲡⲛⲟⲩⲧⲉ ⲛⲁⲙⲉϣⲧ̅ ⲑⲓⲗ̅ⲏ̅ⲙ̅ ⲙⲛ̅ ⲟⲩϩⲏⲃⲥ̅. ϫⲉ ⲡⲛⲟⲩⲧⲉ
      ⲟⲩⲕⲣⲓⲧⲏⲥ ⲡⲉ. ⲇⲓⲁⲯⲁⲗⲙⲁ.</td>
      <td><span style="color:#b00e23">(6)</span> And the heavens shall declare
      his righteousness: for God is judge. Pause.</td>
      <td><span style="color:#b00e23">(6)</span> καὶ ἀναγγελοῦσιν οἱ οὐρανοὶ
      τὴν δικαιοσύνην αὐτοῦ, ὅτι ὁ θεὸς κριτής ἐστιν. διάψαλµα.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(6)</span> ⲥⲱⲧⲉⲙ ⲡⲁⲗⲁⲟⲥ ⲛ̀ⲧⲁⲥⲁϫⲓ ⲛⲉⲙⲁⲕ: ⲟⲩⲟϩ ⲛ̀ⲧⲁⲉⲣⲙⲉⲑⲣⲉ
      ⲛⲁⲕ ⲡⲓⲥ̅ⲗ̅. <span style="color:#05537d">(7)</span> ⲁ̀ⲛⲟⲕ ⲡⲉ ⲫϯ
      ⲡⲉⲕⲛⲟⲩϯ</td>
      <td><span style="color:#b00e23">(ⲍ̅)</span> ⲥⲱⲧⲙ̅ ⲡⲁⲗⲁⲟⲥ ⲧⲁϣⲁϫⲉ ⲛⲙ̅ⲙⲁⲕ.
      ⲡⲓⲏ̅ⲗ̅ ⲧⲁⲣⲙ̅ⲛ̅ⲧⲣⲉ ⲛⲁⲕ. ⲁⲛⲟⲕ ⲡⲉ ⲡⲛⲟⲩⲧⲉ ⲡⲉⲕⲛⲟⲩⲧⲉ.</td>
      <td><span style="color:#b00e23">(7)</span> Hear, my people, and I will
      speak to thee, O Israel: and I will testify to thee: I am God, thy
      God.</td>
      <td><span style="color:#b00e23">(7)</span> Ἄκουσον, λαός µου, καὶ λαλήσω
      σοι, Ισραηλ, καὶ διαµαρτύροµαί σοι· ὁ θεὸς ὁ θεός σού εἰµι ἐγώ.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(7)</span> ⲁⲓⲛⲁⲥⲟϩⲓ ⲙ̀ⲙⲟⲕ ⲁⲛ ⲉ̀ϫⲉⲛ ⲛⲉⲕϣⲟⲩϣⲱⲟⲩϣⲓ: ⲛⲉⲕϭⲗⲓⲗ
      ⲙ̀ⲡⲁⲙⲑⲟ ⲉ̀ⲃⲟⲗ ⲛ̀ⲥⲏⲟⲩ ⲛⲓⲃⲉⲛ.</td>
      <td><span style="color:#b00e23">(ⲏ̅)</span> ⲛⲉⲓⲛⲁϫⲡⲓⲟⲕ ⲁⲛ ⲉϫⲛ̅ ⲛⲉⲕⲑⲩⲥⲓⲁ.
      ⲛⲉⲕϭⲗⲓⲗ ⲙ̅ⲡⲁⲙ̅ⲧⲟ ⲉⲃⲟⲗ ⲛ̅ⲟⲩⲟⲉⲓϣ ⲛⲓⲙ.</td>
      <td><span style="color:#b00e23">(8)</span> I will not reprove thee on
      account of thy sacrifices; for thy whole-burnt-offerings are before me
      continually.</td>
      <td><span style="color:#b00e23">(8)</span> οὐκ ἐπὶ ταῖς θυσίαις σου
      ἐλέγξω σε, τὰ δὲ ὁλοκαυτώµατά σου ἐνώπιόν µού ἐστιν διὰ παντός·</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(8)</span> ⲛ̀ⲛⲁϭⲓ ⲙⲁⲥⲓ ⲉ̀ⲃⲟⲗ ϧⲉⲛ ⲡⲉⲕⲏⲓ: ⲟⲩⲇⲉ ⲃⲁⲣⲏⲓⲧ ⲉ̀ⲃⲟⲗ
      ϧⲉⲛ ⲛⲉⲕⲟϩⲓ.</td>
      <td><span style="color:#b00e23">(ⲑ̅)</span> ⲛ̅ⲛⲁϫⲓ ⲙⲁⲥⲉ ⲉⲃⲟⲗ ϩⲙ̅ ⲡⲉⲕⲏⲓ.
      ⲟⲩⲇⲉ ϭⲓⲉ ⲉⲃⲟⲗ ϩⲛ̅ ⲛⲉⲕⲟϩⲉ</td>
      <td><span style="color:#b00e23">(9)</span> I will take no bullocks out of
      thine house, nor he-goats out of thy flocks.</td>
      <td><span style="color:#b00e23">(9)</span> οὐ δέξοµαι ἐκ τοῦ οἴκου σου
      µόσχους οὐδὲ ἐκ τῶν ποιµνίων σου χιµάρους.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(9)</span> ⲛⲓⲑⲏⲣⲓⲟⲛ ⲧⲏⲣⲟⲩ ⲛ̀ⲧⲉ ⲡⲓⲇⲣⲩⲙⲟⲥ ⲛⲟⲩⲓ ⲛⲉ:
      ⲛⲓⲧⲉⲃⲛⲱⲟⲩⲓ ⲉⲧϩⲓ ⲛⲓⲧⲱⲟⲩ ⲛⲉⲙ ⲛⲓⲉϩⲱⲟⲩ:</td>
      <td><span style="color:#b00e23">(ⲓ̅)</span> ϫⲉ ⲛⲟⲩⲓ ⲧⲏⲣⲟⲩ ⲛⲉ ⲛⲉⲑⲏⲣⲓⲟⲛ
      ⲙ̅ⲡⲉⲇⲣⲩⲙⲟⲥ. ⲛ̅ⲧⲃ̅ⲛⲟⲟⲩⲉ ⲉⲧϩⲓ ⲛ̅ⲧⲟⲟⲩ ⲙⲛ̅ ⲛⲉϩⲟⲟⲩ.</td>
      <td><span style="color:#b00e23">(10)</span> For all the wild beasts of
      the thicket are mine, the cattle on the mountains, and oxen.</td>
      <td><span style="color:#b00e23">(10)</span> ὅτι ἐµά ἐστιν πάντα τὰ θηρία
      τοῦ δρυµοῦ, κτήνη ἐν τοῖς ὄρεσιν καὶ βόες·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(9)</span> ⲛⲓϩⲁⲗⲁϯ ⲧⲏⲣⲟⲩ ⲛ̀ⲧⲉ ⲧⲫⲉ ϯⲥⲱⲟⲩⲛ ⲙ̀ⲙⲱⲟⲩ. (10)
      ⲑⲙⲉⲧⲥⲁⲓⲉ ⲛ̀ⲧⲉ ⲧⲕⲟⲓ ⲁⲥⲭⲏ ⲛⲉⲙⲏⲓ:</td>
      <td><span style="color:#b00e23">(ⲓ̅ⲁ̅)</span> ϯⲥⲟⲟⲩⲛ ⲛ̅ⲛ̅ϩⲁⲗⲁⲧⲉ ⲧⲏⲣⲟⲩ
      ⲛ̅ⲧⲡⲉ. ⲁⲩⲱ ⲡⲥⲁ ⲛ̅ⲧⲥⲱϣⲉ ⲛⲙ̅ⲙⲁⲓ.</td>
      <td><span style="color:#b00e23">(11)</span> I know all the birds of the
      sky; and the beauty of the field is mine.</td>
      <td><span style="color:#b00e23">(11)</span> ἔγνωκα πάντα τὰ πετεινὰ τοῦ
      οὐρανοῦ, καὶ ὡραιότης ἀγροῦ µετ’ ἐµοῦ ἐστιν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(10)</span> ⲁⲓϣⲁⲛϩⲕⲟ ⲛ̀ⲛⲁϫⲟⲥ ⲛⲁⲕ: ⲑⲱⲓ ⲅⲁⲣ ⲧⲉ ϯⲟⲓⲕⲟⲩⲙⲉⲛⲏ
      ⲛⲉⲙ ⲡⲉⲥⲙⲟϩ.</td>
      <td><span style="color:#b00e23">(ⲓ̅ⲃ̅)</span> ⲉⲓϣⲁⲛϩⲕⲟ ⲛ̅ⲛⲁϫⲟⲟⲥ ⲛⲁⲕ. ⲧⲱⲓ
      ⲅⲁⲣ ⲧⲉ ⲧⲟⲓⲕⲟⲩⲙⲉⲛⲏ ⲙⲛ̅ ⲡⲉⲥϫⲱⲕ ⲉⲃⲟⲗ.</td>
      <td><span style="color:#b00e23">(12)</span> If I should be hungry, I will
      not tell thee: for the world is mine, and the fullness of it.</td>
      <td><span style="color:#b00e23">(12)</span> ἐὰν πεινάσω, οὐ µή σοι εἴπω·
      ἐµὴ γάρ ἐστιν ἡ οἰκουµένη καὶ τὸ πλήρωµα αὐτῆς.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(11)</span> ⲙⲏ ϯⲛⲁⲟⲩⲉⲙ ⲁϥ ⲛ̀ⲧⲁⲩⲣⲟⲥ ⲓⲉ ϯⲛⲁⲥⲉ ⲥⲛⲟϥ
      ⲙ̀ⲃⲁⲣⲏⲓⲧ.</td>
      <td><span style="color:#b00e23">(ⲓ̅ⲅ̅)</span> ⲙⲏ ⲉⲓⲛⲁⲟⲩⲉⲙ ⲁϥ ⲙ̅ⲙⲁⲥⲉ ⲏ
      ⲉⲓⲛⲁⲥⲉ ⲥⲛⲟϥ ⲛ̅ϭⲓⲉ</td>
      <td><span style="color:#b00e23">(13)</span> Will I eat the flesh of
      bulls, or drink the blood of goats?</td>
      <td><span style="color:#b00e23">(13)</span> µὴ φάγοµαι κρέα ταύρων ἢ αἷµα
      τράγων πίοµαι;</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(12)</span> ϣⲱⲧ ⲛ̀ⲟⲩϣⲟⲩϣⲱⲟⲩϣⲓ ⲛ̀ⲥⲙⲟⲩ ⲉ̀ⲫϯ: ⲟⲩⲟϩ ⲙⲟⲓ
      ⲛ̀ⲛⲉⲕⲉⲩⲭⲏ ⲙⲫⲏ ⲉⲧϭⲟⲥⲓ:</td>
      <td><span style="color:#b00e23">(ⲓ̅ⲇ̅)</span> ϣⲱⲱⲧ ⲛ̅ⲛⲁϩⲣⲙ̅ ⲡⲛⲟⲩⲧⲉ
      ⲛ̅ⲟⲩⲑⲩⲥⲓⲁ ⲛ̅ⲥⲙⲟⲩ. ⲛⲅ̅ϯ ⲛ̅ⲛⲉⲕϣⲗⲏⲗ ⲙ̅ⲡⲉⲧϫⲟⲥⲉ.</td>
      <td><span style="color:#b00e23">(14)</span> Offer to God the sacrifice of
      praise; and pay thy vows to the Most High.</td>
      <td><span style="color:#b00e23">(14)</span> θῦσον τῷ θεῷ θυσίαν αἰνέσεως
      καὶ ἀπόδος τῷ ὑψίστῳ τὰς εὐχάς σου·</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(12)</span> ⲱϣ ⲉ̀ⲡϣⲱⲓ ϩⲁⲣⲟⲓ ϧⲉⲛ ⲡⲓⲉϩⲟⲟⲩ ⲛ̀ⲧⲉ ⲡⲉⲕϩⲟϫϩⲉϫ:
      ⲟⲩⲟϩ ⲉⲓⲉ̀ⲛⲁϩⲙⲉⲕ ⲉⲕⲉ̀ϯⲱⲟⲩ ⲛⲏⲓ.</td>
      <td><span style="color:#b00e23">(ⲓ̅ⲉ̅)</span> ⲛⲅ̅ⲉⲡⲓⲕⲁⲗⲉⲓ ⲙ̅ⲙⲟⲓ ϩⲙ̅
      ⲡⲉϩⲟⲟⲩ ⲛ̅ⲧⲉⲕⲑⲗⲓⲯⲓⲥ. ⲁⲩⲱ ϯⲛⲁⲧⲟⲩϫⲟⲕ ⲛⲅ̅ϯ ⲉⲟⲟⲩ ⲛⲁⲓ. ⲇⲓⲁⲯⲁⲗⲙⲁ.</td>
      <td><span style="color:#b00e23">(15)</span> And call upon me in the day
      of affliction; and I will deliver thee, and thou shalt glorify me.
      Pause.</td>
      <td><span style="color:#b00e23">(15)</span> καὶ ἐπικάλεσαί µε ἐν ἡµέρᾳ
      θλίψεως, καὶ ἐξελοῦµαί σε, καὶ δοξάσεις µε. διάψαλµα.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(13)</span> ⲡⲉϫⲉ ⲫϯ ⲙ̀ⲡⲓⲣⲉϥⲉⲣⲛⲟⲃⲓ ϫⲉ ⲉⲑⲃⲉ ⲟⲩ ⲕⲥⲁϫⲓ
      ⲛ̀ⲧⲁⲙⲉⲑⲙⲏⲓ: ⲟⲩⲟϩ ⲕⲁⲟⲩⲱⲛ ⲛ̀ⲣⲱⲕ ϧⲉⲛ ⲧⲁⲇⲓⲁⲑⲏⲕⲏ.</td>
      <td><span style="color:#b00e23">(ⲓ̅ⲋ̅)</span> ⲡⲉϫⲉ ⲡⲛⲟⲩⲧⲉ ⲙ̅ⲡⲣⲉϥⲣ̅ⲛⲟⲃⲉ ϫⲉ
      ⲉⲧⲃⲉ ⲟⲩ ⲛ̅ⲧⲟⲕ ⲕϣⲁϫⲉ ϩⲛ̅ ⲛⲁⲇⲓⲕⲁⲓⲱⲙⲁ. ⲁⲩⲱ ⲕϫⲓ ⲛ̅ⲧⲁⲇⲓⲁⲑⲏⲕⲏ ϩⲓⲧⲛ̅ ⲣⲱⲕ.</td>
      <td><span style="color:#b00e23">(16)</span> But to the sinner God has
      said, Why dost thou declare my ordinances, and take up my covenant in thy
      mouth?</td>
      <td><span style="color:#b00e23">(16)</span> τῷ δὲ ἁµαρτωλῷ εἶπεν ὁ θεός
      Ἵνα τί σὺ διηγῇ τὰ δικαιώµατά µου καὶ ἀναλαµβάνεις τὴν διαθήκην µου διὰ
      στόµατός σου;</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(14)</span> ⲛ̀ⲑⲟⲕ ⲇⲉ ⲁⲕⲙⲉⲥⲧⲉ ⲧⲁⲥⲃⲱ: ⲟⲩⲟϩ ⲁⲕϩⲓⲟⲩⲓ ⲛ̀ⲛⲁⲥⲁϫⲓ
      ⲥⲁⲫⲁϩⲟⲩ ⲙ̀ⲙⲟⲕ:</td>
      <td><span style="color:#b00e23">(ⲓ̅ⲍ̅)</span> ⲛ̅ⲧⲟⲕ ⲇⲉ ⲁⲕⲙⲉⲥⲧⲉ ⲧⲉⲥⲃⲱ. ⲁⲩⲱ
      ⲁⲕⲛⲟⲩϫⲉ ⲛ̅ⲛⲁϣⲁϫⲉ ϩⲓⲡⲁϩⲟⲩ ⲙ̅ⲙⲟⲕ.</td>
      <td><span style="color:#b00e23">(17)</span> Whereas thou hast hated
      instruction, and hast cast my words behind thee.</td>
      <td><span style="color:#b00e23">(17)</span> σὺ δὲ ἐµίσησας παιδείαν καὶ
      ἐξέβαλες τοὺς λόγους µου εἰς τὰ ὀπίσω.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> <span style=
      "color:#05537d">(14)</span> ⲁⲕϣⲁⲛⲛⲁⲩ ⲉ̀ⲟⲩⲣⲉϥϭⲓⲟⲩⲓ ⲛⲁⲕϭⲟϫⲓ ⲛⲉⲙⲁϥ: ⲁⲕⲭⲱ
      ⲛ̀ⲧⲉⲕⲧⲟⲓ ⲛⲉⲙ ⲛⲓⲛⲱⲓⲕ.</td>
      <td><span style="color:#b00e23">(ⲓ̅ⲏ̅)</span> ⲉⲕϣⲁⲛ ⲛⲁⲩ ⲉⲩⲣⲉϥϫⲓⲟⲩⲉ ⲛⲉⲕⲡⲏⲧ
      ⲛⲙ̅ⲙⲁϥ. ⲁⲩⲱ ⲛⲉⲕⲕⲱ ⲛ̅ⲧⲉⲕⲧⲟ ⲙⲛ̅ ⲛ̅ⲛ̅ⲟⲉⲓⲕ.</td>
      <td><span style="color:#b00e23">(18)</span> If thou sawest a thief, thou
      rannest along with him, and hast cast in thy lot with adulterers.</td>
      <td><span style="color:#b00e23">(18)</span> εἰ ἐθεώρεις κλέπτην,
      συνέτρεχες αὐτῷ, καὶ µετὰ µοιχῶν τὴν µερίδα σου ἐτίθεις·</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> <span style=
      "color:#05537d">(15)</span> ⲣⲱⲕ ⲁϥⲁϣⲁⲓ ϧⲉⲛ ϯⲕⲁⲕⲓⲁ ⲟⲩⲟϩ ⲡⲉⲕⲗⲁⲥ ⲁϥϭⲗⲟⲙⲗⲉⲙ
      ⲛ̀ⲟⲩⲭⲣⲟϥ:</td>
      <td><span style="color:#b00e23">(ⲓ̅ⲑ̅)</span> ⲁ ⲧⲉⲕⲧⲁⲡⲣⲟ ⲧⲁϣⲉ ⲕⲁⲕⲓⲁ. ⲁⲩⲱ
      ⲁ ⲡⲉⲕⲗⲁⲟⲥ ϭⲗⲟⲙⲗⲙ̅ ⲛ̅ⲟⲩϫⲓⲛ̅ϭⲟⲛⲥ̅.</td>
      <td><span style="color:#b00e23">(19)</span> Thy mouth has multiplied
      wickedness, and thy tongue has framed deceit.</td>
      <td><span style="color:#b00e23">(19)</span> τὸ στόµα σου ἐπλεόνασεν
      κακίαν, καὶ ἡ γλῶσσά σου περιέπλεκεν δολιότητα·</td>
    </tr>

    <tr>
      <td><span style="color:#b00e23">(ⲕ̅)</span> <span style=
      "color:#05537d">(15)</span> ⲉⲕⲉ̀ϩⲉⲙⲥⲓ ⲛⲁⲕⲥⲁϫⲓ ⲛ̀ⲥⲁ ⲡⲉⲕⲥⲟⲛ: ⲟⲩⲟϩ ⲡϣⲏⲣⲓ
      ⲛ̀ⲧⲉ ⲧⲉⲕⲙⲁⲩ ⲁⲕⲭⲱ ⲛ̀ⲟⲩⲥⲕⲁⲛⲇⲁⲗⲟⲛ ⲛⲁϥ.</td>
      <td><span style="color:#b00e23">(ⲕ̅)</span> ⲛⲉⲕϩⲙⲟⲟⲥ ⲉⲕⲕⲁⲧⲁⲗⲁⲗⲉⲓ ⲛ̅ⲥⲁ
      ⲡⲉⲕⲥⲟⲛ. ⲁⲩⲱ ⲛⲉⲕⲕⲁ ⲥⲕⲁⲛⲇⲁⲗⲟⲛ ⲛ̅ⲥⲁ ⲡϣⲏⲣⲉ ⲛ̅ⲧⲉⲕⲙⲁⲁⲩ.</td>
      <td><span style="color:#b00e23">(20)</span> Thou didst sit and speak
      against thy brother, and didst scandalize thy mother’s son.</td>
      <td><span style="color:#b00e23">(20)</span> καθήµενος κατὰ τοῦ ἀδελφοῦ
      σου κατελάλεις καὶ κατὰ τοῦ υἱοῦ τῆς µητρός σου ἐτίθεις σκάνδαλον.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> <span style=
      "color:#05537d">(16)</span> ⲛⲁⲓ ⲁⲕⲁⲓⲧⲟⲩ ⲟⲩⲟϩ ⲁⲓⲭⲁⲣⲱⲓ ⲁⲕⲙⲉⲩⲓ ⲉ̀ⲟⲩⲁⲛⲟⲙⲓⲁ:
      ϫⲉ ϯⲛⲁϣⲱⲡⲓ ⲉⲓⲟⲛⲓ ⲙ̀ⲙⲟⲕ. <span style="color:#05537d">(17)</span> ϯⲛⲁⲥⲁϩⲱⲕ
      ⲟⲩⲟϩ ⲛ̀ⲧⲁⲧⲁϩⲱⲟⲩ ⲉ̀ⲣⲁⲧⲟⲩ ⲙ̀ⲡⲉⲕⲙ̀ⲑⲟ ⲙ̀ⲡⲉⲕϩⲟ:</td>
      <td><span style="color:#b00e23">(ⲕ̅ⲁ̅)</span> ⲁⲕⲣ̅ ⲛⲁⲓ ⲁⲓⲕⲁ ⲣⲱⲓ. ⲁⲕⲙⲉⲉⲩⲉ
      ⲉⲩⲁⲛⲟⲙⲓⲁ ϫⲉ ⲉⲓⲛⲁϣⲱⲡⲉ ⲛ̅ⲧⲉⲕϩⲉ. ϯⲛⲁϫⲡⲓⲟⲕ ⲧⲁⲧⲁϩⲟⲟⲩ ⲉⲣⲁⲧⲟⲩ ⲙ̅ⲡⲉⲕⲙ̅ⲧⲟ
      ⲉⲃⲟⲗ.</td>
      <td><span style="color:#b00e23">(21)</span> These things thou didst, and
      I kept silence: thou thoughtest wickedly that I should be like thee, but
      I will reprove thee, and set thine offences before thee.</td>
      <td><span style="color:#b00e23">(21)</span> ταῦτα ἐποίησας, καὶ ἐσίγησα·
      ὑπέλαβες ἀνοµίαν ὅτι ἔσοµαί σοι ὅµοιος· ἐλέγξω σε καὶ παραστήσω κατὰ
      πρόσωπόν σου.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> <span style=
      "color:#05537d">(17)</span> ⲕⲁϯ ⲉ̀ⲛⲁⲓ ⲛⲏ ⲉⲧⲁⲩⲉⲣⲡⲱⲃϣ ⲙ̀ⲫϯ: ⲙⲏⲡⲟⲧⲉ
      ⲛ̀ⲧⲉϥϩⲱⲗⲉⲙ ⲟⲩⲟϩ ⲙ̀ⲙⲟⲛ ⲡⲉⲑⲛⲁⲛⲟϩⲉⲙ.</td>
      <td><span style="color:#b00e23">(ⲕ̅ⲃ̅)</span> ⲉⲓⲙⲉ ϭⲉ ⲉⲛⲁⲓ ⲛⲉⲧⲣ̅ ⲡⲱⲃϣ̅
      ⲙ̅ⲡⲛⲟⲩⲧⲉ. ⲙⲏⲡⲟⲧⲉ ⲛϥ̅ⲧⲱⲣⲡ̅ ⲛϥ̅ⲧⲙ̅ϣⲱⲡⲉ ⲛ̅ϭⲓ ⲡⲉⲧⲛⲟⲩϩⲙ̅.</td>
      <td><span style="color:#b00e23">(22)</span> Now consider these things, ye
      that forget God, lest he rend you, and there is no deliverer.</td>
      <td><span style="color:#b00e23">(22)</span> σύνετε δὴ ταῦτα, οἱ
      ἐπιλανθανόµενοι τοῦ θεοῦ, µήποτε ἁρπάσῃ καὶ µὴ ᾖ ὁ ῥυόµενος·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> <span style=
      "color:#05537d">(18)</span> ⲟⲩϣⲟⲩϣⲱⲟⲩϣⲓ ⲛ̀ⲥⲙⲟⲩ ⲉϥⲉ̀ϯⲱⲟⲩ ⲛⲏⲓ: ⲟⲩⲟϩ ⲁϥⲙ̀ⲙⲁⲩ
      ⲛ̀ϫⲉ ⲡⲓⲙⲱⲓⲧ ⲉ̀ϯⲛⲁⲧⲁⲙⲟⲕ ⲉ̀ⲣⲟϥ ⲡⲓⲟⲩϫⲁⲓ ⲛ̀ⲧⲉ ⲫϯ.</td>
      <td><span style="color:#b00e23">(ⲕ̅ⲅ̅)</span> ⲟⲩⲑⲩⲥⲓⲁ ⲛ̅ⲥⲙⲟⲩ ⲧⲉⲧⲛⲁϯ ⲉⲟⲟⲩ
      ⲛⲁⲓ. ⲁⲩⲱ ⲉⲣⲉ ⲧⲉϩⲓⲏ ⲙ̅ⲙⲁⲩ ⲉⲧⲟⲩⲁⲁⲃ ⲉϯⲛⲁⲧⲥⲁⲃⲟⲕ ⲉⲣⲟⲥ ⲡⲟⲩϫⲁⲓ ⲙ̅ⲡⲛⲟⲩⲧⲉ:</td>
      <td><span style="color:#b00e23">(23)</span> The sacrifice of praise will
      glorify me: and that is the way wherein I will shew to him the salvation
      of God.</td>
      <td><span style="color:#b00e23">(23)</span> θυσία αἰνέσεως δοξάσει µε,
      καὶ ἐκεῖ ὁδός, ᾗ δείξω αὐτῷ τὸ σωτήριον τοῦ θεοῦ.</td>
    </tr>
  </table>
</body>
</html>
