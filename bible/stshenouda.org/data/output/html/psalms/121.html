<!DOCTYPE html>
<html>
<head>
  <meta charset="utf-8">
  <title>Psalms</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="psalms121">Psalms 121</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅ⲕ̅ⲁ̅. ⲛ̀ⲧⲉ ⲇⲁⲩⲓⲇ ϯϩⲱⲇⲏ ⲛ̀ⲧⲉ
      ⲛⲓⲁⲛⲁⲃⲁⲑⲙⲟⲥ.</span>
      </td>
      <td>ⲣ̅ⲕ̅ⲁ̅. ⲧⲱⲇⲏ ⲛ̅ⲛ̅ⲧⲱⲣⲧⲣ̅</td>
      <td>A Song of Degrees.</td>
      <td>ᾨδὴ τῶν ἀναβαθµῶν.</td>
    </tr>

    <tr>
      <td><span style="color:#b00e23">(ⲁ̅)</span> ⲁⲓⲟⲩⲛⲟϥ ⲉ̀ϫⲉⲛ ⲛⲏ ⲉⲧⲁⲩϫⲟⲥ ⲛⲏⲓ
      ϫⲉ ⲧⲉⲛⲛⲁϣⲉ ⲛⲁⲛ ⲉ̀ⲡⲏⲓ ⲙ̀ⲡϭ̅ⲥ̅.</td>
      <td><span style="color:#b00e23">(ⲁ̅)</span> ⲁⲓⲉⲩⲫⲣⲁⲛⲉ ⲉϫⲛ̅ ⲛⲉⲛⲧⲁⲩϫⲟⲟⲥ ⲛⲁⲓ
      ϫⲉ ⲧⲛ̅ⲛⲁⲃⲱⲕ ⲉⲡⲏⲓ ⲙ̅ⲡϫⲟⲉⲓⲥ.</td>
      <td><span style="color:#b00e23">(1)</span> I was glad when they said to
      me, Let us go into the house of the Lord.</td>
      <td><span style="color:#b00e23">(1)</span> Εὐφράνθην ἐπὶ τοῖς εἰρηκόσιν
      µοι Εἰς οἶκον κυρίου πορευσόµεθα.</td>
    </tr>

    <tr>
      <td><span style="color:#b00e23">(ⲃ̅)</span> ⲛⲉⲛϭⲁⲗⲁⲩϫ ⲁⲩⲟϩⲓ ⲉ̀ⲣⲁⲧⲟⲩ ϧⲉⲛ
      ⲛⲓⲁⲩⲗⲏⲟⲩ ⲛ̀ⲧⲉ ⲓⲗ̅ⲏ̅ⲙ̅.</td>
      <td><span style="color:#b00e23">(ⲃ̅)</span> ⲛⲉⲣⲉ ⲛⲉ ⲛⲟⲩⲉⲣⲏⲧⲉ ⲁϩⲉⲣⲁⲧⲟⲩ ϩⲛ̅
      ⲛⲟⲩⲁⲩⲗⲏ ⲑⲓⲗ̅ⲏ̅ⲙ̅.</td>
      <td><span style="color:#b00e23">(2)</span> Our feet stood in thy courts,
      O Jerusalem.</td>
      <td><span style="color:#b00e23">(2)</span> ἑστῶτες ἦσαν οἱ πόδες ἡµῶν ἐν
      ταῖς αὐλαῖς σου, Ιερουσαληµ.</td>
    </tr>

    <tr>
      <td><span style="color:#b00e23">(ⲅ̅)</span> ⲓⲗ̅ⲏ̅ⲙ̅ ⲑⲏ ⲉⲧⲟⲩⲕⲱⲧ ⲙ̀ⲙⲟⲥ
      ⲙ̀ⲫⲣⲏϯ ⲛ̀ⲟⲩⲃⲁⲕⲓ ⲉⲣⲉ ⲡⲉⲥϯⲙⲁϯ ϩⲓ ⲫⲁⲓ ⲉ̀ⲫⲁⲓ.</td>
      <td><span style="color:#b00e23">(ⲅ̅)</span> ⲑⲓⲗ̅ⲏ̅ⲙ̅ ⲉⲩⲕⲱⲧ ⲙ̅ⲙⲟⲥ ⲛ̅ⲑⲉ
      ⲛ̅ⲟⲩⲡⲟⲗⲓⲥ ⲉⲣⲉⲧⲉ ⲉⲙⲉⲧⲟⲭⲏ ϩⲓ ⲛⲉⲥⲉⲣⲏⲩ.</td>
      <td><span style="color:#b00e23">(3)</span> Jerusalem is built as a city
      whose fellowship is complete.</td>
      <td><span style="color:#b00e23">(3)</span> Ιερουσαληµ οἰκοδοµουµένη ὡς
      πόλις ἧς ἡ µετοχὴ αὐτῆς ἐπὶ τὸ αὐτό.</td>
    </tr>

    <tr>
      <td><span style="color:#b00e23">(ⲇ̅)</span> ⲉⲧⲁⲩϣⲉ ⲛⲱⲟⲩ ⲅⲁⲣ ⲉ̀ⲡϣⲱⲓ ⲉ̀ⲙⲁⲩ
      ⲛ̀ϫⲉ ⲛⲓⲫⲩⲗⲏ: ⲛⲓⲫⲩⲗⲏ ⲛ̀ⲧⲉ ⲡϭ̅ⲥ̅ ⲉⲩⲙⲉⲧⲙⲉⲑⲣⲉ ⲙ̀ⲡⲓⲥ̅ⲗ̅: ⲉⲩⲟⲩⲱⲛϩ ⲉ̀ⲃⲟⲗ ⲙ̀ⲫⲣⲁⲛ
      ⲙ̀ⲡϭ̅ⲥ̅.</td>
      <td><span style="color:#b00e23">(ⲇ̅)</span> ⲛ̅ⲧⲁ ⲛⲉⲫⲩⲗⲏ ⲅⲁⲣ ⲃⲱⲕ ⲉϩⲣⲁⲓ
      ⲉⲙⲁⲩ. ⲛⲉⲫⲩⲗⲏ ⲙ̅ⲡϫⲟⲉⲓⲥ ⲡⲙⲛ̅ⲧⲣⲉ ⲙ̅ⲡⲓⲏ̅ⲗ̅ ⲉⲟⲩⲱⲛϩ ⲉⲃⲟⲗ ⲙ̅ⲡⲉⲕⲣⲁⲛ ⲡϫⲟⲉⲓⲥ</td>
      <td><span style="color:#b00e23">(4)</span> For thither the tribes went
      up, the tribes of the Lord, as a testimony for Israel, to give thanks
      unto the name of the Lord.</td>
      <td><span style="color:#b00e23">(4)</span> ἐκεῖ γὰρ ἀνέβησαν αἱ φυλαί,
      φυλαὶ κυρίου µαρτύριον τῷ Ισραηλ τοῦ ἐξοµολογήσασθαι τῷ ὀνόµατι
      κυρίου·</td>
    </tr>

    <tr>
      <td><span style="color:#b00e23">(ⲉ̅)</span> ϫⲉ ⲁⲩϩⲉⲙⲥⲓ ⲙ̀ⲙⲁⲩ ⲛ̀ϫⲉ
      ϩⲁⲛⲑⲣⲟⲛⲟⲥ ⲉⲩϩⲁⲡ: ϩⲁⲛⲑⲣⲟⲛⲟⲥ ⲉ̀ϫⲉⲛ ⲡⲏⲓ ⲛ̀ⲇⲁⲩⲓⲇ:</td>
      <td><span style="color:#b00e23">(ⲉ̅)</span> ϫⲉ ⲛ̅ⲧⲁⲩϩⲙⲟⲟⲥ ⲙ̅ⲙⲁⲩ ⲛ̅ϭⲓ
      ϩⲉⲛⲑⲣⲟⲛⲟⲥ ⲉⲩϩⲁⲡ. ϩⲉⲛⲑⲣⲟⲛⲟⲥ ⲉⲡⲏⲓ ⲛ̅ⲇⲁⲩⲉⲓⲇ</td>
      <td><span style="color:#b00e23">(5)</span> For there are set thrones for
      judgment, even thrones for the house of David.</td>
      <td><span style="color:#b00e23">(5)</span> ὅτι ἐκεῖ ἐκάθισαν θρόνοι εἰς
      κρίσιν, θρόνοι ἐπὶ οἶκον Δαυιδ.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(5)</span> ϣⲓⲛⲓ ⲛ̀ⲥⲁ ⲛⲁ ⲧⲉϩⲓⲣⲏⲛⲏ ⲓⲗ̅ⲏ̅ⲙ̅: ⲛⲉⲙ ⲟⲩⲉⲩⲑⲏⲛⲓⲁ
      ⲛ̀ⲛⲏ ⲉⲑⲙⲉⲓ ⲙ̀ⲙⲟ.</td>
      <td><span style="color:#b00e23">(ⲋ̅)</span> ϣⲓⲛⲉ ⲛ̅ⲥⲁ ⲛⲉⲧϣⲟⲟⲡ ⲉⲩⲉⲓⲣⲏⲛⲏ
      ⲛ̅ⲑⲓⲗ̅ⲏ̅ⲙ̅. ⲁⲩⲱ ⲟⲩⲟⲩⲣⲟⲧ ⲛ̅ⲛⲉⲧⲙⲉ ⲙ̅ⲙⲟⲕ.</td>
      <td><span style="color:#b00e23">(6)</span> Pray now for the peace of
      Jerusalem: and let there be prosperity to them that love thee.</td>
      <td><span style="color:#b00e23">(6)</span> ἐρωτήσατε δὴ τὰ εἰς εἰρήνην
      τὴν Ιερουσαληµ, καὶ εὐθηνία τοῖς ἀγαπῶσίν σε·</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(6)</span> ⲟⲩϩⲓⲣⲏⲛⲏ ⲙⲁⲣⲉⲥϣⲱⲡⲓ ϧⲉⲛ ⲧⲉⲕϫⲟⲙ: ⲛⲉⲙ ⲟⲩⲉⲩⲑⲏⲛⲓⲁ
      ϧⲉⲛ ⲛⲉⲡⲩⲣⲅⲟⲥ ⲉⲧϩⲟⲣϣ.</td>
      <td><span style="color:#b00e23">(ⲍ̅)</span> ⲙⲁⲣⲉ ⲟⲩⲉⲓⲣⲏⲛⲏ ϣⲱⲡⲉ ϩⲛ̅
      ⲧⲉⲕϭⲟⲙ. ⲁⲩⲱ ⲟⲩⲟⲩⲣⲟⲧ ϩⲛ̅ ⲛⲉⲕⲟⲩⲟⲙⲧⲉ.</td>
      <td><span style="color:#b00e23">(7)</span> Let peace, I pray, be within
      thine host, and prosperity in thy palaces.</td>
      <td><span style="color:#b00e23">(7)</span> γενέσθω δὴ εἰρήνη ἐν τῇ
      δυνάµει σου καὶ εὐθηνία ἐν ταῖς πυργοβάρεσίν σου.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(7)</span> ⲉⲑⲃⲉ ⲛⲁⲥⲛⲏⲟⲩ ⲛⲉⲙ ⲛⲏ ⲉⲧϧⲉⲛⲧ ⲉ̀ⲣⲟⲓ ⲁⲓⲥⲁϫⲓ
      ⲛ̀ⲟⲩϩⲓⲣⲏⲛⲏ ⲉⲑⲃⲏϯ:</td>
      <td><span style="color:#b00e23">(ⲏ̅)</span> ⲉⲧⲃⲉ ⲛⲁⲥⲛⲏⲩ ⲙⲛ̅ ⲛⲉⲧϩⲓⲧⲟⲩⲱⲓ.
      ⲛⲉⲓϫⲱ ⲇⲉ ⲛ̅ⲟⲩⲉⲓⲣⲏⲛⲏ ⲉⲧⲃⲏⲏⲧⲕ̅.</td>
      <td><span style="color:#b00e23">(8)</span> For the sake of my brethren
      and my neighbours, I have indeed spoken peace concerning thee.</td>
      <td><span style="color:#b00e23">(8)</span> ἕνεκα τῶν ἀδελφῶν µου καὶ τῶν
      πλησίον µου ἐλάλουν δὴ εἰρήνην περὶ σοῦ·</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(7)</span> ⲉⲑⲃⲉ ⲡⲏⲓ ⲙ̀ⲡϭ̅ⲥ̅ ⲡⲉⲛⲛⲟⲩϯ ⲁⲓⲕⲱϯ ⲛ̀ⲥⲁ ϩⲁⲛⲁⲅⲁⲑⲟⲛ
      ⲛⲉ.</td>
      <td><span style="color:#b00e23">(ⲑ̅)</span> ⲉⲧⲃⲉ ⲡⲏⲓ ⲙ̅ⲡϫⲟⲉⲓⲥ ⲡⲉⲛⲛⲟⲩⲧⲉ.
      ⲁⲓϣⲓⲛⲉ ⲛ̅ⲥⲁ ϩⲉⲛⲁⲅⲁⲑⲟⲛ.</td>
      <td><span style="color:#b00e23">(9)</span> Because of the house of the
      Lord our God, I have diligently sought thy good.</td>
      <td><span style="color:#b00e23">(9)</span> ἕνεκα τοῦ οἴκου κυρίου τοῦ
      θεοῦ ἡµῶν ἐξεζήτησα ἀγαθά σοι.</td>
    </tr>
  </table>
</body>
</html>
