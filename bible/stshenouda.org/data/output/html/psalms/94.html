<!DOCTYPE html>
<html>
<head>
  <meta charset="utf-8">
  <title>Psalms</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="psalms94">Psalms 94</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ϥ̅ⲇ̅. ⲛ̀ⲧⲉ ⲇⲁⲩⲓⲇ ⲡⲓⲥⲙⲟⲩ ⲛ̀ⲧⲉ
      ϯϩⲱⲇⲏ.</span>
      </td>
      <td>ϥ̅ⲇ̅. ⲡⲉⲥⲙⲟⲩ ⲛⲧⲱⲇⲏ ⲛⲇⲁⲩⲉⲓⲇ</td>
      <td>The praise of a Song by David.</td>
      <td>Αἶνος ᾠδῆς τῷ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ⲁⲙⲱⲓⲛⲓ ⲙⲁⲣⲉⲛⲑⲉⲗⲏⲗ ⲙ̀ⲡϭ̅ⲥ̅
      ⲙⲁⲣⲉⲛⲉ̀ϣⲗⲏⲗⲟⲩⲓ ⲙ̀ⲫϯ ⲡⲉⲛⲥⲱⲧⲏⲣ.</td>
      <td><span style="color:#b00e23">(ⲁ̅)</span> ⲁⲙⲏⲉⲓⲧⲛ̅ ⲛ̅ⲧⲛ̅ⲧⲉⲗⲏⲗ ⲙ̅ⲡϫⲟⲓ̈ⲥ.
      ⲛ̅ⲧⲛ̅ϯⲗⲟⲩⲗⲁⲓ ⲙ̅ⲡⲛⲟⲩⲧⲉ ⲡⲉⲛⲟⲩϫⲁⲓ.</td>
      <td><span style="color:#b00e23">(1)</span> Come, let us exult in the
      Lord; let us make a joyful noise to God our Saviour.</td>
      <td><span style="color:#b00e23">(1)</span> Δεῦτε ἀγαλλιασώµεθα τῷ κυρίῳ,
      ἀλαλάξωµεν τῷ θεῷ τῷ σωτῆρι ἡµῶν·</td>
    </tr>

    <tr>
      <td><span style="color:#b00e23">(ⲃ̅)</span> ⲙⲁⲣⲉⲛⲉⲣϣⲟⲣⲡ ⲙ̀ⲫⲟϩ ⲉ̀ⲡⲉϥϩⲟ ϧⲉⲛ
      ⲟⲩⲱⲛϩ ⲉ̀ⲃⲟⲗ: ⲙⲁⲣⲉⲛⲉ̀ϣⲗⲏⲗⲟⲩⲓ ⲛⲁϥ ϧⲉⲛ ϩⲁⲛⲯⲁⲗⲙⲟⲥ:</td>
      <td><span style="color:#b00e23">(ⲃ̅)</span> ⲙⲁⲣⲛ̅ⲉⲓ ⲉⲃⲟⲗ ϩⲏⲧϥ̅ ϩⲛ̅
      ⲟⲩⲟⲩⲱⲛϩ̅ ⲉⲃⲟⲗ ⲛ̅ⲧⲛ̅ϯⲗⲟⲩⲗⲁⲓ ⲛⲁϥ ϩⲛ̅ ϩⲉⲛⲯⲁⲗⲙⲟⲥ.</td>
      <td><span style="color:#b00e23">(2)</span> Let us come before his
      presence with thanksgiving, and make a joyful noise to him with
      psalms.</td>
      <td><span style="color:#b00e23">(2)</span> προφθάσωµεν τὸ πρόσωπον αὐτοῦ
      ἐν ἐξοµολογήσει καὶ ἐν ψαλµοῖς ἀλαλάξωµεν αὐτῷ.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ϫⲉ ⲛ̀ⲑⲟⲕ ⲟⲩⲛⲓϣϯ ⲛ̀ⲛⲟⲩϯ ⲡϭ̅ⲥ̅: ⲟⲩⲟϩ ⲟⲩⲛⲓϣϯ
      ⲛ̀ⲟⲩⲣⲟ ⲉ̀ϫⲉⲛ ⲛⲓⲛⲟⲩϯ ⲧⲏⲣⲟⲩ: ϫⲉ ⲡϭ̅ⲥ̅ ⲛⲁϩⲓⲟⲩⲓ ⲙ̀ⲡⲉϥⲗⲁⲟⲥ ⲉ̀ⲃⲟⲗ ⲁⲛ.</td>
      <td><span style="color:#b00e23">(ⲅ̅)</span> ϫⲉ ⲟⲩⲛⲟϭ ⲡⲉ ⲡϫⲟⲉⲓⲥ ⲡⲉⲛⲛⲟⲩⲧⲉ
      ⲁⲩⲱ ⲟⲩⲛⲟϭ ⲛ̅ⲣ̅ⲣⲟ ⲡⲉ ⲉϫⲛ̅ ⲛ̅ⲛⲟⲩⲧⲉ ⲧⲏⲣⲟⲩ:</td>
      <td><span style="color:#b00e23">(3)</span> For the Lord is a great God,
      and a great king over all gods: for the Lord will not cast off his
      people.</td>
      <td><span style="color:#b00e23">(3)</span> ὅτι θεὸς µέγας κύριος καὶ
      βασιλεὺς µέγας ἐπὶ πάντας τοὺς θεούς·</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ϫⲉ ⲥⲉ ⲛ̀ϩⲣⲏⲓ ϧⲉⲛ ⲛⲉϥϫⲓϫ ⲛ̀ϫⲉ ⲁⲩⲣⲏϫϥ ⲙ̀ⲡⲕⲁϩⲓ
      ⲧⲏⲣϥ: ⲛⲓϭⲓⲥⲓ ⲛ̀ⲧⲉ ⲛⲓⲧⲱⲟⲩ ⲟⲩⲛⲟϥ ⲛⲉ:</td>
      <td><span style="color:#b00e23">(ⲇ̅)</span> ϫⲉ ⲉⲣⲉ ⲛⲉⲕⲣⲱⲟⲩ ⲧⲏⲣⲟⲩ ⲙ̅ⲡⲕⲁϩ
      ϩⲛ̅ ⲧⲉϥϭⲓϫ. ⲁⲩⲱ ⲛⲟⲩϥ ⲛⲉ ⲛ̅ϫⲓⲥⲉ ⲛ̅ⲛ̅ⲧⲟⲩⲟ.</td>
      <td><span style="color:#b00e23">(4)</span> For the ends of the earth are
      in his hands; and the heights of the mountains are his.</td>
      <td><span style="color:#b00e23">(4)</span> ὅτι ἐν τῇ χειρὶ αὐτοῦ τὰ
      πέρατα τῆς γῆς, καὶ τὰ ὕψη τῶν ὀρέων αὐτοῦ εἰσιν·</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲫⲱϥ ⲡⲉ ⲫⲓⲟⲙ ⲟⲩⲟϩ ⲛ̀ⲑⲟϥ ⲡⲉⲧⲁϥⲑⲁⲙⲓⲟϥ: ⲟⲩⲟϩ
      ⲛⲉϥϫⲓϫ ⲁⲩⲙⲟⲛⲕ ⲙ̀ⲡⲓϣⲟⲩⲓⲉ.</td>
      <td><span style="color:#b00e23">(ⲉ̅)</span> ⲧⲱϥ ⲧⲉ ⲑⲁⲗⲁⲥⲥⲁ ⲁⲩⲱ ⲛ̅ⲧⲟϥ
      ⲡⲉⲛⲧⲁϥⲧⲁⲙⲓⲟⲥ. ⲁⲩⲱ ⲛⲉϥϭⲓϫ ⲛⲉⲛⲧⲁⲩⲡⲗⲁⲥⲥⲉ ⲙ̅ⲡⲡⲉⲧϣⲱⲟⲩⲱⲟⲩ.</td>
      <td><span style="color:#b00e23">(5)</span> For the sea is his, and he
      made it: and is hands formed the dry land.</td>
      <td><span style="color:#b00e23">(5)</span> ὅτι αὐτοῦ ἐστιν ἡ θάλασσα, καὶ
      αὐτὸς ἐποίησεν αὐτήν, καὶ τὴν ξηρὰν αἱ χεῖρες αὐτοῦ ἔπλασαν.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(4)</span> ⲁⲙⲱⲓⲛⲓ ⲙⲁⲣⲉⲛⲟⲩⲱϣⲧ ⲟⲩⲟϩ ⲛ̀ⲧⲉⲛϩⲓⲧⲉⲛ ⲉ̀ϧⲣⲏⲓ
      ⲛⲁϩⲣⲁϥ: ⲟⲩⲟϩ ⲛ̀ⲧⲉⲛⲣⲓⲙⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲫⲏ ⲉⲧⲁϥⲑⲁⲙⲓⲟⲛ:</td>
      <td><span style="color:#b00e23">(ⲋ̅)</span> ⲁⲙⲏⲉⲓⲧⲛ̅ ⲛ̅ⲧⲛ̅ⲟⲩⲱϣⲧ
      ⲛ̅ⲧⲛ̅ⲡⲁϩⲧⲛ ⲛⲁϥ. ⲛ̅ⲧⲛ̅ⲣⲓⲙⲉ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ ⲡⲉⲛⲧⲁϥⲧⲁⲙⲓⲟⲛ.</td>
      <td><span style="color:#b00e23">(6)</span> Come, let us worship and fall
      down before him; and weep before the Lord that made us.</td>
      <td><span style="color:#b00e23">(6)</span> δεῦτε προσκυνήσωµεν καὶ
      προσπέσωµεν αὐτῷ καὶ κλαύσωµεν ἐναντίον κυρίου τοῦ ποιήσαντος ἡµᾶς·</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(4)</span> ϫⲉ ⲛ̀ⲑⲟϥ ⲡⲉ ⲡⲉⲛⲛⲟⲩϯ ⲟⲩⲟϩ ⲁ̀ⲛⲟⲛ ⲟⲩⲗⲁⲟⲥ ⲛ̀ⲧⲉ
      ⲡⲉϥⲙⲁⲙ̀ⲙⲟⲛⲓ ⲛⲉⲙ ϩⲁⲛⲉⲥⲱⲟⲩ ⲛ̀ⲧⲉ ⲛⲉϥϫⲓϫ. <span style=
      "color:#05537d">(5)</span> ⲙ̀ⲫⲟⲟⲩ ⲉ̀ϣⲱⲡ ⲁⲣⲉⲧⲉⲛϣⲁⲛⲥⲱⲧⲉⲙ ⲉ̀ⲧⲉϥⲥⲙⲏ</td>
      <td><span style="color:#b00e23">(ⲍ̅)</span> ϫⲉ ⲛ̅ⲧⲟϥ ⲡⲉ ⲡⲉⲛⲛⲟⲩⲧⲉ ⲁⲩⲱ ⲁⲛⲟⲛ
      ⲁⲛⲟⲛ ⲡⲉϥⲗⲁⲟⲥ ⲁⲩⲱ ⲛ̅ⲉⲥⲟⲟⲩ ⲛ̅ⲧⲉϥϭⲓϫ. ⲙ̅ⲡⲟⲟⲩ ⲉⲧⲉⲧⲛ̅ϣⲁⲛⲥⲱⲧⲙ̅ ⲉⲧⲉϥⲥⲙⲏ.</td>
      <td><span style="color:#b00e23">(7)</span> For he is our God; and we are
      the people of his pasture, and the sheep of his hand.</td>
      <td><span style="color:#b00e23">(7)</span> ὅτι αὐτός ἐστιν ὁ θεὸς ἡµῶν,
      καὶ ἡµεῖς λαὸς νοµῆς αὐτοῦ καὶ πρόβατα χειρὸς αὐτοῦ. σήµερον, ἐὰν τῆς
      φωνῆς αὐτοῦ ἀκούσητε,</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(5)</span> ⲙ̀ⲡⲉⲣϯⲉⲛϣⲟⲧ ⲛ̀ⲛⲉⲧⲉⲛϩⲏⲧ. <span style=
      "color:#05537d">(6)</span> ⲙ̀ⲫⲣⲏϯ ϧⲉⲛ ⲡⲓϫⲱⲛⲧ: ⲕⲁⲧⲁ ⲡⲓⲉϩⲟⲟⲩ ⲛ̀ⲧⲉ
      ⲡⲓⲡⲓⲣⲁⲥⲙⲟⲥ ⲛ̀ϩⲣⲏⲓ ϩⲓ ⲡϣⲁϥⲉ:</td>
      <td><span style="color:#b00e23">(ⲏ̅)</span> ⲙ̅ⲡⲣ̅ϯ ⲛ̅ϣⲟⲧ ⲛ̅ⲛⲉⲧⲛ̅ϩⲏⲧ ⲛ̅ⲑⲉ
      ⲛ̅ⲛⲉϩⲟⲟⲩ ⲙ̅ⲡϯϭⲛⲁⲧ ⲕⲁⲧⲁ ⲡⲉϩⲟⲟⲩ ⲙ̅ⲡⲡⲉⲓⲣⲁⲥⲙⲟⲥ ϩⲛ̅ ⲧⲉⲣⲏⲙⲟⲥ.</td>
      <td><span style="color:#b00e23">(8)</span> To-day, if ye will hear his
      voice, harden not your hearts, as in the provocation, according to the
      day of irritation in the wilderness:</td>
      <td><span style="color:#b00e23">(8)</span> µὴ σκληρύνητε τὰς καρδίας ὑµῶν
      ὡς ἐν τῷ παραπικρασµῷ κατὰ τὴν ἡµέραν τοῦ πειρασµοῦ ἐν τῇ ἐρήµῳ,</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(6)</span> ⲡⲓⲙⲁ ⲉⲧⲁϥⲉⲣⲡⲓⲣⲁⲍⲓⲛ ⲛ̀ϫⲉ ⲛⲉⲧⲉⲛⲓⲟϯ:
      ⲁⲩⲉⲣⲇⲟⲕⲓⲙⲁⲍⲓⲛ ⲟⲩⲟϩ ⲁⲩⲛⲁⲩ ⲉ̀ⲛⲁϩⲃⲏⲟⲩⲓ ⲛ̀ⲙ̅ ⲛ̀ⲣⲟⲙⲡⲓ.</td>
      <td><span style="color:#b00e23">(ⲑ̅)</span> ⲉⲛⲧⲁ ⲛⲉⲧⲛ̅ⲉⲓⲟⲧⲉ ⲡⲉⲓⲣⲁⲍⲉ
      ⲛ̅ϩⲏⲧϥ̅. ⲁⲩⲇⲟⲕⲓⲙⲁⲍⲉ ⲁⲩⲛⲁⲩⲉ ⲛⲁϩⲃⲏⲟⲩⲉ.</td>
      <td><span style="color:#b00e23">(9)</span> where your fathers tempted me,
      proved me, and saw my works.</td>
      <td><span style="color:#b00e23">(9)</span> οὗ ἐπείρασαν οἱ πατέρες ὑµῶν,
      ἐδοκίµασαν καὶ εἴδοσαν τὰ ἔργα µου.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(7)</span> ⲉⲑⲃⲉ ⲫⲁⲓ ⲁⲓⲙⲉⲥⲧⲉ ⲡⲓϫⲱⲟⲩ ⲉⲧⲉⲙ̀ⲙⲁⲩ: ⲟⲩⲟϩ ⲁⲓϫⲟⲥ
      ϫⲉ ⲥⲉⲥⲱⲣⲉⲙ ϧⲉⲛ ⲡⲟⲩϩⲏⲧ: ⲛ̀ⲑⲱⲟⲩ ⲇⲉ ⲙ̀ⲡⲟⲩⲥⲟⲩⲉⲛ ⲛⲁⲙⲱⲓⲧ.</td>
      <td><span style="color:#b00e23">(ⲓ̅)</span> ⲁⲓⲙⲉⲥⲧⲉ ⲧⲉⲓⲅⲉⲛⲉⲁ ⲛ̅ϩⲙⲉ
      ⲛ̅ⲣⲟⲙⲡⲉ. ⲁⲩⲱ ⲁⲓϫⲟⲟⲥ ϫⲉ ⲥⲉⲡⲗⲁⲛⲁ ⲛ̅ⲟⲩⲟⲉⲓϣ ⲛⲓⲙ ϩⲙ̅ ⲡⲉⲩϩⲏⲧ. ⲁⲩⲱ ⲛ̅ⲧⲟⲟⲩ
      ⲙ̅ⲡⲟⲩⲥⲟⲩ ⲛ̅ⲛⲁϩⲓⲟⲟⲩⲉ.</td>
      <td><span style="color:#b00e23">(10)</span> Forty years was I grieved
      with this generation, and said, They do always err in their heart, and
      they have not known my ways.</td>
      <td><span style="color:#b00e23">(10)</span> τεσσαράκοντα ἔτη προσώχθισα
      τῇ γενεᾷ ἐκείνῃ καὶ εἶπα Ἀεὶ πλανῶνται τῇ καρδίᾳ καὶ αὐτοὶ οὐκ ἔγνωσαν
      τὰς ὁδούς µου,</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(8)</span> ⲙ̀ⲫⲣⲏϯ ⲉⲧⲁⲓⲱⲣⲕ ϧⲉⲛ ⲡⲁϫⲱⲛⲧ ϫⲉ ⲁⲛ ⲥⲉⲛⲁϣⲉ ⲉ̀ϧⲟⲩⲛ
      ⲉ̀ⲡⲁⲙⲁⲛ̀ⲉⲙⲧⲟⲛ.</td>
      <td><span style="color:#b00e23">(ⲓ̅ⲁ̅)</span> ⲛ̅ⲑⲉ ⲛ̅ⲧⲁⲓⲱⲣⲕ̅ ⲙ̅ⲙⲟⲥ ϩⲛ̅
      ⲧⲁⲟⲣⲅⲏ ϫⲉ ⲥⲉⲛⲏⲩ ⲉϩⲟⲩⲛ ⲉⲡⲁⲙⲁⲛ̅ⲙ̅ⲧⲟⲛ:</td>
      <td><span style="color:#b00e23">(11)</span> So I sware in my wrath, They
      shall not enter into my rest.</td>
      <td><span style="color:#b00e23">(11)</span> ὡς ὤµοσα ἐν τῇ ὀργῇ µου Εἰ
      εἰσελεύσονται εἰς τὴν κατάπαυσίν µου.</td>
    </tr>
  </table>
</body>
</html>
