<!DOCTYPE html>
<html>
<head>
  <meta charset="utf-8">
  <title>Psalms</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="psalms105">Psalms 105</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅ⲉ̅. ⲁⲗⲗⲏⲗⲟⲩⲓⲁ.</span>
      </td>
      <td>ⲣ̅ⲉ̅. ⲁⲗⲗⲏⲗⲟⲩⲓⲁ</td>
      <td>Alleluia.</td>
      <td>Αλληλουια.</td>
    </tr>

    <tr>
      <td><span style="color:#b00e23">(ⲁ̅)</span> ⲟⲩⲱⲛϩ ⲉ̀ⲃⲟⲗ ⲙ̀ⲡϭ̅ⲥ̅ ϫⲉ
      ⲟⲩⲭⲣ̅ⲥ̅ ⲡⲉ ϫⲉ ⲡⲉϥⲛⲁⲓ ϣⲟⲡ ϣⲁ ⲉⲛⲉϩ:</td>
      <td><span style="color:#b00e23">(ⲁ̅)</span> ⲟⲩⲱⲛϩ̅ ⲉⲃⲟⲗ ⲙ̅ⲡϫⲟⲉⲓⲥ ϫⲉ
      ⲟⲩⲭ̅ⲥ̅ ⲡⲉ ⲁⲩⲱ ⲡⲉϥⲛⲁ ϣⲟⲟⲡ ϣⲁ ⲉⲛⲉϩ.</td>
      <td><span style="color:#b00e23">(1)</span> Give thanks to the Lord; for
      he is good: for his mercy endures for ever.</td>
      <td><span style="color:#b00e23">(1)</span> Ἐξοµολογεῖσθε τῷ κυρίῳ, ὅτι
      χρηστός, ὅτι εἰς τὸν αἰῶνα τὸ ἔλεος αὐτοῦ.</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲛⲓⲙ ⲉⲑⲛⲁϣⲥⲁϫⲓ ⲛ̀ⲛⲓⲙⲉⲧϫⲱⲣⲓ ⲧⲏⲣⲟⲩ ⲛ̀ⲧⲉ ⲡϭ̅ⲥ̅:
      ⲉϥⲉ̀ⲑⲣⲟⲩⲥⲱⲧⲉⲙ ⲉⲥⲙⲟⲩ ⲛⲓⲃⲉⲛ ⲛ̀ⲧⲁϥ.</td>
      <td><span style="color:#b00e23">(ⲃ̅)</span> ⲛⲓⲙ ⲡⲉⲧⲛⲁϫⲱ ⲛ̅ⲛ̅ϭⲟⲙ ⲙ̅ⲡϫⲟⲉⲓⲥ
      ⲛϥ̅ⲧⲣⲉⲩⲥⲱⲧⲙ̅ ⲉⲛⲉϥⲥⲙⲟⲩ ⲧⲏⲣⲟⲩ.</td>
      <td><span style="color:#b00e23">(2)</span> Who shall tell the mighty acts
      of the Lord? who shall cause all his praises to be heard?</td>
      <td><span style="color:#b00e23">(2)</span> τίς λαλήσει τὰς δυναστείας τοῦ
      κυρίου, ἀκουστὰς ποιήσει πάσας τὰς αἰνέσεις αὐτοῦ;</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲱⲟⲩⲛⲓⲁⲧⲟⲩ ⲛ̀ⲛⲏ ⲉⲧⲁⲩⲁⲣⲉϩ ⲉ̀ⲡϩⲁⲡ: ⲟⲩⲟϩ ⲉⲧⲓⲣⲓ
      ⲛ̀ϯⲙⲉⲑⲙⲏⲓ ⲛ̀ⲥⲏⲟⲩ ⲛⲓⲃⲉⲛ.</td>
      <td><span style="color:#b00e23">(ⲅ̅)</span> ⲛⲁⲓⲁⲧⲟⲩ ⲛ̅ⲛⲉⲧϩⲁⲣⲉϩ ⲉⲫⲁⲡ
      ⲉⲧⲉⲓⲣⲉ ⲛ̅ⲧⲇⲓⲕⲁⲓⲟⲥⲩⲛⲏ ⲛ̅ⲟⲩⲟⲉⲓϣ ⲛⲓⲙ.</td>
      <td><span style="color:#b00e23">(3)</span> Blessed are they that keep
      judgment, and do righteousness at all times.</td>
      <td><span style="color:#b00e23">(3)</span> µακάριοι οἱ φυλάσσοντες κρίσιν
      καὶ ποιοῦντες δικαιοσύνην ἐν παντὶ καιρῷ.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ⲁⲣⲓⲡⲉⲛⲙⲉⲩⲓ ⲡϭ̅ⲥ̅ ϧⲉⲛ ⲡϯⲙⲁϯ ⲛ̀ⲧⲉ ⲡⲉⲕⲗⲁⲟⲥ: ⲟⲩⲟϩ
      ϫⲉⲙⲡⲉⲛϣⲓⲛⲓ ϧⲉⲛ ⲡⲉⲕⲟⲩϫⲁⲓ.</td>
      <td><span style="color:#b00e23">(ⲇ̅)</span> ⲁⲣⲓⲡⲉⲛⲙⲉⲉⲩⲉ ⲡϫⲟⲉⲓⲥ ϩⲙ̅ ⲡⲟⲩⲱϣ
      ⲙ̅ⲡⲉⲕⲗⲁⲟⲥ. ⲛⲅ̅ϭⲙ̅ⲡⲉⲛϣⲓⲛⲉ ϩⲙ̅ ⲡⲉⲕⲟⲩϫⲁⲓ.</td>
      <td><span style="color:#b00e23">(4)</span> Remember us, O Lord, with the
      favour thou hast to thy people: visit us with thy salvation;</td>
      <td><span style="color:#b00e23">(4)</span> µνήσθητι ἡµῶν, κύριε, ἐν τῇ
      εὐδοκίᾳ τοῦ λαοῦ σου, ἐπίσκεψαι ἡµᾶς ἐν τῷ σωτηρίῳ σου</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(4)</span> ⲉ̀ⲡϫⲓⲛⲑⲣⲉⲛⲛⲁⲩ ϧⲉⲛ ϯⲙⲉⲧⲭⲣ̅ⲥ̅ ⲛ̀ⲧⲉ ⲛⲉⲕⲥⲱⲧⲡ:
      ⲉ̀ⲑⲣⲉⲛⲟⲩⲛⲟϥ ϧⲉⲛ ⲟⲩⲟⲩⲛⲟϥ ⲛ̀ⲧⲉ ⲡⲉⲕⲉⲑⲛⲟⲥ: ⲉ̀ⲑⲣⲉⲛϣⲟⲩϣⲟⲩ ⲙ̀ⲙⲟⲛ ⲛⲉⲙ
      ⲧⲉⲕⲕⲗⲏⲣⲟⲛⲟⲙⲓⲁ:</td>
      <td><span style="color:#b00e23">(ⲉ̅)</span> ⲉⲧⲣⲉⲛⲛⲁⲩ ϩⲛ̅ ⲧⲙⲛ̅ⲧⲭⲣ̅ⲥ̅
      ⲛ̅ⲛⲉⲕⲥⲱⲧⲡ̅. ⲛ̅ⲧⲛ̅ⲉⲩⲫⲣⲁⲛⲉ ϩⲙ̅ ⲡⲟⲩⲛⲟϥ ⲙ̅ⲡⲉⲕϩⲉⲑⲛⲟⲥ. ⲉⲧⲣⲉⲛϫⲓⲧⲁⲉⲓⲟ ⲙⲛ̅
      ⲧⲉⲕⲕⲗⲏⲣⲟⲛⲟⲙⲓⲁ.</td>
      <td><span style="color:#b00e23">(5)</span> that we may behold the good of
      thine elect, that we may rejoice in the gladness of thy nation, that we
      may glory with thine inheritance.</td>
      <td><span style="color:#b00e23">(5)</span> τοῦ ἰδεῖν ἐν τῇ χρηστότητι τῶν
      ἐκλεκτῶν σου, τοῦ εὐφρανθῆναι ἐν τῇ εὐφροσύνῃ τοῦ ἔθνους σου, τοῦ
      ἐπαινεῖσθαι µετὰ τῆς κληρονοµίας σου.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(4)</span> ϫⲉ ⲁⲛⲉⲣⲛⲟⲃⲓ ⲛⲉⲙ ⲛⲉⲛⲓⲟϯ: ⲁⲛⲉⲣⲁⲛⲟⲙⲓⲛ
      ⲁⲛϭⲓⲛ̀ϫⲟⲛⲥ.</td>
      <td><span style="color:#b00e23">(ⲋ̅)</span> ϫⲉ ⲁⲛⲣ̅ⲛⲟⲃⲉ ⲙⲛ̅ ⲛⲉⲛⲉⲓⲟⲧⲉ.
      ⲁⲛⲁⲛⲟⲙⲉⲓⲁ ⲛ̅ϫⲓⲛ̅ϭⲟⲛⲥ̅.</td>
      <td><span style="color:#b00e23">(6)</span> We have sinned with our
      fathers, we have transgressed, we have done unrighteously.</td>
      <td><span style="color:#b00e23">(6)</span> ἡµάρτοµεν µετὰ τῶν πατέρων
      ἡµῶν, ἠνοµήσαµεν, ἠδικήσαµεν.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(5)</span> ⲛⲉⲛⲓⲟϯ ⲉⲩⲭⲏ ϧⲉⲛ ⲭⲏⲙⲓ ⲙ̀ⲡⲟⲩⲕⲁϯ ⲉ̀ⲛⲉⲕϣⲫⲏⲣⲓ: ⲟⲩⲇⲉ
      ⲙ̀ⲡⲟⲩⲉⲣⲫⲙⲉⲩⲓ ⲙ̀ⲡⲁϣⲁⲓ ⲛ̀ⲧⲉ ⲡⲉⲕⲛⲁⲓ. <span style="color:#05537d">(6)</span>
      ⲁⲩϯϫⲱⲛⲧ ⲉⲩⲛⲏⲟⲩ ⲉ̀ϩⲣⲏⲓ ϧⲉⲛ ⲫⲓⲟⲙ ⲛ̀ϣⲁⲣⲓ:</td>
      <td><span style="color:#b00e23">(ⲍ̅)</span> ⲛⲉⲛⲉⲓⲟⲧⲉ ⲙ̅ⲡⲟⲩⲉⲓⲙⲉ ⲉⲛⲉⲕϣⲡⲏⲣⲉ
      ϩⲛ̅ ⲕⲏⲙⲉ. ⲙ̅ⲡⲟⲩⲣⲡⲙⲉⲉⲩⲉ ⲙ̅ⲡⲁϣⲁⲓ ⲙ̅ⲡⲉⲕⲛⲁ. ⲁⲩϯ ⲛ̅ⲟⲩϭⲥ̅ ⲉⲩⲛⲏⲩ ⲉϩⲣⲁⲓ ϩⲛ̅
      ⲧⲉⲣⲩⲑⲣⲁ ⲑⲁⲗⲁⲥⲥⲁ.</td>
      <td><span style="color:#b00e23">(7)</span> Our fathers in Egypt
      understood not thy wonders, and remembered not the multitude of thy
      mercy; but provoked him as they went up by the Red Sea.</td>
      <td><span style="color:#b00e23">(7)</span> οἱ πατέρες ἡµῶν ἐν Αἰγύπτῳ οὐ
      συνῆκαν τὰ θαυµάσιά σου οὐκ ἐµνήσθησαν τοῦ πλήθους τοῦ ἐλέους σου καὶ
      παρεπίκραναν ἀναβαίνοντες ἐν τῇ ἐρυθρᾷ θαλάσσῃ.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(6)</span> ⲟⲩⲟϩ ⲁϥⲛⲁϩⲙⲟⲩ ⲉⲑⲃⲉ ⲡⲉϥⲣⲁⲛ ⲉ̀ⲡϫⲓⲛ̀ⲧⲉϥⲟⲩⲱⲛϩ
      ⲛ̀ⲧⲉϥϫⲟⲙ ⲉ̀ⲃⲟⲗ.</td>
      <td><span style="color:#b00e23">(ⲏ̅)</span> ⲁⲩⲱ ⲁϥⲧⲟⲩϫⲟⲟⲩ ⲉⲧⲃⲉ ⲡⲉϥⲣⲁⲛ.
      ⲉⲟⲩⲱⲛϩ̅ ⲉⲃⲟⲗ ⲛ̅ⲧⲉϥϭⲟⲙ.</td>
      <td><span style="color:#b00e23">(8)</span> Yet he saved them for his name’
       s sake, that he might cause his mighty power to be known.</td>
      <td><span style="color:#b00e23">(8)</span> καὶ ἔσωσεν αὐτοὺς ἕνεκεν τοῦ
      ὀνόµατος αὐτοῦ τοῦ γνωρίσαι τὴν δυναστείαν αὐτοῦ·</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(7)</span> ⲁϥⲉⲣⲉⲡⲓⲧⲓⲙⲁⲛ ⲙ̀ⲫⲓⲟⲙ ⲛ̀ϣⲁⲣⲓ ⲟⲩⲟϩ ⲁϥϣⲱⲟⲩⲓ: ⲟⲩⲟϩ
      ⲁϥϭⲓⲙⲱⲓⲧ ⲛⲱⲟⲩ ϧⲉⲛ ⲫⲛⲟⲩⲛ ⲙ̀ⲫⲣⲏϯ ϩⲓ ⲡϣⲁϥⲉ.</td>
      <td><span style="color:#b00e23">(ⲑ̅)</span> ⲁϥⲉⲡⲓⲧⲓⲙⲁ ⲛ̅ⲧⲉⲣⲩⲑⲣⲁ ⲑⲁⲗⲁⲥⲥⲁ
      ⲁⲥϣⲟⲟⲩⲉ. ⲁϥϫⲓⲙⲟⲉⲓⲧ ϩⲏⲧⲟⲩ ϩⲛ̅ ⲛ̅ⲛⲟⲩⲛ ⲛ̅ⲑⲉ ⲛ̅ⲟⲩϫⲁⲓⲉ.</td>
      <td><span style="color:#b00e23">(9)</span> And he rebuked the Red Sea,
      and it was dried up: so he led them through the deep as through the
      wilderness.</td>
      <td><span style="color:#b00e23">(9)</span> καὶ ἐπετίµησεν τῇ ἐρυθρᾷ
      θαλάσσῃ, καὶ ἐξηράνθη, καὶ ὡδήγησεν αὐτοὺς ἐν ἀβύσσῳ ὡς ἐν ἐρήµῳ·</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(8)</span> ⲟⲩⲟϩ ⲁϥⲛⲁϩⲙⲟⲩ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲏ ⲉⲑⲙⲟⲥϯ
      ⲙ̀ⲙⲱⲟⲩ: ⲟⲩⲟϩ ⲁϥⲥⲟⲧⲟⲩ ⲉ̀ⲃⲟⲗ ϧⲉⲛ ⲧϫⲓϫ ⲛ̀ⲧⲉ ⲛⲟⲩϫⲁϫⲓ.</td>
      <td><span style="color:#b00e23">(ⲓ̅)</span> ⲁϥⲧⲟⲩϫⲟⲟⲩ ⲉⲧϭⲓϫ ⲛ̅ⲛⲉⲧⲙⲟⲥⲧⲉ.
      ⲁϥⲥⲟⲧⲟⲩ ⲉⲃⲟⲗ ϩⲛ̅ ⲧϭⲓϫ ⲙ̅ⲡϫⲁϫⲉ</td>
      <td><span style="color:#b00e23">(10)</span> And he saved them out of the
      hand of them that hated them, and redeemed them out of the hand of the
      enemy.</td>
      <td><span style="color:#b00e23">(10)</span> καὶ ἔσωσεν αὐτοὺς ἐκ χειρὸς
      µισούντων καὶ ἐλυτρώσατο αὐτοὺς ἐκ χειρὸς ἐχθροῦ·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(9)</span> ⲟⲩⲟϩ ⲟⲩⲙⲱⲟⲩ ⲁϥϩⲱⲃⲥ ⲉ̀ϩⲣⲏⲓ ⲉ̀ϫⲉⲛ ⲛⲏ ⲉⲧϩⲟϫϩⲉϫ
      ⲙ̀ⲙⲱⲟⲩ: ⲟⲩⲁⲓ ⲉ̀ⲃⲟⲗ ⲛ̀ϧⲏⲧⲟⲩ ⲙ̀ⲡⲉϥⲥⲱϫⲡ.</td>
      <td><span style="color:#b00e23">(ⲓ̅ⲁ̅)</span> ⲁ ⲡⲙⲟⲟⲩ ϩⲱⲃⲥ̅ ⲉϫⲛ̅ ⲛⲉⲧⲑⲗⲓⲃⲉ
      ⲙ̅ⲙⲟⲟⲩ. ⲙ̅ⲡⲉ ⲟⲩⲁ ϣⲱϫⲡ̅ ⲛ̅ϩⲏⲧⲟⲩ</td>
      <td><span style="color:#b00e23">(11)</span> The water covered those that
      oppressed them: there was not one of them left.</td>
      <td><span style="color:#b00e23">(11)</span> καὶ ἐκάλυψεν ὕδωρ τοὺς
      θλίβοντας αὐτούς, εἷς ἐξ αὐτῶν οὐχ ὑπελείφθη.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(10)</span> ⲟⲩⲟϩ ⲁⲩⲛⲁϩϯ ϧⲉⲛ ⲡⲉϥⲥⲁϫⲓ: ⲟⲩⲟϩ ⲁⲩϩⲱⲥ ϧⲉⲛ
      ⲡⲉϥⲥⲙⲟⲩ:</td>
      <td><span style="color:#b00e23">(ⲓ̅ⲃ̅)</span> ⲁⲩⲡⲓⲥⲧⲉⲩⲉ ϩⲛ̅ ⲛⲉϥϣⲁϫⲉ
      ⲁⲩⲥⲙⲟⲩ ϩⲛ̅ ⲡⲉϥⲥⲙⲟⲩ.</td>
      <td><span style="color:#b00e23">(12)</span> Then they believed his words,
      and celebrated his praise.</td>
      <td><span style="color:#b00e23">(12)</span> καὶ ἐπίστευσαν ἐν τοῖς λόγοις
      αὐτοῦ καὶ ᾖσαν τὴν αἴνεσιν αὐτοῦ.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(10)</span> ⲟⲩⲟϩ ⲁⲩⲭⲱⲗⲉⲙ ⲁⲩⲉⲣⲡⲱⲃϣ ⲛ̀ⲛⲉϥϩⲃⲏⲟⲩⲓ: ⲟⲩⲟϩ
      ⲙ̀ⲡⲟⲩⲁⲙⲟⲛⲓ ⲛ̀ⲧⲟⲧⲟⲩ ϧⲉⲛ ⲡⲉϥⲥⲟϭⲛⲓ:</td>
      <td><span style="color:#b00e23">(ⲓ̅ⲅ̅)</span> ⲁⲩϭⲉⲡⲏ ⲉⲣ̅ⲡⲱⲃϣ̅ ⲛ̅ⲛⲉϥϩⲃⲏⲩⲉ
      ⲙ̅ⲡⲟⲩϩⲩⲡⲟⲙⲉⲓⲛⲉ ϩⲙ̅ ⲡⲉϥϣⲟϫⲛⲉ.</td>
      <td><span style="color:#b00e23">(13)</span> They made haste, they forgot
      his works; they waited not for his counsel.</td>
      <td><span style="color:#b00e23">(13)</span> ἐτάχυναν ἐπελάθοντο τῶν ἔργων
      αὐτοῦ, οὐχ ὑπέµειναν τὴν βουλὴν αὐτοῦ·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(10)</span> ⲁⲩⲉⲣⲉⲡⲓⲑⲩⲙⲓⲛ ⲉ̀ⲟⲩⲉⲡⲓⲑⲩⲙⲓⲁ ϩⲓ ⲡϣⲁϥⲉ: ⲟⲩⲟϩ
      ⲁⲩⲉⲣⲡⲓⲣⲁⲍⲓⲛ ⲙ̀ⲫϯ ϧⲉⲛ ⲟⲩⲙⲁ ⲛ̀ⲁⲑⲙⲱⲟⲩ.</td>
      <td><span style="color:#b00e23">(ⲓ̅ⲇ̅)</span> ⲁⲩⲉⲡⲓⲑⲩⲙⲉⲓ ⲉⲩⲉⲡⲓⲑⲩⲙⲓⲁ ϩⲓ
      ⲡϫⲁⲓⲉ. ⲁⲩⲡⲉⲓⲣⲁⲍⲉ ⲙ̅ⲡⲛⲟⲩⲧⲉ ϩⲛ̅ ⲟⲩⲙⲁ ⲉⲙⲛ̅ⲙⲟⲟⲩ ⲛ̅ϩⲏⲧϥ̅.</td>
      <td><span style="color:#b00e23">(14)</span> And they lusted exceedingly
      in the wilderness, and tempted God in the dry land.</td>
      <td><span style="color:#b00e23">(14)</span> καὶ ἐπεθύµησαν ἐπιθυµίαν ἐν
      τῇ ἐρήµῳ καὶ ἐπείρασαν τὸν θεὸν ἐν ἀνύδρῳ.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(11)</span> ⲟⲩⲟϩ ⲁϥϯ ⲛⲱⲟⲩ ⲙ̀ⲫⲏ ⲉⲧⲁⲩⲉⲣⲉⲧⲓⲛ ⲙ̀ⲙⲟϥ: ⲁϥⲧⲁⲟⲩⲟ
      ⲛ̀ⲟⲩⲥⲓ ⲉ̀ϫⲉⲛ ⲛⲟⲩⲯⲩⲭⲏ</td>
      <td><span style="color:#b00e23">(ⲓ̅ⲉ̅)</span> ⲁϥϯ ⲛⲁⲩ ⲙ̅ⲡⲉⲧⲟⲩⲟⲩⲁϣϥ̅.
      ⲁϥϫⲟⲟⲩ ⲛ̅ⲟⲩⲥⲉⲓ ⲛ̅ⲛⲉⲩⲯⲩⲭⲏ.</td>
      <td><span style="color:#b00e23">(15)</span> And he gave them their
      request, and sent fullness into their souls.</td>
      <td><span style="color:#b00e23">(15)</span> καὶ ἔδωκεν αὐτοῖς τὸ αἴτηµα
      αὐτῶν καὶ ἐξαπέστειλεν πλησµονὴν εἰς τὰς ψυχὰς αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(12)</span> ⲁⲩⲑⲣⲉ ⲙⲱⲩ̀ⲥⲏⲥ ϫⲱⲛⲧ ϧⲉⲛ ϯⲡⲁⲣⲉⲙⲃⲟⲗⲏ ⲛⲉⲙ ⲁⲁⲣⲱⲛ
      ⲡⲉⲑⲟⲩⲁⲃ ⲛ̀ⲧⲉ ⲡϭ̅ⲥ̅.</td>
      <td><span style="color:#b00e23">(ⲓ̅ⲋ̅)</span> ⲁϥϯ ⲛⲟⲩϭⲥ̅ ⲙ̅ⲙⲱⲩ̈ⲥⲏⲥ ϩⲛ̅
      ⲧⲡⲁⲣⲉⲙⲃⲟⲗⲏ. ⲙⲛ̅ ⲁⲁⲣⲱⲛ ⲡⲉⲧⲟⲩⲁⲁⲃ ⲙ̅ⲡϫⲟⲉⲓⲥ.</td>
      <td><span style="color:#b00e23">(16)</span> They provoked Moses also in
      the camp, and Aaron the holy one of the Lord.</td>
      <td><span style="color:#b00e23">(16)</span> καὶ παρώργισαν Μωυσῆν ἐν τῇ
      παρεµβολῇ καὶ Ααρων τὸν ἅγιον κυρίου·</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(13)</span> ⲡⲕⲁϩⲓ ⲁϥⲟⲩⲱⲛ ⲛ̀ⲣⲱϥ ⲁϥⲱⲙⲕ ⲛ̀ⲇⲁⲑⲁⲛ: ⲟⲩⲟϩ ⲁϥϩⲱⲃⲥ
      ⲉ̀ϫⲉⲛ ⲧⲥⲩⲛⲁⲅⲱⲅⲏ ⲛ̀ⲁⲃⲓⲣⲱⲛ:</td>
      <td><span style="color:#b00e23">(ⲓ̅ⲍ̅)</span> ⲁ ⲡⲕⲁϩ ⲟⲩⲱⲛ ⲁϥⲱⲙⲕ̅ ⲛ̅ⲇⲁⲑⲁⲛ.
      ⲁϥϩⲱⲃⲥ ⲛ̅ⲧⲥⲩⲛⲁⲅⲱⲅⲏ ⲛ̅ⲁⲃⲓⲣⲱⲛ.</td>
      <td><span style="color:#b00e23">(17)</span> The earth opened and
      swallowed up Dathan, and closed upon the congregation of Abiron.</td>
      <td><span style="color:#b00e23">(17)</span> ἠνοίχθη ἡ γῆ καὶ κατέπιεν
      Δαθαν καὶ ἐκάλυψεν ἐπὶ τὴν συναγωγὴν Αβιρων·</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> <span style=
      "color:#05537d">(13)</span> ⲟⲩⲭⲣⲱⲙ ⲁϥⲙⲟϩ ϧⲉⲛ ⲧⲟⲩⲥⲩⲛⲁⲅⲱⲅⲏ ⲟⲩⲟϩ ⲟⲩϣⲁϩ
      ⲁϥⲧϩⲉⲙⲙⲟ ⲛ̀ϩⲁⲛⲣⲉϥⲉⲣⲛⲟⲃⲓ.</td>
      <td><span style="color:#b00e23">(ⲓ̅ⲏ̅)</span> ⲁⲩⲕⲱϩⲧ̅ ⲙⲟⲩϩ ϩⲛ̅
      ⲧⲉⲩⲥⲩⲛⲁⲅⲱⲅⲏ. ⲁⲩϣⲁϩ ⲣⲱⲕϩ̅ ⲛ̅ⲛ̅ⲣⲉϥⲣ̅ⲛⲟⲃⲉ.</td>
      <td><span style="color:#b00e23">(18)</span> And a fire was kindled in
      their congregation, and a flame burnt up the sinners.</td>
      <td><span style="color:#b00e23">(18)</span> καὶ ἐξεκαύθη πῦρ ἐν τῇ
      συναγωγῇ αὐτῶν, φλὸξ κατέφλεξεν ἁµαρτωλούς.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> <span style=
      "color:#05537d">(14)</span> ⲟⲩⲟϩ ⲁⲩⲑⲁⲙⲓⲟ ⲛ̀ⲟⲩⲙⲁⲥⲓ ϧⲉⲛ ⲭⲱⲣⲏⲃ: ⲟⲩⲟϩ ⲁⲩⲟⲩⲱϣⲧ
      ⲛ̀ⲛⲓⲙⲟⲛⲕ ⲛ̀ϫⲓϫ:</td>
      <td><span style="color:#b00e23">(ⲓ̅ⲑ̅)</span> ⲁⲩⲧⲁⲙⲓⲟ ⲛ̅ⲟⲩⲙⲁⲥⲉ ϩⲛ̅ ⲭⲱⲣⲏⲃ.
      ⲁⲩⲟⲩⲱϣⲧ̅ ⲛ̅ⲛⲉⲩⲙⲟⲩⲛⲅ̅ ⲛ̅ϭⲓϫ.</td>
      <td><span style="color:#b00e23">(19)</span> And they made a calf in
      Choreb, and worshipped the graven image,</td>
      <td><span style="color:#b00e23">(19)</span> καὶ ἐποίησαν µόσχον ἐν Χωρηβ
      καὶ προσεκύνησαν τῷ γλυπτῷ·</td>
    </tr>

    <tr>
      <td><span style="color:#b00e23">(ⲕ̅)</span> <span style=
      "color:#05537d">(14)</span> ⲟⲩⲟϩ ⲁⲩϣⲓⲃϯ ⲙ̀ⲡⲟⲩⲱⲟⲩ ϧⲉⲛ ⲟⲩⲓⲛⲓ ⲙ̀ⲙⲁⲥⲓ ⲉϥⲟⲩⲉⲙ
      ⲥⲱⲟⲩⲃⲉⲛ: ⲁⲩⲉⲣⲡⲱⲃϣ ⲙ̀ⲫϯ ⲫⲏ ⲉⲑⲛⲟϩⲉⲙ ⲙ̀ⲙⲱⲟⲩ:</td>
      <td><span style="color:#b00e23">(ⲕ̅)</span> ⲁⲩϣⲓⲃⲉ ⲙ̅ⲡⲉⲩⲉⲟⲟⲩ ϩⲛ̅ ⲟⲩⲉⲓⲛⲉ
      ⲙ̅ⲙⲁⲥⲉ ⲉϣⲁϥⲟⲩⲙⲭⲟⲣⲧⲟⲥ. ⲁⲩⲣ̅ⲡⲱⲃϣ̅ ⲙ̅ⲡⲛⲟⲩⲧⲉ ⲉⲧⲛⲟⲩϩⲙ̅ ⲙ̅ⲙⲟⲟⲩ.</td>
      <td><span style="color:#b00e23">(20)</span> and they changed their glory
      into the similitude of a calf that feeds on grass.</td>
      <td><span style="color:#b00e23">(20)</span> καὶ ἠλλάξαντο τὴν δόξαν αὐτῶν
      ἐν ὁµοιώµατι µόσχου ἔσθοντος χόρτον.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> <span style=
      "color:#05537d">(14)</span> ⲫⲏ ⲉⲧⲁϥⲓⲣⲓ ⲛ̀ϩⲁⲛⲙⲉⲧⲛⲓϣϯ ϧⲉⲛ ⲭⲏⲙⲓ: ⲛⲉⲙ
      ϩⲁⲛϣⲫⲏⲣⲓ ϧⲉⲛ ⲡⲕⲁϩⲓ ⲛ̀ⲭⲁⲙ:</td>
      <td><span style="color:#b00e23">(ⲕ̅ⲁ̅)</span> ⲡⲉⲛⲧⲁϥⲉⲓⲣⲉ ⲛ̅ⲛⲓⲙⲛ̅ⲧⲛⲟϭ ϩⲛ̅
      ⲕⲏⲙⲉ. ⲛⲓϣⲡⲏⲣⲉ ϩⲙ̅ ⲡⲕⲁϩ ⲛ̅ⲭⲁⲙ.</td>
      <td><span style="color:#b00e23">(21)</span> They forgot God that saved
      them, who had wrought great deeds in Egypt;</td>
      <td><span style="color:#b00e23">(21)</span> ἐπελάθοντο τοῦ θεοῦ τοῦ
      σῴζοντος αὐτούς, τοῦ ποιήσαντος µεγάλα ἐν Αἰγύπτῳ,</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> <span style=
      "color:#05537d">(14)</span> ⲛⲉⲙ ϩⲁⲛϩⲃⲏⲟⲩⲓ ⲉⲩⲟⲓ ⲛ̀ϩⲟϯ ⲉ̀ϫⲉⲛ ⲫⲓⲟⲙ
      ⲛ̀ϣⲁⲣⲓ:</td>
      <td><span style="color:#b00e23">(ⲕ̅ⲃ̅)</span> ϩⲉⲛϩⲟⲧⲉ ⲉϫⲛ̅ ⲧⲉⲣⲩⲑⲣⲁ
      ⲑⲁⲗⲁⲥⲥⲁ.</td>
      <td><span style="color:#b00e23">(22)</span> wondrous works in the land of
      Cham, and terrible things at the Red Sea.</td>
      <td><span style="color:#b00e23">(22)</span> θαυµαστὰ ἐν γῇ Χαµ, φοβερὰ
      ἐπὶ θαλάσσης ἐρυθρᾶς.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> <span style=
      "color:#05537d">(14)</span> ⲟⲩⲟϩ ⲁϥϫⲟⲥ ⲉ̀ⲡϫⲓⲛϥⲟⲧⲟⲩ ⲉ̀ⲃⲟⲗ: ⲉ̀ⲃⲏⲗ ϫⲉ ⲁ
      ⲙⲱⲩ̀ⲥⲏⲥ ⲡⲓⲥⲱⲧⲡ ⲛ̀ⲧⲁϥ ⲟϩⲓ ⲉ̀ⲣⲁⲧϥ ⲙ̀ⲡⲉϥⲙ̀ⲑⲟ ⲛ̀ϧⲣⲏⲓ ϧⲉⲛ ⲡⲓϧⲟⲙϧⲉⲙ ⲉ̀ⲡϫⲓⲛⲧⲁⲥⲑⲟ
      ⲉ̀ⲃⲟⲗ ϩⲁ ⲡⲉⲙⲃⲟⲛ ⲛ̀ⲧⲉ ⲡⲉϥϫⲱⲛⲧ ⲉϣ̀ⲧⲉⲙϥⲟⲧⲟⲩ ⲉ̀ⲃⲟⲗ.</td>
      <td><span style="color:#b00e23">(ⲕ̅ⲅ̅)</span> ⲁϥϫⲟⲟⲥ ⲉϥⲟⲧⲟⲩ ⲉⲃⲟⲗ. ⲛ̅ⲥⲁⲃⲏⲗ
      ⲉⲙⲱⲩ̈ⲥⲏⲥ ⲡⲉϥⲥⲱⲧⲡ̅. ⲉⲛⲧⲁϥⲁϩⲉⲣⲁⲧϥ ϩⲙ̅ ⲡⲟⲩⲱϣϥ̅ ⲙ̅ⲡⲉϥⲙ̅ⲧⲟ ⲉⲃⲟⲗ. ⲉⲕⲧⲟ ⲉⲃⲟⲗ
      ⲛ̅ⲧⲉϥⲟⲣⲅⲏ ⲉⲧⲙ̅ϥⲟⲧⲟⲩ ⲉⲃⲟⲗ.</td>
      <td><span style="color:#b00e23">(23)</span> So he said that he would have
      destroyed them, had not Moses his chosen stood before him in the breach,
      to turn him away from the fierceness of his anger, so that he should not
      destroy them.</td>
      <td><span style="color:#b00e23">(23)</span> καὶ εἶπεν τοῦ ἐξολεθρεῦσαι
      αὐτούς, εἰ µὴ Μωυσῆς ὁ ἐκλεκτὸς αὐτοῦ ἔστη ἐν τῇ θραύσει ἐνώπιον αὐτοῦ
      τοῦ ἀποστρέψαι τὴν ὀργὴν αὐτοῦ τοῦ µὴ ἐξολεθρεῦσαι.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> <span style=
      "color:#05537d">(15)</span> ⲁⲩϣⲱϣϥ ⲛ̀ⲟⲩⲕⲁϩⲓ ⲛ̀ϣⲟⲩⲉⲣⲉⲡⲓⲑⲩⲙⲓⲛ ⲉ̀ⲣⲟϥ: ⲟⲩⲟϩ
      ⲙ̀ⲡⲟⲩⲛⲁϩϯ ⲉ̀ⲡⲉϥⲥⲁϫⲓ</td>
      <td><span style="color:#b00e23">(ⲕ̅ⲇ̅)</span> ⲁⲩⲥⲉϣϥ̅ ⲡⲕⲁϩ ⲉⲧⲛⲁⲛⲟⲩϥ.
      ⲙ̅ⲡⲟⲩⲡⲓⲥⲧⲉⲩⲉ ⲉⲛⲉϥϣⲁϫⲉ.</td>
      <td><span style="color:#b00e23">(24)</span> Moreover they set at nought
      the desirable land, and believed not his word.</td>
      <td><span style="color:#b00e23">(24)</span> καὶ ἐξουδένωσαν γῆν
      ἐπιθυµητήν, οὐκ ἐπίστευσαν τῷ λόγῳ αὐτοῦ·</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> <span style=
      "color:#05537d">(15)</span> ⲟⲩⲟϩ ⲁⲩⲭⲣⲉⲙⲣⲉⲙ ϧⲉⲛ ⲛⲟⲩⲙⲁⲛ̀ϣⲱⲡⲓ: ⲙ̀ⲡⲟⲩⲥⲱⲧⲉⲙ
      ⲛ̀ⲥⲁ ϯⲥⲙⲏ ⲛ̀ⲧⲉ ⲡϭ̅ⲥ̅.</td>
      <td><span style="color:#b00e23">(ⲕ̅ⲉ̅)</span> ⲁⲩⲕⲣⲙ̅ⲣⲙ̅ ϩⲛ̅ ⲛⲉⲩⲙⲁⲛ̅ϣⲱⲡⲉ.
      ⲙ̅ⲡⲟⲩⲥⲱⲧⲙ ⲉⲡⲉϩⲣⲟⲟⲩ ⲙ̅ⲡϫⲟⲉⲓⲥ.</td>
      <td><span style="color:#b00e23">(25)</span> And they murmured in their
      tents: they hearkened not to the voice of the Lord.</td>
      <td><span style="color:#b00e23">(25)</span> καὶ ἐγόγγυσαν ἐν τοῖς
      σκηνώµασιν αὐτῶν, οὐκ εἰσήκουσαν τῆς φωνῆς κυρίου.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> <span style=
      "color:#05537d">(16)</span> ⲁϥϥⲁⲓ ⲛ̀ⲧⲉϥϫⲓϫ ⲉ̀ϩⲣⲏⲓ ⲉ̀ϫⲱⲟⲩ ⲉ̀ⲡϫⲓⲛⲣⲁϧⲧⲟⲩ ϩⲓ
      ⲡϣⲁϥⲉ:</td>
      <td><span style="color:#b00e23">(ⲕ̅ⲋ̅)</span> ⲁϥϥⲓ ⲛ̅ⲧⲉϥϭⲓϫ ⲉϩⲣⲁⲓ ⲉϫⲱⲟⲩ.
      ⲉⲣⲁϩⲧⲟⲩ ϩⲣⲁⲓ ϩⲛ̅ ⲧⲉⲣⲏⲙⲟⲥ.</td>
      <td><span style="color:#b00e23">(26)</span> So he lifted up his hand
      against them, to cast them down in the wilderness;</td>
      <td><span style="color:#b00e23">(26)</span> καὶ ἐπῆρεν τὴν χεῖρα αὐτοῦ
      αὐτοῖς τοῦ καταβαλεῖν αὐτοὺς ἐν τῇ ἐρήµῳ</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> <span style=
      "color:#05537d">(16)</span> ⲛⲉⲙ ⲉⲣⲱϧⲧ ⲙ̀ⲡⲟⲩϫⲣⲟϫ ϧⲉⲛ ⲛⲓⲉⲑⲛⲟⲥ: ⲛⲉⲙ ⲉ̀ϫⲟⲣⲟⲩ
      ⲉ̀ⲃⲟⲗ ϧⲉⲛ ⲛⲓⲭⲱⲣⲁ.</td>
      <td><span style="color:#b00e23">(ⲕ̅ⲍ̅)</span> ⲉⲣⲉϩⲧ̅ ⲡⲉⲩⲥⲡⲉⲣⲙⲁ ϩⲛ̅
      ⲛ̅ϩⲉⲑⲛⲟⲥ. ⲉϫⲟⲟⲣⲟⲩ ⲉⲃⲟⲗ ϩⲛ̅ ⲛⲉⲭⲱⲣⲁ.</td>
      <td><span style="color:#b00e23">(27)</span> and to cast down their seed
      among the nations, and to scatter them in the countries.</td>
      <td><span style="color:#b00e23">(27)</span> καὶ τοῦ καταβαλεῖν τὸ σπέρµα
      αὐτῶν ἐν τοῖς ἔθνεσιν καὶ διασκορπίσαι αὐτοὺς ἐν ταῖς χώραις.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> <span style=
      "color:#05537d">(17)</span> ⲁⲩϫⲱⲕ ⲉ̀ⲃⲟⲗ ϧⲉⲛ ⲃⲉⲗⲫⲉⲅⲱⲣ: ⲟⲩⲟϩ ⲁⲩⲟⲩⲉⲙ
      ϣⲟⲩϣⲱⲟⲩϣⲓ ⲛ̀ⲣⲉϥⲙⲱⲟⲩⲧ.</td>
      <td><span style="color:#b00e23">(ⲕ̅ⲏ̅)</span> ⲁⲩϣⲙ̅ϣⲉ ⲛ̅ⲃⲉⲉⲗⲫⲉⲅⲱⲣ. ⲁⲩⲟⲩⲙ
      ⲑⲩⲥⲓⲁ ⲛ̅ⲣ̅ⲣⲉϥⲙⲟⲟⲩⲧ</td>
      <td><span style="color:#b00e23">(28)</span> They were joined also to
      Beelphegor, and ate the sacrifices of the dead.</td>
      <td><span style="color:#b00e23">(28)</span> καὶ ἐτελέσθησαν τῷ Βεελφεγωρ
      καὶ ἔφαγον θυσίας νεκρῶν·</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> <span style=
      "color:#05537d">(18)</span> ⲟⲩⲟϩ ⲁⲩϯϫⲱⲛⲧ ⲛⲁϥ ϧⲉⲛ ⲛⲟⲩϩⲃⲏⲟⲩⲓ: ⲟⲩⲟϩ ⲁϥⲁϣⲁⲓ
      ⲉ̀ϩⲣⲏⲓ ⲉ̀ϫⲱⲟⲩ ⲛ̀ϫⲉ ⲡⲓϩⲉⲓ.</td>
      <td><span style="color:#b00e23">(ⲕ̅ⲑ̅)</span> ⲁⲩϯ ⲛⲟⲩϭⲥ̅ ⲛⲁϥ ϩⲛ̅
      ⲛⲉⲩϩⲃⲏⲩⲉ. ⲁ ⲡϩⲉ ⲁϣⲁⲓ ϩⲣⲁⲓ ⲛ̅ϩⲏⲧⲟⲩ.</td>
      <td>And they provoked him with their devices; <span style=
      "color:#b00e23">(29)</span> and destruction, was multiplied among
      them.</td>
      <td><span style="color:#b00e23">(29)</span> καὶ παρώξυναν αὐτὸν ἐν τοῖς
      ἐπιτηδεύµασιν αὐτῶν, καὶ ἐπληθύνθη ἐν αὐτοῖς ἡ πτῶσις.</td>
    </tr>

    <tr>
      <td><span style="color:#b00e23">(ⲗ̅)</span> <span style=
      "color:#05537d">(19)</span> ⲁϥⲟϩⲓ ⲉ̀ⲣⲁⲧϥ ⲛ̀ϫⲉ ⲫⲓⲛⲉⲉⲥ ⲟⲩⲟϩ ⲁϥⲛⲁϩⲙⲟⲩ: ⲟⲩⲟϩ
      ⲁϥϩⲉⲣⲓ ⲛ̀ϫⲉ ⲡⲓϧⲟⲙϧⲉⲙ:</td>
      <td><span style="color:#b00e23">(ⲗ̅)</span> ⲁϥⲁϩⲉⲣⲁⲧϥ̅ ⲛ̅ϭⲓ ⲫⲉⲛⲉⲉⲥ
      ⲁϥⲥⲟⲡⲥ̅ ⲉϫⲱⲟⲩ ⲁⲩⲱ ⲁ ⲡⲟⲩⲱϣϥ̅ ϭⲱ</td>
      <td><span style="color:#b00e23">(30)</span> Then Phinees stood up, and
      made atonement: and the plague ceased.</td>
      <td><span style="color:#b00e23">(30)</span> καὶ ἔστη Φινεες καὶ
      ἐξιλάσατο, καὶ ἐκόπασεν ἡ θραῦσις·</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> <span style=
      "color:#05537d">(19)</span> ⲁⲩⲟⲡⲥ ⲛⲁϥ ⲉⲩⲙⲉⲑⲙⲏⲓ ⲓⲥϫⲉⲛ ϫⲱⲟⲩ ϣⲁ ϫⲱⲟⲩ ϣⲁ
      ⲉⲛⲉϩ.</td>
      <td><span style="color:#b00e23">(ⲗ̅ⲁ̅)</span> ⲁⲩⲟⲡⲥ̅ ⲉⲣⲟϥ ⲉⲩⲇⲓⲕⲁⲓⲟⲥⲩⲛⲏ
      ⲉⲩϫⲱⲙ ⲛ̅ⲛ̅ϫⲱⲙ ⲛ̅ϣⲁ ⲉⲛⲉϩ.</td>
      <td><span style="color:#b00e23">(31)</span> And it was counted to him for
      righteousness, to all generations for ever.</td>
      <td><span style="color:#b00e23">(31)</span> καὶ ἐλογίσθη αὐτῷ εἰς
      δικαιοσύνην εἰς γενεὰν καὶ γενεὰν ἕως τοῦ αἰῶνος.</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> <span style=
      "color:#05537d">(20)</span> ⲟⲩⲟϩ ⲁⲩϯϫⲱⲛⲧ ⲛⲁϥ ϩⲓϫⲉⲛ ⲟⲩⲙⲱⲟⲩ ⲛ̀ⲁⲛⲧⲓⲗⲟⲅⲓⲁ:
      ⲟⲩⲟϩ ⲁϥⲧϩⲉⲙⲕⲟ ⲛ̀ϫⲉ ⲙⲱⲩ̀ⲥⲏⲥ ⲉⲑⲃⲏⲧⲟⲩ:</td>
      <td><span style="color:#b00e23">(ⲗ̅ⲃ̅)</span> ⲁⲩϯ ⲛⲟⲩϭⲥ̅ ⲛⲁϥ ϩⲓϫⲙ̅ ⲡⲙⲟⲟⲩ
      ⲛ̅ⲧⲁⲛⲧⲓⲗⲟⲅⲓⲁ. ⲁⲩⲑⲙ̅ⲕⲉ ⲙⲱⲩ̈ⲥⲏⲥ ⲉⲧⲃⲏⲏⲧⲟⲩ.</td>
      <td><span style="color:#b00e23">(32)</span> They provoked him also at the
      water of Strife, and Moses was hurt for their sakes;</td>
      <td><span style="color:#b00e23">(32)</span> καὶ παρώργισαν αὐτὸν ἐφ’
      ὕδατος ἀντιλογίας. καὶ ἐκακώθη Μωυσῆς δι’ αὐτούς,</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> <span style=
      "color:#05537d">(20)</span> ϫⲉ ⲁⲩϯϫⲱⲛⲧ ⲙ̀ⲡⲉϥⲡⲛ̅ⲁ̅. <span style=
      "color:#05537d">(21)</span> ⲟⲩⲟϩ ⲁϥⲫⲱⲣϫ ϧⲉⲛ ⲛⲉϥⲥⲫⲟⲧⲟⲩ:</td>
      <td><span style="color:#b00e23">(ⲗ̅ⲅ̅)</span> ϫⲉ ⲁⲩϯ ⲛⲟⲩϭⲥ̅ ⲙ̅ⲡⲉϥⲡⲛ̅ⲁ̅
      ⲁϥϩⲱⲛ ⲉⲧⲟⲟⲧⲟⲩ ϩⲛ̅ ⲛⲉϥⲥⲡⲟⲧⲟⲩ.</td>
      <td><span style="color:#b00e23">(33)</span> for they provoked his spirit,
      and he spoke unadvisedly with his lips.</td>
      <td><span style="color:#b00e23">(33)</span> ὅτι παρεπίκραναν τὸ πνεῦµα
      αὐτοῦ, καὶ διέστειλεν ἐν τοῖς χείλεσιν αὐτοῦ.</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> <span style=
      "color:#05537d">(21)</span> ⲟⲩⲟϩ ⲙ̀ⲡⲟⲩⲧⲁⲕⲟ ⲛ̀ⲛⲓⲉⲑⲛⲟⲥ ⲉⲧⲁϥϫⲟⲥ ⲛⲱⲟⲩ ⲛ̀ϫⲉ
      ⲡϭ̅ⲥ̅.</td>
      <td><span style="color:#b00e23">(ⲗ̅ⲇ̅)</span> ⲙ̅ⲡⲟⲩϥⲉⲧ ⲛ̅ϩⲉⲑⲛⲟⲥ ⲉⲃⲟⲗ ⲛ̅ⲧⲁ
      ⲡϫⲟⲉⲓⲥ ϫⲟⲟⲩ ⲛⲁⲩ</td>
      <td><span style="color:#b00e23">(34)</span> They destroyed not the
      nations which the Lord told them to destroy;</td>
      <td><span style="color:#b00e23">(34)</span> οὐκ ἐξωλέθρευσαν τὰ ἔθνη, ἃ
      εἶπεν κύριος αὐτοῖς,</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> <span style=
      "color:#05537d">(22)</span> ⲟⲩⲟϩ ⲁⲩⲙⲟⲩϫⲧ ⲛⲉⲙ ⲛⲓⲉⲑⲛⲟⲥ ⲟⲩⲟϩ ⲁⲩⲧⲥⲁⲃⲟ
      ⲉ̀ⲛⲟⲩϩⲃⲏⲟⲩⲓ:</td>
      <td><span style="color:#b00e23">(ⲗ̅ⲉ̅)</span> ⲁⲩⲧⲱϩ ⲙⲛ̅ ⲛ̅ϩⲉⲑⲛⲟⲥ
      ⲁⲩϫⲓⲥⲓⲥⲃⲱ ⲉⲛⲉⲩϩⲃⲏⲩⲉ.</td>
      <td><span style="color:#b00e23">(35)</span> but were mingled with the
      heathen, and learned their works.</td>
      <td><span style="color:#b00e23">(35)</span> καὶ ἐµίγησαν ἐν τοῖς ἔθνεσιν
      καὶ ἔµαθον τὰ ἔργα αὐτῶν·</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> <span style=
      "color:#05537d">(22)</span> ⲟⲩⲟϩ ⲁⲩⲉⲣⲃⲱⲕ ⲛ̀ⲛⲟⲩⲙⲟⲛⲕ ⲛ̀ϫⲓϫ: ⲟⲩⲟϩ ⲁⲩϣⲱⲡⲓ
      ⲛⲱⲟⲩ ⲛ̀ⲟⲩⲥⲕⲁⲛⲇⲁⲗⲟⲛ.</td>
      <td><span style="color:#b00e23">(ⲗ̅ⲋ̅)</span> ⲁⲩⲣ ϩⲙ̅ϩⲁⲗ ⲛ̅ⲛⲉⲩⲙⲟⲩⲛⲅ̅
      ⲛ̅ϭⲓϫ. ⲁϥϣⲱⲡⲉ ⲛⲁⲩ ⲉⲩⲥⲕⲁⲛⲇⲁⲗⲟⲛ.</td>
      <td><span style="color:#b00e23">(36)</span> And they served their graven
      images; and it became an offence to them.</td>
      <td><span style="color:#b00e23">(36)</span> καὶ ἐδούλευσαν τοῖς γλυπτοῖς
      αὐτῶν, καὶ ἐγενήθη αὐτοῖς εἰς σκάνδαλον·</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> <span style=
      "color:#05537d">(23)</span> ⲁⲩϣⲱⲧ ⲅⲁⲣ ⲛ̀ⲛⲟⲩϣⲏⲣⲓ ⲛⲉⲙ ⲛⲟⲩϣⲉⲣⲓ ⲛ̀ⲛⲓⲓϧ.</td>
      <td><span style="color:#b00e23">(ⲗ̅ⲍ̅)</span> ⲁⲩϣⲱⲱⲧ ⲛ̅ⲛⲉⲩϣⲏⲣⲉ ⲙⲛ̅
      ⲛⲉⲩϣⲉⲉⲣⲉ ⲛ̅ⲙ̅ⲡⲉⲧϣⲟⲩⲉⲓⲧ.</td>
      <td><span style="color:#b00e23">(37)</span> And they sacrificed their
      sons and their daughters to devils,</td>
      <td><span style="color:#b00e23">(37)</span> καὶ ἔθυσαν τοὺς υἱοὺς αὐτῶν
      καὶ τὰς θυγατέρας αὐτῶν τοῖς δαιµονίοις</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> <span style=
      "color:#05537d">(24)</span> ⲁⲩⲫⲱⲛ ⲛ̀ⲟⲩⲥⲛⲟϥ ⲛ̀ⲁⲑⲛⲟⲃⲓ ⲉ̀ⲃⲟⲗ: ⲡⲥⲛⲟϥ
      ⲛ̀ⲛⲟⲩϣⲏⲣⲓ ⲛⲉⲙ ⲛⲟⲩϣⲉⲣⲓ ⲁⲩϣⲱⲧ ⲛ̀ⲛⲓⲙⲟⲛⲕ ⲛ̀ϫⲓϫ ⲛ̀ⲧⲉ ⲭⲁⲛⲁⲁⲛ. <span style=
      "color:#05537d">(25)</span> ⲁϥⲧⲁⲕⲟ ⲛ̀ϫⲉ ⲡⲕⲁϩⲓ ϧⲉⲛ ⲛⲓϧⲱⲧⲉⲃ ⲛⲉⲙ ϧⲉⲛ
      ⲛⲓⲥⲛⲱϥ:</td>
      <td><span style="color:#b00e23">(ⲗ̅ⲏ̅)</span> ⲁⲩⲡⲱϩⲧ̅ ⲉⲃⲟⲗ ⲛ̅ⲟⲩⲥⲛⲟϥ
      ⲛ̅ⲁⲧⲛⲟⲃⲉ. ⲡⲉⲩⲥⲛⲟϥ ⲛ̅ⲛⲉⲩϣⲏⲣⲉ ⲙⲛ̅ ⲛⲉⲩϣⲉⲉⲣⲉ ⲛ̅ⲛ̅ⲇⲁⲓⲙⲟⲛⲓⲟⲛ. ⲁⲩϣⲱⲱⲧ ⲛ̅ⲙ̅ⲙⲟⲩⲛⲅ̅
      ⲛ̅ϭⲓϫ ⲛ̅ⲭⲁⲛⲁⲁⲛ. ⲁⲩⲙⲉϩ ⲡⲕⲁϩ ⲛ̅ⲥⲛⲟϥ.</td>
      <td><span style="color:#b00e23">(38)</span> and shed innocent blood, the
      blood of their sons and daughters, whom they sacrificed to the idols of
      Chanaan; and the land was defiled with blood.</td>
      <td><span style="color:#b00e23">(38)</span> καὶ ἐξέχεαν αἷµα ἀθῷον, αἷµα
      υἱῶν αὐτῶν καὶ θυγατέρων, ὧν ἔθυσαν τοῖς γλυπτοῖς Χανααν, καὶ
      ἐφονοκτονήθη ἡ γῆ ἐν τοῖς αἵµασιν</td>
    </tr>

    <tr>
      <td><span style="color:#b00e23">(ⲗ̅ⲑ̅)</span> <span style=
      "color:#05537d">(25)</span> ⲟⲩⲟϩ ⲁϥⲥⲱϥ ⲛ̀ϫⲉ ⲡⲕⲁϩⲓ ϧⲉⲛ ⲛⲟⲩϩⲃⲏⲟⲩⲓ
      ⲁⲩⲉⲣⲡⲟⲣⲛⲉⲩⲓⲛ ϧⲉⲛ ⲛⲟⲩϩⲃⲏⲟⲩⲓ.</td>
      <td><span style="color:#b00e23">(ⲗ̅ⲑ̅)</span> ⲁⲩⲱ ⲁⲩⲥⲱⲱϥ ϩⲛ̅ ⲛⲉⲩϩⲃⲏⲩⲉ.
      ⲁⲩⲡⲟⲣⲛⲉⲩⲉ ϩⲛ̅ ⲛⲉⲩⲙⲉⲉⲩⲉ ⲛ̅ϩⲏⲧ.</td>
      <td><span style="color:#b00e23">(39)</span> and was polluted with their
      works; and they went a whoring with their own devices.</td>
      <td><span style="color:#b00e23">(39)</span> καὶ ἐµιάνθη ἐν τοῖς ἔργοις
      αὐτῶν, καὶ ἐπόρνευσαν ἐν τοῖς ἐπιτηδεύµασιν αὐτῶν.</td>
    </tr>

    <tr>
      <td><span style="color:#b00e23">(ⲙ̅)</span> <span style=
      "color:#05537d">(26)</span> ⲟⲩⲟϩ ⲁϥϫⲱⲛⲧ ϧⲉⲛ ⲟⲩⲙⲃⲟⲛ ⲛ̀ϫⲉ ⲡϭ̅ⲥ̅ ⲉ̀ϫⲉⲛ
      ⲡⲉϥⲗⲁⲟⲥ: ⲟⲩⲟϩ ⲁϥⲥⲱϥ ⲛ̀ⲧⲉϥⲕⲗⲏⲣⲟⲛⲟⲙⲓⲁ:</td>
      <td><span style="color:#b00e23">(ⲙ̅)</span> ⲁ ⲡϫⲟⲉⲓⲥ ϭⲱⲛⲧ̅ ⲉⲡⲉϥⲗⲁⲟⲥ.
      ⲁϥⲃⲉⲧ ⲧⲉϥⲕⲗⲏⲣⲟⲛⲟⲙⲓⲁ.</td>
      <td><span style="color:#b00e23">(40)</span> So the Lord was very angry
      with his people, and he abhorred his inheritance.</td>
      <td><span style="color:#b00e23">(40)</span> καὶ ὠργίσθη θυµῷ κύριος ἐπὶ
      τὸν λαὸν αὐτοῦ καὶ ἐβδελύξατο τὴν κληρονοµίαν αὐτοῦ·</td>
    </tr>

    <tr>
      <td><span style="color:#b00e23">(ⲙ̅ⲁ̅)</span> <span style=
      "color:#05537d">(26)</span> ⲟⲩⲟϩ ⲁϥⲧⲏⲓⲧⲟⲩ ⲉ̀ϧⲣⲏⲓ ⲉ̀ⲛⲉⲛϫⲓϫ ⲛ̀ⲛⲓⲉⲑⲛⲟⲥ.
      <span style="color:#05537d">(27)</span> ⲁⲩⲉⲣϭ̅ⲥ̅ ⲉ̀ⲣⲱⲟⲩ ⲛ̀ϫⲉ ⲛⲏ ⲉⲑⲙⲟⲥϯ
      ⲙ̀ⲙⲱⲟⲩ:</td>
      <td><span style="color:#b00e23">(ⲙ̅ⲁ̅)</span> ⲁϥⲧⲁⲁⲩ ⲉⲧⲟⲟⲧⲟⲩ ⲛ̅ⲛⲉⲩϫⲁϫⲉ. ⲁ
      ⲛⲉⲧⲙⲟⲥⲧⲉ ⲙ̅ⲙⲟⲟⲩ ⲣ̅ϫⲟⲉⲓⲥ ⲉⲣⲟⲟⲩ.</td>
      <td><span style="color:#b00e23">(41)</span> And he delivered them into
      the hands of their enemies; and they that hated them ruled over
      them.</td>
      <td><span style="color:#b00e23">(41)</span> καὶ παρέδωκεν αὐτοὺς εἰς
      χεῖρας ἐθνῶν, καὶ ἐκυρίευσαν αὐτῶν οἱ µισοῦντες αὐτούς·</td>
    </tr>

    <tr>
      <td><span style="color:#b00e23">(ⲙ̅ⲃ̅)</span> <span style=
      "color:#05537d">(27)</span> ⲟⲩⲟϩ ⲁⲩϩⲉϫϩⲱϫⲟⲩ ⲛ̀ϫⲉ ⲛⲟⲩϫⲁϫⲓ: ⲁⲩⲑⲉⲃⲓⲟ ϧⲁ
      ⲛⲟⲩϫⲓϫ.</td>
      <td><span style="color:#b00e23">(ⲙ̅ⲃ̅)</span> ⲁ ⲛⲉⲩϫⲓϫⲉ ⲉⲩⲑⲗⲓⲃⲉ ⲙ̅ⲙⲟⲟⲩ.
      ⲁⲩⲑⲃ̅ⲃⲓⲟ ϩⲁ ⲛⲉⲩϭⲓϫ.</td>
      <td><span style="color:#b00e23">(42)</span> Ands their enemies oppressed
      them, and they were brought down under their hands.</td>
      <td><span style="color:#b00e23">(42)</span> καὶ ἔθλιψαν αὐτοὺς οἱ ἐχθροὶ
      αὐτῶν, καὶ ἐταπεινώθησαν ὑπὸ τὰς χεῖρας αὐτῶν.</td>
    </tr>

    <tr>
      <td><span style="color:#b00e23">(ⲙ̅ⲅ̅)</span> <span style=
      "color:#05537d">(28)</span> ⲟⲩⲙⲏϣ ⲛ̀ⲥⲟⲡ ⲁϥⲛⲁϩⲙⲟⲩ: ⲛ̀ⲑⲱⲟⲩ ⲇⲉ ⲁⲩϯϫⲱⲛⲧ ⲛⲁϥ
      ϧⲉⲛ ⲛ̀ⲟⲩⲥⲟϭⲛⲓ: ⲁⲩⲑⲉⲃⲓⲟ ϧⲉⲛ ⲛⲟⲩⲁⲛⲟⲙⲓⲁ.</td>
      <td><span style="color:#b00e23">(ⲙ̅ⲅ̅)</span> ⲁϥⲛⲁϩⲙⲟⲩ ⲛ̅ϩⲁϩ ⲛ̅ⲥⲟⲡ ⲛ̅ⲧⲟⲟⲩ
      ⲇⲉ ⲁⲩϯ ⲛⲟⲩϭⲥ̅ ⲛⲁϥ ϩⲙ̅ ⲡⲉⲩϣⲟϫⲛⲉ. ⲁⲩⲑⲃ̅ⲃⲓⲟ ϩⲛ̅ ⲛⲉⲩⲁⲛⲟⲙⲓⲁ.</td>
      <td><span style="color:#b00e23">(43)</span> Many a time he delivered
      them; but they provoked him by their counsel, and they were brought low
      by their iniquities.</td>
      <td><span style="color:#b00e23">(43)</span> πλεονάκις ἐρρύσατο αὐτούς,
      αὐτοὶ δὲ παρεπίκραναν αὐτὸν ἐν τῇ βουλῇ αὐτῶν καὶ ἐταπεινώθησαν ἐν ταῖς
      ἀνοµίαις αὐτῶν.</td>
    </tr>

    <tr>
      <td><span style="color:#b00e23">(ⲙ̅ⲇ̅)</span> <span style=
      "color:#05537d">(29)</span> ⲟⲩⲟϩ ⲁϥⲛⲁⲩ ⲛ̀ϫⲉ ⲡϭ̅ⲥ̅ ⲉ̀ⲡϫⲓⲛⲧⲟⲩϩⲟϫϩⲉϫ:</td>
      <td><span style="color:#b00e23">(ⲙ̅ⲇ̅)</span> ⲁϥⲛⲁⲩ ⲉⲣⲟⲟⲩ ϩⲙ̅
      ⲡⲧⲣⲉⲩⲑⲗⲓⲃⲉ.</td>
      <td><span style="color:#b00e23">(44)</span> Ye the Lord looked upon their
      affliction, when he heard their petition.</td>
      <td><span style="color:#b00e23">(44)</span> καὶ εἶδεν ἐν τῷ θλίβεσθαι
      αὐτοὺς ἐν τῷ αὐτὸν εἰσακοῦσαι τῆς δεήσεως αὐτῶν·</td>
    </tr>

    <tr>
      <td><span style="color:#b00e23">(ⲙ̅ⲉ̅)</span> <span style=
      "color:#05537d">(29)</span> ϧⲉⲛ ⲡϫⲓⲛ̀ⲧⲉϥⲥⲱⲧⲉⲙ ⲉ̀ⲡⲟⲩϯϩⲟ. <span style=
      "color:#05537d">(30)</span> ⲟⲩⲟϩ ⲁϥⲉⲣⲫⲙⲉⲩⲓ ⲛ̀ⲧⲉϥⲇⲓⲁⲑⲏⲕⲏ: ⲟⲩⲟϩ ⲁϥⲟⲩⲱⲙ
      ⲛ̀ϩⲑⲏϥ ⲕⲁⲧⲁ ⲡⲁϣⲁⲓ ⲛ̀ⲧⲉ ⲡⲉϥⲛⲁⲓ</td>
      <td><span style="color:#b00e23">(ⲙ̅ⲉ̅)</span> ϩⲙ̅ ⲡⲧⲣⲉϥⲥⲱⲧⲙ̅ ⲉⲡⲉⲩⲥⲟⲡⲥ̅.
      ⲁϥⲣ̅ⲡⲙⲉⲉⲩⲉ ⲛ̅ⲧⲉϥⲇⲓⲁⲑⲏⲕⲏ ⲁϥⲣ̅ϩⲧⲏϥ ⲕⲁⲧⲁ ⲡⲁϣⲁⲓ ⲙ̅ⲡⲉϥⲛⲁ</td>
      <td><span style="color:#b00e23">(45)</span> And he remembered his
      covenant, and repented according to the multitude of his mercy.</td>
      <td><span style="color:#b00e23">(45)</span> καὶ ἐµνήσθη τῆς διαθήκης
      αὐτοῦ καὶ µετεµελήθη κατὰ τὸ πλῆθος τοῦ ἐλέους αὐτοῦ</td>
    </tr>

    <tr>
      <td><span style="color:#b00e23">(ⲙ̅ⲋ̅)</span> <span style=
      "color:#05537d">(30)</span> ⲁϥⲧⲏⲓⲧⲟⲩ ⲛ̀ϩⲁⲛⲙⲉⲧϣⲉⲛϩⲏⲧ ⲙ̀ⲡⲉⲙⲑⲟ ⲛ̀ⲛⲏ
      ⲉⲧⲁⲩⲉⲣⲉⲭⲙⲁⲗⲱⲧⲉⲩⲓⲛ ⲙ̀ⲙⲱⲟⲩ.</td>
      <td><span style="color:#b00e23">(ⲙ̅ⲋ̅)</span> ⲁϥⲧⲁⲁⲩ ⲉϩⲉⲛⲙⲛ̅ⲧϣⲁⲛϩⲧⲏϥ
      ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲟⲩⲟⲛ ⲛⲓⲙ ⲉⲛⲧⲁⲩⲁⲓⲭⲙⲁⲗⲱⲧⲓⲍⲉ ⲙ̅ⲙⲟⲟⲩ</td>
      <td><span style="color:#b00e23">(46)</span> And he caused them to be
      pitied in the sight of all who carried them captive.</td>
      <td><span style="color:#b00e23">(46)</span> καὶ ἔδωκεν αὐτοὺς εἰς
      οἰκτιρµοὺς ἐναντίον πάντων τῶν αἰχµαλωτισάντων αὐτούς.</td>
    </tr>

    <tr>
      <td><span style="color:#b00e23">(ⲙ̅ⲍ̅)</span> <span style=
      "color:#05537d">(31)</span> ⲛⲁϩⲙⲉⲛ ⲡϭ̅ⲥ̅ ⲡⲉⲛⲛⲟⲩϯ ⲟⲩⲟϩ ⲙⲁⲑⲟⲩⲱⲧⲉⲛ ⲉ̀ⲃⲟⲗ ϧⲉⲛ
      ⲛⲓⲉⲑⲛⲟⲥ: ⲉ̀ⲡϫⲓⲛⲟⲩⲱⲛϩ ⲉ̀ⲃⲟⲗ ⲙ̀ⲡⲉⲕⲣⲁⲛ ⲉⲑⲟⲩⲁⲃ: ⲟⲩⲟϩ ⲛ̀ⲧⲉⲛϣⲟⲩϣⲟⲩ ⲙ̀ⲙⲟⲛ ϧⲉⲛ
      ⲡⲉⲕⲥⲙⲟⲩ.</td>
      <td><span style="color:#b00e23">(ⲙ̅ⲍ̅)</span> ⲙⲁⲧⲟⲩϫⲟⲛ ⲡϫⲟⲉⲓⲥ ⲡⲉⲛⲛⲟⲩⲧⲉ.
      ⲛⲅ̅ⲥⲟⲟⲩ ϩⲛ̅ ⲉϩⲟⲩⲛ ϩⲛ̅ ⲛⲉⲛϫⲓϫⲉⲉⲩ. ⲉⲧⲣⲉⲛⲟⲩⲱⲛϩ̅ ⲉⲃⲟⲗ ⲙ̅ⲡⲉⲕⲣⲁⲛ ⲉⲧⲟⲩⲁⲁⲃ.
      ⲉⲧⲣⲉⲛϣⲟⲩϣⲟⲩ ⲙ̅ⲙⲟⲛ ϩⲙ̅ ⲡⲉⲕⲥⲙⲟⲩ.</td>
      <td><span style="color:#b00e23">(47)</span> Save us, O Lord our God, and
      gather us from among the heathen, that we may give thanks to thy holy
      name, that we may glory in thy praise.</td>
      <td><span style="color:#b00e23">(47)</span> σῶσον ἡµᾶς, κύριε ὁ θεὸς
      ἡµῶν, καὶ ἐπισυνάγαγε ἡµᾶς ἐκ τῶν ἐθνῶν τοῦ ἐξοµολογήσασθαι τῷ ὀνόµατι τῷ
      ἁγίῳ σου, τοῦ ἐγκαυχᾶσθαι ἐν τῇ αἰνέσει σου.</td>
    </tr>

    <tr>
      <td><span style="color:#b00e23">(ⲙ̅ⲏ̅)</span> <span style=
      "color:#05537d">(32)</span> ϥⲥⲙⲁⲣⲱⲟⲩⲧ ⲛ̀ϫⲉ ⲡϭ̅ⲥ̅ ⲫϯ ⲙ̀ⲡⲓⲥ̅ⲗ̅ ⲓⲥϫⲉⲛ ⲡⲉⲛⲉϩ
      ϣⲁ ⲉⲛⲉϩ: ⲟⲩⲟϩ ⲉϥⲉ̀ϫⲟⲥ ⲛ̀ϫⲉ ⲡⲓⲗⲁⲟⲥ ⲧⲏⲣϥ ϫⲉ ⲉⲥⲉ̀ϣⲱⲡⲓ ⲉⲥⲉ̀ϣⲱⲡⲓ.</td>
      <td><span style="color:#b00e23">(ⲙ̅ⲏ̅)</span> ϥⲥⲙⲁⲙⲁⲁⲧ ⲡϫⲟⲉⲓⲥ ⲡⲡⲉⲧⲟⲩⲁⲁⲃ
      ⲡⲛⲟⲩⲧⲉ ⲙ̅ⲡⲓⲏ̅ⲗ̅. ϫⲓⲛ ⲉⲛⲉϩ ⲁⲩⲱ ϣⲁ ⲉⲛⲉϩ. ⲁⲩⲱ ⲉϥⲉϫⲟⲟⲥ ⲛ̅ϭⲓ ⲡⲗⲁⲟⲥ ⲧⲏⲣϥ̅ ϫⲉ
      ⲉϥⲉϣⲱⲡⲉ ⲉϥⲉϣⲱⲡⲉ:</td>
      <td><span style="color:#b00e23">(48)</span> Blessed be the Lord God of
      Israel from everlasting and to everlasting; and all the people shall say,
      Amen, Amen.</td>
      <td><span style="color:#b00e23">(48)</span> Εὐλογητὸς κύριος ὁ θεὸς
      Ισραηλ ἀπὸ τοῦ αἰῶνος καὶ ἕως τοῦ αἰῶνος. καὶ ἐρεῖ πᾶς ὁ λαός Γένοιτο
      γένοιτο.</td>
    </tr>
  </table>
</body>
</html>
