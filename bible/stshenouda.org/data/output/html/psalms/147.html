<!DOCTYPE html>
<html>
<head>
  <meta charset="utf-8">
  <title>Psalms</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="psalms147">Psalms 147</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅ⲙ̅ⲍ̅. ⲁⲗⲗⲏⲗⲟⲩⲓⲁ. ⲫⲁ ⲁⲅⲅⲉⲟⲥ ⲛⲉⲙ
      ⲍⲁⲭⲁⲣⲓⲁⲥ.</span>
      </td>
      <td><span style="color:#000000">ⲣ̅ⲙ̅ⲍ̅. ⲁⲗⲗⲏⲗⲟⲩⲓⲁ ⲡⲁ ⲁⲅⲅⲁⲓⲟⲥ ⲙⲛ̅
      ⲍⲁⲭⲁⲣⲓⲁⲥ</span>
      </td>
      <td>Alleluia, a Psalm of Aggaeus and Zacharias.</td>
      <td>Αλληλουια· Αγγαιου καὶ Ζαχαριου.</td>
    </tr>

    <tr>
      <td><span style="color:#b00e23">(ⲁ̅)</span> ⲓⲗ̅ⲏ̅ⲙ̅ ⲥⲙⲟⲩ ⲉ̀ⲡϭ̅ⲥ̅: ⲥⲙⲟⲩ
      ⲉ̀ⲡⲉⲛⲟⲩϯ ⲥⲓⲱⲛ:</td>
      <td><span style="color:#b00e23">(ⲁ̅)</span> ⲑⲓⲗ̅ⲏ̅ⲙ̅ ⲧⲁⲉⲓ ⲉⲡϫⲟⲉⲓⲥ. ⲥⲓⲱⲛ
      ⲥⲙⲟⲩ ⲉⲡⲟⲩⲛⲟⲩⲧⲉ.</td>
      <td><span style="color:#b00e23">(1)</span> Praise the Lord, O Jerusalem;
      praise thy God, O Sion.</td>
      <td><span style="color:#b00e23">(1)</span> Ἐπαίνει, Ιερουσαληµ, τὸν
      κύριον, αἴνει τὸν θεόν σου, Σιων,</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ϫⲉ ⲁϥϯϫⲟⲙ ⲛ̀ⲛⲓⲙⲟⲭⲗⲟⲩⲥ ⲛ̀ⲧⲉ ⲛⲉⲡⲩⲗⲏ: ⲟⲩⲟϩ ⲁϥⲥⲙⲟⲩ
      ⲉ̀ⲛⲉϣⲏⲣⲓ ⲛ̀ϧⲏϯ:</td>
      <td><span style="color:#b00e23">(ⲃ̅)</span> ϫⲉ ⲁϥⲧⲁϫⲣⲉ ⲙ̅ⲙⲟⲭⲗⲟⲥ
      ⲛ̅ⲛⲟⲩⲡⲩⲗⲏ. ⲁϥⲥⲙⲟⲩ ⲉⲛⲟⲩϣⲏⲣⲉ ⲛ̅ϩⲏⲧⲉ.</td>
      <td><span style="color:#b00e23">(2)</span> For he has strengthened the
      bars of thy gates; he has blessed thy children within thee.</td>
      <td><span style="color:#b00e23">(2)</span> ὅτι ἐνίσχυσεν τοὺς µοχλοὺς τῶν
      πυλῶν σου, εὐλόγησεν τοὺς υἱούς σου ἐν σοί·</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(1)</span> ⲫⲏ ⲉⲧⲁϥⲭⲱ ⲛ̀ⲛⲉⲑⲱϣ ⲉ̀ⲟⲩϩⲓⲣⲏⲛⲏ: ⲟⲩⲟϩ ⲉϥⲧⲥⲓⲟ ⲙ̀ⲙⲟ
      ϧⲉⲛ ⲡⲱⲧ ⲛ̀ⲧⲉ ⲡⲓⲥⲟⲩⲟ.</td>
      <td><span style="color:#b00e23">(ⲅ̅)</span> ⲡⲉⲛⲧⲁϥⲕⲱ ⲛ̅ⲛⲟⲩⲧⲟϣ ⲉⲩⲉⲓⲣⲏⲛⲏ.
      ⲉⲁϥⲣ̅ⲥⲓⲟ ⲙ̅ⲡⲱⲧ ⲙ̅ⲡⲉⲥⲟⲩⲟ.</td>
      <td><span style="color:#b00e23">(3)</span> He makes thy borders peaceful,
      and fills thee with the flour of wheat.</td>
      <td><span style="color:#b00e23">(3)</span> ὁ τιθεὶς τὰ ὅριά σου εἰρήνην
      καὶ στέαρ πυροῦ ἐµπιπλῶν σε·</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(2)</span> ⲉϥⲧⲁⲟⲩⲟ ⲙ̀ⲡⲉϥⲥⲁϫⲓ ⲙ̀ⲡⲓⲕⲁϩⲓ: ϧⲉⲛ ⲟⲩⲓⲏⲥ ⲉϥϭⲟϫⲓ
      ⲛ̀ϫⲉ ⲡⲉϥⲥⲁϫⲓ.</td>
      <td><span style="color:#b00e23">(ⲇ̅)</span> ⲡⲉⲧϫⲟⲟⲩ ⲙ̅ⲡⲉϥϣⲁϫⲉ ⲉⲡⲕⲁϩ.
      ⲡⲉϥϣⲁϫⲉ ⲛⲁⲡⲱⲧ ϩⲛ̅ ⲟⲩϭⲉⲡⲏ.</td>
      <td><span style="color:#b00e23">(4)</span> He sends his oracle to the
      earth: his word will run swiftly.</td>
      <td><span style="color:#b00e23">(4)</span> ὁ ἀποστέλλων τὸ λόγιον αὐτοῦ
      τῇ γῇ, ἕως τάχους δραµεῖται ὁ λόγος αὐτοῦ</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲡⲉⲧϯ ⲛ̀ⲟⲩⲭⲓⲱⲛ ⲙ̀ⲫⲣⲏϯ ⲛ̀ⲟⲩⲥⲟⲣⲧ: ⲉⲧϫⲱϣ ⲙ̀ⲡⲓϩⲗⲟⲗ
      ⲙ̀ⲫⲣⲏϯ ⲛ̀ⲟⲩⲕⲉⲣⲙⲓ:</td>
      <td><span style="color:#b00e23">(ⲉ̅)</span> ⲡⲉⲧϯ ⲛ̅ⲟⲩⲭⲓⲱⲛ ⲛ̅ⲑⲉ ⲛ̅ⲟⲩⲥⲟⲣⲧ.
      ⲉϥⲡⲁⲥⲥⲉ ⲙ̅ⲡⲛⲓϥ ⲛ̅ⲑⲉ ⲛ̅ⲟⲩⲕⲓⲙⲉⲥ.</td>
      <td><span style="color:#b00e23">(5)</span> He gives snow like wool: he
      scatters the mist like ashes.</td>
      <td><span style="color:#b00e23">(5)</span> τοῦ διδόντος χιόνα ὡσεὶ ἔριον,
      ὁµίχλην ὡσεὶ σποδὸν πάσσοντος,</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(3)</span> ⲟⲩⲟϩ ⲉϥϩⲓⲟⲩⲓ ⲙ̀ⲡⲓⲭⲣⲩⲥⲧⲁⲗⲟⲥ ⲙ̀ⲫⲣⲏϯ ⲛ̀ϩⲁⲛⲗⲁⲕⲙⲏ.
      <span style="color:#05537d">(4)</span> ⲛⲓⲙ ⲉⲑⲛⲁϣ̀ⲟϩⲓ ⲉ̀ⲣⲁⲧϥ ⲙ̀ⲡⲉⲙ̀ⲑⲟ
      ⲛ̀ⲛⲉϥϫⲁϥ:</td>
      <td><span style="color:#b00e23">(ⲋ̅)</span> ⲉϥⲛⲟⲩϫⲉ ⲙ̅ⲡⲉⲕⲣⲩⲥⲧⲁⲗⲗⲟⲥ ⲛ̅ⲑⲉ
      ⲛ̅ⲟⲩⲯⲱⲙⲟⲥ. ⲛⲓⲙ ⲡⲉⲧⲛⲁϣ̅ⲁϩⲉⲣⲁⲧϥ̅ ⲛ̅ⲛⲁϩⲣⲙ̅ ⲡⲉϥϫⲁϥ.</td>
      <td><span style="color:#b00e23">(6)</span> Casting forth his ice like
      morsels: who shall stand before his cold?</td>
      <td><span style="color:#b00e23">(6)</span> βάλλοντος κρύσταλλον αὐτοῦ
      ὡσεὶ ψωµούς, κατὰ πρόσωπον ψύχους αὐτοῦ τίς ὑποστήσεται;</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(4)</span> ϥⲛⲁⲟⲩⲱⲣⲡ ⲙ̀ⲡⲉϥⲥⲁϫⲓ ⲟⲩⲟϩ ϥⲛⲁⲃⲟⲗⲟⲩ ⲉ̀ⲃⲟⲗ.
      <span style="color:#05537d">(5)</span> ϥⲛⲁⲛⲓϥⲓ ⲛ̀ϫⲉ ⲡⲉϥⲡⲛ̅ⲁ̅ ⲟⲩⲟϩ ⲥⲉⲛⲁϧⲁϯ
      ⲛ̀ϫⲉ ϩⲁⲛⲙⲱⲟⲩ.</td>
      <td><span style="color:#b00e23">(ⲍ̅)</span> ⲡⲉϥⲧⲏⲩ ⲛⲁⲛⲓϥⲉ ⲛ̅ⲧⲉ ⲙ̅ⲙⲟⲟⲩ
      ϣⲟⲩⲟ.</td>
      <td><span style="color:#b00e23">(7)</span> He shall send out his word,
      and melt them: he shall blow with his wind, and the waters shall
      flow.</td>
      <td><span style="color:#b00e23">(7)</span> ἀποστελεῖ τὸν λόγον αὐτοῦ καὶ
      τήξει αὐτά· πνεύσει τὸ πνεῦµα αὐτοῦ, καὶ ῥυήσεται ὕδατα.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(6)</span> ⲫⲏ ⲉⲧϫⲱ ⲙ̀ⲡⲉϥⲥⲁϫⲓ ⲛ̀ⲓⲁⲕⲱⲃ: ⲛⲉϥⲙⲉⲑⲙⲏⲓ ⲛⲉⲙ
      ⲛⲉϥϩⲁⲡ ⲙ̀ⲡⲓⲥ̅ⲗ̅.</td>
      <td><span style="color:#b00e23">(ⲏ̅)</span> ⲡⲉⲧϫⲱ ⲙ̅ⲡⲉϥϣⲁϫⲉ ⲉⲓⲁⲕⲱⲃ.
      ⲛⲉϥⲇⲓⲕⲁⲓⲱⲙⲁ ⲙⲛ̅ ⲛⲉϥϩⲁⲡ ⲉⲡⲓⲏ̅ⲗ̅.</td>
      <td><span style="color:#b00e23">(8)</span> He sends his word to Jacob,
      his ordinances and judgments to Israel.</td>
      <td><span style="color:#b00e23">(8)</span> ἀπαγγέλλων τὸν λόγον αὐτοῦ τῷ
      Ιακωβ, δικαιώµατα καὶ κρίµατα αὐτοῦ τῷ Ισραηλ.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(7)</span> ⲙ̀ⲡⲉϥⲓⲣⲓ ⲙ̀ⲡⲁⲓⲣⲏϯ ⲛⲉⲙ ⲉⲑⲛⲟⲥ ⲛⲓⲃⲉⲛ: ⲟⲩⲟϩ ⲛⲉϥϩⲁⲡ
      ⲙ̀ⲡⲉϥⲟⲩⲟⲛϩⲟⲩ ⲛⲱⲟⲩ.</td>
      <td><span style="color:#b00e23">(ⲑ̅)</span> ⲙ̅ⲡϥ̅ⲉⲓⲣⲉ ⲛ̅ⲧⲉⲓϩⲉ ⲛ̅ϩⲉⲑⲛⲟⲥ
      ⲛⲓⲙ ⲁⲩⲱ ⲙ̅ⲡϥ̅ⲧⲁⲙⲟⲟⲩ ⲉⲛⲉϥϩⲁⲡ.</td>
      <td><span style="color:#b00e23">(9)</span> He has not done so to any
      other nation; and he has not shewn them his judgments.</td>
      <td><span style="color:#b00e23">(9)</span> οὐκ ἐποίησεν οὕτως παντὶ ἔθνει
      καὶ τὰ κρίµατα αὐτοῦ οὐκ ἐδήλωσεν αὐτοῖς.</td>
    </tr>
  </table>
</body>
</html>
