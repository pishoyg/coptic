<!DOCTYPE html>
<html>
<head>
  <meta charset="utf-8">
  <title>Psalms</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="psalms65">Psalms 65</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲝ̅ⲉ̅. ⲛ̀ⲧⲉ ⲇⲁⲩⲓⲇ ⲉ̀ⲡϫⲱⲕ ⲉ̀ⲃⲟⲗ
      ϯϩⲱⲇⲏ ⲛ̀ⲧⲉ ϯⲁⲛⲁⲥⲧⲁⲥⲓⲥ.</span>
      </td>
      <td>ⲝ̅ⲉ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲧⲱⲇⲏ ⲛ̅ⲧⲁⲛⲁⲥⲧⲁⲥⲓⲥ.</td>
      <td>For the end, a Song of Psalm of resurrection.</td>
      <td>Εἰς τὸ τέλος· ᾠδὴ ψαλµοῦ· ἀναστάσεως.</td>
    </tr>

    <tr>
      <td><span style="color:#b00e23">(ⲁ̅)</span> ⲉ̀ϣⲗⲏⲗⲟⲩⲓ ⲉ̀ⲃⲟⲗ ⲙ̀ⲫϯ ⲡⲕⲁϩⲓ
      ⲧⲏⲣϥ:</td>
      <td><span style="color:#b00e23">(ⲁ̅)</span> ⲡⲕⲁϩ ⲧⲏⲣϥ ϯⲗⲟⲩⲗⲁⲓ
      ⲙ̅ⲡⲛⲟⲩⲧⲉ.</td>
      <td><span style="color:#b00e23">(1)</span> Shout unto God, all the
      earth.</td>
      <td><span style="color:#b00e23">(1)</span> Ἀλαλάξατε τῷ θεῷ, πᾶσα ἡ
      γῆ,</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲁⲣⲓⲯⲁⲗⲓⲛ ⲉ̀ⲡⲉϥⲣⲁⲛ: ⲙⲟⲓ ⲛ̀ⲟⲩⲱⲟⲩ ⲙ̀ⲡⲉϥⲥⲙⲟⲩ.</td>
      <td><span style="color:#b00e23">(ⲃ̅)</span> ⲯⲁⲗⲗⲉⲓ ⲉⲡⲉϥⲣⲁⲛ ϯⲉⲟⲟⲩ
      ⲙ̅ⲡⲉϥⲥⲙⲟⲩ.</td>
      <td><span style="color:#b00e23">(2)</span> O sing praises to his name;
      give glory to his praise.</td>
      <td><span style="color:#b00e23">(2)</span> ψάλατε δὴ τῷ ὀνόµατι αὐτοῦ,
      δότε δόξαν αἰνέσει αὐτοῦ.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲁϫⲟⲥ ⲙ̀ⲫϯ ϫⲉ ⲓⲥϫⲉⲕ ϩⲁⲛϩⲟϯ ⲛⲉ ⲛⲉⲕϩⲃⲏⲟⲩⲓ: ϧⲉⲛ
      ⲡⲁϣⲁⲓ ⲛ̀ⲧⲉ ⲧⲉⲕϫⲟⲙ ⲥⲉⲛⲁϫⲉ ⲙⲉⲑⲛⲟⲩϫ ⲉ̀ⲣⲟⲕ ⲛ̀ϫⲉ ⲛⲉⲕϫⲁϫⲓ:</td>
      <td><span style="color:#b00e23">(ⲅ̅)</span> ⲁϫⲓⲥ ⲙ̅ⲡⲛⲟⲩⲧⲉ ϫⲉ ϩⲉⲛϩⲟⲧⲉ ⲛⲉ
      ⲛⲉⲕϩⲃⲏⲩⲉ. ϩⲙ̅ ⲡⲁϣⲁⲓ ⲛ̅ⲧⲉⲕϭⲟⲙ ⲥⲉⲛⲁϫⲓϭⲟⲗ ⲉⲣⲟⲕ ⲛ̅ϭⲓ ⲛⲉⲕϫⲁϫⲉ.</td>
      <td><span style="color:#b00e23">(3)</span> Say unto God, How awful are
      thy works! through the greatness of thy power thine enemies shall lie to
      thee.</td>
      <td><span style="color:#b00e23">(3)</span> εἴπατε τῷ θεῷ Ὡς φοβερὰ τὰ
      ἔργα σου· ἐν τῷ πλήθει τῆς δυνάµεώς σου ψεύσονταί σε οἱ ἐχθροί σου·</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(2)</span> ⲙⲁⲣⲉϥⲟⲩⲱϣⲧ ⲙ̀ⲙⲟⲕ ⲛ̀ϫⲉ ⲡⲕⲁϩⲓ ⲧⲏⲣϥ: ⲟⲩⲟϩ
      ⲙⲁⲣⲟⲩⲉⲣⲯⲁⲗⲓⲛ ⲉ̀ⲣⲟⲕ: ⲙⲁⲣⲟⲩⲉⲣⲯⲁⲗⲓⲛ ⲉ̀ⲡⲉⲕⲣⲁⲛ.</td>
      <td><span style="color:#b00e23">(ⲇ̅)</span> ⲡⲕⲁϩ ⲧⲏⲣϥ̅ ⲙⲁⲣⲟⲩⲟⲩⲱϣⲧ̅ ⲛⲁⲕ
      ⲛ̅ⲥⲉⲯⲁⲗⲗⲉⲓ ⲉⲣⲟⲕ. ⲙⲁⲣⲟⲩⲯⲁⲗⲗⲉⲓ ⲉⲡⲉⲕⲣⲁⲛ ⲡⲉⲧϫⲟⲥⲉ. ⲇⲓⲁⲯⲁⲗⲙⲁ.</td>
      <td><span style="color:#b00e23">(4)</span> Let all the earth worship
      thee, and sing to thee; let them sing to thy name. Pause.</td>
      <td><span style="color:#b00e23">(4)</span> πᾶσα ἡ γῆ προσκυνησάτωσάν σοι
      καὶ ψαλάτωσάν σοι, ψαλάτωσαν τῷ ὀνόµατί σου. διάψαλµα.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲁⲙⲱⲓⲛⲓ ⲁⲛⲁⲩ ⲉ̀ⲛⲓϩⲃⲏⲟⲩⲓ ⲛ̀ⲧⲉ ⲫϯ ϫⲉ ϥⲙⲉϩ ⲛ̀ϩⲟϯ
      ϧⲉⲛ ϩⲁⲛⲥⲟϭⲛⲓ ⲉ̀ϩⲟⲧⲉ ⲛⲓϣⲏⲣⲓ ⲛ̀ⲧⲉ ⲛⲓⲣⲱⲙⲓ.</td>
      <td><span style="color:#b00e23">(ⲉ̅)</span> ⲁⲙⲏⲉⲓⲧⲛ̅ ⲛⲁϣⲏⲣⲉ ⲛ̅ⲧⲉⲧⲛ̅ⲛⲁⲩ
      ⲉⲛⲉϩⲃⲏⲩⲉ ⲙ̅ⲡⲛⲟⲩⲧⲉ. ⲉϥϯϩⲟⲧⲉ ϩⲛ̅ ⲛⲉϥϣⲟϫⲛⲉ ⲉϩⲟⲩⲉ ⲛ̅ϣⲏⲣⲉ ⲛ̅ⲛ̅ⲣⲱⲙⲉ.</td>
      <td><span style="color:#b00e23">(5)</span> Come and behold the works of
      God; he is terrible in his counsels beyond the children of men.</td>
      <td><span style="color:#b00e23">(5)</span> δεῦτε καὶ ἴδετε τὰ ἔργα τοῦ
      θεοῦ· φοβερὸς ἐν βουλαῖς ὑπὲρ τοὺς υἱοὺς τῶν ἀνθρώπων,</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(4)</span> ⲫⲏ ⲉⲧⲫⲱⲛϩ ⲙ̀ⲫⲓⲟⲙ ⲉ̀ⲡⲉⲧϣⲟⲩⲱⲟⲩ: ⲉⲩⲉ̀ⲥⲓⲛⲓ ⲙ̀ⲫⲓⲁⲣⲟ
      ⲛ̀ⲧⲟⲩϭⲁⲗⲟϫ: ⲉⲛⲉ̀ⲟⲩⲛⲟϥ ⲉ̀ϩⲣⲏⲓ ⲉ̀ϫⲱϥ ⲙ̀ⲡⲓⲙⲁ ⲉⲧⲉⲙ̀ⲙⲁⲩ.</td>
      <td><span style="color:#b00e23">(ⲋ̅)</span> ⲡⲉⲧⲕ̅ⲧⲟ ⲛ̅ⲑⲁⲗⲁⲥⲥⲁ
      ⲉⲡⲡⲉⲧϣⲟⲩⲱⲟⲩ. ⲥⲉⲛⲁⲙⲟⲟϣⲉ ⲛ̅ⲣⲁⲧⲟⲩ ϩⲙ̅ ⲡⲉⲓⲉⲣⲟ. ϩⲙ̅ ⲡⲙⲁ ⲉⲧⲙ̅ⲙⲁⲩ ⲧⲛ̅ⲛⲁⲉⲩⲫⲣⲁⲛⲉ
      ⲉϩⲣⲁⲓ ⲉϫⲱϥ.</td>
      <td><span style="color:#b00e23">(6)</span> Who turns the sea into dry
      land; they shall go through the river on foot; there shall we rejoice in
      him,</td>
      <td><span style="color:#b00e23">(6)</span> ὁ µεταστρέφων τὴν θάλασσαν εἰς
      ξηράν, ἐν ποταµῷ διελεύσονται ποδί. ἐκεῖ εὐφρανθησόµεθα ἐπ’ αὐτῷ,</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(5)</span> ⲫⲏ ⲉⲧⲟⲓ ⲛ̀ⲛⲏⲃ ⲉ̀ⲡⲉⲛⲉϩ ϧⲉⲛ ⲧⲉϥⲙⲉⲧϫⲱⲣⲓ: ⲛⲉϥⲃⲁⲗ
      ⲥⲉϫⲟⲩϣⲧ ⲉ̀ϫⲉⲛ ⲛⲓⲉⲑⲛⲟⲥ. <span style="color:#05537d">(6)</span> ⲛⲏ ⲉⲧϯϫⲱⲛⲧ
      ⲙ̀ⲡⲉⲛⲑⲣⲟⲩϭⲓⲥⲓ ⲙ̀ⲙⲱⲟⲩ ⲛ̀ϧⲣⲏⲓ ⲛ̀ϧⲏⲧⲟⲩ.</td>
      <td><span style="color:#b00e23">(ⲍ̅)</span> ⲡⲉⲧⲟ ⲛ̅ϫⲟⲉⲓⲥ ⲉⲡⲁⲓⲱⲛ ϩⲛ̅
      ⲧⲉϥϭⲟⲙ. ⲉⲣⲉ ⲛⲉϥⲃⲁⲗ ϭⲱϣⲧ̅ ⲉϫⲛ̅ ⲛ̅ϩⲉⲑⲛⲟⲥ ⲛⲉⲧϯⲛⲟⲩϭⲥ̅ ⲙ̅ϥⲣ̅ⲧⲣⲉⲩϫⲓⲥⲉ ⲙ̅ⲙⲟⲟⲩ
      ϩⲣⲁⲓ ⲛ̅ϩⲏⲧⲟⲩ. ⲇⲓⲁⲯⲁⲗ.</td>
      <td><span style="color:#b00e23">(7)</span> who by his power is Lord over
      the age, his eyes look upon the nations; let not them that provoke him be
      exalted in themselves. Pause.</td>
      <td><span style="color:#b00e23">(7)</span> τῷ δεσπόζοντι ἐν τῇ δυναστείᾳ
      αὐτοῦ τοῦ αἰῶνος· οἱ ὀφθαλµοὶ αὐτοῦ ἐπὶ τὰ ἔθνη ἐπιβλέπουσιν, οἱ
      παραπικραίνοντες µὴ ὑψούσθωσαν ἐν ἑαυτοῖς. διάψαλµα.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(7)</span> ⲥⲙⲟⲩ ⲉ̀ⲡⲉⲛⲛⲟⲩϯ ⲛⲓⲉⲑⲛⲟⲥ ⲟⲩⲟϩ ⲥⲱⲧⲉⲙ ⲉ̀ⲧⲥⲙⲏ ⲛ̀ⲧⲉ
      ⲡⲉϥⲥⲙⲟⲩ.</td>
      <td><span style="color:#b00e23">(ⲏ̅)</span> ⲛ̅ϩⲉⲑⲛⲟⲥ ⲥⲙⲟⲩ ⲉⲡⲉⲛⲛⲟⲩⲧⲉ
      ⲛ̅ⲧⲉⲧⲛ̅ⲧⲣⲉⲩⲥⲱⲧⲙ̅ ⲉⲡⲉϩⲣⲟⲟⲩ ⲙ̅ⲡⲉϥⲥⲙⲟⲩ.</td>
      <td><span style="color:#b00e23">(8)</span> Bless our God, ye Gentiles,
      and make the voice of his praise to be heard;</td>
      <td><span style="color:#b00e23">(8)</span> εὐλογεῖτε, ἔθνη, τὸν θεὸν ἡµῶν
      καὶ ἀκουτίσασθε τὴν φωνὴν τῆς αἰνέσεως αὐτοῦ,</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(8)</span> ⲫⲏ ⲉⲧⲁϥⲭⲱ ⲛ̀ⲧⲁⲯⲩⲭⲏ ⲉⲩⲱⲛϧ: ⲟⲩⲟϩ ⲙ̀ⲡⲉϥϯ
      ⲛ̀ⲛⲁϭⲁⲗⲁⲩϫ ⲉⲩⲕⲓⲙ.</td>
      <td><span style="color:#b00e23">(ⲑ̅)</span> ⲡⲉⲛⲧⲁϥⲕⲱ ⲛ̅ⲧⲁⲯⲩⲭⲏ. ⲉⲩⲱⲛϩ̅.
      ⲙ̅ⲡϥ̅ⲕⲁ ⲛ̅ⲟⲩⲉⲣⲏⲧⲉ ⲉⲕⲓⲙ.</td>
      <td><span style="color:#b00e23">(9)</span> who quickens my soul in life,
      and does not suffer my feet to be moved.</td>
      <td><span style="color:#b00e23">(9)</span> τοῦ θεµένου τὴν ψυχήν µου εἰς
      ζωὴν καὶ µὴ δόντος εἰς σάλον τοὺς πόδας µου.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(9)</span> ϫⲉ ⲁⲕⲉⲣⲇⲟⲕⲓⲙⲁⲍⲓⲛ ⲙ̀ⲙⲟⲛ ⲫϯ: ⲟⲩⲟϩ ⲁⲕⲫⲁⲥⲧⲉⲛ
      ⲙ̀ⲫⲣⲏϯ ⲙ̀ⲡⲓϩⲁⲧ ⲉ̀ϣⲁⲩⲫⲁⲥϥ.</td>
      <td><span style="color:#b00e23">(ⲓ̅)</span> ϫⲉ ⲁⲕⲇⲟⲕⲓⲙⲁⲍⲉ ⲙ̅ⲙⲟⲛ ⲡⲛⲟⲩⲧⲉ.
      ⲁⲕⲡⲓⲥⲉ ⲙ̅ⲙⲟⲛ ⲛ̅ⲑⲉ ⲉϣⲁⲩⲡⲓⲥⲉ ⲙ̅ⲡϩⲁⲧ.</td>
      <td><span style="color:#b00e23">(10)</span> For thou, O God, has proved
      us; thou hast tried us with fire as silver is tried.</td>
      <td><span style="color:#b00e23">(10)</span> ὅτι ἐδοκίµασας ἡµᾶς, ὁ θεός,
      ἐπύρωσας ἡµᾶς, ὡς πυροῦται τὸ ἀργύριον·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(10)</span> ⲁⲕⲉⲛⲧⲉⲛ ⲉ̀ϧⲟⲩⲛ ⲉ̀ⲡⲓⲫⲁϣ: ⲁⲕⲭⲱ ⲛ̀ϩⲁⲛⲑⲗⲩⲯⲓⲥ
      ⲙ̀ⲡⲉⲛ̀ⲙⲑⲟ:</td>
      <td><span style="color:#b00e23">(ⲓ̅ⲁ̅)</span> ⲁⲕϫⲓⲧⲛ̅ ⲉϩⲟⲩⲛ ⲉⲡⲡⲁϣ ⲁⲕⲕⲱ
      ⲛ̅ⲟⲩⲑⲗⲓⲯⲓⲥ ⲙ̅ⲡⲉⲛⲙ̅ⲧⲟ ⲉⲃⲟⲗ.</td>
      <td><span style="color:#b00e23">(11)</span> Thou broughtest us into the
      snare; thou laidest afflictions on our back.</td>
      <td><span style="color:#b00e23">(11)</span> εἰσήγαγες ἡµᾶς εἰς τὴν
      παγίδα, ἔθου θλίψεις ἐπὶ τὸν νῶτον ἡµῶν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(10)</span> ⲁⲕⲧⲁⲗⲉ ϩⲁⲛⲣⲱⲙⲓ ⲉ̀ϫⲉⲛ ⲛⲉⲛⲁⲫⲏⲟⲩⲓ. <span style=
      "color:#05537d">(11)</span> ⲁⲛⲥⲓⲛⲓ ⲉ̀ⲃⲟⲗ ϩⲓⲧⲉⲛ ⲟⲩⲭⲣⲱⲙ ⲛⲉⲙ ⲟⲩⲙⲱⲟⲩ: ⲟⲩⲟϩ
      ⲁⲕⲉⲛⲧⲉⲛ ⲉ̀ⲃⲟⲗ ⲉ̀ⲡⲉⲙⲧⲟⲛ.</td>
      <td><span style="color:#b00e23">(ⲓ̅ⲃ̅)</span> ⲁⲕⲧⲁⲗⲟ ⲛ̅ϩⲉⲛⲣⲱⲙⲉ ⲉϫⲛ̅
      ⲛⲉⲛⲁⲡⲏⲩⲉ. ⲁⲛⲉⲓ ⲉⲃⲟⲗ ϩⲓⲧⲛ̅ ⲟⲩⲕⲱϩⲧ̅ ⲙⲛ̅ ⲟⲩⲙⲟⲟⲩ. ⲁⲕⲛⲧ̅ ⲉⲃⲟⲗ ⲉⲩⲙⲁ
      ⲛ̅ⲙ̅ⲧⲟⲛ.</td>
      <td><span style="color:#b00e23">(12)</span> Thou didst mount men upon our
      heads; we went through the fire and water; but thou broughtest us out
      into a place of refreshment.</td>
      <td><span style="color:#b00e23">(12)</span> ἐπεβίβασας ἀνθρώπους ἐπὶ τὰς
      κεφαλὰς ἡµῶν, διήλθοµεν διὰ πυρὸς καὶ ὕδατος, καὶ ἐξήγαγες ἡµᾶς εἰς
      ἀναψυχήν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(12)</span> ⲉⲓⲉ̀ⲓ̀ ⲉ̀ϧⲟⲩⲛ ⲉ̀ⲡⲉⲕⲏⲓ ϧⲉⲛ ϩⲁⲛϭⲗⲓⲗ:</td>
      <td><span style="color:#b00e23">(ⲓ̅ⲅ̅)</span> ϯⲛⲁⲃⲱⲕ ⲉϩⲟⲩⲛ ⲉⲡⲉⲕⲏⲓ ϩⲛ̅
      ϩⲉⲛϭⲗⲓⲗ.</td>
      <td><span style="color:#b00e23">(13)</span> I will go into thine house
      with whole-burnt-offerings;</td>
      <td><span style="color:#b00e23">(13)</span> εἰσελεύσοµαι εἰς τὸν οἶκόν
      σου ἐν ὁλοκαυτώµασιν,</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(12)</span> ⲟⲩⲟϩ ϯⲛⲁϯ ⲛⲁⲕ ⲛ̀ⲛⲓⲉⲩⲭⲏ ⲉⲧⲁ ⲛⲁⲥⲫⲟⲧⲟⲩ ϫⲟⲧⲟⲩ.
      <span style="color:#05537d">(13)</span> ⲣⲱⲓ ⲁϥⲥⲁϫⲓ ϧⲉⲛ ⲡⲁϩⲟϫϩⲉϫ:</td>
      <td><span style="color:#b00e23">(ⲓ̅ⲇ̅)</span> ϯⲛⲁϯ ⲛⲁⲕ ⲛ̅ⲛⲁⲉⲣⲏⲧ ⲉⲛⲧⲁ
      ⲛⲁⲥⲡⲟⲧⲟⲩ ⲡⲟⲣϫⲟⲩ. ⲉⲁ ⲧⲁⲧⲁⲡⲣⲟ ϫⲟⲟⲩ ϩⲙ̅ ⲡⲁⲑⲃⲃⲓⲟ.</td>
      <td>I will pay thee my vows, <span style="color:#b00e23">(14)</span>
      which my lips framed, and my mouth uttered in my affliction.</td>
      <td>ἀποδώσω σοι τὰς εὐχάς µου, <span style="color:#b00e23">(14)</span> ἃς
      διέστειλεν τὰ χείλη µου καὶ ἐλάλησεν τὸ στόµα µου ἐν τῇ θλίψει µου·</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(13)</span> ϩⲁⲛϭⲗⲓⲗ ⲛ̀ⲱⲧ ⲛ̀ⲁⲧⲕⲁⲥ ϯⲛⲁⲉⲛⲟⲩ ⲛⲁⲕ ⲉ̀ϩⲣⲏⲓ ⲛⲉⲙ
      ⲟⲩⲥⲑⲟⲓⲛⲟⲩϥⲓ ⲛⲉⲙ ϩⲁⲛⲱⲓⲗⲓ: ϯⲛⲁⲓⲛⲓ ⲛⲁⲕ ⲉ̀ϩⲣⲏⲓ ⲛ̀ϩⲁⲛⲉϩⲱⲟⲩ ⲛⲉⲙ ϩⲁⲛⲃⲁⲣⲏⲓⲧ.</td>
      <td><span style="color:#b00e23">(ⲓ̅ⲉ̅)</span> ϯⲛⲁⲧⲁⲗⲟ ⲛⲁⲕ ⲉϩⲣⲁⲓ ⲛ̅ϩⲉⲛϭⲗⲓⲗ
      ⲉⲩⲕⲓⲱⲟⲩ. ϯⲛⲁⲧⲁⲗⲟ ⲛⲁⲕ ⲉϩⲣⲁⲓ ⲛ̅ϩⲉⲛⲙⲁⲥⲉ ⲙⲛ̅ ϩⲉⲛϭⲓⲉ ⲙⲛ̅ ⲟⲩϣⲟⲩϩⲏⲛⲉ ⲛ̅ⲟⲉⲓⲗⲉ.
      ⲇⲓⲁⲯⲁⲗ.</td>
      <td><span style="color:#b00e23">(15)</span> I will offer to thee
      whole-burnt-sacrifices full of marrow, with incense and rams; I will
      sacrifice to thee oxen with goats. Pause.</td>
      <td><span style="color:#b00e23">(15)</span> ὁλοκαυτώµατα µεµυαλωµένα
      ἀνοίσω σοι µετὰ θυµιάµατος καὶ κριῶν, ποιήσω σοι βόας µετὰ χιµάρων.
      διάψαλµα.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(14)</span> ⲁⲙⲱⲓⲛⲓ ⲥⲱⲧⲉⲙ ⲟⲩⲟϩ ⲛ̀ⲧⲁⲥⲁϫⲓ ϧⲁⲧⲉⲛ ⲑⲏⲛⲟⲩ ⲟⲩⲟⲛ
      ⲛⲓⲃⲉⲛ ⲉⲧⲉⲣϩⲟϯ ϧⲁⲧϩⲏ ⲙ̀ⲫϯ ⲛ̀ⲛⲏ ⲧⲏⲣⲟⲩ ⲉⲧⲁϥⲁⲓⲧⲟⲩ ⲛ̀ⲧⲁⲯⲩⲭⲏ.</td>
      <td><span style="color:#b00e23">(ⲓ̅ⲋ̅)</span> ⲟⲩⲟⲛ ⲛⲓⲙ ⲉⲧⲣ̅ϩⲟⲧⲉ ϩⲏⲧϥ̅
      ⲙ̅ⲡⲛⲟⲩⲧⲉ. ⲁⲙⲏⲓⲧⲛ̅ ⲥⲱⲧⲙ̅ ⲧⲁϫⲱ ⲛⲏⲧⲛ̅ ⲛ̅ⲛⲉⲛⲧⲁ ⲡϫⲟⲉⲓⲥ ⲡⲁⲛⲟⲩⲧⲉ ⲁⲁⲩ
      ⲛ̅ⲧⲁⲯⲩⲭⲏ</td>
      <td><span style="color:#b00e23">(16)</span> Come, hear, and I will tell,
      all ye that fear God, how great things he has done for my soul.</td>
      <td><span style="color:#b00e23">(16)</span> δεῦτε ἀκούσατε καὶ
      διηγήσοµαι, πάντες οἱ φοβούµενοι τὸν θεόν, ὅσα ἐποίησεν τῇ ψυχῇ µου.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(15)</span> ⲁⲓⲱϣ ⲉ̀ⲡϣⲱⲓ ϩⲁⲣⲟϥ ⲛ̀ⲣⲱⲓ ⲟⲩⲟϩ ⲁⲓϭⲓⲥⲓ ⲙ̀ⲡⲁⲗⲁⲥ
      ⲛ̀ϩⲟⲩⲟ:</td>
      <td><span style="color:#b00e23">(ⲓ̅ⲍ̅)</span> ⲁⲓⲱϣ ⲉϩⲣⲁⲓ ⲉⲣⲟϥ ϩⲛ̅
      ⲧⲁⲧⲁⲡⲣⲟ. ⲁⲩⲱ ⲁⲓϫⲓⲥⲉ ⲛ̅ⲧⲁⲥⲙⲏ ϩⲙ̅ ⲡⲁⲗⲁⲥ</td>
      <td><span style="color:#b00e23">(17)</span> I cried to him with my mouth,
      and exalted him with my tongue.</td>
      <td><span style="color:#b00e23">(17)</span> πρὸς αὐτὸν τῷ στόµατί µου
      ἐκέκραξα καὶ ὕψωσα ὑπὸ τὴν γλῶσσάν µου</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> <span style=
      "color:#05537d">(15)</span> ⲉⲛⲉ ⲁⲓⲛⲁⲩ ⲉ̀ⲟⲩⲁⲇⲓⲕⲓⲁ ϧⲉⲛ ⲡⲁϩⲏⲧ:
      ⲙ̀ⲡⲉⲛⲑⲣⲉϥⲥⲱⲧⲉⲙ ⲛ̀ϫⲉ ⲫϯ.</td>
      <td><span style="color:#b00e23">(ⲓ̅ⲏ̅)</span> ⲉϣϫⲉ ⲁⲓⲛⲁⲩ ⲉϫⲓⲛ̅ϭⲟⲛⲥ̅ ϩⲙ̅
      ⲡⲁϩⲏⲧ ⲙ̅ⲡⲣ̅ⲧⲣⲉ ⲡϫⲟⲉⲓⲥ ⲥⲱⲧⲙ̅ ⲉⲣⲟⲓ.</td>
      <td><span style="color:#b00e23">(18)</span> If I have regarded iniquity
      in my heart, let not the Lord hearken to me.</td>
      <td><span style="color:#b00e23">(18)</span> Ἀδικίαν εἰ ἐθεώρουν ἐν καρδίᾳ
      µου, µὴ εἰσακουσάτω κύριος.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> <span style=
      "color:#05537d">(16)</span> ⲉⲑⲃⲉ ⲫⲁⲓ ⲁϥⲥⲱⲧⲉⲙ ⲉ̀ⲣⲟⲓ ⲛ̀ϫⲉ ⲫϯ: ⲁϥϯϩⲑⲏϥ
      ⲉ̀ⲧⲥⲙⲏ ⲛ̀ⲧⲉ ⲡⲁⲧⲱⲃϩ.</td>
      <td><span style="color:#b00e23">(ⲓ̅ⲑ̅)</span> ⲉⲧⲃⲉ ⲡⲁⲓ ⲁ ⲡⲛⲟⲩⲧⲉ ⲥⲱⲧⲙ̅
      ⲉⲣⲟⲓ. ⲁϥϯ ϩⲧⲏϥ ⲉⲡⲉϩⲣⲟⲟⲩ ⲙ̅ⲡⲁⲥⲟⲡⲥ̅.</td>
      <td><span style="color:#b00e23">(19)</span> Therefore God has hearkened
      to me; he has attended to the voice of my prayer.</td>
      <td><span style="color:#b00e23">(19)</span> διὰ τοῦτο εἰσήκουσέν µου ὁ
      θεός, προσέσχεν τῇ φωνῇ τῆς δεήσεώς µου.</td>
    </tr>

    <tr>
      <td><span style="color:#b00e23">(ⲕ̅)</span> <span style=
      "color:#05537d">(17)</span> ϥⲥⲙⲁⲣⲱⲟⲩⲧ ⲛ̀ϫⲉ ⲫϯ ⲉⲧⲉ ⲙ̀ⲡⲉϥϩⲓⲟⲩⲓ ⲛ̀ⲧⲁⲡⲣⲟⲥⲉⲩⲭⲏ
      ⲉ̀ⲃⲟⲗ ⲛⲉⲙ ⲡⲉϥⲛⲁⲓ ⲉ̀ⲃⲟⲗ ϩⲁⲣⲟⲓ.</td>
      <td><span style="color:#b00e23">(ⲕ̅)</span> ϥⲥⲙⲁⲙⲁⲁⲧ ⲛ̅ϭⲓ ⲡⲛⲟⲩⲧⲉ ⲡⲉⲧⲉ
      ⲙⲡϥⲥⲁϩⲉ ⲡⲁϣⲗⲏⲗ ⲉⲃⲟⲗ ⲙ̅ⲙⲟϥ. ⲁⲩⲱ ⲡⲉϥⲛⲁ ⲉⲃⲟⲗ ⲙ̅ⲙⲟⲓ:</td>
      <td><span style="color:#b00e23">(20)</span> Blessed be God, who has not
      turned away my prayer, nor his mercy from me.</td>
      <td><span style="color:#b00e23">(20)</span> εὐλογητὸς ὁ θεός, ὃς οὐκ
      ἀπέστησεν τὴν προσευχήν µου καὶ τὸ ἔλεος αὐτοῦ ἀπ’ ἐµοῦ.</td>
    </tr>
  </table>
</body>
</html>
