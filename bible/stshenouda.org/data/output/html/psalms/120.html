<!DOCTYPE html>
<html>
<head>
  <meta charset="utf-8">
  <title>Psalms</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="psalms120">Psalms 120</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅ⲕ̅. ϯϩⲱⲇⲏ ⲛ̀ⲧⲉ
      ⲛⲓⲁⲛⲁⲃⲁⲑⲙⲟⲥ.</span>
      </td>
      <td>ⲣ̅ⲕ̅. ⲧⲱⲇⲏ ⲛ̅ⲛ̅ⲧⲱⲧⲣ̅</td>
      <td>A Song of Degrees.</td>
      <td>ᾨδὴ τῶν ἀναβαθµῶν.</td>
    </tr>

    <tr>
      <td><span style="color:#b00e23">(ⲁ̅)</span> ⲁⲓϥⲁⲓ ⲛ̀ⲛⲁⲃⲁⲗ ⲉ̀ϫⲉⲛ ⲛⲓⲧⲱⲟⲩ:
      ϫⲉ ⲁⲥⲛⲏⲟⲩ ⲛⲏⲓ ⲉ̀ⲃⲟⲗ ⲑⲱⲛ ⲛ̀ϫⲉ ⲧⲁⲃⲟⲏⲑⲓⲁ:</td>
      <td><span style="color:#b00e23">(ⲁ̅)</span> ⲁⲓϥⲓ ⲛ̅ⲛⲁⲃⲁⲗ ⲉϩⲣⲁⲓ ⲉϫⲛ̅
      ⲛ̅ⲧⲟⲟⲩ. ϫⲉ ⲉⲣⲉ ⲧⲁⲃⲟⲏⲑⲉⲓⲁ ⲛⲏⲩ ⲛⲁⲓⲧⲱⲛ.</td>
      <td><span style="color:#b00e23">(1)</span> I lifted up mine eyes to the
      mountains, whence my help shall come.</td>
      <td><span style="color:#b00e23">(1)</span> Ἦρα τοὺς ὀφθαλµούς µου εἰς τὰ
      ὄρη Πόθεν ἥξει ἡ βοήθειά µου;</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲧⲁⲃⲟⲏⲑⲓⲁ ⲁ̀ⲛⲟⲕ ⲟⲩ ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ⲧⲉ: ⲫⲏ
      ⲉⲧⲁϥⲑⲁⲙⲓⲟ ⲛ̀ⲧⲫⲉ ⲛⲉⲙ ⲡⲕⲁϩⲓ.</td>
      <td><span style="color:#b00e23">(ⲃ̅)</span> ⲉⲣⲉ ⲧⲁⲃⲟⲏⲑⲉⲓⲁ ϣⲟⲟⲡ ⲉⲃⲟⲗ ϩⲓⲧⲙ̅
      ⲡϫⲟⲉⲓⲥ. ⲡⲉⲛⲧⲁϥⲧⲁⲙⲓⲉ ⲧⲡⲉ ⲙⲛ̅ ⲡⲕⲁϩ.</td>
      <td><span style="color:#b00e23">(2)</span> My help shall come from the
      Lord, who made the heaven and the earth.</td>
      <td><span style="color:#b00e23">(2)</span> ἡ βοήθειά µου παρὰ κυρίου τοῦ
      ποιήσαντος τὸν οὐρανὸν καὶ τὴν γῆν.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲙ̀ⲡⲉⲣϯ ⲛ̀ⲧⲉⲕϭⲁⲗⲟϫ ⲉⲩⲕⲓⲙ ⲟⲩⲇⲉ ⲙ̀ⲡⲉⲛⲑⲣⲉϥϩⲩⲛⲓⲙ
      ⲛ̀ϫⲉ ⲫⲏ ⲉⲧⲁⲣⲉϩ ⲉ̀ⲣⲟⲕ:</td>
      <td><span style="color:#b00e23">(ⲅ̅)</span> ⲙ̅ⲡⲣ̅ϯ ⲛ̅ⲧⲁⲟⲩⲉⲣⲏⲧⲉ ⲉⲩⲕⲓⲙ.
      ⲟⲩⲧⲉ ⲙ̅ⲡⲣ̅ⲧⲣⲉ ⲡⲉⲧϩⲁⲣⲉϩ ⲉⲣⲟⲓ ϫⲓ ⲣⲉⲕⲣⲓⲕⲉ.</td>
      <td><span style="color:#b00e23">(3)</span> Let not thy foot be moved; and
      let not thy keeper slumber.</td>
      <td><span style="color:#b00e23">(3)</span> µὴ δῷς εἰς σάλον τὸν πόδα σου,
      µηδὲ νυστάξῃ ὁ φυλάσσων σε.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(2)</span> ϩⲏⲡⲡⲉ ⲛ̀ⲛⲉϥϩⲩⲛⲓⲙ ⲟⲩⲇⲉ ⲛ̀ⲛⲉϥⲉⲛⲕⲟⲧ ⲛ̀ϫⲉ ⲫⲏ
      ⲉⲧⲣⲱⲓⲥ ⲉ̀ⲡⲓⲥ̅ⲗ̅.</td>
      <td><span style="color:#b00e23">(ⲇ̅)</span> ⲉⲓⲥ ϩⲏⲏⲧⲉ ⲛ̅ⲛⲉϥϫⲓ ⲣⲉⲕⲣⲓⲕⲉ
      ⲟⲩⲇⲉ ⲛ̅ⲛⲉϥⲱⲃϣ̅ ⲛ̅ϭⲓ ⲡⲉⲧⲣⲟⲉⲓⲥ ⲉⲡⲓⲏ̅ⲗ̅.</td>
      <td><span style="color:#b00e23">(4)</span> Behold, he that keeps Israel
      shall not slumber nor sleep.</td>
      <td><span style="color:#b00e23">(4)</span> ἰδοὺ οὐ νυστάξει οὐδὲ ὑπνώσει
      ὁ φυλάσσων τὸν Ισραηλ.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲡϭ̅ⲥ̅ ⲉϥⲉ̀ⲁⲣⲉϩ ⲉ̀ⲣⲟⲕ: ⲡϭ̅ⲥ̅ ⲉϥⲉ̀ⲉⲣⲥⲕⲉⲡⲏ ⲉ̀ϫⲉⲛ
      ⲧⲉⲕϫⲓϫ ⲛ̀ⲟⲩⲓⲛⲁⲙ:</td>
      <td><span style="color:#b00e23">(ⲉ̅)</span> ⲡϫⲟⲉⲓⲥ ⲡⲉⲧⲛⲁϩⲁⲣⲉϩ ⲉⲣⲟⲕ.
      ⲡϫⲟⲉⲓⲥ ⲡⲉ ⲑⲁⲓⲃⲉⲥ ⲉϫⲛ̅ ⲧⲉⲕϭⲓϫ ⲛ̅ⲟⲩⲛⲁⲙ.</td>
      <td><span style="color:#b00e23">(5)</span> The Lord shall keep thee: the
      Lord is thy shelter upon thy right hand.</td>
      <td><span style="color:#b00e23">(5)</span> κύριος φυλάξει σε, κύριος
      σκέπη σου ἐπὶ χεῖρα δεξιάν σου·</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(3)</span> ⲙ̀ⲡⲓⲉϩⲟⲟⲩ ⲛ̀ⲛⲉϥⲣⲟⲕϩⲕ ⲛ̀ϫⲉ ⲫⲣⲏ ⲟⲩⲇⲉ ⲡⲓⲓⲟϩ ϧⲉⲛ
      ⲡⲓⲉϫⲱⲣϩ.</td>
      <td><span style="color:#b00e23">(ⲋ̅)</span> ⲙ̅ⲡⲣⲏ ⲛⲁϣⲟⲃϩ̅ⲕ ⲁⲛ ⲙ̅ⲡⲉϩⲟⲟⲩ
      ⲁⲩⲱ ⲡⲟⲟϩ ⲛ̅ⲧⲉⲩϣⲏ.</td>
      <td><span style="color:#b00e23">(6)</span> The sun shall not burn thee by
      day, neither the moon by night.</td>
      <td><span style="color:#b00e23">(6)</span> ἡµέρας ὁ ἥλιος οὐ συγκαύσει σε
      οὐδὲ ἡ σελήνη τὴν νύκτα.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(4)</span> ⲡϭ̅ⲥ̅ ⲉϥⲉ̀ⲁⲣⲉϩ ⲉ̀ⲣⲟⲕ ⲉ̀ⲃⲟⲗ ϩⲁ ⲡⲉⲧϩⲱⲟⲩ ⲛⲓⲃⲉⲛ:
      ⲉϥⲉ̀ⲁⲣⲉϩ ⲉ̀ⲧⲉⲕⲯⲩⲭⲏ ⲛ̀ϫⲉ ⲡϭ̅ⲥ̅.</td>
      <td><span style="color:#b00e23">(ⲍ̅)</span> ⲡϫⲟⲉⲓⲥ ⲛⲁϩⲁⲣⲉϩ ⲉⲣⲟⲕ ⲉⲡⲉⲑⲟⲟⲩ
      ⲛⲓⲙ. ϥⲛⲁϩⲁⲣⲉϩ ⲉⲧⲉⲕⲯⲩⲭⲏ.</td>
      <td><span style="color:#b00e23">(7)</span> May the Lord preserve thee
      from all evil: the Lord shall keep thy soul.</td>
      <td><span style="color:#b00e23">(7)</span> κύριος φυλάξει σε ἀπὸ παντὸς
      κακοῦ, φυλάξει τὴν ψυχήν σου.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(5)</span> ⲡϭ̅ⲥ̅ ⲉϥⲉ̀ⲁⲣⲉϩ ⲉ̀ⲡⲉⲕⲙⲱⲓⲧ ⲉ̀ϧⲟⲩⲛ ⲛⲉⲙ ⲡⲉⲕⲙⲱⲓⲧ
      ⲉ̀ⲃⲟⲗ ⲓⲥϫⲉⲛ ϯⲛⲟⲩ ⲛⲉⲙ ϣⲁ ⲉⲛⲉϩ.</td>
      <td><span style="color:#b00e23">(ⲏ̅)</span> ϥⲛⲁϩⲁⲣⲉϩ ⲉⲧⲉⲕϭⲓⲛⲉⲓ ⲉϩⲟⲩⲛ ⲙⲛ̅
      ⲧⲉⲕϭⲓⲛⲉⲓ ⲉⲃⲟⲗ ϣⲁ ⲉⲛⲉϩ ⲛ̅ⲉⲛⲉϩ:</td>
      <td><span style="color:#b00e23">(8)</span> The Lord shall keep thy coming
      in, and thy going out, from henceforth and even for ever.</td>
      <td><span style="color:#b00e23">(8)</span> κύριος φυλάξει τὴν εἴσοδόν σου
      καὶ τὴν ἔξοδόν σου ἀπὸ τοῦ νῦν καὶ ἕως τοῦ αἰῶνος.</td>
    </tr>
  </table>
</body>
</html>
