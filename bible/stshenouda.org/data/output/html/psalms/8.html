<!DOCTYPE html>
<html>
<head>
  <meta charset="utf-8">
  <title>Psalms</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="psalms8">Psalms 8</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲏ̅. ⲛ̀ⲧⲉ ⲇⲁⲩⲓⲇ. ⲉ̀ⲡϫⲱⲕ ⲉ̀ⲃⲟⲗ
      ⲉ̀ϫⲉⲛ ⲛⲓϩⲣⲱⲧ.</span>
      </td>
      <td>ⲏ̅. ⲉⲡϫⲱⲕ ⲉⲃⲟⲗ ϩⲁⲛⲉϩⲣⲱⲧ ⲡⲉⲯⲁⲗⲙⲟⲥ ⲛ̅ⲇ̅ⲁ̅ⲇ̅.</td>
      <td><span style="color:#000000">For the end, concerning the wine-presses,
      a Psalm of David.</span>
      </td>
      <td><span style="color:#000000">Εἰς τὸ τέλος, ὑπὲρ τῶν ληνῶν· ψαλµὸς τῷ
      Δαυιδ.</span>
      </td>
    </tr>

    <tr>
      <td><span style="color:#b00e23">(ⲁ̅)</span> ⲡϭ̅ⲥ̅ ⲡⲉⲛϭ̅ⲥ̅ ⲙ̀ⲫⲣⲏϯ
      ⲛ̀ⲟⲩϣⲫⲏⲣⲓ ⲁϥϣⲱⲡⲓ ⲛ̀ϫⲉ ⲡⲉⲕⲣⲁⲛ ϩⲓϫⲉⲛ ⲡⲕⲁϩⲓ ⲧⲏⲣϥ.</td>
      <td><span style="color:#b00e23">(ⲁ̅)</span> ⲡϫⲟⲉⲓⲥ ⲡⲉⲛϫⲟⲉⲓⲥ ⲛ̅ⲑⲉ
      ⲛ̅ⲟⲩϣⲡⲏⲣⲉ ⲡⲉ ⲡⲉⲕⲣⲁⲛ ϩⲙ̅ ⲡⲕⲁϩ ⲧⲏⲣϥ̅.</td>
      <td><span style="color:#b00e23">(1)</span> O Lord, our Lord, how
      wonderful is thy name in all the earth!</td>
      <td><span style="color:#b00e23">(1)</span> Κύριε ὁ κύριος ἡµῶν, ὡς
      θαυµαστὸν τὸ ὄνοµά σου ἐν πάσῃ τῇ γῇ,</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ϫⲉ ⲁⲥϭⲓⲥⲓ ⲛ̀ϫⲉ ⲑⲙⲉⲧⲛⲓϣϯ ⲛ̀ⲧⲉ ⲧⲉⲕⲙⲉⲧⲥⲁⲓⲉ ⲥⲁⲡϣⲱⲓ
      ⲛ̀ⲛⲓⲫⲏⲟⲩⲓ.</td>
      <td><span style="color:#b00e23">(ⲃ̅)</span> ϫⲉ ⲁ ⲡⲉⲕⲥⲁ ϫⲓⲥⲉ ⲉⲧⲡⲉ
      ⲛ̅ⲙ̅ⲡⲏⲩⲉ</td>
      <td>for thy magnificence is exalted above the heavens.</td>
      <td>ὅτι ἐπήρθη ἡ µεγαλοπρέπειά σου ὑπεράνω τῶν οὐρανῶν.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲉ̀ⲃⲟⲗ ϧⲉⲛ ⲣⲱⲟⲩ ⲛ̀ϩⲁⲛⲕⲟⲩϫⲓ ⲛⲁⲗⲱⲟⲩⲓ ⲛⲉⲙ ⲛⲏ
      ⲉⲑⲟⲩⲉⲙϭⲓ ⲁⲕⲥⲉⲃⲧⲉ ⲡⲓⲥⲙⲟⲩ ⲉⲑⲃⲉ ⲛⲉⲕϫⲁϫⲓ ⲉ̀ⲡϫⲓⲛϯⲟⲩⲱ ⲛ̀ⲟⲩϫⲁϫⲓ ⲛⲉⲙ
      ⲟⲩⲣⲉϥϭⲓⲙ̀ⲡϣⲓϣ.</td>
      <td><span style="color:#b00e23">(ⲅ̅)</span> ⲁⲕⲥⲟϥⲧⲉ ⲛ̅ⲟⲩⲥⲙⲟⲩ ⲉⲃⲟⲗ ϩⲛ̅
      ⲣⲱⲟⲩ ⲛ̅ⲛ̅ϣⲏⲣⲉ ϣⲏⲙ ⲙⲛ̅ ⲛⲉⲧϫⲓ ⲉⲕⲓⲃⲉ. ⲉⲧⲃⲉ ⲛⲉⲕϫⲁϫⲉ ⲃⲱⲗ ⲉⲃⲟⲗ ⲛⲟⲩϫⲁϫⲉ ⲙⲛ̅
      ⲟⲩⲣⲉϥϫⲓ̈ⲕⲃⲁ.</td>
      <td><span style="color:#b00e23">(2)</span> Out of the mouth of babes and
      sucklings hast thou perfected praise, because of thine enemies; that thou
      mightest put down the enemy and avenger.</td>
      <td><span style="color:#b00e23">(2)</span> ἐκ στόµατος νηπίων καὶ
      θηλαζόντων κατηρτίσω αἶνον ἕνεκα τῶν ἐχθρῶν σου τοῦ καταλῦσαι ἐχθρὸν καὶ
      ἐκδικητήν.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ϫⲉ ϯⲛⲁⲛⲁⲩ ⲉ̀ⲛⲓⲫⲏⲟⲩⲓ ⲛⲓϩⲃⲏⲟⲩⲓ ⲛ̀ⲧⲉ ⲛⲉⲕⲧⲏⲃ.
      ⲡⲓⲓⲟϩ ⲛⲉⲙ ⲛⲓⲥⲓⲟⲩ ⲛ̀ⲑⲟⲕ ⲁⲕϩⲓⲥⲉⲛϯ ⲙ̀ⲙⲱⲟⲩ.</td>
      <td><span style="color:#b00e23">(ⲇ̅)</span> ϫⲉ ⲧⲛⲁⲛⲁⲩ ⲉⲙⲡⲏⲩⲉ ⲛ̅ⲛⲉⲕⲧⲏⲏⲃⲉ
      ⲡⲟⲟϩ ⲙⲛ̅ ⲛ̅ⲥⲓⲟⲩ ⲛⲁⲓ ⲛ̅ⲧⲟⲕ ⲉⲛⲧⲁⲕⲥⲙⲛ̅ⲥⲛ̅ⲧⲉ ⲙ̅ⲙⲟⲟⲩ.</td>
      <td><span style="color:#b00e23">(3)</span> For I will regard the heavens,
      the work of thy fingers; the moon and stars, which thou hast
      established.</td>
      <td><span style="color:#b00e23">(3)</span> ὅτι ὄψοµαι τοὺς οὐρανούς, ἔργα
      τῶν δακτύλων σου, σελήνην καὶ ἀστέρας, ἃ σὺ ἐθεµελίωσας.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲛⲓⲙ ⲡⲉ ⲫⲣⲱⲙⲓ ϫⲉ ⲁⲕⲉⲣⲡⲉϥⲙⲉⲩⲓ ⲓⲉ ⲡϣⲏⲣⲓ ⲙ̀ⲫⲣⲱⲙⲓ
      ϫⲉ ⲁⲕϫⲉⲙⲡⲉϥϣⲓⲛⲓ.</td>
      <td><span style="color:#b00e23">(ⲉ̅)</span> ⲟⲩ ⲡⲉ ⲡⲣⲱⲙⲉ ϫⲉ ⲕⲉⲓⲣⲉ
      ⲙ̅ⲡⲉϥⲙⲉⲉⲩⲉ ⲏ ⲡϣⲏⲣⲉ ⲙ̅ⲡⲣⲱⲙⲉ ϫⲉ ⲕϭⲓⲛⲉ ⲙ̅ⲡⲉϥϣⲓⲛⲉ.</td>
      <td><span style="color:#b00e23">(4)</span> What is man, that thou art
      mindful of him? or the son of man, that thou visitest him?</td>
      <td><span style="color:#b00e23">(4)</span> τί ἐστιν ἄνθρωπος, ὅτι
      µιµνῄσκῃ αὐτοῦ, ἢ υἱὸς ἀνθρώπου, ὅτι ἐπισκέπτῃ αὐτόν;</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(4)</span> ⲁⲕⲑⲉⲃⲓⲟϥ ⲛ̀ⲟⲩⲕⲟⲩϫⲓ ⲡⲁⲣⲁ ⲛⲓⲁⲅⲅⲉⲗⲟⲥ: ⲡⲱⲟⲩ ⲛⲉⲙ
      ⲡⲧⲁⲓⲟ ⲁⲕⲧⲏⲓⲧⲟⲩ ⲛ̀ⲟⲩⲭⲗⲟⲙ ⲉ̀ϫⲱϥ.</td>
      <td><span style="color:#b00e23">(ⲋ̅)</span> ⲁⲕⲧⲥⲃ̅ⲕⲟϥ ⲛ̅ⲟⲩⲕⲟⲩⲓ ⲡⲁⲣⲁ
      ⲛ̅ⲁⲅⲅⲉⲗⲟⲥ. ⲟⲩⲉⲟⲟⲩ ⲙⲛ̅ ⲟⲩⲧⲁⲓⲟ ⲁⲕⲁⲁⲩ ⲛ̅ⲕⲗⲟⲙ ⲉϫⲱϥ.</td>
      <td><span style="color:#b00e23">(5)</span> Thou madest him a little less
      than angels, thou hast crowned him with glory and honour;</td>
      <td><span style="color:#b00e23">(5)</span> ἠλάττωσας αὐτὸν βραχύ τι παρ’
      ἀγγέλους, δόξῃ καὶ τιµῇ ἐστεφάνωσας αὐτόν·</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(5)</span> ⲁⲕⲧⲁϩⲟϥ ⲉ̀ⲣⲁⲧϥ ⲉ̀ϫⲉⲛ ⲛⲓϩⲃⲏⲟⲩⲓ ⲛ̀ⲧⲉ ⲛⲉⲕϫⲓϫ
      ⲁⲕⲑⲉⲃⲓⲟ ⲛ̀ⲉⲛⲭⲁⲓ ⲛⲓⲃⲉⲛ ⲥⲁⲡⲉⲥⲏⲧ ⲛ̀ⲛⲉϥϭⲁⲗⲁⲩϫ.</td>
      <td><span style="color:#b00e23">(ⲍ̅)</span> ⲁⲕⲕⲁⲑⲓⲥⲧⲁ ⲙ̅ⲙⲟϥ ⲉϫⲛ̅ ⲛⲉϩⲃⲏⲩⲉ
      ⲧⲏⲣⲟⲩ ⲛ̅ⲛⲉⲕϭⲓϫ. ⲁⲕⲁ ⲛ̅ⲕⲁ ⲛⲓⲙ ϩⲁ ⲛⲉϥⲟⲩⲉⲣⲏⲧⲉ.</td>
      <td><span style="color:#b00e23">(6)</span> and thou hast set him over the
      works of thy hands: thou hast put all things under his feet:</td>
      <td><span style="color:#b00e23">(6)</span> καὶ κατέστησας αὐτὸν ἐπὶ τὰ
      ἔργα τῶν χειρῶν σου, πάντα ὑπέταξας ὑποκάτω τῶν ποδῶν αὐτοῦ,</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(6)</span> ⲛⲓⲉⲥⲱⲟⲩ ⲛⲉⲙ ⲛⲓⲉϩⲱⲟⲩ ⲧⲏⲣⲟⲩ: ⲉⲧⲓ ⲇⲉ ⲛⲉⲙ
      ⲛⲓⲕⲉⲧⲉⲃⲛⲱⲟⲩⲓ ⲛ̀ⲧⲉ ⲧⲕⲟⲓ</td>
      <td><span style="color:#b00e23">(ⲏ̅)</span> ⲛⲉⲥⲟⲟⲩ ⲙⲛ̅ ⲛⲉϩⲟⲟⲩ ⲧⲏⲣⲟⲩ. ⲁⲩⲱ
      ⲛ̅ⲕⲉⲧⲃ̅ⲛⲟⲟⲩⲉ ⲛ̅ⲧⲥⲱϣⲉ.</td>
      <td><span style="color:#b00e23">(7)</span> sheep and all oxen, yea and
      the cattle of the field;</td>
      <td><span style="color:#b00e23">(7)</span> πρόβατα καὶ βόας πάσας, ἔτι δὲ
      καὶ τὰ κτήνη τοῦ πεδίου,</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(6)</span> ⲛⲉⲙ ⲛⲓϩⲁⲗⲁϯ ⲛ̀ⲧⲉ ⲧⲫⲉ ⲛⲉⲙ ⲛⲓⲧⲉⲃⲧ ⲛ̀ⲧⲉ ⲫⲓⲟⲙ ⲛⲏ
      ⲉⲧⲥⲓⲛⲓ ϩⲓ ⲛⲓⲙⲱⲓⲧ ⲛ̀ⲧⲉ ⲛⲓⲁⲙⲁⲓⲟⲩ.</td>
      <td><span style="color:#b00e23">(ⲑ̅)</span> ⲙⲛ̅ ⲛ̅ϩⲁⲗⲁⲧⲉ ⲛ̅ⲧⲡⲉ ⲙⲛ̅ ⲛ̅ⲧⲃ̅ⲧ
      ⲛ̅ⲑⲁⲗⲁⲥⲥⲁ. ⲛⲉⲧⲙⲟⲟϣⲉ ϩⲓ ⲛⲉϩⲓⲟⲟⲩⲉ ⲛ̅ⲛⲉⲑⲁⲗⲁⲥⲥⲁ</td>
      <td><span style="color:#b00e23">(8)</span> the birds of the sky, and the
      fish of the sea, the creatures passing through the paths of the sea.</td>
      <td><span style="color:#b00e23">(8)</span> τὰ πετεινὰ τοῦ οὐρανοῦ καὶ
      τοὺς ἰχθύας τῆς θαλάσσης, τὰ διαπορευόµενα τρίβους θαλασσῶν.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(7)</span> ⲡϭ̅ⲥ̅ ⲡⲉⲛϭ̅ⲥ̅ ⲙ̀ⲫⲣⲏϯ ⲛ̀ⲟⲩϣⲫⲏⲣⲓ ⲁϥϣⲱⲡⲓ ⲛ̀ϫⲉ
      ⲡⲉⲕⲣⲁⲛ ϩⲓϫⲉⲛ ⲡⲕⲁϩⲓ ⲧⲏⲣϥ.</td>
      <td><span style="color:#b00e23">(ⲓ̅)</span> ⲡϫⲟⲉⲓⲥ ⲡⲉⲛϫⲟⲉⲓⲥ ⲛ̅ⲑⲉ
      ⲛ̅ⲟⲩϣⲡⲏⲣⲉ ⲡⲉ ⲡⲉⲕⲣⲁⲛ ϩⲙ̅ ⲡⲕⲁϩ ⲧⲏⲣϥ̅:</td>
      <td><span style="color:#b00e23">(9)</span> O Lord our Lord, how wonderful
      is thy name in all the earth!</td>
      <td><span style="color:#b00e23">(9)</span> κύριε ὁ κύριος ἡµῶν, ὡς
      θαυµαστὸν τὸ ὄνοµά σου ἐν πάσῃ τῇ γῇ.</td>
    </tr>
  </table>
</body>
</html>
