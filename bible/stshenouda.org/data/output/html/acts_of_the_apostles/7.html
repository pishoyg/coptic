<!DOCTYPE html>
<html>
<head>
  <meta charset="utf-8">
  <title>Acts of the Apostles</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="acts_of_the_apostles7">Acts of the Apostles 7</h3>

  <table>
    <tr>
      <td><span style="color:#b00e23">(ⲁ̅)</span> ⲡⲉϫⲁϥ ⲇⲉ ⲛⲁϥ ⲛ̀ϫⲉ ⲡⲓⲁⲣⲭⲏⲉⲣⲉⲩⲥ
      ϫⲉ ⲁⲛ ⲛⲁⲓ ϣⲟⲡ ⲙ̀ⲡⲁⲓⲣⲏϯ</td>
      <td><span style="color:#b00e23">(ⲁ̅)</span> ⲡⲉϫⲁϥ ⲛⲁϥ ⲛ̅ϭⲓ ⲡⲁⲣⲭⲓⲉⲣⲉⲩⲥ. ϫⲉ
      ⲛ̅ⲛⲁⲓⲥⲙⲟⲛⲧ̅ ⲛ̅ⲧⲉⲓϩⲉ.</td>
      <td><span style="color:#b00e23">(1)</span> But the chief priest said to
      him: 'Are these (things) thus?</td>
      <td><span style="color:#b00e23">(1)</span> Εἶπεν δὲ ὁ ἀρχιερεύς· Εἰ ταῦτα
      οὕτως ἔχει;</td>
    </tr>

    <tr>
      <td><span style="color:#b00e23">(ⲃ̅)</span> ⲛ̀ⲑⲟϥ ⲇⲉ ⲡⲉϫⲁϥ ⲛⲓⲣⲱⲙⲓ
      ⲛⲉⲛⲥⲛⲏⲟⲩ ⲟⲩⲟϩ ⲛⲉⲛⲓⲟϯ ⲥⲱⲧⲉⲙ ⲫϯ ⲛ̀ⲧⲉ ⲡⲱⲟⲩ ⲁϥⲟⲩⲟⲛϩϥ ⲉ̀ⲡⲉⲛⲓⲱⲧ ⲁⲃⲣⲁⲁⲙ ⲉϥⲭⲏ
      ⲉ̀ϩⲣⲏⲓ ϧⲉⲛ ϯⲙⲉⲥⲟⲡⲟⲧⲁⲙⲓⲁ ⲙ̀ⲡⲁⲧⲉϥϣⲱⲡⲓ ϧⲉⲛ ⲭⲁⲣⲣⲁⲛ</td>
      <td><span style="color:#b00e23">(ⲃ̅)</span> ⲛ̅ⲧⲟϥ ⲇⲉ ⲁϥⲟⲩⲱϣⲃ̅ ⲡⲉϫⲁϥ ϫⲉ
      ⲛ̅ⲣⲱⲙⲉ ⲛⲁⲥⲛⲏⲩ ⲁⲩⲱ ⲛⲁⲉⲓⲟⲧⲉ ⲥⲱⲧⲙ̅ ⲉⲣⲟⲓ ⲡⲛⲟⲩⲧⲉ ⲙ̅ⲡⲉⲟⲟⲩ ⲁϥⲟⲩⲱⲛϩ̅ ⲉⲃⲟⲗ
      ⲙ̅ⲡⲉⲛⲉⲓⲱⲧ ⲁⲃⲣⲁϩⲁⲙ. ⲉϥϣⲟⲟⲡ ϩⲛ̅ ⲧⲙⲉⲥⲟⲡⲟⲇⲟⲙⲓⲁ. ⲙ̅ⲡⲁⲧϥ̅ⲟⲩⲱϩ ϩⲛ̅ ⲭⲁⲣⲣⲁⲛ.</td>
      <td><span style="color:#b00e23">(2)</span> But he (pron.) said, [The]
      men, our brethren and our fathers, hear: God of (the) glory manifested
      himself to our father Abraam, being in [the] Mesopotamia, before that he
      dwelt in Charran,</td>
      <td><span style="color:#b00e23">(2)</span> ὁ δὲ ἔφη· Ἄνδρες ἀδελφοὶ καὶ
      πατέρες, ἀκούσατε· Ὁ θεὸς τῆς δόξης ὤφθη τῷ πατρὶ ἡμῶν Ἀβραὰμ ὄντι ἐν τῇ
      Μεσοποταμίᾳ πρὶν ἢ κατοικῆσαι αὐτὸν ἐν Χαρράν,</td>
    </tr>

    <tr>
      <td><span style="color:#b00e23">(ⲅ̅)</span> ⲡⲉϫⲁϥ ⲛⲁϥ ϫⲉ ⲁ̀ⲙⲟⲩ ⲉ̀ⲃⲟⲗ ϧⲉⲛ
      ⲡⲉⲕⲕⲁϩⲓ ⲛⲉⲙ ⲉ̀ⲃⲟⲗ ϧⲉⲛ ⲧⲉⲕⲥⲩⲅⲅⲉⲛⲓⲁ ⲁ̀ⲙⲟⲩ ⲉ̀ⲡⲓⲕⲁϩⲓ ⲉ̀ϯⲛⲁⲧⲁⲙⲟⲕ ⲉ̀ⲣⲟϥ</td>
      <td><span style="color:#b00e23">(ⲅ̅)</span> ⲡⲉϫⲁϥ ⲛⲁϥ. ϫⲉ ⲁⲙⲟⲩ ⲉⲃⲟⲗ ϩⲙ̅
      ⲡⲉⲕⲕⲁϩ ⲙⲛ̅ ⲧⲉⲕⲥⲩⲅⲅⲉⲛⲓⲁ ⲛⲅ̅ⲉⲓ ⲉϩⲣⲁⲓ ⲉⲡⲕⲁϩ ⲉϯⲛⲁⲧⲥⲁⲃⲟⲕ ⲉⲣⲟϥ.</td>
      <td><span style="color:#b00e23">(3)</span> he said to him: 'Come from thy
      land and from thy kindred, come to the land which I shall (lit. will)
      show to thee.'</td>
      <td><span style="color:#b00e23">(3)</span> καὶ εἶπεν πρὸς αὐτόν· Ἔξελθε
      ἐκ τῆς γῆς σου καὶ ἐκ τῆς συγγενείας σου, καὶ δεῦρο εἰς τὴν γῆν ἣν ἄν σοι
      δείξω.</td>
    </tr>

    <tr>
      <td><span style="color:#b00e23">(ⲇ̅)</span> ⲧⲟⲧⲉ ⲁϥⲓ̀ ⲉ̀ⲃⲟⲗ ϧⲉⲛ ⲡⲕⲁϩⲓ
      ⲛ̀ⲧⲉ ⲛⲓⲭⲁⲗⲇⲉⲟⲥ ⲁϥϣⲱⲡⲓ ϧⲉⲛ ⲭⲁⲣⲣⲁⲛ ⲉ̀ⲃⲟⲗ ⲇⲉ ⲙ̀ⲙⲁⲩ ⲙⲉⲛⲉⲛⲥⲁ ⲑⲣⲉϥⲙⲟⲩ ⲛ̀ϫⲉ
      ⲡⲉϥⲓⲱⲧ ⲁϥⲟⲩⲟⲑⲃⲉϥ ⲉ̀ⲃⲟⲗ ⲉⲑⲣⲉϥϣⲱⲡⲓ ϧⲉⲛ ⲡⲁⲓⲕⲁϩⲓ ⲫⲁⲓ ⲛ̀ⲑⲱⲧⲉⲛ ⲉⲧⲉⲧⲉⲛϣⲟⲡ ϩⲓⲱⲧϥ
      ϯⲛⲟⲩ</td>
      <td><span style="color:#b00e23">(ⲇ̅)</span> ⲧⲟⲧⲉ ⲁϥⲉⲓ ⲉⲃⲟⲗ ϩⲙ̅ ⲡⲕⲁϩ
      ⲛ̅ⲛⲉⲭⲁⲗⲇⲁⲓⲟⲥ. ⲁϥⲟⲩⲱϩ ϩⲛ̅ ⲭⲁⲣⲣⲁⲛ. ⲉⲃⲟⲗ ⲇⲉ ϩⲙ̅ ⲡⲙⲁ ⲉⲧⲙ̅ⲙⲁⲩ ⲙⲛ̅ⲛ̅ⲥⲁ ⲧⲣⲉ
      ⲡⲉϥⲉⲓⲱⲧ ⲙⲟⲩ ⲁϥⲡⲟⲟⲛⲉϥ ⲉϩⲣⲁⲓ ⲉⲡⲉⲓⲕⲁϩ. ⲡⲁⲓ ⲛ̅ⲧⲱⲧⲛ̅ ⲧⲉⲛⲟⲩ ⲉⲧⲉⲧⲛ̅ⲟⲩⲏϩ ϩⲣⲁⲓ
      ⲛ̅ϩⲏⲧϥ̅.</td>
      <td><span style="color:#b00e23">(4)</span> Then he came from (the) land
      of the Chaldeans, he dwelt in Charran: but from there, after his father
      died, he removed to dwell in this land, this on which ye (pron.) now
      dwell.</td>
      <td><span style="color:#b00e23">(4)</span> τότε ἐξελθὼν ἐκ γῆς Χαλδαίων
      κατῴκησεν ἐν Χαρράν. κἀκεῖθεν μετὰ τὸ ἀποθανεῖν τὸν πατέρα αὐτοῦ
      μετῴκισεν αὐτὸν εἰς τὴν γῆν ταύτην εἰς ἣν ὑμεῖς νῦν κατοικεῖτε,</td>
    </tr>

    <tr>
      <td><span style="color:#b00e23">(ⲉ̅)</span> ⲙ̀ⲡⲉϥϯ ⲛⲁϥ ⲛ̀ⲟⲩⲕⲗⲏⲣⲟⲛⲟⲙⲓⲁ
      ⲛ̀ϧⲏⲧϥ ⲟⲩⲇⲉ ⲟⲩϣⲉⲛⲧⲁⲧⲥⲓ ⲛ̀ⲧⲉ ⲟⲩϭⲁⲗⲟϫ ⲁϥⲱϣ ⲉ̀ⲧⲏⲓϥ ⲛⲁϥ ϧⲉⲛ ⲟⲩⲁⲙⲁϩⲓ ⲛⲉⲙ
      ⲡⲉϥϫⲣⲟϫ ⲙⲉⲛⲉⲛⲥⲱϥ ⲙ̀ⲙⲟⲛⲧⲉϥ ϣⲏⲣⲓ ⲇⲉ ⲙ̀ⲙⲁⲩ</td>
      <td><span style="color:#b00e23">(ⲉ̅)</span> ⲁⲩⲱ ⲙ̅ⲡϥ̅ϯ ⲕⲗⲏⲣⲟⲛⲟⲙⲓⲁ ⲛⲁϥ
      ϩⲣⲁⲓ ⲛ̅ϩⲏⲧϥ̅ ⲟⲩⲇⲉ ⲟⲩⲧⲁϭⲥⲉ ⲛⲟⲩⲉⲣⲏⲧⲉ. ⲁⲗⲗⲁ ⲁϥⲉⲣⲏⲧ ⲉⲧⲁⲁϥ ⲛⲁϥ ⲉⲩⲁⲙⲁϩⲧⲉ ⲙⲛ̅
      ⲡⲉϥⲥⲡⲉⲣⲙⲁ. ⲙⲛ̅ⲛ̅ⲥⲱϥ ⲉⲙⲛ̅ⲧϥ̅ ϣⲏⲣⲉ ⲙ̅ⲙⲁⲩ.</td>
      <td><span style="color:#b00e23">(5)</span> He gave not to him an
      inheritance in it, not even, a step of a foot: he promised to give it to
      him in a possession, and (to) his seed after him, but he had not
      son.</td>
      <td><span style="color:#b00e23">(5)</span> καὶ οὐκ ἔδωκεν αὐτῷ
      κληρονομίαν ἐν αὐτῇ οὐδὲ βῆμα ποδός, καὶ ἐπηγγείλατο δοῦναι αὐτῷ εἰς
      κατάσχεσιν αὐτὴν καὶ τῷ σπέρματι αὐτοῦ μετʼ αὐτόν, οὐκ ὄντος αὐτῷ
      τέκνου.</td>
    </tr>

    <tr>
      <td><span style="color:#b00e23">(ⲋ̅)</span> ⲁ ⲫϯ ⲇⲉ ⲥⲁϫⲓ ⲙ̀ⲡⲁⲓⲣⲏϯ ϫⲉ ⲉⲣⲉ
      ⲡⲉⲕϫⲣⲟϫ ⲉⲣⲣⲉⲙⲛ̀ϫⲱⲓⲗⲓ ϧⲉⲛ ⲟⲩⲕⲁϩⲓ ⲛ̀ϣⲉⲙⲙⲟ ⲟⲩⲟϩ ⲉⲩⲉ̀ⲁⲓⲧⲟⲩ ⲙ̀ⲃⲱⲕ ⲟⲩⲟϩ
      ⲉⲩⲉ̀ⲧϩⲉⲙⲕⲱⲟⲩ ⲛ̀ⲩ̅ ⲛ̀ⲣⲟⲙⲡⲓ</td>
      <td><span style="color:#b00e23">(ⲋ̅)</span> ⲁ ⲡⲛⲟⲩⲧⲉ ⲇⲉ ϣⲁϫⲉ ⲛⲙ̅ⲙⲁϥ ⲉϥϫⲱ
      ⲙ̅ⲙⲟⲥ ϫⲉ ⲡⲉⲕⲥⲡⲉⲣⲙⲁ ⲛⲁⲣ̅ⲣⲙ̅ⲛ̅ϭⲟⲓⲗⲉ ϩⲛ̅ ⲟⲩⲕⲁϩ ⲙ̅ⲡⲱϥ ⲁⲛ ⲡⲉ. ⲁⲩⲱ ⲥⲉⲛⲁⲁⲩ
      ⲛ̅ϩⲙ̅ϩⲁⲗ ⲛ̅ⲥⲉⲙⲟⲕϩⲟⲩ ⲛϥ̅ⲧⲟⲩϣⲉ ⲛ̅ⲣⲟⲙⲡⲉ.</td>
      <td><span style="color:#b00e23">(6)</span> But God spake thus: Thy seed
      shall be sojourners in a strange land, and they shall make them servants,
      and they shall afflict them four hundred years.</td>
      <td><span style="color:#b00e23">(6)</span> ἐλάλησεν δὲ οὕτως ὁ θεὸς ὅτι
      ἔσται τὸ σπέρμα αὐτοῦ πάροικον ἐν γῇ ἀλλοτρίᾳ, καὶ δουλώσουσιν αὐτὸ καὶ
      κακώσουσιν ἔτη τετρακόσια·</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲟϩ ⲡⲓϣⲗⲱⲗ ⲉⲧⲟⲩⲛⲁⲉⲣⲃⲱⲕ ⲛⲁϥ
      ⲉⲓⲉ̀ϯϩⲁⲡ ⲉ̀ⲣⲟϥ ⲁ̀ⲛⲟⲕ ⲡⲉϫⲉ ⲫϯ ⲟⲩⲟϩ ⲙⲉⲛⲉⲛⲥⲁ ⲛⲁⲓ ⲉⲩⲉ̀ⲓ̀ ⲉ̀ⲃⲟⲗ ⲉⲩⲉ̀ϣⲉⲙϣⲓ
      ⲙ̀ⲙⲟⲓ ϧⲉⲛ ⲡⲁⲓⲙⲁ ⲫⲁⲓ</td>
      <td><span style="color:#b00e23">(ⲍ̅)</span> ⲡϩⲉⲑⲛⲟⲥ ⲇⲉ ⲉⲧⲟⲩⲛⲁⲣ̅ϩⲙ̅ϩⲁⲗ
      ⲛⲁϥ. ϯⲛⲁⲕⲣⲓⲛⲉ ⲁⲛⲟⲕ ⲙ̅ⲙⲟϥ ⲡⲉϫⲁϥ ⲛ̅ϭⲓ ⲡⲛⲟⲩⲧⲉ. ⲁⲩⲱ ⲙⲛ̅ⲛ̅ⲥⲁ ⲛⲁⲓ ⲥⲉⲛⲏⲩ
      ⲛ̅ⲥⲉϣⲙϣⲉ ⲛⲁⲓ ϩⲣⲁⲓ ϩⲙ̅ ⲡⲉⲓⲙⲁ.</td>
      <td><span style="color:#b00e23">(7)</span> And the nation to which they
      will be servants I (pron.) shall judge, said God, and after these
      (things) they shall come out, they shall serve me in this very
      place.'</td>
      <td><span style="color:#b00e23">(7)</span> καὶ τὸ ἔθνος ᾧ ἐὰν
      δουλεύσουσιν κρινῶ ἐγώ, ὁ θεὸς εἶπεν, καὶ μετὰ ταῦτα ἐξελεύσονται καὶ
      λατρεύσουσίν μοι ἐν τῷ τόπῳ τούτῳ.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲁϥϯ ⲛⲁϥ ⲛ̀ⲟⲩⲇⲓⲁⲑⲏⲕⲏ ⲛ̀ⲧⲉ
      ⲡⲥⲉⲃⲓ ⲟⲩⲟϩ ⲡⲁⲓⲣⲏϯ ⲁϥϫⲫⲉ ⲓⲥⲁⲁⲕ ⲟⲩⲟϩ ⲁϥⲥⲟⲩⲃⲏⲧϥ ϧⲉⲛ ⲡⲓⲙⲁϩⲏ̅ ⲛ̀ⲉϩⲟⲟⲩ ⲟⲩⲟϩ
      ⲓⲥⲁⲁⲕ ⲁϥϫⲫⲉ ⲓⲁⲕⲱⲃ ⲓⲁⲕⲱⲃ ⲁϥϫⲫⲟ ⲙ̀ⲡⲓⲓ̅ⲃ̅ ⲙ̀ⲡⲁⲧⲣⲓⲁⲣⲭⲏⲥ</td>
      <td><span style="color:#b00e23">(ⲏ̅)</span> ⲁⲩⲱ ⲁϥϯ ⲛⲁϥ ⲛ̅ⲟⲩⲇⲓⲁⲑⲏⲕⲏ
      ⲛ̅ⲥⲃ̅ⲃⲉ. ⲧⲁⲓ ⲧⲉ ⲑⲉ ⲛ̅ⲧⲁϥϫⲡⲉ ⲓⲥⲁⲁⲕ. ⲁϥⲥⲃ̅ⲃⲏⲧϥ̅ ϩⲙ̅ ⲡⲙⲉϩϣⲙⲟⲩⲛ ⲛ̅ϩⲟⲟⲩ. ⲓⲥⲁⲕ
      ⲇⲉ ⲛ̅ⲓⲁⲕⲱⲃ. ⲓⲁⲕⲱⲃ ⲇⲉ ⲙ̅ⲡⲙⲛ̅ⲧⲥⲛⲟⲟⲩⲥ ⲙ̅ⲡⲁⲧⲣⲓⲁⲣⲭⲏⲥ.</td>
      <td><span style="color:#b00e23">(8)</span> And he gave to him a covenant
      of (the) circumcision: and thus he begat Isaak, and he circumcised him in
      the eighth day. And Isaak begat Iakōb, Iakōb begat the twelve
      patriarchs.</td>
      <td><span style="color:#b00e23">(8)</span> καὶ ἔδωκεν αὐτῷ διαθήκην
      περιτομῆς· καὶ οὕτως ἐγέννησεν τὸν Ἰσαὰκ καὶ περιέτεμεν αὐτὸν τῇ ἡμέρᾳ τῇ
      ὀγδόῃ, καὶ Ἰσαὰκ τὸν Ἰακώβ, καὶ Ἰακὼβ τοὺς δώδεκα πατριάρχας.</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟϩ ⲛⲓⲡⲁⲧⲣⲓⲁⲣⲭⲏⲥ ⲁⲩⲭⲟϩ
      ⲉ̀ⲓⲱⲥⲏⲫ ⲁⲩⲧⲏⲓϥ ⲉ̀ⲃⲟⲗ ⲉ̀ϩⲣⲏⲓ ⲉ̀ⲭⲏⲙⲓ ⲟⲩⲟϩ ⲛⲁⲣⲉ ⲫϯ ⲭⲏ ⲛⲉⲙⲁϥ ⲡⲉ</td>
      <td><span style="color:#b00e23">(ⲑ̅)</span> ⲁⲩⲱ ⲙ̅ⲡⲁⲧⲣⲓⲁⲣⲭⲏⲥ ⲁⲩⲕⲱϩ ⲉⲓⲱⲥⲏⲫ
      ⲁⲩⲧⲁⲁϥ ⲉⲃⲟⲗ ⲉϩⲣⲁⲓ ϩⲛ̅ ⲕⲏⲙⲉ. ⲛⲉⲣⲉ ⲡⲛⲟⲩⲧⲉ ⲇⲉ ϣⲟⲟⲡ ⲛⲙ̅ⲙⲁϥ ⲡⲉ.</td>
      <td><span style="color:#b00e23">(9)</span> And the patriarchs were
      jealous of Iōsēph, they sold him into Chēmi; and God was being with
      him.</td>
      <td><span style="color:#b00e23">(9)</span> Καὶ οἱ πατριάρχαι ζηλώσαντες
      τὸν Ἰωσὴφ ἀπέδοντο εἰς Αἴγυπτον· καὶ ἦν ὁ θεὸς μετʼ αὐτοῦ,</td>
    </tr>

    <tr>
      <td><span style="color:#b00e23">(ⲓ̅)</span> ⲁϥⲛⲁϩⲙⲉϥ ⲉ̀ⲃⲟⲗ ϧⲉⲛ ⲛⲉϥⲑⲗⲩⲯⲓⲥ
      ⲧⲏⲣⲟⲩ ⲁϥϯ ⲛⲁϥ ⲛ̀ⲟⲩϩⲙⲟⲧ ⲛⲉⲙ ⲟⲩⲥⲟⲫⲓⲁ ⲙ̀ⲡⲉⲙ̀ⲑⲟ ⲙ̀ⲫⲁⲣⲁⲱ ⲡⲟⲩⲣⲟ ⲛ̀ⲭⲏⲙⲓ ⲁϥⲭⲁϥ
      ⲛ̀ϩⲩⲅⲟⲩⲙⲉⲛⲟⲥ ⲉ̀ϩⲣⲏⲓ ⲉ̀ϫⲉⲛ ⲭⲏⲙⲓ ⲛⲉⲙ ⲉ̀ϫⲉⲛ ⲡⲉϥⲏⲓ ⲧⲏⲣϥ</td>
      <td><span style="color:#b00e23">(ⲓ̅)</span> ⲁⲩⲱ ⲁϥⲛⲁϩⲙⲉϥ ⲉⲃⲟⲗ ϩⲛ̅
      ⲛⲉϥⲑⲗⲓⲯⲓⲥ ⲧⲏⲣⲟⲩ. ⲁϥϯ ⲛⲁϥ ⲛ̅ⲟⲩⲭⲁⲣⲓⲥ ⲙ̅ⲛ ⲟⲩⲥⲟⲫⲓⲁ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲫⲁⲣⲁⲱ ⲡⲣ̅ⲣⲟ
      ⲛ̅ⲕⲏⲙⲉ. ⲁϥⲧⲁϩⲟϥ ⲉⲣⲁⲧϥ̅ ⲛ̅ⲛⲟϭ ⲉϩⲣⲁⲓ ⲉϫⲛ̅ ⲕⲏⲙⲉ. ⲁⲩⲱ ⲉϫⲙ̅ ⲡⲉϥⲏⲓ ⲧⲏⲣϥ̅.</td>
      <td><span style="color:#b00e23">(10)</span> He saved him from all his
      afflictions; he gave to him [a] grace and [a] wisdom before Pharaō (the)
      king of Chēmi; he made him governor over Chēmi and over all his
      house.</td>
      <td><span style="color:#b00e23">(10)</span> καὶ ἐξείλατο αὐτὸν ἐκ πασῶν
      τῶν θλίψεων αὐτοῦ, καὶ ἔδωκεν αὐτῷ χάριν καὶ σοφίαν ἐναντίον Φαραὼ
      βασιλέως Αἰγύπτου, καὶ κατέστησεν αὐτὸν ἡγούμενον ἐπʼ Αἴγυπτον καὶ ὅλον
      τὸν οἶκον αὐτοῦ.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲁϥⲓ̀ ⲇⲉ ⲛ̀ϫⲉ ⲟⲩϩⲃⲱⲛ ⲉ̀ϫⲉⲛ
      ⲭⲏⲙⲓ ⲧⲏⲣϥ ⲛⲉⲙ ⲭⲁⲛⲁⲁⲛ ⲛⲉⲙ ⲟⲩⲛⲓϣϯ ⲛ̀ⲑⲗⲩⲯⲓⲥ ⲟⲩⲟϩ ⲛⲁⲩϫⲉⲙ ⲥⲟⲩⲟ ⲁⲛ ⲡⲉ ⲛ̀ϫⲉ
      ⲛⲉⲛⲓⲟϯ</td>
      <td><span style="color:#b00e23">(ⲓ̅ⲁ̅)</span> ⲁⲩϩⲉⲃⲱⲱⲛ ⲇⲉ ⲉⲓ ⲉϩⲣⲁⲓ ⲉϫⲛ̅
      ⲕⲏⲙⲉ ⲧⲏⲣϥ̅ ⲙ̅ⲛ ⲭⲁⲛⲁⲁⲛ ⲙ̅ⲛ ⲟⲩⲛⲟϭ ⲛ̅ⲑⲗⲓⲯⲓⲥ. ⲁⲩⲱ ⲛⲉⲛⲉⲓⲟⲧⲉ ⲛⲉⲩϭⲛ̅ ⲟⲉⲓⲕ ⲁⲛ
      ⲡⲉ.</td>
      <td><span style="color:#b00e23">(11)</span> But a famine came over all
      Chemi and Chanaan, and a great affliction: and our fathers were not
      finding corn.</td>
      <td><span style="color:#b00e23">(11)</span> ἦλθεν δὲ λιμὸς ἐφʼ ὅλην τὴν
      Αἴγυπτον καὶ Χανάαν καὶ θλῖψις μεγάλη, καὶ οὐχ ηὕρισκον χορτάσματα οἱ
      πατέρες ἡμῶν·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲁϥⲥⲱⲧⲉⲙ ⲇⲉ ⲛ̀ϫⲉ ⲓⲁⲕⲱⲃ ϫⲉ
      ⲥⲉϯ ⲥⲟⲩⲟ ⲉ̀ⲃⲟⲗ ϧⲉⲛ ⲭⲏⲙⲓ ⲁϥⲧⲁⲟⲩⲟ ⲛ̀ⲛⲉⲛⲓⲟϯ ⲛ̀ϣⲟⲣⲡ</td>
      <td><span style="color:#b00e23">(ⲓ̅ⲃ̅)</span> ⲛ̅ⲧⲉⲣⲉϥⲥⲱⲧⲙ̅ ⲇⲉ ⲛ̅ϭⲓ ⲓⲁⲕⲱⲃ
      ϫⲉ ⲟⲩⲛ̅ ⲥⲟⲩⲟ ϩⲛ̅ ⲕⲏⲙⲉ. ⲁϥϫⲟⲟⲩ ⲛ̅ⲛⲉⲛⲉⲓⲟⲧⲉ ⲛ̅ϣⲟⲣⲡ̅.</td>
      <td><span style="color:#b00e23">(12)</span> But Iakōb heard that they
      sell corn in Chēmi; he sent our fathers first.</td>
      <td><span style="color:#b00e23">(12)</span> ἀκούσας δὲ Ἰακὼβ ὄντα σιτία
      εἰς Αἴγυπτον ἐξαπέστειλεν τοὺς πατέρας ἡμῶν πρῶτον·</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ϧⲉⲛ ⲡⲓⲙⲁϩⲥⲟⲡ ⲃ̅
      ⲁϥⲟⲩⲟⲛϩϥ ⲛ̀ϫⲉ ⲓⲱⲥⲏⲫ ⲉ̀ⲛⲉϥⲥⲛⲏⲟⲩ ⲟⲩⲟϩ ⲁ ⲡⲅⲉⲛⲟⲥ ⲛ̀ⲓⲱⲥⲏⲫ ⲁϥⲟⲩⲟⲛϩϥ
      ⲉ̀ⲫⲁⲣⲁⲱ</td>
      <td><span style="color:#b00e23">(ⲓ̅ⲅ̅)</span> ⲙ̅ⲡⲙⲉϩⲥⲉⲡ ⲥⲛⲁⲩ ⲇⲉ ⲁ ⲓⲱⲥⲏⲫ
      ⲟⲩⲟⲛϩϥ̅ ⲉⲃⲟⲗ ⲛ̅ⲛⲉϥⲥⲛⲏⲩ. ⲁⲩⲱ ⲁ ⲫⲁⲣⲁⲱ ⲥⲟⲩⲛ ⲡⲅⲉⲛⲟⲥ ⲛ̅ⲓⲱⲥⲏⲫ.</td>
      <td><span style="color:#b00e23">(13)</span> And in the second time Iōsēph
      manifested himself to his brethren; and (the) race of Iōsēph was made
      known to Pharaō.</td>
      <td><span style="color:#b00e23">(13)</span> καὶ ἐν τῷ δευτέρῳ ἀνεγνωρίσθη
      Ἰωσὴφ τοῖς ἀδελφοῖς αὐτοῦ, καὶ φανερὸν ἐγένετο τῷ Φαραὼ τὸ γένος
      Ἰωσήφ.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲁϥⲟⲩⲱⲣⲡ ⲇⲉ ⲛ̀ϫⲉ ⲓⲱⲥⲏⲫ
      ⲁϥⲙⲟⲩϯ ⲉ̀ⲓⲁⲕⲱⲃ ⲡⲉϥⲓⲱⲧ ⲛⲉⲙ ⲧⲉϥⲥⲩⲅⲅⲉⲛⲓⲁ ⲧⲏⲣⲥ ⲉ̀ϩⲣⲏⲓ ϧⲉⲛ ⲟ̅ⲉ̅ ⲙ̀ⲯⲩⲭⲏ</td>
      <td><span style="color:#b00e23">(ⲓ̅ⲇ̅)</span> ⲁϥϫⲟⲟⲩ ⲇⲉ ⲛ̅ϭⲓ ⲓⲱⲥⲏⲫ.
      ⲁϥⲧⲣⲉⲩⲙⲟⲩⲧⲉ ⲉⲓⲁⲕⲱⲃ ⲡⲉϥⲉⲓⲱⲧ. ⲁⲩⲱ ⲧⲉϥⲥⲩⲅⲅⲉⲛⲓⲁ ⲧⲏⲣⲥ̅ ⲉⲩⲙⲉϩ ϣ̅ϥⲉⲧⲏ
      ⲙ̅ⲯⲩⲭⲏ.</td>
      <td><span style="color:#b00e23">(14)</span> But Iōsēph sent, he called
      Iakōb his father and all his kindred, Amounting to seventy-five
      souls.</td>
      <td><span style="color:#b00e23">(14)</span> ἀποστείλας δὲ Ἰωσὴφ
      μετεκαλέσατο Ἰακὼβ τὸν πατέρα αὐτοῦ καὶ πᾶσαν τὴν συγγένειαν ἐν ψυχαῖς
      ἑβδομήκοντα πέντε,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲁϥⲓ̀ ⲇⲉ ⲛ̀ϫⲉ ⲓⲁⲕⲱⲃ ⲉ̀ϧⲣⲏⲓ
      ⲉ̀ⲭⲏⲙⲓ ⲟⲩⲟϩ ⲁϥⲙⲟⲩ ⲛ̀ⲑⲟϥ ⲛⲉⲙ ⲛⲉⲛⲓⲟϯ</td>
      <td><span style="color:#b00e23">(ⲓ̅ⲉ̅)</span> ⲓⲁⲕⲱⲃ ⲇⲉ ⲁϥⲉⲓ ⲉϩⲣⲁⲓ ⲉⲕⲏⲙⲉ
      ⲁⲩⲱ ⲁϥⲙⲟⲩ ⲛ̅ⲧⲟϥ ⲙⲛ̅ ⲛⲉⲛⲉⲓⲟⲧⲉ.</td>
      <td><span style="color:#b00e23">(15)</span> But Iakōb came down to Chēmi;
      and be died, he and our fathers.</td>
      <td><span style="color:#b00e23">(15)</span> καὶ κατέβη Ἰακὼβ εἰς
      Αἴγυπτον. καὶ ἐτελεύτησεν αὐτὸς καὶ οἱ πατέρες ἡμῶν,</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ⲁⲩⲟⲩⲟⲑⲃⲉϥ ⲉ̀ⲥⲩⲭⲉⲙ
      ⲁⲩⲭⲁϥ ϧⲉⲛ ⲡⲓⲙϩⲁⲩ ⲉⲧⲁϥϣⲟⲡϥ ⲛ̀ϫⲉ ⲁⲃⲣⲁⲁⲙ ϧⲁ ⲟⲩⲧⲓⲙⲏ ⲛ̀ϩⲁⲧ ⲛ̀ⲧⲟⲧⲟⲩ ⲛ̀ⲛⲉⲛϣⲏⲣⲓ
      ⲛ̀ⲉⲙⲱⲣ ϧⲉⲛ ⲥⲩⲭⲉⲙ</td>
      <td><span style="color:#b00e23">(ⲓ̅ⲋ̅)</span> ⲁⲩⲡⲟⲟⲛⲟⲩ ⲉϩⲣⲁⲓ ⲉⲥⲩⲭⲉⲙ. ⲁⲩⲱ
      ⲁⲩⲕⲁⲁⲩ ϩⲣⲁⲓ ϩⲙ̅ ⲡⲧⲁⲫⲟⲥ ⲛ̅ⲧⲁ ⲁⲃⲣⲁϩⲁⲙ ϣⲟⲡϥ̅ ϩⲁ ⲟⲩⲁⲥⲟⲩ ⲛ̅ϩⲟⲙⲧ̅ ⲉⲃⲟⲗ ϩⲓⲧⲛ̅
      ⲛ̅ϣⲏⲣⲉ ⲛ̅ⲉⲙⲱⲣ ϩⲛ̅ ⲥⲩⲭⲉⲙ.</td>
      <td><span style="color:#b00e23">(16)</span> And they removed him to
      Sychem, they laid him in the sepulchre which Abraam bought for a price of
      silver from (the) sons of Emōr in Sychem.</td>
      <td><span style="color:#b00e23">(16)</span> καὶ μετετέθησαν εἰς Συχὲμ καὶ
      ἐτέθησαν ἐν τῷ μνήματι ᾧ ὠνήσατο Ἀβραὰμ τιμῆς ἀργυρίου παρὰ τῶν υἱῶν
      Ἑμμὼρ ἐν Συχέμ.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲕⲁⲧⲁ ⲫⲣⲏϯ ⲇⲉ ⲉⲧⲁϥϧⲱⲛⲧ ⲛ̀ϫⲉ
      ⲡⲥⲏⲟⲩ ⲛ̀ⲧⲉ ϯⲉ̀ⲡⲁⲅⲅⲉⲗⲓⲁ ⲑⲏ ⲉⲧⲁ ⲫϯ ⲱⲣⲕ ⲉⲑⲃⲏⲧⲥ ⲛ̀ⲁⲃⲣⲁⲁⲙ ⲁϥⲁⲓⲁⲓ ⲛ̀ϫⲉ ⲡⲓⲗⲁⲟⲥ
      ⲟⲩⲟϩ ⲁϥⲁⲙⲁϩⲓ ⲁϥⲁϣⲁⲓ ⲛ̀ϩⲣⲏⲓ ϧⲉⲛ ⲭⲏⲙⲓ</td>
      <td><span style="color:#b00e23">(ⲓ̅ⲍ̅)</span> ⲛ̅ⲧⲉⲣⲉϥϩⲱⲛ ⲇⲉ ⲉϩⲟⲩⲛ ⲛ̅ϭⲓ
      ⲡⲉⲟⲩⲟⲉⲓϣ ⲙ̅ⲡⲉⲣⲏⲧ. ⲡⲁⲓ ⲛ̅ⲧⲁ ⲡⲛⲟⲩⲧⲉ ϩⲟⲙⲟⲗⲟⲅⲉⲓ ⲙ̅ⲙⲟϥ ⲛ̅ⲁⲃⲣⲁϩⲁⲙ. ⲁ ⲡⲛⲟⲩⲧⲉ
      ⲁⲩⲝⲁⲛⲉ ⲙ̅ⲡⲗⲁⲟⲥ ⲁⲩⲱ ⲁϥⲁϣⲁⲓ ϩⲛ̅ ⲕⲏⲙⲉ.</td>
      <td><span style="color:#b00e23">(17)</span> But according as (the) time
      of the promise concerning which God sware to Abraam approached, the
      people grew and was strengthened, it multiplied in Chēmi.</td>
      <td><span style="color:#b00e23">(17)</span> Καθὼς δὲ ἤγγιζεν ὁ χρόνος τῆς
      ἐπαγγελίας ἧς ὡμολόγησεν ὁ θεὸς τῷ Ἀβραάμ, ηὔξησεν ὁ λαὸς καὶ ἐπληθύνθη
      ἐν Αἰγύπτῳ,</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ϣⲁⲛⲧⲉϥⲧⲱⲛϥ ⲛ̀ϫⲉ ⲕⲉⲟⲩⲣⲟ
      ⲉ̀ϫⲉⲛ ⲭⲏⲙⲓ ⲛ̀ϥⲥⲱⲟⲩⲛ ⲁⲛ ⲛ̀ⲓⲱⲥⲏⲫ</td>
      <td><span style="color:#b00e23">(ⲓ̅ⲏ̅)</span> ϣⲁⲛⲧϥ̅ⲧⲱⲟⲩⲛ ⲛ̅ϭⲓ ⲕⲉⲣ̅ⲣⲟ
      ⲉϩⲣⲁⲓ ⲉϫⲛ̅ ⲕⲏⲙⲉ ⲛϥ̅ⲥⲟⲟⲩⲛ ⲁⲛ ⲛ̅ⲓⲱⲥⲏⲫ.</td>
      <td><span style="color:#b00e23">(18)</span> Until rose another kin over
      Chēmi, knowing not Joseph.</td>
      <td><span style="color:#b00e23">(18)</span> ἄχρι οὗ ἀνέστη βασιλεὺς
      ἕτερος ἐπʼ Αἴγυπτον, ὃς οὐκ ᾔδει τὸν Ἰωσήφ.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲫⲁⲓ ⲁϥϫⲉⲙ ⲟⲩⲥⲃⲱ ⲉ̀ϧⲟⲩⲛ
      ⲉ̀ⲡⲉⲛⲅⲉⲛⲟⲥ ⲁϥⲧϩⲉⲙⲕⲟ ⲛ̀ⲛⲉⲛⲓⲟϯ ⲉ̀ⲑⲣⲟⲩϩⲓⲟⲩⲓ ⲛ̀ⲛⲟⲩⲕⲟⲩϫⲓ ⲛ̀ⲁⲗⲱⲟⲩⲓ ⲉ̀ⲃⲟⲗ
      ⲉ̀ϣ̀ⲧⲉⲙⲧⲁⲛϧⲱⲟⲩ</td>
      <td><span style="color:#b00e23">(ⲓ̅ⲑ̅)</span> ⲡⲁⲓ ⲁϥϫⲓϣⲟϫⲛⲉ ⲉⲡⲉⲛⲅⲉⲛⲟⲥ
      ⲉⲙⲟⲩⲕϩ̅ ⲛ̅ⲛⲉⲛⲉⲓⲟⲧⲉ ⲉⲧⲣⲉⲩⲛⲟⲩϫⲉ ⲉⲃⲟⲗ ⲛ̅ⲛⲉⲩϣⲏⲣⲉ ⲉⲧⲙ̅ⲧⲁⲛϩⲟⲟⲩ.</td>
      <td><span style="color:#b00e23">(19)</span> This (one) dealt craftily
      with our race, he afflicted our fathers, to make them cast out their
      little children (so as) not to keep them alive.</td>
      <td><span style="color:#b00e23">(19)</span> οὗτος κατασοφισάμενος τὸ
      γένος ἡμῶν ἐκάκωσεν τοὺς πατέρας τοῦ ποιεῖν τὰ βρέφη ἔκθετα αὐτῶν εἰς τὸ
      μὴ ζῳογονεῖσθαι.</td>
    </tr>

    <tr>
      <td><span style="color:#b00e23">(ⲕ̅)</span> ⲛ̀ϧⲣⲏⲓ ⲇⲉ ϧⲉⲛ ⲡⲓⲥⲏⲟⲩ ⲉⲧⲉⲙ̀ⲙⲁⲩ
      ⲁⲩⲙⲓⲥⲓ ⲙ̀ⲙⲱⲩ̀ⲥⲏⲥ ⲛⲉ ⲟⲩⲁⲥⲧⲓⲟⲥ ⲡⲉ ⲙ̀ⲫϯ ⲫⲁⲓ ⲁⲩϣⲁⲛⲟⲩϣϥ ⲛ̀ⲅ̅ ⲛ̀ⲁⲃⲟⲧ ϧⲉⲛ ⲡⲏⲓ
      ⲙ̀ⲡⲉϥⲓⲱⲧ</td>
      <td><span style="color:#b00e23">(ⲕ̅)</span> ϩⲙ̅ ⲡⲉⲟⲩⲟⲓϣ ⲉⲧⲙ̅ⲙⲁⲩ ⲁⲩϫⲡⲉ
      ⲙⲱⲩ̈ⲥⲏⲥ ⲁⲩⲱ ⲛⲉⲛⲉⲥⲱϥ ⲡⲉ ϩⲙ̅ ⲡⲛⲟⲩⲧⲉ. ⲁⲩⲥⲁⲛⲟⲩϣϥ̅ ⲇⲉ ⲛ̅ϣⲟⲙⲛ̅ⲧ ⲛ̅ⲉⲃⲟⲧ ϩⲙ̅ ⲡⲏⲓ
      ⲙ̅ⲡⲉϥⲉⲓⲱⲧ.</td>
      <td><span style="color:#b00e23">(20)</span> But in that time Mōysēs was
      born; he was exceeding fair; this (one) was nourished three months in
      (the) house of his father.</td>
      <td><span style="color:#b00e23">(20)</span> ἐν ᾧ καιρῷ ἐγεννήθη Μωϋσῆς,
      καὶ ἦν ἀστεῖος τῷ θεῷ· ὃς ἀνετράφη μῆνας τρεῖς ἐν τῷ οἴκῳ τοῦ
      πατρός·</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲉⲧⲁⲩϩⲓⲧϥ ⲇⲉ ⲉ̀ⲃⲟⲗ ⲁⲥⲟⲗϥ
      ⲛ̀ϫⲉ ⲧϣⲉⲣⲓ ⲙ̀ⲫⲁⲣⲁⲱ</td>
      <td><span style="color:#b00e23">(ⲕ̅ⲁ̅)</span> ⲛ̅ⲧⲉⲣⲟⲩⲛⲟϫϥ ⲇⲉ ⲉⲃⲟⲗ.
      ⲁⲥϥⲓⲧϥ̅ ⲛ̅ϭⲓ ⲧϣⲉⲉⲣⲉ ⲙ̅ⲫⲁⲣⲁⲱ. ⲁⲩⲱ ⲁⲥⲥⲁⲛⲟⲩϣϥ̅ ⲛⲁⲥ ⲉⲩϣⲏⲣⲉ.</td>
      <td><span style="color:#b00e23">(21)</span> But having been cast out,
      (the) daughter of Pharaō took him away.</td>
      <td><span style="color:#b00e23">(21)</span> ἐκτεθέντος δὲ αὐτοῦ ἀνείλατο
      αὐτὸν ἡ θυγάτηρ Φαραὼ καὶ ἀνεθρέψατο αὐτὸν ἑαυτῇ εἰς υἱόν.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲁⲩⲧⲥⲁⲃⲉ ⲙⲱⲩ̀ⲥⲏⲥ ⲉ̀ⲥⲃⲱ
      ⲛⲓⲃⲉⲛ ⲛ̀ⲧⲉ ⲛⲓⲣⲉⲙⲛ̀ⲭⲏⲙⲓ ⲛⲁϥϫⲟⲣ ⲡⲉ ϧⲉⲛ ⲛⲉϥⲥⲁϫⲓ ⲛⲉⲙ ⲛⲉϥϩⲃⲏⲟⲩⲓ</td>
      <td><span style="color:#b00e23">(ⲕ̅ⲃ̅)</span> ⲁⲩⲱ ⲁⲩⲡⲁⲓⲇⲉⲩⲉ ⲙ̅ⲙⲱⲩ̈ⲥⲏⲥ ϩⲛ̅
      ⲥⲟⲫⲓⲁ ⲛⲓⲙ ⲛ̅ⲛ̅ⲣⲙ̅ⲛ̅ⲕⲏⲙⲉ. ⲁⲩⲱ ⲛⲉϥⲟ ⲛ̅ⲇⲩⲛⲁⲧⲟⲥ ϩⲛ̅ ⲛⲉϥϣⲁϫⲉ ⲙⲛ̅
      ⲛⲉϥϩⲃⲏⲩⲉ.</td>
      <td><span style="color:#b00e23">(22)</span> And Mōysēs was taught all
      wisdom of the men of Chēmi; he was being strong in his words and his
      works.</td>
      <td><span style="color:#b00e23">(22)</span> καὶ ἐπαιδεύθη Μωϋσῆς πάσῃ
      σοφίᾳ Αἰγυπτίων, ἦν δὲ δυνατὸς ἐν λόγοις καὶ ἔργοις αὐτοῦ.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲉⲧⲁⲩϫⲱⲕ ⲇⲉ ⲉ̀ⲃⲟⲗ ⲛ̀ϫⲉ ⲙ̅
      ⲛ̀ⲣⲟⲙⲡⲓ ⲛ̀ⲥⲏⲟⲩ ⲁⲥⲓ̀ ⲉ̀ϫⲉⲛ ⲡⲉϥϩⲏⲧ ⲉ̀ϫⲉⲙⲡϣⲓⲛⲓ ⲛ̀ⲛⲉϥⲥⲛⲏⲟⲩ ⲛⲉⲛϣⲏⲣⲓ
      ⲙ̀ⲡⲓⲥ̅ⲗ̅</td>
      <td><span style="color:#b00e23">(ⲕ̅ⲅ̅)</span> ⲛ̅ⲧⲉⲣⲉ ϩⲙⲉ ⲇⲉ ⲛ̅ⲣⲟⲙⲡⲉ ϫⲱⲕ
      ⲉⲃⲟⲗ ⲛⲁϥ. ⲁⲥⲁⲗⲉ ⲉϩⲣⲁⲓ ⲉϫⲙ̅ ⲡⲉϥϩⲏⲧ ⲉϭⲙ̅ⲡϣⲓⲛⲉ ⲛ̅ⲛⲉϥⲥⲛⲏⲩ ⲛ̅ϣⲏⲣⲉ
      ⲙ̅ⲡⲓⲏ̅ⲗ̅.</td>
      <td><span style="color:#b00e23">(23)</span> But forty years of time
      having been completed, it came upon his heart to visit his brethren,
      (the) sons of Israel.</td>
      <td><span style="color:#b00e23">(23)</span> Ὡς δὲ ἐπληροῦτο αὐτῷ
      τεσσερακονταετὴς χρόνος, ἀνέβη ἐπὶ τὴν καρδίαν αὐτοῦ ἐπισκέψασθαι τοὺς
      ἀδελφοὺς αὐτοῦ τοὺς υἱοὺς Ἰσραήλ.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲉⲧⲁϥⲛⲁⲩ ⲇⲉ ⲟⲩⲁⲓ ⲉⲩϭⲓ ⲙ̀ⲙⲟϥ
      ⲛ̀ϫⲟⲛⲥ ⲁϥϣⲉⲛϩⲏⲧ ⲁϥⲓⲣⲓ ⲛ̀ⲟⲩϭⲓ ⲙ̀ⲡϣⲓϣ ⲙ̀ⲫⲏ ⲉ̀ⲛⲁⲩⲧϩⲉⲙⲕⲟ ⲙ̀ⲙⲟϥ ⲁϥϧⲱⲧⲉⲃ
      ⲙ̀ⲡⲓⲣⲉⲙⲛ̀ⲭⲏⲙⲓ</td>
      <td><span style="color:#b00e23">(ⲕ̅ⲇ̅)</span> ⲁⲩⲱ ⲛ̅ⲧⲉⲣⲉϥⲛⲁⲩ ⲉⲟⲩⲁ ⲉⲩϫⲓ
      ⲙ̅ⲙⲟϥ ⲛ̅ϭⲟⲛⲥ̅ ⲁϥⲛⲁϩⲙⲉϥ. ⲁⲩⲱ ⲁϥⲉⲓⲣⲉ ⲙ̅ⲡⲉⲕⲃⲁ ⲙ̅ⲡⲉⲧⲟⲩⲙⲟⲩⲕϩ̅ ⲙ̅ⲙⲟϥ. ⲉⲁϥϩⲱⲧⲃ̅
      ⲙ̅ⲡⲣⲙ̅ⲛ̅ⲕⲏⲙⲉ.</td>
      <td><span style="color:#b00e23">(24)</span> But having seen one being
      wronged, he had compassion, he avenged him who was being afflicted, he
      killed the man of Chēmi.</td>
      <td><span style="color:#b00e23">(24)</span> καὶ ἰδών τινα ἀδικούμενον
      ἠμύνατο καὶ ἐποίησεν ἐκδίκησιν τῷ καταπονουμένῳ πατάξας τὸν
      Αἰγύπτιον.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲉ̀ⲛⲁϥⲙⲉⲩⲓ ⲇⲉ ⲡⲉ ϫⲉ ⲥⲉⲛⲁⲕⲁϯ
      ⲛ̀ϫⲉ ⲛⲉϥⲥⲛⲏⲟⲩ ϫⲉ ⲫϯ ⲛⲁϯ ⲛ̀ⲟⲩⲟⲩϫⲁⲓ ⲛⲱⲟⲩ ⲉ̀ⲃⲟⲗ ϩⲓⲧⲟⲧϥ ⲛ̀ⲑⲱⲟⲩ ⲇⲉ
      ⲙ̀ⲡⲟⲩⲕⲁϯ</td>
      <td><span style="color:#b00e23">(ⲕ̅ⲉ̅)</span> ⲛⲉϥⲙⲉⲉⲩⲉ ⲇⲉ ⲡⲉ ϫⲉ ⲥⲉⲛⲁⲉⲓⲙⲉ
      ⲛ̅ϭⲓ ⲛⲉϥⲥⲛⲏⲩ. ϫⲉ ⲡⲛⲟⲩⲧⲉ ⲛⲁϯ ⲛⲁⲩ ⲛ̅ⲟⲩⲟⲩϫⲁⲓ ⲉⲃⲟⲗ ϩⲓⲧⲛ̅ ⲛⲉϥϭⲓϫ. ⲛ̅ⲧⲟⲟⲩ ⲇⲉ
      ⲙ̅ⲡⲟⲩⲉⲓⲙⲉ.</td>
      <td><span style="color:#b00e23">(25)</span> But he was thinking that his
      brethren will understand that God will give [a] salvation to them through
      him. But they (pron.) understood not.</td>
      <td><span style="color:#b00e23">(25)</span> ἐνόμιζεν δὲ συνιέναι τοὺς
      ἀδελφοὺς ὅτι ὁ θεὸς διὰ χειρὸς αὐτοῦ δίδωσιν σωτηρίαν αὐτοῖς, οἱ δὲ οὐ
      συνῆκαν.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲡⲉϥⲣⲁⲥϯ ⲇⲉ ⲁϥⲟⲩⲟⲛϩϥ
      ⲉ̀ϩⲁⲛⲕⲉⲭⲱⲟⲩⲛⲓ ⲉⲩⲙⲗⲁϧ ⲟⲩⲟϩ ⲛⲁϥϩⲱⲧⲡ ⲙ̀ⲙⲱⲟⲩ ⲡⲉ ⲉ̀ⲟⲩϩⲓⲣⲏⲛⲏ ⲉϥϫⲱ ⲙ̀ⲙⲟⲥ ϫⲉ
      ⲛ̀ⲑⲱⲧⲉⲛ ϩⲁⲛⲣⲱⲙⲓ ⲛ̀ⲥⲛⲏⲟⲩ ⲉⲑⲃⲉⲟⲩ ⲧⲉⲧⲉⲛϭⲓ ⲛ̀ⲛⲉⲧⲉⲛⲉⲣⲏⲟⲩ ⲛ̀ϫⲟⲛⲥ</td>
      <td><span style="color:#b00e23">(ⲕ̅ⲋ̅)</span> ⲙ̅ⲡⲉϥⲣⲁⲥⲧⲉ ⲇⲉ ⲁϥⲟⲩⲱⲛϩ̅ ⲛⲁⲩ
      ⲉⲃⲟⲗ ⲉⲩⲙⲓϣⲉ ⲙ̅ⲛ ⲛⲉⲩⲉⲣⲏⲩ. ⲁⲩⲱ ⲁϥϩⲟⲧⲡⲟⲩ ⲉⲩⲉⲓⲣⲏⲛⲏ ⲉϥϫⲱ ⲙ̅ⲙⲟⲥ ϫⲉ ⲛ̅ⲣⲱⲙⲉ
      ⲛ̅ⲧⲉⲧⲛ̅ ϩⲉⲛⲥⲛⲏⲩ ⲉⲧⲃⲉ ⲟⲩ ⲧⲉⲧⲛ̅ϫⲓ ⲛ̅ⲛⲉⲧⲛ̅ⲉⲣⲏⲩ ⲛ̅ϭⲟⲛⲥ̅.</td>
      <td><span style="color:#b00e23">(26)</span> But on the morrow he
      manifested himself to others who were disputing, and he was reconciling
      them for [a] peace, saying: Ye are men (and) brethren, why do ye wrong to
      one another?'</td>
      <td><span style="color:#b00e23">(26)</span> τῇ τε ἐπιούσῃ ἡμέρᾳ ὤφθη
      αὐτοῖς μαχομένοις καὶ συνήλλασσεν αὐτοὺς εἰς εἰρήνην εἰπών· Ἄνδρες,
      ἀδελφοί ἐστε· ἱνατί ἀδικεῖτε ἀλλήλους;</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲫⲏ ⲇⲉ ⲉⲧϭⲓ ⲙ̀ⲡⲉϥϣⲫⲏⲣ ⲛ̀ϫⲟⲛⲥ
      ⲁϥϫⲟⲗϥ ⲉ̀ⲃⲟⲗ ⲉϥϫⲱ ⲙ̀ⲙⲟⲥ ϫⲉ ⲛⲓⲙ ⲡⲉ ⲉⲧⲁϥⲭⲁⲕ ⲛ̀ⲁⲣⲭⲱⲛ ⲓⲉ ⲣⲉϥϯϩⲁⲡ ⲉ̀ϩⲣⲏⲓ
      ⲉ̀ϫⲱⲛ</td>
      <td><span style="color:#b00e23">(ⲕ̅ⲍ̅)</span> ⲡⲉⲧϫⲓ ⲇⲉ ⲙ̅ⲡⲉⲧϩⲓⲧⲟⲩⲱϥ
      ⲛ̅ϭⲟⲛⲥ̅ ⲁϥⲧⲟϭⲛⲉϥ ⲉϥϫⲱ ⲙ̅ⲙⲟⲥ. ϫⲉ ⲛⲓⲙ ⲡⲉⲛⲧⲁϥⲕⲁⲑⲓⲥⲧⲁ ⲙ̅ⲙⲟⲕ ⲛ̅ⲁⲣⲭⲱⲛ ⲁⲩⲱ
      ⲛ̅ⲣⲉϥϯϩⲁⲡ ⲉϩⲣⲁⲓ ⲉϫⲱⲛ.</td>
      <td><span style="color:#b00e23">(27)</span> But he who did wrong to his
      neighbour denied him, saying: 'Who made thee ruler or judge over us?</td>
      <td><span style="color:#b00e23">(27)</span> ὁ δὲ ἀδικῶν τὸν πλησίον
      ἀπώσατο αὐτὸν εἰπών· Τίς σε κατέστησεν ἄρχοντα καὶ δικαστὴν ἐφʼ
      ἡμῶν;</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲙⲏ ⲉⲕⲟⲩⲱϣ ⲉ̀ϧⲟⲑⲃⲉⲧ ⲛ̀ⲑⲟⲕ
      ⲙ̀ⲫⲣⲏϯ ⲉⲧⲁⲕϧⲱⲧⲉⲃ ⲙ̀ⲡⲓⲣⲉⲙⲛ̀ⲭⲏⲙⲓ ⲛ̀ⲥⲁϥ</td>
      <td><span style="color:#b00e23">(ⲕ̅ⲏ̅)</span> ⲙⲏ ⲉⲕⲟⲩⲱϣ ⲛ̅ⲧⲟⲕ ⲉϩⲟⲧⲃⲉⲧ
      ⲛ̅ⲑⲉ ⲛ̅ⲧⲁⲕϩⲱⲧⲃ̅ ⲙ̅ⲡⲣⲙ̅ⲛ̅ⲕⲏⲙⲉ ⲛ̅ⲥⲁϥ.</td>
      <td><span style="color:#b00e23">(28)</span> Wishest thou (pron.) to kill
      me, as thou killedst the man of Chēmi yesterday?'</td>
      <td><span style="color:#b00e23">(28)</span> μὴ ἀνελεῖν με σὺ θέλεις ὃν
      τρόπον ἀνεῖλες ἐχθὲς τὸν Αἰγύπτιον;</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲁϥⲫⲱⲧ ⲇⲉ ⲛ̀ϫⲉ ⲙⲱⲩ̀ⲥⲏⲥ ϧⲉⲛ
      ⲡⲁⲓⲥⲁϫⲓ ⲁϥⲉⲣⲣⲉⲙⲛ̀ϫⲱⲓⲗⲓ ϧⲉⲛ ⲡⲕⲁϩⲓ ⲙ̀ⲙⲁⲇⲓⲁⲙ ⲡⲓⲙⲁ ⲉⲧⲁϥϫⲫⲉ ϣⲏⲣⲓ ⲃ̅ ⲙ̀ⲙⲁⲩ</td>
      <td><span style="color:#b00e23">(ⲕ̅ⲑ̅)</span> ⲙⲱⲩ̈ⲥⲏⲥ ⲇⲉ ⲁϥⲡⲱⲧ ϩⲣⲁⲓ ϩⲙ̅
      ⲡⲉⲓϣⲁϫⲉ. ⲁⲩⲱ ⲁϥⲣ̅ⲣⲙ̅ⲛ̅ϭⲟⲓⲗⲉ ϩⲙ̅ ⲡⲕⲁϩ ⲙ̅ⲙⲁⲇⲓϩⲁⲙ. ⲁϥϫⲡⲉ ϣⲏⲣⲉ ⲥⲛⲁⲩ ϩⲙ ⲡⲙⲁ
      ⲉⲧⲙ̅ⲙⲁⲩ.</td>
      <td><span style="color:#b00e23">(29)</span> But Mōysēs fled at this word;
      he was a sojourner in (the) land of Madiam, where he begat two sons.</td>
      <td><span style="color:#b00e23">(29)</span> ἔφυγεν δὲ Μωϋσῆς ἐν τῷ λόγῳ
      τούτῳ, καὶ ἐγένετο πάροικος ἐν γῇ Μαδιάμ, οὗ ἐγέννησεν υἱοὺς δύο.</td>
    </tr>

    <tr>
      <td><span style="color:#b00e23">(ⲗ̅)</span> ⲉⲧⲁⲩϫⲱⲕ ⲇⲉ ⲉ̀ⲃⲟⲗ ⲛ̀ϫⲉ ⲙ̅
      ⲛ̀ⲣⲟⲙⲡⲓ ⲁϥⲟⲩⲟⲛϩϥ ⲉ̀ⲣⲟϥ ϧⲉⲛ ⲡϣⲁϥⲉ ⲛ̀ⲧⲉ ⲡⲧⲱⲟⲩ ⲛ̀ⲥⲓⲛⲁ ⲛ̀ϫⲉ ⲟⲩⲁⲅⲅⲉⲗⲟⲥ ϧⲉⲛ
      ⲟⲩϣⲁϩ ⲛ̀ⲭⲣⲱⲙ ϩⲓϫⲉⲛ ⲟⲩⲃⲁⲧⲟⲥ</td>
      <td><span style="color:#b00e23">(ⲗ̅)</span> ⲁⲩⲱ ⲛ̅ⲧⲉⲣⲉ ϩⲙⲉ ⲛ̅ⲣⲟⲙⲡⲉ ϫⲱⲕ
      ⲉⲃⲟⲗ. ⲁϥⲟⲩⲱⲛϩ̅ ⲛⲁϥ ⲉⲃⲟⲗ ϩⲛ̅ ⲧⲉⲣⲏⲙⲟⲥ ⲙ̅ⲡⲧⲟⲟⲩ ⲛ̅ⲥⲓⲛⲁ ⲛ̅ϭⲓ ⲟⲩⲁⲅⲅⲉⲗⲟⲥ ϩⲛ̅
      ⲟⲩϣⲁϩ ⲛ̅ⲕⲱϩⲧ ⲉⲃⲟⲗ ϩⲙ̅ ⲡⲃⲁⲧⲟⲥ.</td>
      <td><span style="color:#b00e23">(30)</span> But forty years having been
      completed, an angel manifested himself to him in (the) desert of (the)
      mountain of Sina in a flame of fire upon a bush.</td>
      <td><span style="color:#b00e23">(30)</span> Καὶ πληρωθέντων ἐτῶν
      τεσσεράκοντα ὤφθη αὐτῷ ἐν τῇ ἐρήμῳ τοῦ ὄρους Σινᾶ ἄγγελος ἐν φλογὶ πυρὸς
      βάτου·</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲙⲱⲩ̀ⲥⲏⲥ ⲇⲉ ⲉⲧⲁϥⲛⲁⲩ
      ⲉ̀ⲡⲓϩⲟⲣⲁⲙⲁ ⲁϥⲉⲣϣⲫⲏⲣⲓ ⲉϥⲛⲁⲓ ⲇⲉ ⲉ̀ϯⲛⲓⲁⲧϥ ⲁⲥϣⲱⲡⲓ ⲛ̀ϫⲉ ⲟⲩⲥⲙⲏ ⲛ̀ⲧⲉ ⲡϭ̅ⲥ̅ ⲉⲥϫⲱ
      ⲙ̀ⲙⲟⲥ</td>
      <td><span style="color:#b00e23">(ⲗ̅ⲁ̅)</span> ⲙⲱⲩ̈ⲥⲏⲥ ⲇⲉ ⲛ̅ⲧⲉⲣⲉϥⲛⲁⲩ
      ⲁϥⲣ̅ϣ̅ⲡⲏⲣⲉ ⲙ̅ⲫⲟⲣⲁⲙⲁ. ⲉϥⲛⲁϯ ⲙ̅ⲡⲉϥⲟⲩⲟⲓ ⲇⲉ ⲉϩⲟⲩⲛ ⲉⲛⲁⲩ. ⲁ ⲧⲉⲥⲙⲏ ⲙ̅ⲡϫⲟⲉⲓⲥ
      ϣⲱⲡⲉ.</td>
      <td><span style="color:#b00e23">(31)</span> But Mōysēs having seen the
      vision, wondered: but being about to come to behold it, a voice of the
      Lord came, saying:</td>
      <td><span style="color:#b00e23">(31)</span> ὁ δὲ Μωϋσῆς ἰδὼν ἐθαύμασεν τὸ
      ὅραμα. προσερχομένου δὲ αὐτοῦ κατανοῆσαι ἐγένετο φωνὴ κυρίου·</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ϫⲉ ⲁ̀ⲛⲟⲕ ⲡⲉ ⲫϯ ⲛ̀ⲧⲉ ⲛⲉⲕⲓⲟϯ
      ⲫϯ ⲛ̀ⲁⲃⲣⲁⲁⲙ ⲛⲉⲙ ⲫϯ ⲛ̀ⲓⲥⲁⲁⲕ ⲛⲉⲙ ⲫϯ ⲛ̀ⲓⲁⲕⲱⲃ ⲁϥⲥⲑⲉⲣⲧⲉⲣ ⲇⲉ ⲛ̀ϫⲉ ⲙⲱⲩ̀ⲥⲏⲥ
      ⲙ̀ⲡⲉϥⲉⲣⲧⲟⲗⲙⲁⲛ ⲉ̀ϯⲛⲓⲁⲧϥ</td>
      <td><span style="color:#b00e23">(ⲗ̅ⲃ̅)</span> ϫⲉ ⲁⲛⲟⲕ ⲡⲉ ⲡⲛⲟⲩⲧⲉ
      ⲛ̅ⲛⲉⲕⲉⲓⲟⲧⲉ. ⲡⲛⲟⲩⲧⲉ ⲛ̅ⲁⲃⲣⲁϩⲁⲙ ⲙⲛ̅ ⲓⲥⲁⲁⲕ ⲙⲛ̅ ⲓⲁⲕⲱⲃ. ⲙⲱⲩ̈ⲥⲏⲥ ⲇⲉ ⲛ̅ⲧⲉⲣⲉϥϣⲱⲡⲉ
      ϩⲛ̅ ⲟⲩⲥⲧⲱⲧ ⲙ̅ⲡϥ̅ⲧⲟⲗⲙⲁ ⲉϭⲱϣⲧ̅.</td>
      <td><span style="color:#b00e23">(32)</span> 'I am God of thy fathers, God
      of Abraam and God of Isaak and God of Iakōb.' But Mōysēs trembled, he
      dared not to behold him.</td>
      <td><span style="color:#b00e23">(32)</span> Ἐγὼ ὁ θεὸς τῶν πατέρων σου, ὁ
      θεὸς Ἀβραὰμ καὶ Ἰσαὰκ καὶ Ἰακώβ. ἔντρομος δὲ γενόμενος Μωϋσῆς οὐκ ἐτόλμα
      κατανοῆσαι.</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲡⲉϫⲉ ⲡϭ̅ⲥ̅ ⲇⲉ ⲛⲁϥ ϫⲉ ⲃⲱⲗ
      ⲙ̀ⲡⲓⲑⲱⲟⲩⲓ ⲉ̀ⲃⲟⲗ ϩⲓ ⲛⲉⲕϭⲁⲗⲁⲩϫ ⲡⲓⲙⲁ ⲅⲁⲣ ⲉⲧⲉⲕⲟϩⲓ ⲉ̀ⲣⲁⲧⲕ ϩⲓϫⲱϥ ⲟⲩⲕⲁϩⲓ ⲉϥⲟⲩⲁⲃ
      ⲡⲉ</td>
      <td><span style="color:#b00e23">(ⲗ̅ⲅ̅)</span> ⲡⲉϫⲉ ⲡϫⲟⲉⲓⲥ ⲛⲁϥ ϫⲉ ⲃⲱⲗ ⲉⲃⲟⲗ
      ⲙ̅ⲡⲧⲟⲟⲩ ⲉⲧⲛ̅ⲣⲁⲧⲕ̅. ⲡⲙⲁ ⲅⲁⲣ ⲉⲧⲕ̅ⲁϩⲉⲣⲁⲧⲕ ⲛ̅ϩⲏⲧϥ̅ ⲟⲩⲕⲁϩ ⲉϥⲟⲩⲁⲁⲃ ⲡⲉ.</td>
      <td><span style="color:#b00e23">(33)</span> But the Lord said to him:
      'Loose the shoe from thy feet: for the place upon which thou standest is
      a holy ground.</td>
      <td><span style="color:#b00e23">(33)</span> εἶπεν δὲ αὐτῷ ὁ κύριος· Λῦσον
      τὸ ὑπόδημα τῶν ποδῶν σου, ὁ γὰρ τόπος ἐφʼ ᾧ ἕστηκας γῆ ἁγία ἐστίν.</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ϧⲉⲛ ⲟⲩⲛⲁⲩ ⲁⲓⲛⲁⲩ ⲉ̀ⲡⲧϩⲉⲙⲕⲟ
      ⲙ̀ⲡⲁⲗⲁⲟⲥ ⲉⲧϧⲉⲛ ⲭⲏⲙⲓ ⲟⲩⲟϩ ⲁⲓⲥⲱⲧⲉⲙ ⲉ̀ⲡⲟⲩϥⲓⲁϩⲟⲙ ⲁⲓⲓ̀ ⲉ̀ⲡⲉⲥⲏⲧ ⲉ̀ⲛⲁϩⲙⲟⲩ ϯⲛⲟⲩ
      ⲇⲉ ⲁⲙⲟⲩ ⲛ̀ⲧⲁⲟⲩⲟⲣⲡⲕ ⲉ̀ϩⲣⲏⲓ ⲉ̀ⲭⲏⲙⲓ</td>
      <td><span style="color:#b00e23">(ⲗ̅ⲇ̅)</span> ϩⲛ̅ ⲟⲩⲛⲁⲩ ⲁⲓⲛⲁⲩ ⲉⲡⲙ̅ⲕⲁϩ
      ⲙ̅ⲡⲁⲗⲁⲟⲥ ⲉⲧϩⲛ̅ ⲕⲏⲙⲉ. ⲁⲩⲱ ⲁⲓⲥⲱⲧⲙ̅ ⲉⲡⲉⲩⲁϣ̅ⲁϩⲟⲙ. ⲁⲩⲉⲓ ⲉⲡⲉⲥⲏⲧ ⲉⲛⲁϩⲙⲟⲩ. ⲧⲉⲛⲟⲩ
      ϭⲉ ⲁⲙⲟⲩ ⲧⲁϫⲟⲟⲩⲕ ⲉϩⲣⲁⲓ ⲉⲕⲏⲙⲉ.</td>
      <td><span style="color:#b00e23">(34)</span> In a seeing I saw (the)
      affliction of my people which are in Chēmi; and I heard their groaning, I
      came down to save them. But now come that I may send thee up to
      Chēmi.'</td>
      <td><span style="color:#b00e23">(34)</span> ἰδὼν εἶδον τὴν κάκωσιν τοῦ
      λαοῦ μου τοῦ ἐν Αἰγύπτῳ, καὶ τοῦ στεναγμοῦ αὐτοῦ ἤκουσα, καὶ κατέβην
      ἐξελέσθαι αὐτούς· καὶ νῦν δεῦρο ἀποστείλω σε εἰς Αἴγυπτον.</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ⲫⲁⲓ ⲡⲉ ⲙⲱⲩ̀ⲥⲏⲥ ⲉⲧⲁⲩϫⲟⲗϥ
      ⲉ̀ⲃⲟⲗ ⲉⲩϫⲱ ⲙ̀ⲙⲟⲥ ϫⲉ ⲛⲓⲙ ⲁϥⲭⲁⲕ ⲛ̀ⲁⲣⲭⲱⲛ ⲓⲉ ⲣⲉϥϯϩⲁⲡ ⲉ̀ϩⲣⲏⲓ ⲉ̀ϫⲱⲛ ⲫⲁⲓ ⲇⲉ ⲁ ⲫϯ
      ⲧⲁⲟⲩⲟϥ ⲛ̀ⲁⲣⲭⲱⲛ ⲛⲉⲙ ⲣⲉϥⲥⲱϯ ϧⲉⲛ ⲧϫⲓϫ ⲙ̀ⲡⲓⲁⲅⲅⲉⲗⲟⲥ ⲫⲏ ⲉⲧⲁϥⲟⲩⲟⲛϩϥ ⲉ̀ⲣⲟϥ ϧⲉⲛ
      ⲡⲓⲃⲁⲧⲟⲥ</td>
      <td><span style="color:#b00e23">(ⲗ̅ⲉ̅)</span> ⲡⲁⲓ ⲡⲉ ⲙⲱⲩ̈ⲥⲏⲥ ⲛ̅ⲧⲁⲩⲁⲣⲛⲁ
      ⲙ̅ⲙⲟϥ ⲉⲩϫⲱ ⲙ̅ⲙⲟⲥ. ϫⲉ ⲛⲓⲙ ⲡⲉⲛⲧⲁϥⲕⲁⲑⲓⲥⲧⲁ ⲙ̅ⲙⲟⲕ ⲛ̅ⲁⲣⲭⲱⲛ. ⲁⲩⲱ ⲛ̅ⲣⲉϥϯϩⲁⲡ ⲉϩⲣⲁⲓ
      ⲉϫⲱⲛ. ⲡⲁⲓ ⲁ ⲡⲛⲟⲩⲧⲉ ϫⲟⲟⲩϥ ⲛ̅ⲁⲣⲭⲱⲛ. ⲁⲩⲱ ⲛ̅ⲣⲉϥⲥⲱⲧⲉ ⲙⲛ̅ ⲧϭⲓϫ ⲙ̅ⲡⲁⲅⲅⲉⲗⲟⲥ
      ⲛ̅ⲧⲁϥⲟⲩⲱⲛϩ̅ ⲛⲁϥ ⲉⲃⲟⲗ ϩⲙ̅ ⲡⲃⲁⲧⲟⲥ.</td>
      <td><span style="color:#b00e23">(35)</span> This is Mōysēs whom they
      denied, saying: 'Who made thee ruler or judge over us?' But this (one)
      God sent as ruler and redeemer by (the) hand of the angel, he who
      manifested himself to him in the bush,</td>
      <td><span style="color:#b00e23">(35)</span> Τοῦτον τὸν Μωϋσῆν, ὃν
      ἠρνήσαντο εἰπόντες· Τίς σε κατέστησεν ἄρχοντα καὶ δικαστήν, τοῦτον ὁ θεὸς
      καὶ ἄρχοντα καὶ λυτρωτὴν ἀπέσταλκεν σὺν χειρὶ ἀγγέλου τοῦ ὀφθέντος αὐτῷ
      ἐν τῇ βάτῳ.</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> ⲫⲏ ⲉⲧⲁϥⲉⲛⲟⲩ ⲉ̀ⲃⲟⲗ ⲉ̀ⲁϥⲓⲣⲓ
      ⲛ̀ϩⲁⲛⲙⲏⲓⲛⲓ ⲛⲉⲙ ϩⲁⲛϣⲫⲏⲣⲓ ϧⲉⲛ ⲡⲕⲁϩⲓ ⲛ̀ⲭⲏⲙⲓ ⲛⲉⲙ ⲫⲓⲟⲙ ⲛ̀ϣⲁⲣⲓ ⲛⲉⲙ ϧⲉⲛ ⲡϣⲁϥⲉ
      ⲛ̀ⲙ̅ ⲛ̀ⲣⲟⲙⲡⲓ</td>
      <td><span style="color:#b00e23">(ⲗ̅ⲋ̅)</span> ⲡⲁⲓ ⲡⲉⲛⲧⲁϥⲛ̅ⲧⲟⲩ ⲉⲃⲟⲗ
      ⲉⲁϥⲉⲓⲣⲉ ⲛ̅ϩⲉⲛⲙⲁⲉⲓⲛ ⲙⲛ̅ ϩⲉⲛϣⲡⲏⲣⲉ ϩⲛ̅ ⲕⲏⲙⲉ ⲁⲩⲱ ϩⲛ̅ ⲧⲉⲣⲩⲑⲣⲁ ⲑⲁⲗⲁⲥⲥⲁ. ⲁⲩⲱ ϩⲛ̅
      ⲡϫⲁⲓⲉ ⲛ̅ϩⲙⲉ ⲛ̅ⲣⲟⲙⲡⲉ.</td>
      <td><span style="color:#b00e23">(36)</span> he who brought them out,
      Having done signs and wonders in (the) land of Chēmi, and the sea of
      Shari, and in (the) desert forty years.</td>
      <td><span style="color:#b00e23">(36)</span> οὗτος ἐξήγαγεν αὐτοὺς ποιήσας
      τέρατα καὶ σημεῖα ἐν γῇ Αἰγύπτῳ καὶ ἐν Ἐρυθρᾷ Θαλάσσῃ καὶ ἐν τῇ ἐρήμῳ ἔτη
      τεσσεράκοντα.</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ⲫⲁⲓ ⲡⲉ ⲙⲱⲩ̀ⲥⲏⲥ ⲉⲧⲁϥϫⲟⲥ
      ⲛ̀ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ϫⲉ ⲉⲣⲉ ⲫϯ ⲧⲟⲩⲛⲟⲥ ⲟⲩⲡⲣⲟⲫⲏⲧⲏⲥ ⲛⲱⲧⲉⲛ ⲉ̀ⲃⲟⲗ ϧⲉⲛ ⲛⲉⲧⲉⲛⲥⲛⲏⲟⲩ
      ⲛⲁ ⲡⲁⲣⲏϯ ⲥⲱⲧⲉⲙ ⲛ̀ⲥⲱϥ</td>
      <td><span style="color:#b00e23">(ⲗ̅ⲍ̅)</span> ⲡⲁⲓ ⲡⲉ ⲉⲛⲧⲁϥϫⲟⲟⲥ ⲛ̅ⲛ̅ϣⲏⲣⲉ
      ⲙ̅ⲡⲓⲏ̅ⲗ̅ ϫⲉ ⲡⲛⲟⲩⲧⲉ ⲛⲁⲧⲟⲩⲛⲉⲥ ⲟⲩⲡⲣⲟⲫⲏⲧⲏⲥ ⲛⲏⲧⲛ̅ ⲉⲃⲟⲗ ϩⲛ̅ ⲛⲉⲧⲛ̅ⲥⲛⲏⲩ
      ⲛ̅ⲧⲁϩⲉ.</td>
      <td><span style="color:#b00e23">(37)</span> This is Mōysēs who said to
      (the) sons of Israel: 'God shall raise a prophet to you from your
      brethren of (them) the figures which ye made to worship them. I shall
      remove you to the parts of Babylon.' like me, hearken to him.'</td>
      <td><span style="color:#b00e23">(37)</span> οὗτός ἐστιν ὁ Μωϋσῆς ὁ εἴπας
      τοῖς υἱοῖς Ἰσραήλ· Προφήτην ὑμῖν ἀναστήσει ὁ θεὸς ἐκ τῶν ἀδελφῶν ὑμῶν ὡς
      ἐμέ.</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> ⲫⲁⲓ ⲡⲉⲧⲁϥϣⲱⲡⲓ ϧⲉⲛ ϯⲉⲕⲕⲗⲏⲥⲓⲁ
      ϩⲓ ⲡϣⲁϥⲉ ⲛⲉⲙ ⲡⲓⲁⲅⲅⲉⲗⲟⲥ ⲉⲧⲥⲁϫⲓ ⲛⲉⲙⲁϥ ϩⲓϫⲉⲛ ⲡⲧⲱⲟⲩ ⲛ̀ⲥⲓⲛⲁ ⲛⲉⲙ ⲛⲉⲛⲓⲟϯ ⲫⲁⲓ
      ⲉⲧⲁϥϭⲓ ⲛ̀ϩⲁⲛⲥⲁϫⲓ ⲛ̀ⲱⲛϧ ⲉ̀ⲧⲏⲓⲧⲟⲩ ⲛⲱⲧⲉⲛ</td>
      <td><span style="color:#b00e23">(ⲗ̅ⲏ̅)</span> ⲡⲁⲓ ⲡⲉⲛⲧⲁϥϣⲱⲡⲉ ϩⲛ̅
      ⲧⲉⲕⲕⲗⲏⲥⲓⲁ ϩⲓ ⲧⲉⲣⲏⲙⲟⲥ ⲙⲛ̅ ⲡⲉⲧϣⲁϫⲉ ⲛⲙ̅ⲙⲁϥ ϩⲙ̅ ⲡⲧⲟⲟⲩ ⲛ̅ⲥⲓⲛⲁ. ⲁⲩⲱ ⲙⲛ̅
      ⲛⲉⲛⲉⲓⲟⲧⲉ. ⲡⲁⲓ ⲡⲉ ⲉⲛⲧⲁϥϫⲓ ⲛ̅ϩⲉⲛϣⲁϫⲉ ⲉⲩⲟⲛϩ̅ ⲉⲧⲁⲁⲩ ⲛⲏⲧⲛ̅.</td>
      <td><span style="color:#b00e23">(38)</span> This (is) he who was in the
      church on (the) desert with the angel who spake to him upon (the)
      mountain of Sina and our fathers. This (one) who received words of life
      to give them to you.</td>
      <td><span style="color:#b00e23">(38)</span> οὗτός ἐστιν ὁ γενόμενος ἐν τῇ
      ἐκκλησίᾳ ἐν τῇ ἐρήμῳ μετὰ τοῦ ἀγγέλου τοῦ λαλοῦντος αὐτῷ ἐν τῷ ὄρει Σινᾶ
      καὶ τῶν πατέρων ἡμῶν, ὃς ἐδέξατο λόγια ζῶντα δοῦναι ἡμῖν,</td>
    </tr>

    <tr>
      <td><span style="color:#b00e23">(ⲗ̅ⲑ̅)</span> ⲫⲁⲓ ⲉⲧⲉ ⲙ̀ⲡⲟⲩⲟⲩⲱϣ ⲉ̀ⲥⲱⲧⲉⲙ
      ⲛ̀ⲥⲱϥ ⲛ̀ϫⲉ ⲛⲉⲛⲓⲟϯ ⲁⲗⲗⲁ ⲁⲩⲭⲁϥ ⲟⲩⲟϩ ⲁⲩⲕⲟⲧⲟⲩ ϧⲉⲛ ⲡⲟⲩϩⲏⲧ ⲉ̀ϩⲣⲏⲓ ⲉ̀ⲭⲏⲙⲓ</td>
      <td><span style="color:#b00e23">(ⲗ̅ⲑ̅)</span> ⲁⲩⲱ ⲙ̅ⲡⲟⲩⲟⲩⲱϣ ⲉⲥⲱⲧⲙ̅ ⲛ̅ⲥⲱϥ
      ⲛ̅ϭⲓ ⲛⲉⲧⲛ̅ⲉⲓⲟⲧⲉ. ⲁⲗⲗⲁ ⲁⲩⲕⲁⲁϥ ⲛ̅ⲥⲱⲟⲩ. ⲉⲁⲩⲕⲟⲧⲟⲩ ϩⲛ̅ ⲛⲉⲩϩⲏⲧ ⲉⲕⲏⲙⲉ.</td>
      <td><span style="color:#b00e23">(39)</span> This to whom our fathers
      wished not to hearken, but they put him (aside), and they returned in
      their heart up to Chēmi.</td>
      <td><span style="color:#b00e23">(39)</span> ᾧ οὐκ ἠθέλησαν ὑπήκοοι
      γενέσθαι οἱ πατέρες ἡμῶν, ἀλλὰ ἀπώσαντο καὶ ἐστράφησαν ἐν ταῖς καρδίαις
      αὐτῶν εἰς Αἴγυπτον,</td>
    </tr>

    <tr>
      <td><span style="color:#b00e23">(ⲙ̅)</span> ⲉⲩϫⲱ ⲙ̀ⲙⲟⲥ ⲛ̀ⲁⲁⲣⲱⲛ ϫⲉ ⲙⲁⲑⲁⲙⲓⲟ
      ⲛⲁⲛ ⲛ̀ϩⲁⲛⲛⲟⲩϯ ⲛⲁⲓ ⲉⲑⲛⲁⲥⲱⲕ ϧⲁϫⲱⲛ ⲫⲁⲓ ⲅⲁⲣ ⲡⲉ ⲙⲱⲩ̀ⲥⲏⲥ ⲉⲧⲁϥⲉⲛⲧⲉⲛ ⲉ̀ⲃⲟⲗ ϧⲉⲛ
      ⲡⲕⲁϩⲓ ⲛ̀ⲭⲏⲙⲓ ⲛ̀ⲧⲉⲛⲥⲱⲟⲩⲛ ⲁⲛ ϫⲉ ⲟⲩ ⲡⲉ ⲉⲧⲁϥϣⲱⲡⲓ ⲙ̀ⲙⲟϥ</td>
      <td><span style="color:#b00e23">(ⲙ̅)</span> ⲉⲁⲩϫⲟⲟⲥ ⲛ̅ⲁⲁⲣⲱⲛ. ϫⲉ ⲧⲁⲙⲓⲟ ⲛⲁⲛ
      ⲛ̅ϩⲉⲛⲛⲟⲩⲧⲉ. ⲛ̅ⲥⲉϫⲓⲙⲟⲉⲓⲧ ϩⲏⲧⲛ̅. ⲙⲱⲩ̈ⲥⲏⲥ ⲅⲁⲣ ⲡⲁⲓ ⲛ̅ⲧⲁϥⲛ̅ⲧⲛ̅ ⲉⲃⲟⲗ ϩⲙ̅ ⲡⲕⲁϩ
      ⲛ̅ⲕⲏⲙⲉ. ⲛ̅ⲧⲛ̅ⲥⲟⲟⲩⲛ ⲁⲛ ϫⲉ ⲛ̅ⲧⲁ ⲟⲩ ϣⲱⲡⲉ ⲙ̅ⲙⲟϥ.</td>
      <td><span style="color:#b00e23">(40)</span> Saying to Aarōn: 'Make for us
      gods, those (lit. these) which will go before us: for this [is] Mōysēs ho
      brought us from (the) land of Chēmi, we know not what it is which
      happened to him.'</td>
      <td><span style="color:#b00e23">(40)</span> εἰπόντες τῷ Ἀαρών· Ποίησον
      ἡμῖν θεοὺς οἳ προπορεύσονται ἡμῶν· ὁ γὰρ Μωϋσῆς οὗτος, ὃς ἐξήγαγεν ἡμᾶς
      ἐκ γῆς Αἰγύπτου, οὐκ οἴδαμεν τί ἐγένετο αὐτῷ.</td>
    </tr>

    <tr>
      <td><span style="color:#b00e23">(ⲙ̅ⲁ̅)</span> ⲟⲩⲟϩ ⲁⲩⲑⲁⲙⲓⲟ ⲛⲱⲟⲩ ⲛ̀ⲟⲩⲙⲁⲥⲓ
      ϧⲉⲛ ⲛⲓⲉϩⲟⲟⲩ ⲉⲧⲉⲙ̀ⲙⲁⲩ ⲟⲩⲟϩ ⲁⲩⲓⲛⲓ ⲛ̀ⲟⲩϣⲟⲩϣⲱⲟⲩϣⲓ ⲉ̀ϩⲣⲏⲓ ⲙ̀ⲡⲓⲓⲇⲱⲗⲟⲛ ⲟⲩⲟϩ
      ⲁⲩⲟⲩⲛⲟϥ ϧⲉⲛ ⲛⲓϩⲃⲏⲟⲩⲓ ⲛ̀ⲧⲉ ⲛⲟⲩϫⲓϫ</td>
      <td><span style="color:#b00e23">(ⲙ̅ⲁ̅)</span> ⲁⲩⲱ ⲁⲩⲧⲁⲙⲓⲉ ⲡⲙⲁⲥⲉ. ϩⲛ̅
      ⲛⲉϩⲟⲟⲩ ⲉⲧⲙ̅ⲙⲁⲩ ⲁⲩⲧⲁⲗⲉ ⲑⲩⲥⲓⲁ ⲉϩⲣⲁⲓ ⲙ̅ⲡⲉⲓⲇⲱⲗⲟⲛ. ⲁⲩⲱ ⲁⲩⲉⲩⲫⲣⲁⲛⲉ ϩⲛ̅ ⲛⲉϩⲃⲏⲩⲉ
      ⲛ̅ⲛⲉⲩϭⲓϫ.</td>
      <td><span style="color:#b00e23">(41)</span> And they made for them a calf
      in those days, and they offered a sacrifice to the idol, and they
      delighted in the works of their hands.</td>
      <td><span style="color:#b00e23">(41)</span> καὶ ἐμοσχοποίησαν ἐν ταῖς
      ἡμέραις ἐκείναις καὶ ἀνήγαγον θυσίαν τῷ εἰδώλῳ, καὶ εὐφραίνοντο ἐν τοῖς
      ἔργοις τῶν χειρῶν αὐτῶν.</td>
    </tr>

    <tr>
      <td><span style="color:#b00e23">(ⲙ̅ⲃ̅)</span> ⲁϥⲕⲟⲧⲟⲩ ⲛ̀ϫⲉ ⲫϯ ⲉ̀ϣⲉⲙϣⲓ
      ⲛ̀ϯⲥⲧⲣⲁⲧⲓⲁ ⲛ̀ⲧⲉ ⲧⲫⲉ ⲕⲁⲧⲁ ⲫⲣⲏϯ ⲉⲧⲥϧⲏⲟⲩⲧ ϩⲓ ⲡϫⲱⲙ ⲛ̀ⲧⲉ ⲛⲓⲡⲣⲟⲫⲏⲧⲏⲥ ϫⲉ ⲙⲏ
      ϩⲁⲛϧⲟⲗϧⲉⲗ ⲛⲉⲙ ϩⲁⲛϣⲟⲩϣⲱⲟⲩϣⲓ ⲁⲣⲉⲧⲉⲛⲉⲛⲟⲩ ⲛⲏⲓ ⲛ̀ϩⲣⲏⲓ ϩⲓ ⲡϣⲁϥⲉ ⲛ̀ⲙ̅ ⲛ̀ⲣⲟⲙⲡⲓ
      ⲡⲏⲓ ⲙ̀ⲡⲓⲥ̅ⲗ̅</td>
      <td><span style="color:#b00e23">(ⲙ̅ⲃ̅)</span> ⲁϥⲕⲧⲟⲟⲩ ⲇⲉ ⲛ̅ϭⲓ ⲡⲛⲟⲩⲧⲉ
      ⲉⲧⲣⲉⲩϣⲙϣⲉ ⲛ̅ⲧⲉⲥⲧⲣⲁⲧⲓⲁ ⲛ̅ⲧⲡⲉ ⲕⲁⲧⲁ ⲑⲉ ⲉⲧⲥⲏϩ ϩⲙ̅ ⲡϫⲱⲱⲙⲉ ⲛ̅ⲛⲉⲡⲣⲟⲫⲏⲧⲏⲥ. ϫⲉ ⲙⲏ
      ⲁⲧⲉⲧⲛ̅ⲧⲁⲗⲟ ⲛⲁⲓ ⲉϩⲣⲁⲓ ⲛ̅ϩⲉⲛϣⲱⲧ ⲙⲛ̅ ϩⲉⲛⲑⲩⲥⲓⲁ ⲛ̅ϩⲙⲉ ⲛ̅ⲣⲟⲙⲡⲉ ϩⲛ̅ ⲧⲉⲣⲏⲙⲟⲥ. ⲡⲏⲓ
      ⲙ̅ⲡⲓⲏ̅ⲗ̅.</td>
      <td><span style="color:#b00e23">(42)</span> But God turned them to
      minister to the host of (the) heaven, according as it is written on (the)
      book of the prophets: 'Did ye offer to me slain beasts and sacrifices on
      (the) desert forty years, (the) house of Israel?</td>
      <td><span style="color:#b00e23">(42)</span> ἔστρεψεν δὲ ὁ θεὸς καὶ
      παρέδωκεν αὐτοὺς λατρεύειν τῇ στρατιᾷ τοῦ οὐρανοῦ, καθὼς γέγραπται ἐν
      βίβλῳ τῶν προφητῶν· Μὴ σφάγια καὶ θυσίας προσηνέγκατέ μοι ἔτη
      τεσσεράκοντα ἐν τῇ ἐρήμῳ, οἶκος Ἰσραήλ;</td>
    </tr>

    <tr>
      <td><span style="color:#b00e23">(ⲙ̅ⲅ̅)</span> ⲟⲩⲟϩ ⲁⲧⲉⲧⲉⲛϭⲓ ⲛ̀ϯⲥⲕⲩⲛⲏ ⲛ̀ⲧⲉ
      ⲙⲟⲗⲟⲭ ⲛⲉⲙ ⲡⲓⲥⲓⲟⲩ ⲛ̀ⲧⲉ ⲡⲉⲧⲉⲛⲛⲟⲩϯ ⲣⲏⲫⲁⲛ ⲛⲓⲧⲩⲡⲟⲥ ⲉⲧⲁⲣⲉⲧⲉⲛⲑⲁⲙⲓⲱⲟⲩ ⲉ̀ⲟⲩⲱϣⲧ
      ⲙ̀ⲙⲱⲟⲩ ⲉⲓⲉ̀ⲟⲩⲉⲧⲉⲃ ⲑⲏⲛⲟⲩ ⲉ̀ⲃⲟⲗ ⲉ̀ⲛⲓⲥⲁ ⲛ̀ⲧⲉ ⲃⲁⲃⲩⲗⲱⲛ</td>
      <td><span style="color:#b00e23">(ⲙ̅ⲅ̅)</span> ⲁⲩⲱ ⲁⲧⲉⲧⲛ̅ϫⲓ ⲛ̅ⲧⲉⲥⲕⲏⲛⲏ
      ⲙ̅ⲙⲟⲗⲟⲭ. ⲙⲛ̅ ⲡⲥⲓⲟⲩ ⲙ̅ⲡⲛⲟⲩⲧⲉ ⲣⲁⲓⲫⲁⲛ. ⲛⲉⲥⲙⲟⲧ ⲛ̅ⲧⲁⲧⲉⲧⲛ̅ⲧⲁⲙⲓⲟⲟⲩ ⲉⲟⲩⲱϣⲧ̅ ⲛⲁⲩ.
      ⲁⲩⲱ ϯⲛⲁⲡⲛⲛⲉ ⲧⲏⲩⲧⲛ̅ ⲉⲃⲟⲗ ⲉⲡⲓⲥⲁ ⲛ̅ⲧⲃⲁⲃⲩⲗⲱⲛ.</td>
      <td><span style="color:#b00e23">(43)</span> And ye took the tabernacle of
      Moloch, and the star of your god Rēphan,</td>
      <td><span style="color:#b00e23">(43)</span> καὶ ἀνελάβετε τὴν σκηνὴν τοῦ
      Μολὸχ καὶ τὸ ἄστρον τοῦ θεοῦ Ῥαιφάν, τοὺς τύπους οὓς ἐποιήσατε προσκυνεῖν
      αὐτοῖς. καὶ μετοικιῶ ὑμᾶς ἐπέκεινα Βαβυλῶνος.</td>
    </tr>

    <tr>
      <td><span style="color:#b00e23">(ⲙ̅ⲇ̅)</span> ϯⲥⲕⲩⲛⲏ ⲛ̀ⲧⲉ ϯⲙⲉⲧⲙⲉⲑⲣⲉ ⲑⲏ
      ⲉ̀ⲛⲁⲥⲛⲧⲉ ⲛⲉⲛⲓⲟϯ ϩⲓ ⲡϣⲁϥⲉ ⲙ̀ⲫⲣⲏϯ ⲉⲧⲁϥⲟⲩⲁϩⲥⲁϩⲛⲓ ⲛ̀ϫⲉ ⲫⲏ ⲉⲧⲥⲁϫⲓ ⲛⲉⲙ ⲙⲱⲩ̀ⲥⲏⲥ
      ⲉ̀ⲑⲁⲙⲓⲟⲥ ⲕⲁⲧⲁ ⲡⲓⲧⲩⲡⲟⲥ ⲉⲧⲁϥⲛⲁⲩ ⲉ̀ⲣⲟϥ</td>
      <td><span style="color:#b00e23">(ⲙ̅ⲇ̅)</span> ⲧⲉⲥⲕⲏⲛⲏ ⲙ̅ⲡⲙⲛ̅ⲧⲣⲉ ⲛⲉⲥϣⲟⲟⲡ
      ⲙⲛ̅ ⲛⲉⲛⲉⲓⲟⲧⲉ ϩⲓ ⲡϫⲁⲓⲉ. ⲕⲁⲧⲁ ⲑⲉ ⲛ̅ⲧⲁϥⲟⲩⲉϩⲥⲁϩⲛⲉ ⲛ̅ϭⲓ ⲡⲉⲧϣⲁϫⲉ ⲙⲛ̅ ⲙⲱⲩ̈ⲥⲏⲥ
      ⲉⲧⲁⲙⲓⲟⲥ. ⲕⲁⲧⲁ ⲡⲧⲩⲡⲟⲥ ⲛ̅ⲧⲁϥⲛⲁⲩ ⲉⲣⲟϥ.</td>
      <td><span style="color:#b00e23">(44)</span> The tabernacle of the witness
      which our fathers were having on (the) desert--as he commanded who spake
      to Mōysēs, to make it according to the figure which he saw.</td>
      <td><span style="color:#b00e23">(44)</span> Ἡ σκηνὴ τοῦ μαρτυρίου ἦν τοῖς
      πατράσιν ἡμῶν ἐν τῇ ἐρήμῳ, καθὼς διετάξατο ὁ λαλῶν τῷ Μωϋσῇ ποιῆσαι αὐτὴν
      κατὰ τὸν τύπον ὃν ἑωράκει,</td>
    </tr>

    <tr>
      <td><span style="color:#b00e23">(ⲙ̅ⲉ̅)</span> ⲑⲁⲓ ⲉⲧⲁⲩⲟⲗⲥ ⲉ̀ϧⲟⲩⲛ ⲛⲉⲙⲱⲟⲩ
      ⲉ̀ⲁⲩϣⲟⲡⲥ ⲉ̀ⲣⲱⲟⲩ ⲛ̀ϫⲉ ⲛⲉⲛⲓⲟϯ ⲛⲉⲙ ⲓⲏⲥⲟⲩ ϧⲉⲛ ⲡⲓⲁⲙⲁϩⲓ ⲛ̀ⲧⲉ ⲛⲓⲉⲑⲛⲟⲥ ⲛⲏ ⲉⲧⲁ ⲫϯ
      ϩⲓⲧⲟⲩ ⲉ̀ⲃⲟⲗ ϧⲁⲧϩⲏ ⲙ̀ⲡϩⲟ ⲛ̀ⲧⲉ ⲛⲉⲛⲓⲟϯ ϣⲁ ⲛⲓⲉ̀ϩⲟⲟⲩ ⲛ̀ⲧⲉ ⲇⲁⲩⲓⲇ</td>
      <td><span style="color:#b00e23">(ⲙ̅ⲉ̅)</span> ⲧⲁⲓ ⲛ̅ⲧⲁ ⲛⲉⲛⲉⲓⲟⲧⲉ ⲉⲁⲩⲉⲓ
      ⲙⲛ̅ⲛ̅ⲥⲁ ⲛ̅ϣⲟⲣⲡ̅ ϫⲓⲧⲥ̅ ⲉϩⲟⲩⲛ ⲙⲛ̅ ⲓ̅ⲥ̅ ϩⲙ̅ ⲡⲁⲙⲁϩⲧⲉ ⲛ̅ⲛ̅ϩⲉⲑⲛⲟⲥ. ⲛⲁⲓ ⲛ̅ⲧⲁ
      ⲡⲛⲟⲩⲧⲉ ⲛⲟϫⲟⲩ ⲉⲃⲟⲗ ϩⲁⲑⲏ ⲛ̅ⲛⲉⲛⲉⲓⲟⲧⲉ ϣⲁϩⲣⲁⲓ ⲉⲛⲉϩⲟⲟⲩ ⲛ̅ⲇⲁⲩⲉⲓⲇ.</td>
      <td><span style="color:#b00e23">(45)</span> This, which having received,
      our fathers with Iēsou took away in with them in (to) the possession of
      the nations, whom God cast out before (the) face of our fathers, until
      the days of David;</td>
      <td><span style="color:#b00e23">(45)</span> ἣν καὶ εἰσήγαγον διαδεξάμενοι
      οἱ πατέρες ἡμῶν μετὰ Ἰησοῦ ἐν τῇ κατασχέσει τῶν ἐθνῶν ὧν ἐξῶσεν ὁ θεὸς
      ἀπὸ προσώπου τῶν πατέρων ἡμῶν ἕως τῶν ἡμερῶν Δαυίδ·</td>
    </tr>

    <tr>
      <td><span style="color:#b00e23">(ⲙ̅ⲋ̅)</span> ⲫⲏ ⲉⲧⲁϥϫⲓⲙⲓ ⲛ̀ⲟⲩϩⲙⲟⲧ
      ⲙ̀ⲡⲉⲙ̀ⲑⲟ ⲙ̀ⲫϯ ⲁϥⲉⲣⲉⲧⲓⲛ ⲉ̀ⲑⲁⲙⲓⲟ ⲛ̀ⲟⲩⲙⲁⲛ̀ϣⲱⲡⲓ ⲙ̀ⲫϯ ⲛ̀ⲓⲁⲕⲱⲃ</td>
      <td><span style="color:#b00e23">(ⲙ̅ⲋ̅)</span> ⲡⲁⲓ ⲛ̅ⲧⲁϥϩⲉ ⲉⲩⲭⲁⲣⲓⲥ
      ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲛⲟⲩⲧⲉ. ⲁⲩⲱ ⲁϥⲁⲓⲧⲓ ⲉϭⲓⲛⲉ ⲛ̅ⲟⲩⲙⲁ ⲛ̅ϣⲱⲡⲉ ⲙ̅ⲡⲛⲟⲩⲧⲉ
      ⲛ̅ⲓⲁⲕⲱⲃ.</td>
      <td><span style="color:#b00e23">(46)</span> who found [a] grace before
      God. He asked to make a dwelling-place for the God of Iakōb:</td>
      <td><span style="color:#b00e23">(46)</span> ὃς εὗρεν χάριν ἐνώπιον τοῦ
      θεοῦ καὶ ᾐτήσατο εὑρεῖν σκήνωμα τῷ θεῷ Ἰακώβ.</td>
    </tr>

    <tr>
      <td><span style="color:#b00e23">(ⲙ̅ⲍ̅)</span> ⲥⲟⲗⲟⲙⲱⲛ ⲇⲉ ⲁϥⲕⲉⲧ ⲟⲩⲏⲓ
      ⲛⲁϥ</td>
      <td><span style="color:#b00e23">(ⲙ̅ⲍ̅)</span> ⲥⲟⲗⲟⲙⲱⲛ ⲇⲉ ⲁϥⲕⲱⲧ ⲛⲁϥ
      ⲛ̅ⲟⲩⲏⲓ.</td>
      <td><span style="color:#b00e23">(47)</span> but Solomon built a house for
      him.</td>
      <td><span style="color:#b00e23">(47)</span> Σολομῶν δὲ οἰκοδόμησεν αὐτῷ
      οἶκον.</td>
    </tr>

    <tr>
      <td><span style="color:#b00e23">(ⲙ̅ⲏ̅)</span> ⲁⲗⲗⲁ ⲛⲁⲣⲉ ⲡⲉⲧϭⲟⲥⲓ ϣⲟⲡ ⲁⲛ
      ϧⲉⲛ ϩⲁⲛⲙⲟⲩⲛⲕ ⲛ̀ϫⲓϫ ⲕⲁⲧⲁ ⲫⲣⲏϯ ⲉⲧⲉ ⲡⲓⲡⲣⲟⲫⲏⲧⲏⲥ ϫⲱ ⲙ̀ⲙⲟⲥ</td>
      <td><span style="color:#b00e23">(ⲙ̅ⲏ̅)</span> ⲁⲗⲗⲁ ⲙⲉⲣⲉ ⲡⲉⲧϫⲟⲥⲉ ⲟⲩⲱϩ ϩⲛ̅
      ⲧⲁⲙⲓⲟ ⲛ̅ϭⲓϫ. ⲕⲁⲧⲁ ⲑⲉ ⲉⲧⲉⲣⲉ ⲡⲉⲡⲣⲟⲫⲏⲧⲏⲥ ϫⲱ ⲙ̅ⲙⲟⲥ</td>
      <td><span style="color:#b00e23">(48)</span> But the highest was not
      dwelling in fabrics of hand, according as the prophet saith:</td>
      <td><span style="color:#b00e23">(48)</span> ἀλλʼ οὐχ ὁ ὕψιστος ἐν
      χειροποιήτοις κατοικεῖ· καθὼς ὁ προφήτης λέγει·</td>
    </tr>

    <tr>
      <td><span style="color:#b00e23">(ⲙ̅ⲑ̅)</span> ϫⲉ ⲧⲫⲉ ⲡⲉ ⲡⲁⲑⲣⲟⲛⲟⲥ ⲡⲕⲁϩⲓ ⲇⲉ
      ⲡⲉ ⲫⲙⲁ ⲛ̀ⲥⲉⲙⲛⲓ ⲛ̀ⲧⲉ ⲛⲁϭⲁⲗⲁⲩϫ ⲁϣ ⲛⲏⲓ ⲫⲏ ⲉⲧⲉⲧⲉⲛⲛⲁⲕⲟⲧϥ ⲛⲏⲓ ⲡⲉϫⲉ ⲡϭ̅ⲥ̅ ⲓⲉ ⲁϣ
      ⲡⲉ ⲫⲙⲁ ⲛ̀ⲧⲉ ⲡⲁⲙⲁⲛ̀ⲉⲙⲧⲟⲛ</td>
      <td><span style="color:#b00e23">(ⲙ̅ⲑ̅)</span> ϫⲉ ⲧⲡⲉ ⲡⲉ ⲡⲁⲑⲣⲟⲛⲟⲥ. ⲡⲕⲁϩ ⲡⲉ
      ⲡϩⲩⲡⲟⲡⲟⲇⲓⲟⲛ ⲛ̅ⲛⲁⲟⲩⲉⲣⲏⲧⲉ. ⲁϣ ⲛⲏⲓ ⲡⲉⲧⲉⲧⲛⲁⲕⲟⲧϥ̅ ⲛⲁⲓ. ⲡⲉϫⲉ ⲡϫⲟⲉⲓⲥ. ⲏ ⲁϣ ⲡⲉ
      ⲡⲁⲙⲁ ⲛ̅ⲙ̅ⲧⲟⲛ.</td>
      <td><span style="color:#b00e23">(49)</span> (The) heaven is my throne,
      but (the) earth is (the) footstool of my feet. What house (is) that which
      ye will build for me, saith the Lord, or what is (the) place of my
      resting-place?</td>
      <td><span style="color:#b00e23">(49)</span> Ὁ οὐρανός μοι θρόνος, ἡ δὲ γῆ
      ὑποπόδιον τῶν ποδῶν μου· ποῖον οἶκον οἰκοδομήσετέ μοι, λέγει κύριος, ἢ
      τίς τόπος τῆς καταπαύσεώς μου;</td>
    </tr>

    <tr>
      <td><span style="color:#b00e23">(ⲛ̅)</span> ⲙⲏ ⲧⲁϫⲓϫ ⲁⲛ ⲁⲥⲑⲁⲙⲓⲉ ⲛⲁⲓ
      ⲧⲏⲣⲟⲩ</td>
      <td><span style="color:#b00e23">(ⲛ̅)</span> ⲙⲏ ⲛ̅ⲧⲁϭⲓϫ ⲁⲛ ⲁⲥⲧⲁⲙⲓⲉ ⲛⲁⲓ
      ⲧⲏⲣⲟⲩ.</td>
      <td><span style="color:#b00e23">(50)</span> Did not my hand make all
      these things?'</td>
      <td><span style="color:#b00e23">(50)</span> οὐχὶ ἡ χείρ μου ἐποίησεν
      ταῦτα πάντα;</td>
    </tr>

    <tr>
      <td><span style="color:#b00e23">(ⲛ̅ⲁ̅)</span> ⲛⲓⲛⲁϣϯ ⲛⲁϩⲃⲓ ⲟⲩⲟϩ ⲛ̀ⲁⲧⲥⲉⲃⲓ
      ϧⲉⲛ ⲡⲟⲩⲕⲉϩⲏⲧ ⲛⲉⲙ ⲛⲟⲩⲕⲉⲙⲁϣϫ ⲛ̀ⲑⲱⲧⲉⲛ ⲛ̀ⲥⲏⲟⲩ ⲛⲓⲃⲉⲛ ⲧⲉⲧⲉⲛϯ ⲉ̀ϧⲟⲩⲛ ⲉ̀ϩⲣⲉⲛ
      ⲡⲓⲡⲛ̅ⲁ̅ ⲉⲑⲟⲩⲁⲃ ⲙ̀ⲫⲣⲏϯ ⲛ̀ⲛⲉⲧⲉⲛⲕⲉⲓⲟϯ ⲟⲩⲟϩ ⲛ̀ⲑⲱⲧⲉⲛ ϩⲱⲧⲉⲛ</td>
      <td><span style="color:#b00e23">(ⲛ̅ⲁ̅)</span> ⲛ̅ⲛⲁϣⲧ̅ⲙⲁⲕϩ ⲁⲩⲱ ⲛ̅ⲁⲧⲥⲃⲃⲉ
      ϩⲙ̅ ⲡⲉⲩϩⲏⲧ ⲙⲛ̅ ⲛⲉⲩⲙⲁⲁϫⲉ. ⲛ̅ⲧⲱⲧⲛ̅ ⲛ̅ⲟⲩⲟⲉⲓϣ ⲛⲓⲙ ⲉⲧⲉⲧⲛ̅ϯ ⲟⲩⲃⲉ ⲡⲉⲡⲛ̅ⲁ̅
      ⲉⲧⲟⲩⲁⲁⲃ ⲛ̅ⲑⲉ ⲛ̅ⲛⲉⲛⲧⲛ̅ⲉⲓⲟⲧⲉ ⲧⲁⲓ ϩⲱⲧ ⲧⲏⲩⲧⲛ̅ ⲧⲉⲧⲛ̅ϩⲉ.</td>
      <td><span style="color:#b00e23">(51)</span> [The] stiff-necked and
      uncircumcised in both their heart and their ears, ye (pron.) always
      oppose the holy spirit: as even your fathers, so (lit. and) also ye.</td>
      <td><span style="color:#b00e23">(51)</span> Σκληροτράχηλοι καὶ
      ἀπερίτμητοι καρδίαις καὶ τοῖς ὠσίν, ὑμεῖς ἀεὶ τῷ πνεύματι τῷ ἁγίῳ
      ἀντιπίπτετε, ὡς οἱ πατέρες ὑμῶν καὶ ὑμεῖς.</td>
    </tr>

    <tr>
      <td><span style="color:#b00e23">(ⲛ̅ⲃ̅)</span> ⲛⲓⲙ ⲉ̀ⲃⲟⲗ ϧⲉⲛ ⲛⲓⲡⲣⲟⲫⲏⲧⲏⲥ
      ⲉⲧⲉ ⲙ̀ⲡⲉ ⲛⲉⲧⲉⲛⲓⲟϯ ϭⲟϫⲓ ⲛ̀ⲥⲱϥ ⲟⲩⲟϩ ⲁⲩϧⲱⲧⲉⲃ ⲛ̀ⲛⲏ ⲉⲧⲁⲩⲉⲣϣⲟⲣⲡ ⲛ̀ϩⲓⲱⲓϣ
      ⲙ̀ⲡϫⲓⲛⲓ̀ ⲛ̀ⲧⲉ ⲡⲓⲑⲙⲏⲓ ⲫⲁⲓ ⲛ̀ⲑⲱⲧⲉⲛ ⲉⲧⲁⲣⲉⲧⲉⲛⲧⲏⲓϥ ⲟⲩⲟϩ ⲁⲣⲉⲧⲉⲛϧⲟⲑⲃⲉϥ</td>
      <td><span style="color:#b00e23">(ⲛ̅ⲃ̅)</span> ⲛⲓⲙ ⲛ̅ⲛⲉ ⲡⲣⲟⲫⲏⲧⲏⲥ ⲛⲉⲧⲉⲙⲡⲉ
      ⲛⲉⲧⲛ̅ⲉⲓⲟⲧⲉ ⲡⲱⲧ ⲛ̅ⲥⲱⲟⲩ ⲛ̅ⲥⲉⲙⲟⲟⲩⲧⲟⲩ. ⲛⲁⲓ ⲛ̅ⲧⲁⲩⲧⲁϣⲉⲟⲓϣ ⲙ̅ⲡⲇⲓⲕⲁⲓⲟⲥ. ϫⲉ ϥⲛⲏⲩ.
      ⲡⲁⲓ ⲛ̅ⲧⲱⲧⲛ̅ ⲧⲉⲛⲟⲩ ⲛ̅ⲧⲁⲧⲉⲧⲛ̅ϣⲱⲡⲉ ⲛⲁϥ ⲙ̅ⲡⲣⲟⲇⲟⲧⲏⲥ. ⲁⲩⲱ ⲛ̅ⲣⲉϥϩⲱⲧⲃ̅.</td>
      <td><span style="color:#b00e23">(52)</span> Which of the prophets did not
      your fathers persecute? And they killed them who before proclaimed (the)
      coming of the righteous one; this whom ye (pron.) gave (up) and ye kill
      him.</td>
      <td><span style="color:#b00e23">(52)</span> τίνα τῶν προφητῶν οὐκ ἐδίωξαν
      οἱ πατέρες ὑμῶν; καὶ ἀπέκτειναν τοὺς προκαταγγείλαντας περὶ τῆς ἐλεύσεως
      τοῦ δικαίου οὗ νῦν ὑμεῖς προδόται καὶ φονεῖς ἐγένεσθε,</td>
    </tr>

    <tr>
      <td><span style="color:#b00e23">(ⲛ̅ⲅ̅)</span> ⲛ̀ⲑⲱⲧⲉⲛ ⲁⲣⲉⲧⲉⲛϭⲓ ⲙ̀ⲡⲓⲛⲟⲙⲟⲥ
      ⲉ̀ϩⲁⲛⲑⲱϣ ⲛ̀ⲁⲅⲅⲉⲗⲟⲥ ⲙ̀ⲡⲉⲧⲉⲛⲁⲣⲉϩ ⲉ̀ⲣⲟϥ</td>
      <td><span style="color:#b00e23">(ⲛ̅ⲅ̅)</span> ⲛⲁⲓ ⲛ̅ⲧⲁⲧⲉⲧⲛ̅ϫⲓ ⲙ̅ⲡⲛⲟⲙⲟⲥ
      ⲉϩⲉⲛⲇⲓⲁⲧⲁⲅⲏ ⲛ̅ⲁⲅⲅⲉⲗⲟⲥ. ⲁⲩⲱ ⲙ̅ⲡⲉⲧⲛ̅ϩⲁⲣⲉϩ ⲉⲣⲟϥ.</td>
      <td><span style="color:#b00e23">(53)</span> Ye (pron.) receive the law as
      ordinances of angels, ye kept it not.</td>
      <td><span style="color:#b00e23">(53)</span> οἵτινες ἐλάβετε τὸν νόμον εἰς
      διαταγὰς ἀγγέλων, καὶ οὐκ ἐφυλάξατε.</td>
    </tr>

    <tr>
      <td><span style="color:#b00e23">(ⲛ̅ⲇ̅)</span> ⲛⲁⲓ ⲇⲉ ⲉⲧⲁⲩⲥⲟⲑⲙⲟⲩ ⲛⲁⲩϣⲟⲡϣⲉⲡ
      ⲙ̀ⲡⲟⲩϩⲏⲧ ⲟⲩⲟϩ ⲛⲁⲩϧⲣⲁϫⲣⲉϫ ⲛ̀ⲛⲟⲩⲛⲁϫϩⲓ ⲉ̀ϩⲣⲏⲓ ⲉ̀ϫⲱϥ</td>
      <td><span style="color:#b00e23">(ⲛ̅ⲇ̅)</span> ⲉⲩⲥⲱⲧⲙ̅ ⲇⲉ ⲉⲛⲁⲓ. ⲁⲩϭⲱⲛⲧ̅
      ⲛ̅ⲛⲉⲩϩⲏⲧ. ⲁⲩⲱ ⲁⲩϩⲣⲟϫⲣⲉϫ ⲛ̅ⲛⲉⲩⲟⲃϩⲉ ⲉϩⲟⲩⲛ ⲉⲣⲟϥ.</td>
      <td><span style="color:#b00e23">(54)</span> But having heard these
      (things) they were being cut to their heart, and they were gnashing their
      teeth upon him.</td>
      <td><span style="color:#b00e23">(54)</span> Ἀκούοντες δὲ ταῦτα διεπρίοντο
      ταῖς καρδίαις αὐτῶν καὶ ἔβρυχον τοὺς ὀδόντας ἐπʼ αὐτόν.</td>
    </tr>

    <tr>
      <td><span style="color:#b00e23">(ⲛ̅ⲉ̅)</span> ⲥⲧⲉⲫⲁⲛⲟⲥ ⲇⲉ ⲉϥⲙⲉϩ ⲉ̀ⲃⲟⲗ ϧⲉⲛ
      ⲡⲓⲡⲛ̅ⲁ̅ ⲉⲑⲟⲩⲁⲃ ⲛⲉⲙ ⲫⲛⲁϩϯ ⲁϥⲥⲟⲙⲥ ⲉ̀ϩⲣⲏⲓ ⲉ̀ⲧⲫⲉ ⲁϥⲛⲁⲩ ⲉ̀ⲡⲱⲟⲩ ⲙ̀ⲫϯ ⲟⲩⲟϩ ⲓⲏ̅ⲥ̅
      ⲉϥⲟϩⲓ ⲉ̀ⲣⲁⲧϥ ⲥⲁⲟⲩⲓⲛⲁⲙ ⲙ̀ⲫϯ</td>
      <td><span style="color:#b00e23">(ⲛ̅ⲉ̅)</span> ⲉϥϫⲏⲕ ⲉⲃⲟⲗ ⲙ̅ⲡⲛ̅ⲁ̅ ⲉϥⲟⲩⲁⲁⲃ
      ⲁϥⲉⲓⲱⲣⲙ̅ ⲉϩⲣⲁⲓ ⲉⲧⲡⲉ. ⲁϥⲛⲁⲩ ⲉⲡⲉⲟⲟⲩ ⲙ̅ⲡⲛⲟⲩⲧⲉ ⲁⲩⲱ ⲓ̅ⲥ̅ ⲉϥⲁϩⲉⲣⲁⲧϥ̅ ⲛ̅ⲥⲁⲟⲩⲛⲁⲙ
      ⲙ̅ⲡⲛⲟⲩⲧⲉ.</td>
      <td><span style="color:#b00e23">(55)</span> But Stephanos, full of the
      holy spirit and (the) faith, looked up to (the) heaven, he saw (the)
      glory of God, and Jesus standing on the right hand of God,</td>
      <td><span style="color:#b00e23">(55)</span> ὑπάρχων δὲ πλήρης πνεύματος
      ἁγίου ἀτενίσας εἰς τὸν οὐρανὸν εἶδεν δόξαν θεοῦ καὶ Ἰησοῦν ἑστῶτα ἐκ
      δεξιῶν τοῦ θεοῦ,</td>
    </tr>

    <tr>
      <td><span style="color:#b00e23">(ⲛ̅ⲋ̅)</span> ⲟⲩⲟϩ ⲡⲉϫⲁϥ ϫⲉ ϩⲏⲡⲡⲉ ϯⲛⲁⲩ
      ⲉ̀ⲛⲓⲫⲏⲟⲩⲓ ⲉⲩⲟⲩⲏⲛ ⲟⲩⲟϩ ⲡϣⲏⲣⲓ ⲙ̀ⲫⲣⲱⲙⲓ ⲉϥⲟϩⲓ ⲉ̀ⲣⲁⲧϥ ⲥⲁⲟⲩⲓⲛⲁⲙ ⲙ̀ⲫϯ</td>
      <td><span style="color:#b00e23">(ⲛ̅ⲋ̅)</span> ⲡⲉϫⲁϥ ϫⲉ ⲉⲓⲥ ϩⲏⲏⲧⲉ ϯⲛⲁⲩ
      ⲉⲙ̅ⲡⲏⲩⲉ ⲉⲩⲟⲩⲏⲛ. ⲁⲩⲱ ⲡϣⲏⲣⲉ ⲙ̅ⲡⲣⲱⲙⲉ ⲉϥⲁϩⲉⲣⲁⲧϥ̅ ⲛ̅ⲥⲁⲟⲩⲛⲁⲙ ⲙ̅ⲡⲛⲟⲩⲧⲉ.</td>
      <td><span style="color:#b00e23">(56)</span> and he said: Lo, I see the
      heavens opened, and (the) Son of (the) man standing on the right hand of
      God.'</td>
      <td><span style="color:#b00e23">(56)</span> καὶ εἶπεν· Ἰδοὺ θεωρῶ τοὺς
      οὐρανοὺς διηνοιγμένους καὶ τὸν υἱὸν τοῦ ἀνθρώπου ἐκ δεξιῶν ἑστῶτα τοῦ
      θεοῦ.</td>
    </tr>

    <tr>
      <td><span style="color:#b00e23">(ⲛ̅ⲍ̅)</span> ⲁⲩⲱϣ ⲉ̀ⲃⲟⲗ ⲧⲏⲣⲟⲩ ϧⲉⲛ ⲟⲩⲛⲓϣϯ
      ⲛ̀ⲥⲙⲏ ⲁⲩⲁⲙⲁϩⲓ ⲛ̀ⲛⲟⲩⲙⲁϣϫ ⲟⲩⲟϩ ⲁⲩϭⲟϫⲓ ⲉⲩⲥⲟⲡ ⲧⲏⲣⲟⲩ ⲉ̀ϩⲣⲏⲓ ⲉ̀ϫⲱϥ</td>
      <td><span style="color:#b00e23">(ⲛ̅ⲍ̅)</span> ⲡⲗⲁⲟⲥ ⲇⲉ ⲛ̅ⲧⲉⲣⲉϥⲥⲱⲧⲙ̅ ⲉⲛⲁⲓ
      ⲁⲩⲁϣⲕⲁⲕ ⲉⲃⲟⲗ ϩⲛ̅ ⲟⲩⲛⲟϭ ⲛ̅ⲥⲙⲏ. ⲁⲩϯⲧⲟⲟⲧⲟⲩ ⲉⲣⲛ̅ ⲛⲉⲩⲙⲁⲁϫⲉ ⲁⲩⲱ ⲁⲩϯ ⲡⲉⲩⲟⲩⲟⲓ ϩⲓ
      ⲟⲩⲥⲟⲡ ⲉϩⲣⲁⲓ ⲉϫⲱϥ.</td>
      <td><span style="color:#b00e23">(57)</span> They all cried out in a great
      voice; they stopped their ears, and they ran all together upon him;</td>
      <td><span style="color:#b00e23">(57)</span> κράξαντες δὲ φωνῇ μεγάλῃ
      συνέσχον τὰ ὦτα αὐτῶν, καὶ ὥρμησαν ὁμοθυμαδὸν ἐπʼ αὐτόν,</td>
    </tr>

    <tr>
      <td><span style="color:#b00e23">(ⲛ̅ⲏ̅)</span> ⲁⲩϩⲓⲧϥ ⲥⲁⲃⲟⲗ ⲛ̀ϯⲃⲁⲕⲓ
      ⲁⲩϩⲓⲱⲛⲓ ⲉ̀ϫⲱϥ ⲟⲩⲟϩ ⲛⲓⲙⲉⲑⲣⲉⲩ ⲁⲩⲭⲱ ⲛ̀ⲛⲟⲩϩⲃⲱⲥ ϧⲁⲣⲁⲧϥ ⲛ̀ⲟⲩϧⲉⲗϣⲓⲣⲓ ⲉ̀ⲡⲉϥⲣⲁⲛ ⲡⲉ
      ⲥⲁⲩⲗⲟⲥ</td>
      <td><span style="color:#b00e23">(ⲛ̅ⲏ̅)</span> ⲁⲩⲛⲟϫϥ̅ ⲡⲃⲟⲗ ⲛ̅ⲧⲡⲟⲗⲓⲥ
      ⲁⲩϩⲓⲱⲛⲉ ⲉⲣⲟϥ. ⲁⲩⲱ ⲙ̅ⲙⲛ̅ⲧⲣⲉ ⲁⲩⲕⲱ ⲉϩⲣⲁⲓ ⲛ̅ⲛⲉⲩϩⲟⲓⲧⲉ ϩⲁⲣⲁⲧϥ̅ ⲛ̅ⲟⲩϩⲣϣⲓⲣⲉ
      ⲉϣⲁⲩⲙⲟⲩⲧⲉ ⲉⲣⲟϥ ϫⲉ ⲥⲁⲟⲩⲗ.</td>
      <td><span style="color:#b00e23">(58)</span> they cast him outside of the
      city; they stoned him: and the witnesses laid down their garments at the
      foot of a young man, his name being Saulos.</td>
      <td><span style="color:#b00e23">(58)</span> καὶ ἐκβαλόντες ἔξω τῆς πόλεως
      ἐλιθοβόλουν. καὶ οἱ μάρτυρες ἀπέθεντο τὰ ἱμάτια αὐτῶν παρὰ τοὺς πόδας
      νεανίου καλουμένου Σαύλου.</td>
    </tr>

    <tr>
      <td><span style="color:#b00e23">(ⲛ̅ⲑ̅)</span> ⲟⲩⲟϩ ⲁⲩϩⲓⲱⲛⲓ ⲉ̀ϫⲉⲛ ⲥⲧⲉⲫⲁⲛⲟⲥ
      ⲉϥϯϩⲟ ⲉϥϫⲱ ⲙ̀ⲙⲟⲥ ϫⲉ ⲡϭ̅ⲥ̅ ⲓⲏ̅ⲥ̅ ϣⲉⲡ ⲡⲁⲡⲛ̅ⲁ̅ ⲉ̀ⲣⲟⲕ</td>
      <td><span style="color:#b00e23">(ⲛ̅ⲑ̅)</span> ⲁⲩⲱ ⲁⲩϩⲓⲱⲛⲉ ⲉⲥⲧⲉⲫⲁⲛⲟⲥ.
      ⲉϥⲉⲡⲓⲕⲁⲗⲉⲓ ⲉϥϫⲱ ⲙ̅ⲙⲟⲥ ϫⲉ ⲡϫⲟⲉⲓⲥ ⲓ̅ⲥ̅ ϣⲉⲡ ⲡⲁⲡⲛ̅ⲁ̅ ⲉⲣⲟⲕ.</td>
      <td><span style="color:#b00e23">(59)</span> And they stoned Stephanos,
      beseeching, saying: 'Lord Jesus, receive my spirit.'</td>
      <td><span style="color:#b00e23">(59)</span> καὶ ἐλιθοβόλουν τὸν Στέφανον
      ἐπικαλούμενον καὶ λέγοντα· Κύριε Ἰησοῦ, δέξαι τὸ πνεῦμά μου·</td>
    </tr>

    <tr>
      <td><span style="color:#b00e23">(ⲝ̅)</span> ⲁϥϩⲓⲧϥ ⲉ̀ϫⲉⲛ ⲛⲉϥⲕⲉⲗⲓ ⲁϥⲱϣ
      ⲉ̀ⲃⲟⲗ ϧⲉⲛ ⲟⲩⲛⲓϣϯ ⲛ̀ⲥⲙⲏ ϫⲉ ⲡϭ̅ⲥ̅ ⲛ̀ⲛⲉⲕⲉⲡ ⲡⲁⲓⲛⲟⲃⲓ ⲉ̀ⲣⲱⲟⲩ ⲫⲁⲓ ⲇⲉ ⲉⲧⲁϥϫⲟϥ
      ⲁϥⲉⲛⲕⲟⲧ</td>
      <td><span style="color:#b00e23">(ⲝ̅)</span> ⲁϥⲕⲱⲗϫ̅ ⲇⲉ ⲛ̅ⲛⲉϥⲡⲁⲧ ⲁϥⲁϣⲕⲁⲕ
      ⲉⲃⲟⲗ ϩⲛ̅ ⲟⲩⲛⲟϭ ⲛ̅ⲥⲙⲏ ϫⲉ ⲡϫⲟⲉⲓⲥ ⲙ̅ⲡⲣⲱⲡ ⲉⲣⲟⲟⲩ ⲙ̅ⲡⲉⲓⲛⲟⲃⲉ. ⲛ̅ⲧⲉⲣⲉϥϫⲉ ⲡⲁⲓ
      ⲁϥⲛ̅ⲕⲟⲧⲕ̅.</td>
      <td><span style="color:#b00e23">(60)</span> He threw himself upon his
      knees, he cried out in a great voice: Lord, thou shalt not reckon this
      sin to them.' But having said this, he slept.</td>
      <td><span style="color:#b00e23">(60)</span> θεὶς δὲ τὰ γόνατα ἔκραξεν
      φωνῇ μεγάλῃ· Κύριε, μὴ στήσῃς αὐτοῖς ταύτην τὴν ἁμαρτίαν· καὶ τοῦτο εἰπὼν
      ἐκοιμήθη.</td>
    </tr>
  </table>
</body>
</html>
