<!DOCTYPE html>
<html>
<head>
  <meta charset="utf-8">
  <title>Apocalypse</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="apocalypse">Apocalypse</h2>
  <a href="#apocalypse1">1</a> <a href="#apocalypse2">2</a> <a href=
  "#apocalypse3">3</a> <a href="#apocalypse4">4</a> <a href=
  "#apocalypse5">5</a> <a href="#apocalypse6">6</a> <a href=
  "#apocalypse7">7</a> <a href="#apocalypse8">8</a> <a href=
  "#apocalypse9">9</a> <a href="#apocalypse10">10</a> <a href=
  "#apocalypse11">11</a> <a href="#apocalypse12">12</a> <a href=
  "#apocalypse13">13</a> <a href="#apocalypse14">14</a> <a href=
  "#apocalypse15">15</a> <a href="#apocalypse16">16</a> <a href=
  "#apocalypse17">17</a> <a href="#apocalypse18">18</a> <a href=
  "#apocalypse19">19</a> <a href="#apocalypse20">20</a> <a href=
  "#apocalypse21">21</a> <a href="#apocalypse22">22</a>
  <h3 id="apocalypse1">1</h3>

  <p><span style="color:#b00e23">(1)</span> Ἀποκάλυψις Ἰησοῦ Χριστοῦ, ἣν ἔδωκεν
  αὐτῷ ὁ θεὸς δεῖξαι τοῖς δούλοις αὐτοῦ, ἃ δεῖ γενέσθαι ἐν τάχει, καὶ ἐσήμανεν
  ἀποστείλας διὰ τοῦ ἀγγέλου αὐτοῦ τῷ δούλῳ αὐτοῦ Ἰωάννῃ, <span style=
  "color:#b00e23">(2)</span> ὃς ἐμαρτύρησεν τὸν λόγον τοῦ θεοῦ καὶ τὴν
  μαρτυρίαν Ἰησοῦ Χριστοῦ, ὅσα εἶδεν. <span style="color:#b00e23">(3)</span>
  μακάριος ὁ ἀναγινώσκων καὶ οἱ ἀκούοντες τοὺς λόγους τῆς προφητείας καὶ
  τηροῦντες τὰ ἐν αὐτῇ γεγραμμένα, ὁ γὰρ καιρὸς ἐγγύς. <span style=
  "color:#b00e23">(4)</span> Ἰωάννης ταῖς ἑπτὰ ἐκκλησίαις ταῖς ἐν τῇ Ἀσίᾳ·
  χάρις ὑμῖν καὶ εἰρήνη ἀπὸ ὁ ὢν καὶ ὁ ἦν καὶ ὁ ἐρχόμενος, καὶ ἀπὸ τῶν ἑπτὰ
  πνευμάτων ἃ ἐνώπιον τοῦ θρόνου αὐτοῦ, <span style="color:#b00e23">(5)</span>
  καὶ ἀπὸ Ἰησοῦ Χριστοῦ, ὁ μάρτυς ὁ πιστός, ὁ πρωτότοκος τῶν νεκρῶν καὶ ὁ ἄρχων
  τῶν βασιλέων τῆς γῆς. Τῷ ἀγαπῶντι ἡμᾶς καὶ λύσαντι ἡμᾶς ἐκ τῶν ἁμαρτιῶν ἡμῶν
  ἐν τῷ αἵματι αὐτοῦ— <span style="color:#b00e23">(6)</span> καὶ ἐποίησεν ἡμᾶς
  βασιλείαν, ἱερεῖς τῷ θεῷ καὶ πατρὶ αὐτοῦ—αὐτῷ ἡ δόξα καὶ τὸ κράτος εἰς τοὺς
  αἰῶνας τῶν αἰώνων· ἀμήν. <span style="color:#b00e23">(7)</span> Ἰδοὺ ἔρχεται
  μετὰ τῶν νεφελῶν, καὶ ὄψεται αὐτὸν πᾶς ὀφθαλμὸς καὶ οἵτινες αὐτὸν
  ἐξεκέντησαν, καὶ κόψονται ἐπʼ αὐτὸν πᾶσαι αἱ φυλαὶ τῆς γῆς. ναί, ἀμήν.
  <span style="color:#b00e23">(8)</span> Ἐγώ εἰμι τὸ Ἄλφα καὶ τὸ Ὦ, λέγει
  κύριος, ὁ θεός, ὁ ὢν καὶ ὁ ἦν καὶ ὁ ἐρχόμενος, ὁ παντοκράτωρ. <span style=
  "color:#b00e23">(9)</span> Ἐγὼ Ἰωάννης, ὁ ἀδελφὸς ὑμῶν καὶ συγκοινωνὸς ἐν τῇ
  θλίψει καὶ βασιλείᾳ καὶ ὑπομονῇ ἐν Ἰησοῦ, ἐγενόμην ἐν τῇ νήσῳ τῇ καλουμένῃ
  Πάτμῳ διὰ τὸν λόγον τοῦ θεοῦ καὶ τὴν μαρτυρίαν Ἰησοῦ. <span style=
  "color:#b00e23">(10)</span> ἐγενόμην ἐν πνεύματι ἐν τῇ κυριακῇ ἡμέρᾳ, καὶ
  ἤκουσα ὀπίσω μου φωνὴν μεγάλην ὡς σάλπιγγος <span style=
  "color:#b00e23">(11)</span> λεγούσης· Ὃ βλέπεις γράψον εἰς βιβλίον καὶ πέμψον
  ταῖς ἑπτὰ ἐκκλησίαις, εἰς Ἔφεσον καὶ εἰς Σμύρναν καὶ εἰς Πέργαμον καὶ εἰς
  Θυάτειρα καὶ εἰς Σάρδεις καὶ εἰς Φιλαδέλφειαν καὶ εἰς Λαοδίκειαν.
  <span style="color:#b00e23">(12)</span> Καὶ ἐπέστρεψα βλέπειν τὴν φωνὴν ἥτις
  ἐλάλει μετʼ ἐμοῦ· καὶ ἐπιστρέψας εἶδον ἑπτὰ λυχνίας χρυσᾶς, <span style=
  "color:#b00e23">(13)</span> καὶ ἐν μέσῳ τῶν λυχνιῶν ὅμοιον υἱὸν ἀνθρώπου,
  ἐνδεδυμένον ποδήρη καὶ περιεζωσμένον πρὸς τοῖς μαστοῖς ζώνην χρυσᾶν·
  <span style="color:#b00e23">(14)</span> ἡ δὲ κεφαλὴ αὐτοῦ καὶ αἱ τρίχες
  λευκαὶ ὡς ἔριον λευκόν, ὡς χιών, καὶ οἱ ὀφθαλμοὶ αὐτοῦ ὡς φλὸξ πυρός,
  <span style="color:#b00e23">(15)</span> καὶ οἱ πόδες αὐτοῦ ὅμοιοι
  χαλκολιβάνῳ, ὡς ἐν καμίνῳ πεπυρωμένης, καὶ ἡ φωνὴ αὐτοῦ ὡς φωνὴ ὑδάτων
  πολλῶν, <span style="color:#b00e23">(16)</span> καὶ ἔχων ἐν τῇ δεξιᾷ χειρὶ
  αὐτοῦ ἀστέρας ἑπτά, καὶ ἐκ τοῦ στόματος αὐτοῦ ῥομφαία δίστομος ὀξεῖα
  ἐκπορευομένη, καὶ ἡ ὄψις αὐτοῦ ὡς ὁ ἥλιος φαίνει ἐν τῇ δυνάμει αὐτοῦ.
  <span style="color:#b00e23">(17)</span> Καὶ ὅτε εἶδον αὐτόν, ἔπεσα πρὸς τοὺς
  πόδας αὐτοῦ ὡς νεκρός· καὶ ἔθηκεν τὴν δεξιὰν αὐτοῦ ἐπʼ ἐμὲ λέγων· Μὴ φοβοῦ·
  ἐγώ εἰμι ὁ πρῶτος καὶ ὁ ἔσχατος, <span style="color:#b00e23">(18)</span> καὶ
  ὁ ζῶν—καὶ ἐγενόμην νεκρὸς καὶ ἰδοὺ ζῶν εἰμι εἰς τοὺς αἰῶνας τῶν αἰώνων—καὶ
  ἔχω τὰς κλεῖς τοῦ θανάτου καὶ τοῦ ᾅδου. <span style=
  "color:#b00e23">(19)</span> γράψον οὖν ἃ εἶδες καὶ ἃ εἰσὶν καὶ ἃ μέλλει
  γίνεσθαι μετὰ ταῦτα. <span style="color:#b00e23">(20)</span> τὸ μυστήριον τῶν
  ἑπτὰ ἀστέρων οὓς εἶδες ἐπὶ τῆς δεξιᾶς μου, καὶ τὰς ἑπτὰ λυχνίας τὰς χρυσᾶς·
  οἱ ἑπτὰ ἀστέρες ἄγγελοι τῶν ἑπτὰ ἐκκλησιῶν εἰσίν, καὶ αἱ λυχνίαι αἱ ἑπτὰ ἑπτὰ
  ἐκκλησίαι εἰσίν.</p>

  <h3 id="apocalypse2">2</h3>

  <p><span style="color:#b00e23">(1)</span> Τῷ ἀγγέλῳ τῆς ἐν Ἐφέσῳ ἐκκλησίας
  γράψον· Τάδε λέγει ὁ κρατῶν τοὺς ἑπτὰ ἀστέρας ἐν τῇ δεξιᾷ αὐτοῦ, ὁ περιπατῶν
  ἐν μέσῳ τῶν ἑπτὰ λυχνιῶν τῶν χρυσῶν· <span style="color:#b00e23">(2)</span>
  Οἶδα τὰ ἔργα σου, καὶ τὸν κόπον καὶ τὴν ὑπομονήν σου, καὶ ὅτι οὐ δύνῃ
  βαστάσαι κακούς, καὶ ἐπείρασας τοὺς λέγοντας ἑαυτοὺς ἀποστόλους, καὶ οὐκ
  εἰσίν, καὶ εὗρες αὐτοὺς ψευδεῖς· <span style="color:#b00e23">(3)</span> καὶ
  ὑπομονὴν ἔχεις, καὶ ἐβάστασας διὰ τὸ ὄνομά μου, καὶ οὐ κεκοπίακες.
  <span style="color:#b00e23">(4)</span> ἀλλὰ ἔχω κατὰ σοῦ ὅτι τὴν ἀγάπην σου
  τὴν πρώτην ἀφῆκες. <span style="color:#b00e23">(5)</span> μνημόνευε οὖν πόθεν
  πέπτωκας, καὶ μετανόησον καὶ τὰ πρῶτα ἔργα ποίησον· εἰ δὲ μή, ἔρχομαί σοι,
  καὶ κινήσω τὴν λυχνίαν σου ἐκ τοῦ τόπου αὐτῆς, ἐὰν μὴ μετανοήσῃς.
  <span style="color:#b00e23">(6)</span> ἀλλὰ τοῦτο ἔχεις ὅτι μισεῖς τὰ ἔργα
  τῶν Νικολαϊτῶν, ἃ κἀγὼ μισῶ. <span style="color:#b00e23">(7)</span> ὁ ἔχων
  οὖς ἀκουσάτω τί τὸ πνεῦμα λέγει ταῖς ἐκκλησίαις. τῷ νικῶντι δώσω αὐτῷ φαγεῖν
  ἐκ τοῦ ξύλου τῆς ζωῆς, ὅ ἐστιν ἐν τῷ παραδείσῳ τοῦ θεοῦ. <span style=
  "color:#b00e23">(8)</span> Καὶ τῷ ἀγγέλῳ τῆς ἐν Σμύρνῃ ἐκκλησίας γράψον· Τάδε
  λέγει ὁ πρῶτος καὶ ὁ ἔσχατος, ὃς ἐγένετο νεκρὸς καὶ ἔζησεν· <span style=
  "color:#b00e23">(9)</span> Οἶδά σου τὴν θλῖψιν καὶ τὴν πτωχείαν, ἀλλὰ
  πλούσιος εἶ, καὶ τὴν βλασφημίαν ἐκ τῶν λεγόντων Ἰουδαίους εἶναι ἑαυτούς, καὶ
  οὐκ εἰσίν, ἀλλὰ συναγωγὴ τοῦ Σατανᾶ. <span style="color:#b00e23">(10)</span>
  μηδὲν φοβοῦ ἃ μέλλεις πάσχειν. ἰδοὺ μέλλει βάλλειν ὁ διάβολος ἐξ ὑμῶν εἰς
  φυλακὴν ἵνα πειρασθῆτε, καὶ ἕξετε θλῖψιν ἡμερῶν δέκα. γίνου πιστὸς ἄχρι
  θανάτου, καὶ δώσω σοι τὸν στέφανον τῆς ζωῆς. <span style=
  "color:#b00e23">(11)</span> ὁ ἔχων οὖς ἀκουσάτω τί τὸ πνεῦμα λέγει ταῖς
  ἐκκλησίαις. ὁ νικῶν οὐ μὴ ἀδικηθῇ ἐκ τοῦ θανάτου τοῦ δευτέρου. <span style=
  "color:#b00e23">(12)</span> Καὶ τῷ ἀγγέλῳ τῆς ἐν Περγάμῳ ἐκκλησίας γράψον·
  Τάδε λέγει ὁ ἔχων τὴν ῥομφαίαν τὴν δίστομον τὴν ὀξεῖαν· <span style=
  "color:#b00e23">(13)</span> Οἶδα ποῦ κατοικεῖς, ὅπου ὁ θρόνος τοῦ Σατανᾶ, καὶ
  κρατεῖς τὸ ὄνομά μου, καὶ οὐκ ἠρνήσω τὴν πίστιν μου καὶ ἐν ταῖς ἡμέραις
  Ἀντιπᾶς, ὁ μάρτυς μου, ὁ πιστός μου, ὃς ἀπεκτάνθη παρʼ ὑμῖν, ὅπου ὁ Σατανᾶς
  κατοικεῖ. <span style="color:#b00e23">(14)</span> ἀλλὰ ἔχω κατὰ σοῦ ὀλίγα,
  ὅτι ἔχεις ἐκεῖ κρατοῦντας τὴν διδαχὴν Βαλαάμ, ὃς ἐδίδασκεν τῷ Βαλὰκ βαλεῖν
  σκάνδαλον ἐνώπιον τῶν υἱῶν Ἰσραήλ, φαγεῖν εἰδωλόθυτα καὶ πορνεῦσαι·
  <span style="color:#b00e23">(15)</span> οὕτως ἔχεις καὶ σὺ κρατοῦντας τὴν
  διδαχὴν Νικολαϊτῶν ὁμοίως. <span style="color:#b00e23">(16)</span> μετανόησον
  οὖν· εἰ δὲ μή, ἔρχομαί σοι ταχύ, καὶ πολεμήσω μετʼ αὐτῶν ἐν τῇ ῥομφαίᾳ τοῦ
  στόματός μου. <span style="color:#b00e23">(17)</span> ὁ ἔχων οὖς ἀκουσάτω τί
  τὸ πνεῦμα λέγει ταῖς ἐκκλησίαις. τῷ νικῶντι δώσω αὐτῷ τοῦ μάννα τοῦ
  κεκρυμμένου, καὶ δώσω αὐτῷ ψῆφον λευκήν, καὶ ἐπὶ τὴν ψῆφον ὄνομα καινὸν
  γεγραμμένον ὃ οὐδεὶς οἶδεν εἰ μὴ ὁ λαμβάνων. <span style=
  "color:#b00e23">(18)</span> Καὶ τῷ ἀγγέλῳ τῆς ἐν Θυατείροις ἐκκλησίας γράψον·
  Τάδε λέγει ὁ υἱὸς τοῦ θεοῦ, ὁ ἔχων τοὺς ὀφθαλμοὺς αὐτοῦ ὡς φλόγα πυρός, καὶ
  οἱ πόδες αὐτοῦ ὅμοιοι χαλκολιβάνῳ· <span style="color:#b00e23">(19)</span>
  Οἶδά σου τὰ ἔργα, καὶ τὴν ἀγάπην καὶ τὴν πίστιν καὶ τὴν διακονίαν καὶ τὴν
  ὑπομονήν σου, καὶ τὰ ἔργα σου τὰ ἔσχατα πλείονα τῶν πρώτων. <span style=
  "color:#b00e23">(20)</span> ἀλλὰ ἔχω κατὰ σοῦ ὅτι ἀφεῖς τὴν γυναῖκα Ἰεζάβελ,
  ἡ λέγουσα ἑαυτὴν προφῆτιν, καὶ διδάσκει καὶ πλανᾷ τοὺς ἐμοὺς δούλους
  πορνεῦσαι καὶ φαγεῖν εἰδωλόθυτα. <span style="color:#b00e23">(21)</span> καὶ
  ἔδωκα αὐτῇ χρόνον ἵνα μετανοήσῃ, καὶ οὐ θέλει μετανοῆσαι ἐκ τῆς πορνείας
  αὐτῆς. <span style="color:#b00e23">(22)</span> ἰδοὺ βάλλω αὐτὴν εἰς κλίνην,
  καὶ τοὺς μοιχεύοντας μετʼ αὐτῆς εἰς θλῖψιν μεγάλην, ἐὰν μὴ μετανοήσωσιν ἐκ
  τῶν ἔργων αὐτῆς· <span style="color:#b00e23">(23)</span> καὶ τὰ τέκνα αὐτῆς
  ἀποκτενῶ ἐν θανάτῳ· καὶ γνώσονται πᾶσαι αἱ ἐκκλησίαι ὅτι ἐγώ εἰμι ὁ ἐραυνῶν
  νεφροὺς καὶ καρδίας, καὶ δώσω ὑμῖν ἑκάστῳ κατὰ τὰ ἔργα ὑμῶν. <span style=
  "color:#b00e23">(24)</span> ὑμῖν δὲ λέγω τοῖς λοιποῖς τοῖς ἐν Θυατείροις,
  ὅσοι οὐκ ἔχουσιν τὴν διδαχὴν ταύτην, οἵτινες οὐκ ἔγνωσαν τὰ βαθέα τοῦ Σατανᾶ,
  ὡς λέγουσιν, οὐ βάλλω ἐφʼ ὑμᾶς ἄλλο βάρος· <span style=
  "color:#b00e23">(25)</span> πλὴν ὃ ἔχετε κρατήσατε ἄχρι οὗ ἂν ἥξω.
  <span style="color:#b00e23">(26)</span> καὶ ὁ νικῶν καὶ ὁ τηρῶν ἄχρι τέλους
  τὰ ἔργα μου, δώσω αὐτῷ ἐξουσίαν ἐπὶ τῶν ἐθνῶν, <span style=
  "color:#b00e23">(27)</span> καὶ ποιμανεῖ αὐτοὺς ἐν ῥάβδῳ σιδηρᾷ ὡς τὰ σκεύη
  τὰ κεραμικὰ συντρίβεται, <span style="color:#b00e23">(28)</span> ὡς κἀγὼ
  εἴληφα παρὰ τοῦ πατρός μου, καὶ δώσω αὐτῷ τὸν ἀστέρα τὸν πρωϊνόν.
  <span style="color:#b00e23">(29)</span> ὁ ἔχων οὖς ἀκουσάτω τί τὸ πνεῦμα
  λέγει ταῖς ἐκκλησίαις.</p>

  <h3 id="apocalypse3">3</h3>

  <p><span style="color:#b00e23">(1)</span> Καὶ τῷ ἀγγέλῳ τῆς ἐν Σάρδεσιν
  ἐκκλησίας γράψον· Τάδε λέγει ὁ ἔχων τὰ ἑπτὰ πνεύματα τοῦ θεοῦ καὶ τοὺς ἑπτὰ
  ἀστέρας· Οἶδά σου τὰ ἔργα, ὅτι ὄνομα ἔχεις ὅτι ζῇς, καὶ νεκρὸς εἶ.
  <span style="color:#b00e23">(2)</span> γίνου γρηγορῶν, καὶ στήρισον τὰ λοιπὰ
  ἃ ἔμελλον ἀποθανεῖν, οὐ γὰρ εὕρηκά σου τὰ ἔργα πεπληρωμένα ἐνώπιον τοῦ θεοῦ
  μου· <span style="color:#b00e23">(3)</span> μνημόνευε οὖν πῶς εἴληφας καὶ
  ἤκουσας καὶ τήρει, καὶ μετανόησον· ἐὰν οὖν μὴ γρηγορήσῃς, ἥξω ὡς κλέπτης, καὶ
  οὐ μὴ γνῷς ποίαν ὥραν ἥξω ἐπὶ σέ· <span style="color:#b00e23">(4)</span> ἀλλὰ
  ἔχεις ὀλίγα ὀνόματα ἐν Σάρδεσιν ἃ οὐκ ἐμόλυναν τὰ ἱμάτια αὐτῶν, καὶ
  περιπατήσουσιν μετʼ ἐμοῦ ἐν λευκοῖς, ὅτι ἄξιοί εἰσιν. <span style=
  "color:#b00e23">(5)</span> ὁ νικῶν οὕτως περιβαλεῖται ἐν ἱματίοις λευκοῖς,
  καὶ οὐ μὴ ἐξαλείψω τὸ ὄνομα αὐτοῦ ἐκ τῆς βίβλου τῆς ζωῆς, καὶ ὁμολογήσω τὸ
  ὄνομα αὐτοῦ ἐνώπιον τοῦ πατρός μου καὶ ἐνώπιον τῶν ἀγγέλων αὐτοῦ.
  <span style="color:#b00e23">(6)</span> ὁ ἔχων οὖς ἀκουσάτω τί τὸ πνεῦμα λέγει
  ταῖς ἐκκλησίαις. <span style="color:#b00e23">(7)</span> Καὶ τῷ ἀγγέλῳ τῆς ἐν
  Φιλαδελφείᾳ ἐκκλησίας γράψον· Τάδε λέγει ὁ ἅγιος, ὁ ἀληθινός, ὁ ἔχων τὴν
  κλεῖν Δαυίδ, ὁ ἀνοίγων καὶ οὐδεὶς κλείσει, καὶ κλείων καὶ οὐδεὶς ἀνοίγει·
  <span style="color:#b00e23">(8)</span> Οἶδά σου τὰ ἔργα—ἰδοὺ δέδωκα ἐνώπιόν
  σου θύραν ἠνεῳγμένην, ἣν οὐδεὶς δύναται κλεῖσαι αὐτήν—ὅτι μικρὰν ἔχεις
  δύναμιν, καὶ ἐτήρησάς μου τὸν λόγον, καὶ οὐκ ἠρνήσω τὸ ὄνομά μου.
  <span style="color:#b00e23">(9)</span> ἰδοὺ διδῶ ἐκ τῆς συναγωγῆς τοῦ Σατανᾶ,
  τῶν λεγόντων ἑαυτοὺς Ἰουδαίους εἶναι, καὶ οὐκ εἰσὶν ἀλλὰ ψεύδονται—ἰδοὺ
  ποιήσω αὐτοὺς ἵνα ἥξουσιν καὶ προσκυνήσουσιν ἐνώπιον τῶν ποδῶν σου, καὶ
  γνῶσιν ὅτι ἐγὼ ἠγάπησά σε. <span style="color:#b00e23">(10)</span> ὅτι
  ἐτήρησας τὸν λόγον τῆς ὑπομονῆς μου, κἀγώ σε τηρήσω ἐκ τῆς ὥρας τοῦ πειρασμοῦ
  τῆς μελλούσης ἔρχεσθαι ἐπὶ τῆς οἰκουμένης ὅλης, πειράσαι τοὺς κατοικοῦντας
  ἐπὶ τῆς γῆς. <span style="color:#b00e23">(11)</span> ἔρχομαι ταχύ· κράτει ὃ
  ἔχεις, ἵνα μηδεὶς λάβῃ τὸν στέφανόν σου. <span style=
  "color:#b00e23">(12)</span> ὁ νικῶν ποιήσω αὐτὸν στῦλον ἐν τῷ ναῷ τοῦ θεοῦ
  μου, καὶ ἔξω οὐ μὴ ἐξέλθῃ ἔτι, καὶ γράψω ἐπʼ αὐτὸν τὸ ὄνομα τοῦ θεοῦ μου καὶ
  τὸ ὄνομα τῆς πόλεως τοῦ θεοῦ μου, τῆς καινῆς Ἰερουσαλήμ, ἡ καταβαίνουσα ἐκ
  τοῦ οὐρανοῦ ἀπὸ τοῦ θεοῦ μου, καὶ τὸ ὄνομά μου τὸ καινόν. <span style=
  "color:#b00e23">(13)</span> ὁ ἔχων οὖς ἀκουσάτω τί τὸ πνεῦμα λέγει ταῖς
  ἐκκλησίαις. <span style="color:#b00e23">(14)</span> Καὶ τῷ ἀγγέλῳ τῆς ἐν
  Λαοδικείᾳ ἐκκλησίας γράψον· Τάδε λέγει ὁ Ἀμήν, ὁ μάρτυς ὁ πιστὸς καὶ
  ἀληθινός, ἡ ἀρχὴ τῆς κτίσεως τοῦ θεοῦ· <span style=
  "color:#b00e23">(15)</span> Οἶδά σου τὰ ἔργα, ὅτι οὔτε ψυχρὸς εἶ οὔτε ζεστός.
  ὄφελον ψυχρὸς ἦς ἢ ζεστός. <span style="color:#b00e23">(16)</span> οὕτως, ὅτι
  χλιαρὸς εἶ καὶ οὔτε ζεστὸς οὔτε ψυχρός, μέλλω σε ἐμέσαι ἐκ τοῦ στόματός μου.
  <span style="color:#b00e23">(17)</span> ὅτι λέγεις ὅτι Πλούσιός εἰμι καὶ
  πεπλούτηκα καὶ οὐδὲν χρείαν ἔχω, καὶ οὐκ οἶδας ὅτι σὺ εἶ ὁ ταλαίπωρος καὶ
  ἐλεεινὸς καὶ πτωχὸς καὶ τυφλὸς καὶ γυμνός, <span style=
  "color:#b00e23">(18)</span> συμβουλεύω σοι ἀγοράσαι παρʼ ἐμοῦ χρυσίον
  πεπυρωμένον ἐκ πυρὸς ἵνα πλουτήσῃς, καὶ ἱμάτια λευκὰ ἵνα περιβάλῃ καὶ μὴ
  φανερωθῇ ἡ αἰσχύνη τῆς γυμνότητός σου, καὶ κολλούριον ἐγχρῖσαι τοὺς ὀφθαλμούς
  σου ἵνα βλέπῃς. <span style="color:#b00e23">(19)</span> ἐγὼ ὅσους ἐὰν φιλῶ
  ἐλέγχω καὶ παιδεύω· ζήλευε οὖν καὶ μετανόησον. <span style=
  "color:#b00e23">(20)</span> ἰδοὺ ἕστηκα ἐπὶ τὴν θύραν καὶ κρούω· ἐάν τις
  ἀκούσῃ τῆς φωνῆς μου καὶ ἀνοίξῃ τὴν θύραν, καὶ εἰσελεύσομαι πρὸς αὐτὸν καὶ
  δειπνήσω μετʼ αὐτοῦ καὶ αὐτὸς μετʼ ἐμοῦ. <span style=
  "color:#b00e23">(21)</span> ὁ νικῶν δώσω αὐτῷ καθίσαι μετʼ ἐμοῦ ἐν τῷ θρόνῳ
  μου, ὡς κἀγὼ ἐνίκησα καὶ ἐκάθισα μετὰ τοῦ πατρός μου ἐν τῷ θρόνῳ αὐτοῦ.
  <span style="color:#b00e23">(22)</span> ὁ ἔχων οὖς ἀκουσάτω τί τὸ πνεῦμα
  λέγει ταῖς ἐκκλησίαις.</p>

  <h3 id="apocalypse4">4</h3>

  <p><span style="color:#b00e23">(1)</span> Μετὰ ταῦτα εἶδον, καὶ ἰδοὺ θύρα
  ἠνεῳγμένη ἐν τῷ οὐρανῷ, καὶ ἡ φωνὴ ἡ πρώτη ἣν ἤκουσα ὡς σάλπιγγος λαλούσης
  μετʼ ἐμοῦ, λέγων· Ἀνάβα ὧδε, καὶ δείξω σοι ἃ δεῖ γενέσθαι. μετὰ ταῦτα
  <span style="color:#b00e23">(2)</span> εὐθέως ἐγενόμην ἐν πνεύματι· καὶ ἰδοὺ
  θρόνος ἔκειτο ἐν τῷ οὐρανῷ, καὶ ἐπὶ τὸν θρόνον καθήμενος, <span style=
  "color:#b00e23">(3)</span> καὶ ὁ καθήμενος ὅμοιος ὁράσει λίθῳ ἰάσπιδι καὶ
  σαρδίῳ, καὶ ἶρις κυκλόθεν τοῦ θρόνου ὅμοιος ὁράσει σμαραγδίνῳ. <span style=
  "color:#b00e23">(4)</span> καὶ κυκλόθεν τοῦ θρόνου θρόνοι εἴκοσι τέσσαρες,
  καὶ ἐπὶ τοὺς θρόνους εἴκοσι τέσσαρας πρεσβυτέρους καθημένους περιβεβλημένους
  ἐν ἱματίοις λευκοῖς, καὶ ἐπὶ τὰς κεφαλὰς αὐτῶν στεφάνους χρυσοῦς.
  <span style="color:#b00e23">(5)</span> καὶ ἐκ τοῦ θρόνου ἐκπορεύονται
  ἀστραπαὶ καὶ φωναὶ καὶ βρονταί· καὶ ἑπτὰ λαμπάδες πυρὸς καιόμεναι ἐνώπιον τοῦ
  θρόνου, ἅ εἰσιν τὰ ἑπτὰ πνεύματα τοῦ θεοῦ, <span style=
  "color:#b00e23">(6)</span> καὶ ἐνώπιον τοῦ θρόνου ὡς θάλασσα ὑαλίνη ὁμοία
  κρυστάλλῳ. <span style="color:#b00e23">(7)</span> καὶ τὸ ζῷον τὸ πρῶτον
  ὅμοιον λέοντι, καὶ τὸ δεύτερον ζῷον ὅμοιον μόσχῳ, καὶ τὸ τρίτον ζῷον ἔχων τὸ
  πρόσωπον ὡς ἀνθρώπου, καὶ τὸ τέταρτον ζῷον ὅμοιον ἀετῷ πετομένῳ· <span style=
  "color:#b00e23">(8)</span> καὶ τὰ τέσσαρα ζῷα, ἓν καθʼ ἓν αὐτῶν ἔχων ἀνὰ
  πτέρυγας ἕξ, κυκλόθεν καὶ ἔσωθεν γέμουσιν ὀφθαλμῶν· καὶ ἀνάπαυσιν οὐκ ἔχουσιν
  ἡμέρας καὶ νυκτὸς λέγοντες· Ἅγιος ἅγιος ἅγιος κύριος, ὁ θεός, ὁ παντοκράτωρ,
  ὁ ἦν καὶ ὁ ὢν καὶ ὁ ἐρχόμενος. <span style="color:#b00e23">(9)</span> καὶ
  ὅταν δώσουσιν τὰ ζῷα δόξαν καὶ τιμὴν καὶ εὐχαριστίαν τῷ καθημένῳ ἐπὶ τῷ
  θρόνῳ, τῷ ζῶντι εἰς τοὺς αἰῶνας τῶν αἰώνων, <span style=
  "color:#b00e23">(10)</span> πεσοῦνται οἱ εἴκοσι τέσσαρες πρεσβύτεροι ἐνώπιον
  τοῦ καθημένου ἐπὶ τοῦ θρόνου, καὶ προσκυνήσουσιν τῷ ζῶντι εἰς τοὺς αἰῶνας τῶν
  αἰώνων, καὶ βαλοῦσιν τοὺς στεφάνους αὐτῶν ἐνώπιον τοῦ θρόνου, λέγοντες·
  <span style="color:#b00e23">(11)</span> Ἄξιος εἶ, ὁ κύριος καὶ ὁ θεὸς ἡμῶν,
  λαβεῖν τὴν δόξαν καὶ τὴν τιμὴν καὶ τὴν δύναμιν, ὅτι σὺ ἔκτισας τὰ πάντα, καὶ
  διὰ τὸ θέλημά σου ἦσαν καὶ ἐκτίσθησαν.</p>

  <h3 id="apocalypse5">5</h3>

  <p><span style="color:#b00e23">(1)</span> Καὶ εἶδον ἐπὶ τὴν δεξιὰν τοῦ
  καθημένου ἐπὶ τοῦ θρόνου βιβλίον γεγραμμένον ἔσωθεν καὶ ὄπισθεν,
  κατεσφραγισμένον σφραγῖσιν ἑπτά. <span style="color:#b00e23">(2)</span> καὶ
  εἶδον ἄγγελον ἰσχυρὸν κηρύσσοντα ἐν φωνῇ μεγάλῃ· Τίς ἄξιος ἀνοῖξαι τὸ βιβλίον
  καὶ λῦσαι τὰς σφραγῖδας αὐτοῦ; <span style="color:#b00e23">(3)</span> καὶ
  οὐδεὶς ἐδύνατο ἐν τῷ οὐρανῷ οὐδὲ ἐπὶ τῆς γῆς οὐδὲ ὑποκάτω τῆς γῆς ἀνοῖξαι τὸ
  βιβλίον οὔτε βλέπειν αὐτό. <span style="color:#b00e23">(4)</span> καὶ ἐγὼ
  ἔκλαιον πολὺ ὅτι οὐδεὶς ἄξιος εὑρέθη ἀνοῖξαι τὸ βιβλίον οὔτε βλέπειν αὐτό·
  <span style="color:#b00e23">(5)</span> καὶ εἷς ἐκ τῶν πρεσβυτέρων λέγει μοι·
  Μὴ κλαῖε· ἰδοὺ ἐνίκησεν ὁ λέων ὁ ἐκ τῆς φυλῆς Ἰούδα, ἡ ῥίζα Δαυίδ, ἀνοῖξαι τὸ
  βιβλίον καὶ τὰς ἑπτὰ σφραγῖδας αὐτοῦ. <span style="color:#b00e23">(6)</span>
  Καὶ εἶδον ἐν μέσῳ τοῦ θρόνου καὶ τῶν τεσσάρων ζῴων καὶ ἐν μέσῳ τῶν
  πρεσβυτέρων ἀρνίον ἑστηκὸς ὡς ἐσφαγμένον, ἔχων κέρατα ἑπτὰ καὶ ὀφθαλμοὺς
  ἑπτά, οἵ εἰσιν τὰ ἑπτὰ πνεύματα τοῦ θεοῦ, ἀπεσταλμένοι εἰς πᾶσαν τὴν γῆν.
  <span style="color:#b00e23">(7)</span> καὶ ἦλθεν καὶ εἴληφεν ἐκ τῆς δεξιᾶς
  τοῦ καθημένου ἐπὶ τοῦ θρόνου. <span style="color:#b00e23">(8)</span> καὶ ὅτε
  ἔλαβεν τὸ βιβλίον, τὰ τέσσαρα ζῷα καὶ οἱ εἴκοσι τέσσαρες πρεσβύτεροι ἔπεσαν
  ἐνώπιον τοῦ ἀρνίου, ἔχοντες ἕκαστος κιθάραν καὶ φιάλας χρυσᾶς γεμούσας
  θυμιαμάτων, αἵ εἰσιν αἱ προσευχαὶ τῶν ἁγίων· <span style=
  "color:#b00e23">(9)</span> καὶ ᾄδουσιν ᾠδὴν καινὴν λέγοντες· Ἄξιος εἶ λαβεῖν
  τὸ βιβλίον καὶ ἀνοῖξαι τὰς σφραγῖδας αὐτοῦ, ὅτι ἐσφάγης καὶ ἠγόρασας τῷ θεῷ
  ἐν τῷ αἵματί σου ἐκ πάσης φυλῆς καὶ γλώσσης καὶ λαοῦ καὶ ἔθνους, <span style=
  "color:#b00e23">(10)</span> καὶ ἐποίησας αὐτοὺς τῷ θεῷ ἡμῶν βασιλείαν καὶ
  ἱερεῖς, καὶ βασιλεύουσιν ἐπὶ τῆς γῆς. <span style="color:#b00e23">(11)</span>
  Καὶ εἶδον, καὶ ἤκουσα φωνὴν ἀγγέλων πολλῶν κύκλῳ τοῦ θρόνου καὶ τῶν ζῴων καὶ
  τῶν πρεσβυτέρων, καὶ ἦν ὁ ἀριθμὸς αὐτῶν μυριάδες μυριάδων καὶ χιλιάδες
  χιλιάδων, <span style="color:#b00e23">(12)</span> λέγοντες φωνῇ μεγάλῃ· Ἄξιόν
  ἐστιν τὸ ἀρνίον τὸ ἐσφαγμένον λαβεῖν τὴν δύναμιν καὶ πλοῦτον καὶ σοφίαν καὶ
  ἰσχὺν καὶ τιμὴν καὶ δόξαν καὶ εὐλογίαν. <span style=
  "color:#b00e23">(13)</span> καὶ πᾶν κτίσμα ὃ ἐν τῷ οὐρανῷ καὶ ἐπὶ τῆς γῆς καὶ
  ὑποκάτω τῆς γῆς καὶ ἐπὶ τῆς θαλάσσης, καὶ τὰ ἐν αὐτοῖς πάντα, ἤκουσα
  λέγοντας· Τῷ καθημένῳ ἐπὶ τῷ θρόνῳ καὶ τῷ ἀρνίῳ ἡ εὐλογία καὶ ἡ τιμὴ καὶ ἡ
  δόξα καὶ τὸ κράτος εἰς τοὺς αἰῶνας τῶν αἰώνων. <span style=
  "color:#b00e23">(14)</span> καὶ τὰ τέσσαρα ζῷα ἔλεγον· Ἀμήν. καὶ οἱ
  πρεσβύτεροι ἔπεσαν καὶ προσεκύνησαν.</p>

  <h3 id="apocalypse6">6</h3>

  <p><span style="color:#b00e23">(1)</span> Καὶ εἶδον ὅτε ἤνοιξεν τὸ ἀρνίον
  μίαν ἐκ τῶν ἑπτὰ σφραγίδων, καὶ ἤκουσα ἑνὸς ἐκ τῶν τεσσάρων ζῴων λέγοντος ὡς
  φωνῇ βροντῆς· Ἔρχου. <span style="color:#b00e23">(2)</span> καὶ εἶδον, καὶ
  ἰδοὺ ἵππος λευκός, καὶ ὁ καθήμενος ἐπʼ αὐτὸν ἔχων τόξον, καὶ ἐδόθη αὐτῷ
  στέφανος, καὶ ἐξῆλθεν νικῶν καὶ ἵνα νικήσῃ. <span style=
  "color:#b00e23">(3)</span> Καὶ ὅτε ἤνοιξεν τὴν σφραγῖδα τὴν δευτέραν, ἤκουσα
  τοῦ δευτέρου ζῴου λέγοντος· Ἔρχου. <span style="color:#b00e23">(4)</span> καὶ
  ἐξῆλθεν ἄλλος ἵππος πυρρός, καὶ τῷ καθημένῳ ἐπʼ αὐτὸν ἐδόθη αὐτῷ λαβεῖν τὴν
  εἰρήνην ἐκ τῆς γῆς καὶ ἵνα ἀλλήλους σφάξουσιν, καὶ ἐδόθη αὐτῷ μάχαιρα μεγάλη.
  <span style="color:#b00e23">(5)</span> Καὶ ὅτε ἤνοιξε τὴν σφραγῖδα τὴν
  τρίτην, ἤκουσα τοῦ τρίτου ζῴου λέγοντος· Ἔρχου. καὶ εἶδον, καὶ ἰδοὺ ἵππος
  μέλας, καὶ ὁ καθήμενος ἐπʼ αὐτὸν ἔχων ζυγὸν ἐν τῇ χειρὶ αὐτοῦ. <span style=
  "color:#b00e23">(6)</span> καὶ ἤκουσα ὡς φωνὴν ἐν μέσῳ τῶν τεσσάρων ζῴων
  λέγουσαν· Χοῖνιξ σίτου δηναρίου, καὶ τρεῖς χοίνικες κριθῶν δηναρίου· καὶ τὸ
  ἔλαιον καὶ τὸν οἶνον μὴ ἀδικήσῃς. <span style="color:#b00e23">(7)</span> Καὶ
  ὅτε ἤνοιξεν τὴν σφραγῖδα τὴν τετάρτην, ἤκουσα φωνὴν τοῦ τετάρτου ζῴου
  λέγοντος· Ἔρχου. <span style="color:#b00e23">(8)</span> καὶ εἶδον, καὶ ἰδοὺ
  ἵππος χλωρός, καὶ ὁ καθήμενος ἐπάνω αὐτοῦ ὄνομα αὐτῷ ὁ Θάνατος, καὶ ὁ ᾅδης
  ἠκολούθει μετʼ αὐτοῦ, καὶ ἐδόθη αὐτοῖς ἐξουσία ἐπὶ τὸ τέταρτον τῆς γῆς,
  ἀποκτεῖναι ἐν ῥομφαίᾳ καὶ ἐν λιμῷ καὶ ἐν θανάτῳ καὶ ὑπὸ τῶν θηρίων τῆς γῆς.
  <span style="color:#b00e23">(9)</span> Καὶ ὅτε ἤνοιξεν τὴν πέμπτην σφραγῖδα,
  εἶδον ὑποκάτω τοῦ θυσιαστηρίου τὰς ψυχὰς τῶν ἐσφαγμένων διὰ τὸν λόγον τοῦ
  θεοῦ καὶ διὰ τὴν μαρτυρίαν ἣν εἶχον. <span style="color:#b00e23">(10)</span>
  καὶ ἔκραξαν φωνῇ μεγάλῃ λέγοντες· Ἕως πότε, ὁ δεσπότης ὁ ἅγιος καὶ ἀληθινός,
  οὐ κρίνεις καὶ ἐκδικεῖς τὸ αἷμα ἡμῶν ἐκ τῶν κατοικούντων ἐπὶ τῆς γῆς;
  <span style="color:#b00e23">(11)</span> καὶ ἐδόθη αὐτοῖς ἑκάστῳ στολὴ λευκή,
  καὶ ἐρρέθη αὐτοῖς ἵνα ἀναπαύσονται ἔτι χρόνον μικρόν, ἕως πληρωθῶσιν καὶ οἱ
  σύνδουλοι αὐτῶν καὶ οἱ ἀδελφοὶ αὐτῶν οἱ μέλλοντες ἀποκτέννεσθαι ὡς καὶ αὐτοί.
  <span style="color:#b00e23">(12)</span> Καὶ εἶδον ὅτε ἤνοιξεν τὴν σφραγῖδα
  τὴν ἕκτην, καὶ σεισμὸς μέγας ἐγένετο, καὶ ὁ ἥλιος ἐγένετο μέλας ὡς σάκκος
  τρίχινος, καὶ ἡ σελήνη ὅλη ἐγένετο ὡς αἷμα, <span style=
  "color:#b00e23">(13)</span> καὶ οἱ ἀστέρες τοῦ οὐρανοῦ ἔπεσαν εἰς τὴν γῆν, ὡς
  συκῆ βάλλει τοὺς ὀλύνθους αὐτῆς ὑπὸ ἀνέμου μεγάλου σειομένη, <span style=
  "color:#b00e23">(14)</span> καὶ ὁ οὐρανὸς ἀπεχωρίσθη ὡς βιβλίον ἑλισσόμενον,
  καὶ πᾶν ὄρος καὶ νῆσος ἐκ τῶν τόπων αὐτῶν ἐκινήθησαν. <span style=
  "color:#b00e23">(15)</span> καὶ οἱ βασιλεῖς τῆς γῆς καὶ οἱ μεγιστᾶνες καὶ οἱ
  χιλίαρχοι καὶ οἱ πλούσιοι καὶ οἱ ἰσχυροὶ καὶ πᾶς δοῦλος καὶ ἐλεύθερος ἔκρυψαν
  ἑαυτοὺς εἰς τὰ σπήλαια καὶ εἰς τὰς πέτρας τῶν ὀρέων· <span style=
  "color:#b00e23">(16)</span> καὶ λέγουσιν τοῖς ὄρεσιν καὶ ταῖς πέτραις· Πέσετε
  ἐφʼ ἡμᾶς καὶ κρύψατε ἡμᾶς ἀπὸ προσώπου τοῦ καθημένου ἐπὶ τοῦ θρόνου καὶ ἀπὸ
  τῆς ὀργῆς τοῦ ἀρνίου, <span style="color:#b00e23">(17)</span> ὅτι ἦλθεν ἡ
  ἡμέρα ἡ μεγάλη τῆς ὀργῆς αὐτῶν, καὶ τίς δύναται σταθῆναι;</p>

  <h3 id="apocalypse7">7</h3>

  <p><span style="color:#b00e23">(1)</span> Μετὰ τοῦτο εἶδον τέσσαρας ἀγγέλους
  ἑστῶτας ἐπὶ τὰς τέσσαρας γωνίας τῆς γῆς, κρατοῦντας τοὺς τέσσαρας ἀνέμους τῆς
  γῆς, ἵνα μὴ πνέῃ ἄνεμος ἐπὶ τῆς γῆς μήτε ἐπὶ τῆς θαλάσσης μήτε ἐπὶ πᾶν
  δένδρον. <span style="color:#b00e23">(2)</span> καὶ εἶδον ἄλλον ἄγγελον
  ἀναβαίνοντα ἀπὸ ἀνατολῆς ἡλίου, ἔχοντα σφραγῖδα θεοῦ ζῶντος, καὶ ἔκραξεν φωνῇ
  μεγάλῃ τοῖς τέσσαρσιν ἀγγέλοις οἷς ἐδόθη αὐτοῖς ἀδικῆσαι τὴν γῆν καὶ τὴν
  θάλασσαν, <span style="color:#b00e23">(3)</span> λέγων· Μὴ ἀδικήσητε τὴν γῆν
  μήτε τὴν θάλασσαν μήτε τὰ δένδρα, ἄχρι σφραγίσωμεν τοὺς δούλους τοῦ θεοῦ ἡμῶν
  ἐπὶ τῶν μετώπων αὐτῶν. <span style="color:#b00e23">(4)</span> Καὶ ἤκουσα τὸν
  ἀριθμὸν τῶν ἐσφραγισμένων, ἑκατὸν τεσσεράκοντα τέσσαρες χιλιάδες,
  ἐσφραγισμένοι ἐκ πάσης φυλῆς υἱῶν Ἰσραήλ· <span style=
  "color:#b00e23">(5)</span> ἐκ φυλῆς Ἰούδα δώδεκα χιλιάδες ἐσφραγισμένοι, ἐκ
  φυλῆς Ῥουβὴν δώδεκα χιλιάδες, ἐκ φυλῆς Γὰδ δώδεκα χιλιάδες, <span style=
  "color:#b00e23">(6)</span> ἐκ φυλῆς Ἀσὴρ δώδεκα χιλιάδες, ἐκ φυλῆς Νεφθαλὶμ
  δώδεκα χιλιάδες, ἐκ φυλῆς Μανασσῆ δώδεκα χιλιάδες, <span style=
  "color:#b00e23">(7)</span> ἐκ φυλῆς Συμεὼν δώδεκα χιλιάδες, ἐκ φυλῆς Λευὶ
  δώδεκα χιλιάδες, ἐκ φυλῆς Ἰσσαχὰρ δώδεκα χιλιάδες, <span style=
  "color:#b00e23">(8)</span> ἐκ φυλῆς Ζαβουλὼν δώδεκα χιλιάδες, ἐκ φυλῆς Ἰωσὴφ
  δώδεκα χιλιάδες, ἐκ φυλῆς Βενιαμὶν δώδεκα χιλιάδες ἐσφραγισμένοι.
  <span style="color:#b00e23">(9)</span> Μετὰ ταῦτα εἶδον, καὶ ἰδοὺ ὄχλος
  πολύς, ὃν ἀριθμῆσαι αὐτὸν οὐδεὶς ἐδύνατο, ἐκ παντὸς ἔθνους καὶ φυλῶν καὶ λαῶν
  καὶ γλωσσῶν, ἑστῶτες ἐνώπιον τοῦ θρόνου καὶ ἐνώπιον τοῦ ἀρνίου,
  περιβεβλημένους στολὰς λευκάς, καὶ φοίνικες ἐν ταῖς χερσὶν αὐτῶν·
  <span style="color:#b00e23">(10)</span> καὶ κράζουσι φωνῇ μεγάλῃ λέγοντες· Ἡ
  σωτηρία τῷ θεῷ ἡμῶν τῷ καθημένῳ ἐπὶ τῷ θρόνῳ καὶ τῷ ἀρνίῳ. <span style=
  "color:#b00e23">(11)</span> καὶ πάντες οἱ ἄγγελοι εἱστήκεισαν κύκλῳ τοῦ
  θρόνου καὶ τῶν πρεσβυτέρων καὶ τῶν τεσσάρων ζῴων, καὶ ἔπεσαν ἐνώπιον τοῦ
  θρόνου ἐπὶ τὰ πρόσωπα αὐτῶν καὶ προσεκύνησαν τῷ θεῷ, <span style=
  "color:#b00e23">(12)</span> λέγοντες· Ἀμήν· ἡ εὐλογία καὶ ἡ δόξα καὶ ἡ σοφία
  καὶ ἡ εὐχαριστία καὶ ἡ τιμὴ καὶ ἡ δύναμις καὶ ἡ ἰσχὺς τῷ θεῷ ἡμῶν εἰς τοὺς
  αἰῶνας τῶν αἰώνων· ἀμήν. <span style="color:#b00e23">(13)</span> Καὶ ἀπεκρίθη
  εἷς ἐκ τῶν πρεσβυτέρων λέγων μοι· Οὗτοι οἱ περιβεβλημένοι τὰς στολὰς τὰς
  λευκὰς τίνες εἰσὶν καὶ πόθεν ἦλθον; <span style="color:#b00e23">(14)</span>
  καὶ εἴρηκα αὐτῷ· Κύριέ μου, σὺ οἶδας. καὶ εἶπέν μοι· Οὗτοί εἰσιν οἱ ἐρχόμενοι
  ἐκ τῆς θλίψεως τῆς μεγάλης, καὶ ἔπλυναν τὰς στολὰς αὐτῶν καὶ ἐλεύκαναν αὐτὰς
  ἐν τῷ αἵματι τοῦ ἀρνίου. <span style="color:#b00e23">(15)</span> διὰ τοῦτό
  εἰσιν ἐνώπιον τοῦ θρόνου τοῦ θεοῦ, καὶ λατρεύουσιν αὐτῷ ἡμέρας καὶ νυκτὸς ἐν
  τῷ ναῷ αὐτοῦ, καὶ ὁ καθήμενος ἐπὶ τοῦ θρόνου σκηνώσει ἐπʼ αὐτούς.
  <span style="color:#b00e23">(16)</span> οὐ πεινάσουσιν ἔτι οὐδὲ διψήσουσιν
  ἔτι, οὐδὲ μὴ πέσῃ ἐπʼ αὐτοὺς ὁ ἥλιος οὐδὲ πᾶν καῦμα, <span style=
  "color:#b00e23">(17)</span> ὅτι τὸ ἀρνίον τὸ ἀνὰ μέσον τοῦ θρόνου ποιμανεῖ
  αὐτούς, καὶ ὁδηγήσει αὐτοὺς ἐπὶ ζωῆς πηγὰς ὑδάτων· καὶ ἐξαλείψει ὁ θεὸς πᾶν
  δάκρυον ἐκ τῶν ὀφθαλμῶν αὐτῶν.</p>

  <h3 id="apocalypse8">8</h3>

  <p><span style="color:#b00e23">(1)</span> Καὶ ὅταν ἤνοιξεν τὴν σφραγῖδα τὴν
  ἑβδόμην, ἐγένετο σιγὴ ἐν τῷ οὐρανῷ ὡς ἡμιώριον. <span style=
  "color:#b00e23">(2)</span> καὶ εἶδον τοὺς ἑπτὰ ἀγγέλους οἳ ἐνώπιον τοῦ θεοῦ
  ἑστήκασιν, καὶ ἐδόθησαν αὐτοῖς ἑπτὰ σάλπιγγες. <span style=
  "color:#b00e23">(3)</span> Καὶ ἄλλος ἄγγελος ἦλθεν καὶ ἐστάθη ἐπὶ τοῦ
  θυσιαστηρίου ἔχων λιβανωτὸν χρυσοῦν, καὶ ἐδόθη αὐτῷ θυμιάματα πολλὰ ἵνα δώσει
  ταῖς προσευχαῖς τῶν ἁγίων πάντων ἐπὶ τὸ θυσιαστήριον τὸ χρυσοῦν τὸ ἐνώπιον
  τοῦ θρόνου. <span style="color:#b00e23">(4)</span> καὶ ἀνέβη ὁ καπνὸς τῶν
  θυμιαμάτων ταῖς προσευχαῖς τῶν ἁγίων ἐκ χειρὸς τοῦ ἀγγέλου ἐνώπιον τοῦ θεοῦ.
  <span style="color:#b00e23">(5)</span> καὶ εἴληφεν ὁ ἄγγελος τὸν λιβανωτόν,
  καὶ ἐγέμισεν αὐτὸν ἐκ τοῦ πυρὸς τοῦ θυσιαστηρίου, καὶ ἔβαλεν εἰς τὴν γῆν· καὶ
  ἐγένοντο βρονταὶ καὶ φωναὶ καὶ ἀστραπαὶ καὶ σεισμός. <span style=
  "color:#b00e23">(6)</span> Καὶ οἱ ἑπτὰ ἄγγελοι οἱ ἔχοντες τὰς ἑπτὰ σάλπιγγας
  ἡτοίμασαν αὑτοὺς ἵνα σαλπίσωσιν. <span style="color:#b00e23">(7)</span> Καὶ ὁ
  πρῶτος ἐσάλπισεν· καὶ ἐγένετο χάλαζα καὶ πῦρ μεμιγμένα ἐν αἵματι, καὶ ἐβλήθη
  εἰς τὴν γῆν· καὶ τὸ τρίτον τῆς γῆς κατεκάη, καὶ τὸ τρίτον τῶν δένδρων
  κατεκάη, καὶ πᾶς χόρτος χλωρὸς κατεκάη. <span style=
  "color:#b00e23">(8)</span> Καὶ ὁ δεύτερος ἄγγελος ἐσάλπισεν· καὶ ὡς ὄρος μέγα
  πυρὶ καιόμενον ἐβλήθη εἰς τὴν θάλασσαν· καὶ ἐγένετο τὸ τρίτον τῆς θαλάσσης
  αἷμα, <span style="color:#b00e23">(9)</span> καὶ ἀπέθανε τὸ τρίτον τῶν
  κτισμάτων τῶν ἐν τῇ θαλάσσῃ, τὰ ἔχοντα ψυχάς, καὶ τὸ τρίτον τῶν πλοίων
  διεφθάρησαν. <span style="color:#b00e23">(10)</span> Καὶ ὁ τρίτος ἄγγελος
  ἐσάλπισεν· καὶ ἔπεσεν ἐκ τοῦ οὐρανοῦ ἀστὴρ μέγας καιόμενος ὡς λαμπάς, καὶ
  ἔπεσεν ἐπὶ τὸ τρίτον τῶν ποταμῶν καὶ ἐπὶ τὰς πηγὰς τῶν ὑδάτων. <span style=
  "color:#b00e23">(11)</span> καὶ τὸ ὄνομα τοῦ ἀστέρος λέγεται· ὁ Ἄψινθος. καὶ
  ἐγένετο τὸ τρίτον τῶν ὑδάτων εἰς ἄψινθον, καὶ πολλοὶ τῶν ἀνθρώπων ἀπέθανον ἐκ
  τῶν ὑδάτων, ὅτι ἐπικράνθησαν. <span style="color:#b00e23">(12)</span> Καὶ ὁ
  τέταρτος ἄγγελος ἐσάλπισεν· καὶ ἐπλήγη τὸ τρίτον τοῦ ἡλίου καὶ τὸ τρίτον τῆς
  σελήνης καὶ τὸ τρίτον τῶν ἀστέρων, ἵνα σκοτισθῇ τὸ τρίτον αὐτῶν καὶ ἡ ἡμέρα
  μὴ φάνῃ τὸ τρίτον αὐτῆς, καὶ ἡ νὺξ ὁμοίως. <span style=
  "color:#b00e23">(13)</span> Καὶ εἶδον, καὶ ἤκουσα ἑνὸς ἀετοῦ πετομένου ἐν
  μεσουρανήματι λέγοντος φωνῇ μεγάλῃ· Οὐαὶ οὐαὶ οὐαὶ τοὺς κατοικοῦντας ἐπὶ τῆς
  γῆς ἐκ τῶν λοιπῶν φωνῶν τῆς σάλπιγγος τῶν τριῶν ἀγγέλων τῶν μελλόντων
  σαλπίζειν.</p>

  <h3 id="apocalypse9">9</h3>

  <p><span style="color:#b00e23">(1)</span> Καὶ ὁ πέμπτος ἄγγελος ἐσάλπισεν·
  καὶ εἶδον ἀστέρα ἐκ τοῦ οὐρανοῦ πεπτωκότα εἰς τὴν γῆν, καὶ ἐδόθη αὐτῷ ἡ κλεὶς
  τοῦ φρέατος τῆς ἀβύσσου· <span style="color:#b00e23">(2)</span> καὶ ἤνοιξεν
  τὸ φρέαρ τῆς ἀβύσσου, καὶ ἀνέβη καπνὸς ἐκ τοῦ φρέατος ὡς καπνὸς καμίνου
  μεγάλης, καὶ ἐσκοτώθη ὁ ἥλιος καὶ ὁ ἀὴρ ἐκ τοῦ καπνοῦ τοῦ φρέατος.
  <span style="color:#b00e23">(3)</span> καὶ ἐκ τοῦ καπνοῦ ἐξῆλθον ἀκρίδες εἰς
  τὴν γῆν, καὶ ἐδόθη αὐταῖς ἐξουσία ὡς ἔχουσιν ἐξουσίαν οἱ σκορπίοι τῆς γῆς.
  <span style="color:#b00e23">(4)</span> καὶ ἐρρέθη αὐταῖς ἵνα μὴ ἀδικήσουσιν
  τὸν χόρτον τῆς γῆς οὐδὲ πᾶν χλωρὸν οὐδὲ πᾶν δένδρον, εἰ μὴ τοὺς ἀνθρώπους
  οἵτινες οὐκ ἔχουσι τὴν σφραγῖδα τοῦ θεοῦ ἐπὶ τῶν μετώπων. <span style=
  "color:#b00e23">(5)</span> καὶ ἐδόθη αὐτοῖς ἵνα μὴ ἀποκτείνωσιν αὐτούς, ἀλλʼ
  ἵνα βασανισθήσονται μῆνας πέντε· καὶ ὁ βασανισμὸς αὐτῶν ὡς βασανισμὸς
  σκορπίου, ὅταν παίσῃ ἄνθρωπον. <span style="color:#b00e23">(6)</span> καὶ ἐν
  ταῖς ἡμέραις ἐκείναις ζητήσουσιν οἱ ἄνθρωποι τὸν θάνατον καὶ οὐ μὴ εὑρήσουσιν
  αὐτόν, καὶ ἐπιθυμήσουσιν ἀποθανεῖν καὶ φεύγει ὁ θάνατος ἀπʼ αὐτῶν.
  <span style="color:#b00e23">(7)</span> Καὶ τὰ ὁμοιώματα τῶν ἀκρίδων ὅμοια
  ἵπποις ἡτοιμασμένοις εἰς πόλεμον, καὶ ἐπὶ τὰς κεφαλὰς αὐτῶν ὡς στέφανοι
  ὅμοιοι χρυσῷ, καὶ τὰ πρόσωπα αὐτῶν ὡς πρόσωπα ἀνθρώπων, <span style=
  "color:#b00e23">(8)</span> καὶ εἶχον τρίχας ὡς τρίχας γυναικῶν, καὶ οἱ
  ὀδόντες αὐτῶν ὡς λεόντων ἦσαν, <span style="color:#b00e23">(9)</span> καὶ
  εἶχον θώρακας ὡς θώρακας σιδηροῦς, καὶ ἡ φωνὴ τῶν πτερύγων αὐτῶν ὡς φωνὴ
  ἁρμάτων ἵππων πολλῶν τρεχόντων εἰς πόλεμον· <span style=
  "color:#b00e23">(10)</span> καὶ ἔχουσιν οὐρὰς ὁμοίας σκορπίοις καὶ κέντρα,
  καὶ ἐν ταῖς οὐραῖς αὐτῶν ἡ ἐξουσία αὐτῶν ἀδικῆσαι τοὺς ἀνθρώπους μῆνας πέντε.
  <span style="color:#b00e23">(11)</span> ἔχουσιν ἐπʼ αὐτῶν βασιλέα τὸν ἄγγελον
  τῆς ἀβύσσου· ὄνομα αὐτῷ Ἑβραϊστὶ Ἀβαδδών, καὶ ἐν τῇ Ἑλληνικῇ ὄνομα ἔχει
  Ἀπολλύων. <span style="color:#b00e23">(12)</span> Ἡ οὐαὶ ἡ μία ἀπῆλθεν· ἰδοὺ
  ἔρχεται ἔτι δύο οὐαὶ μετὰ ταῦτα. <span style="color:#b00e23">(13)</span> Καὶ
  ὁ ἕκτος ἄγγελος ἐσάλπισεν· καὶ ἤκουσα φωνὴν μίαν ἐκ τῶν κεράτων τοῦ
  θυσιαστηρίου τοῦ χρυσοῦ τοῦ ἐνώπιον τοῦ θεοῦ, <span style=
  "color:#b00e23">(14)</span> λέγοντα τῷ ἕκτῳ ἀγγέλῳ, ὁ ἔχων τὴν σάλπιγγα·
  Λῦσον τοὺς τέσσαρας ἀγγέλους τοὺς δεδεμένους ἐπὶ τῷ ποταμῷ τῷ μεγάλῳ Εὐφράτῃ.
  <span style="color:#b00e23">(15)</span> καὶ ἐλύθησαν οἱ τέσσαρες ἄγγελοι οἱ
  ἡτοιμασμένοι εἰς τὴν ὥραν καὶ ἡμέραν καὶ μῆνα καὶ ἐνιαυτόν, ἵνα ἀποκτείνωσιν
  τὸ τρίτον τῶν ἀνθρώπων. <span style="color:#b00e23">(16)</span> καὶ ὁ ἀριθμὸς
  τῶν στρατευμάτων τοῦ ἱππικοῦ δισμυριάδες μυριάδων· ἤκουσα τὸν ἀριθμὸν αὐτῶν.
  <span style="color:#b00e23">(17)</span> καὶ οὕτως εἶδον τοὺς ἵππους ἐν τῇ
  ὁράσει καὶ τοὺς καθημένους ἐπʼ αὐτῶν, ἔχοντας θώρακας πυρίνους καὶ
  ὑακινθίνους καὶ θειώδεις· καὶ αἱ κεφαλαὶ τῶν ἵππων ὡς κεφαλαὶ λεόντων, καὶ ἐκ
  τῶν στομάτων αὐτῶν ἐκπορεύεται πῦρ καὶ καπνὸς καὶ θεῖον. <span style=
  "color:#b00e23">(18)</span> ἀπὸ τῶν τριῶν πληγῶν τούτων ἀπεκτάνθησαν τὸ
  τρίτον τῶν ἀνθρώπων, ἐκ τοῦ πυρὸς καὶ τοῦ καπνοῦ καὶ τοῦ θείου τοῦ
  ἐκπορευομένου ἐκ τῶν στομάτων αὐτῶν. <span style="color:#b00e23">(19)</span>
  ἡ γὰρ ἐξουσία τῶν ἵππων ἐν τῷ στόματι αὐτῶν ἐστιν καὶ ἐν ταῖς οὐραῖς αὐτῶν·
  αἱ γὰρ οὐραὶ αὐτῶν ὅμοιαι ὄφεσιν, ἔχουσαι κεφαλάς, καὶ ἐν αὐταῖς ἀδικοῦσιν.
  <span style="color:#b00e23">(20)</span> Καὶ οἱ λοιποὶ τῶν ἀνθρώπων, οἳ οὐκ
  ἀπεκτάνθησαν ἐν ταῖς πληγαῖς ταύταις, οὐδὲ μετενόησαν ἐκ τῶν ἔργων τῶν χειρῶν
  αὐτῶν, ἵνα μὴ προσκυνήσουσιν τὰ δαιμόνια καὶ τὰ εἴδωλα τὰ χρυσᾶ καὶ τὰ ἀργυρᾶ
  καὶ τὰ χαλκᾶ καὶ τὰ λίθινα καὶ τὰ ξύλινα, ἃ οὔτε βλέπειν δύνανται οὔτε
  ἀκούειν οὔτε περιπατεῖν, <span style="color:#b00e23">(21)</span> καὶ οὐ
  μετενόησαν ἐκ τῶν φόνων αὐτῶν οὔτε ἐκ τῶν φαρμάκων αὐτῶν οὔτε ἐκ τῆς πορνείας
  αὐτῶν οὔτε ἐκ τῶν κλεμμάτων αὐτῶν.</p>

  <h3 id="apocalypse10">10</h3>

  <p><span style="color:#b00e23">(1)</span> Καὶ εἶδον ἄλλον ἄγγελον ἰσχυρὸν
  καταβαίνοντα ἐκ τοῦ οὐρανοῦ, περιβεβλημένον νεφέλην, καὶ ἡ ἶρις ἐπὶ τὴν
  κεφαλὴν αὐτοῦ, καὶ τὸ πρόσωπον αὐτοῦ ὡς ὁ ἥλιος, καὶ οἱ πόδες αὐτοῦ ὡς στῦλοι
  πυρός, <span style="color:#b00e23">(2)</span> καὶ ἔχων ἐν τῇ χειρὶ αὐτοῦ
  βιβλαρίδιον ἠνεῳγμένον. καὶ ἔθηκεν τὸν πόδα αὐτοῦ τὸν δεξιὸν ἐπὶ τῆς
  θαλάσσης, τὸν δὲ εὐώνυμον ἐπὶ τῆς γῆς, <span style="color:#b00e23">(3)</span>
  καὶ ἔκραξεν φωνῇ μεγάλῃ ὥσπερ λέων μυκᾶται. καὶ ὅτε ἔκραξεν, ἐλάλησαν αἱ ἑπτὰ
  βρονταὶ τὰς ἑαυτῶν φωνάς. <span style="color:#b00e23">(4)</span> καὶ ὅτε
  ἐλάλησαν αἱ ἑπτὰ βρονταί, ἤμελλον γράφειν· καὶ ἤκουσα φωνὴν ἐκ τοῦ οὐρανοῦ
  λέγουσαν· Σφράγισον ἃ ἐλάλησαν αἱ ἑπτὰ βρονταί, καὶ μὴ αὐτὰ γράψῃς.
  <span style="color:#b00e23">(5)</span> καὶ ὁ ἄγγελος, ὃν εἶδον ἑστῶτα ἐπὶ τῆς
  θαλάσσης καὶ ἐπὶ τῆς γῆς, ἦρεν τὴν χεῖρα αὐτοῦ τὴν δεξιὰν εἰς τὸν οὐρανόν,
  <span style="color:#b00e23">(6)</span> καὶ ὤμοσεν τῷ ζῶντι εἰς τοὺς αἰῶνας
  τῶν αἰώνων, ὃς ἔκτισεν τὸν οὐρανὸν καὶ τὰ ἐν αὐτῷ καὶ τὴν γῆν καὶ τὰ ἐν αὐτῇ
  καὶ τὴν θάλασσαν καὶ τὰ ἐν αὐτῇ, ὅτι χρόνος οὐκέτι ἔσται· <span style=
  "color:#b00e23">(7)</span> ἀλλʼ ἐν ταῖς ἡμέραις τῆς φωνῆς τοῦ ἑβδόμου
  ἀγγέλου, ὅταν μέλλῃ σαλπίζειν, καὶ ἐτελέσθη τὸ μυστήριον τοῦ θεοῦ, ὡς
  εὐηγγέλισεν τοὺς ἑαυτοῦ δούλους τοὺς προφήτας. <span style=
  "color:#b00e23">(8)</span> Καὶ ἡ φωνὴ ἣν ἤκουσα ἐκ τοῦ οὐρανοῦ, πάλιν
  λαλοῦσαν μετʼ ἐμοῦ καὶ λέγουσαν· Ὕπαγε λάβε τὸ βιβλίον τὸ ἠνεῳγμένον ἐν τῇ
  χειρὶ τοῦ ἀγγέλου τοῦ ἑστῶτος ἐπὶ τῆς θαλάσσης καὶ ἐπὶ τῆς γῆς. <span style=
  "color:#b00e23">(9)</span> καὶ ἀπῆλθα πρὸς τὸν ἄγγελον λέγων αὐτῷ δοῦναί μοι
  τὸ βιβλαρίδιον. καὶ λέγει μοι· Λάβε καὶ κατάφαγε αὐτό, καὶ πικρανεῖ σου τὴν
  κοιλίαν, ἀλλʼ ἐν τῷ στόματί σου ἔσται γλυκὺ ὡς μέλι. <span style=
  "color:#b00e23">(10)</span> καὶ ἔλαβον τὸ βιβλαρίδιον ἐκ τῆς χειρὸς τοῦ
  ἀγγέλου καὶ κατέφαγον αὐτό, καὶ ἦν ἐν τῷ στόματί μου ὡς μέλι γλυκύ· καὶ ὅτε
  ἔφαγον αὐτό, ἐπικράνθη ἡ κοιλία μου. <span style="color:#b00e23">(11)</span>
  Καὶ λέγουσίν μοι· Δεῖ σε πάλιν προφητεῦσαι ἐπὶ λαοῖς καὶ ἔθνεσιν καὶ γλώσσαις
  καὶ βασιλεῦσιν πολλοῖς.</p>

  <h3 id="apocalypse11">11</h3>

  <p><span style="color:#b00e23">(1)</span> Καὶ ἐδόθη μοι κάλαμος ὅμοιος ῥάβδῳ,
  λέγων· Ἔγειρε καὶ μέτρησον τὸν ναὸν τοῦ θεοῦ καὶ τὸ θυσιαστήριον καὶ τοὺς
  προσκυνοῦντας ἐν αὐτῷ. <span style="color:#b00e23">(2)</span> καὶ τὴν αὐλὴν
  τὴν ἔξωθεν τοῦ ναοῦ ἔκβαλε ἔξωθεν, καὶ μὴ αὐτὴν μετρήσῃς, ὅτι ἐδόθη τοῖς
  ἔθνεσιν, καὶ τὴν πόλιν τὴν ἁγίαν πατήσουσιν μῆνας τεσσεράκοντα δύο.
  <span style="color:#b00e23">(3)</span> καὶ δώσω τοῖς δυσὶν μάρτυσίν μου, καὶ
  προφητεύσουσιν ἡμέρας χιλίας διακοσίας ἑξήκοντα, περιβεβλημένοι σάκκους.
  <span style="color:#b00e23">(4)</span> Οὗτοί εἰσιν αἱ δύο ἐλαῖαι καὶ αἱ δύο
  λυχνίαι αἱ ἐνώπιον τοῦ κυρίου τῆς γῆς ἑστῶτες. <span style=
  "color:#b00e23">(5)</span> καὶ εἴ τις αὐτοὺς θέλει ἀδικῆσαι, πῦρ ἐκπορεύεται
  ἐκ τοῦ στόματος αὐτῶν καὶ κατεσθίει τοὺς ἐχθροὺς αὐτῶν· καὶ εἴ τις θελήσῃ
  αὐτοὺς ἀδικῆσαι, οὕτως δεῖ αὐτὸν ἀποκτανθῆναι. <span style=
  "color:#b00e23">(6)</span> οὗτοι ἔχουσιν τὴν ἐξουσίαν κλεῖσαι τὸν οὐρανόν,
  ἵνα μὴ ὑετὸς βρέχῃ τὰς ἡμέρας τῆς προφητείας αὐτῶν, καὶ ἐξουσίαν ἔχουσιν ἐπὶ
  τῶν ὑδάτων στρέφειν αὐτὰ εἰς αἷμα καὶ πατάξαι τὴν γῆν ἐν πάσῃ πληγῇ ὁσάκις
  ἐὰν θελήσωσιν. <span style="color:#b00e23">(7)</span> Καὶ ὅταν τελέσωσιν τὴν
  μαρτυρίαν αὐτῶν, τὸ θηρίον τὸ ἀναβαῖνον ἐκ τῆς ἀβύσσου ποιήσει μετʼ αὐτῶν
  πόλεμον καὶ νικήσει αὐτοὺς καὶ ἀποκτενεῖ αὐτούς. <span style=
  "color:#b00e23">(8)</span> καὶ τὸ πτῶμα αὐτῶν ἐπὶ τῆς πλατείας τῆς πόλεως τῆς
  μεγάλης, ἥτις καλεῖται πνευματικῶς Σόδομα καὶ Αἴγυπτος, ὅπου καὶ ὁ κύριος
  αὐτῶν ἐσταυρώθη. <span style="color:#b00e23">(9)</span> καὶ βλέπουσιν ἐκ τῶν
  λαῶν καὶ φυλῶν καὶ γλωσσῶν καὶ ἐθνῶν τὸ πτῶμα αὐτῶν ἡμέρας τρεῖς καὶ ἥμισυ,
  καὶ τὰ πτώματα αὐτῶν οὐκ ἀφίουσιν τεθῆναι εἰς μνῆμα. <span style=
  "color:#b00e23">(10)</span> καὶ οἱ κατοικοῦντες ἐπὶ τῆς γῆς χαίρουσιν ἐπʼ
  αὐτοῖς καὶ εὐφραίνονται, καὶ δῶρα πέμψουσιν ἀλλήλοις, ὅτι οὗτοι οἱ δύο
  προφῆται ἐβασάνισαν τοὺς κατοικοῦντας ἐπὶ τῆς γῆς. <span style=
  "color:#b00e23">(11)</span> Καὶ μετὰ τὰς τρεῖς ἡμέρας καὶ ἥμισυ πνεῦμα ζωῆς
  ἐκ τοῦ θεοῦ εἰσῆλθεν ἐν αὐτοῖς, καὶ ἔστησαν ἐπὶ τοὺς πόδας αὐτῶν, καὶ φόβος
  μέγας ἐπέπεσεν ἐπὶ τοὺς θεωροῦντας αὐτούς· <span style=
  "color:#b00e23">(12)</span> καὶ ἤκουσαν φωνῆς μεγάλης ἐκ τοῦ οὐρανοῦ λεγούσης
  αὐτοῖς· Ἀνάβατε ὧδε, καὶ ἀνέβησαν εἰς τὸν οὐρανὸν ἐν τῇ νεφέλῃ, καὶ ἐθεώρησαν
  αὐτοὺς οἱ ἐχθροὶ αὐτῶν. <span style="color:#b00e23">(13)</span> καὶ ἐν ἐκείνῃ
  τῇ ὥρᾳ ἐγένετο σεισμὸς μέγας, καὶ τὸ δέκατον τῆς πόλεως ἔπεσεν, καὶ
  ἀπεκτάνθησαν ἐν τῷ σεισμῷ ὀνόματα ἀνθρώπων χιλιάδες ἑπτά, καὶ οἱ λοιποὶ
  ἔμφοβοι ἐγένοντο καὶ ἔδωκαν δόξαν τῷ θεῷ τοῦ οὐρανοῦ. <span style=
  "color:#b00e23">(14)</span> Ἡ οὐαὶ ἡ δευτέρα ἀπῆλθεν· ἰδοὺ ἡ οὐαὶ ἡ τρίτη
  ἔρχεται ταχύ. <span style="color:#b00e23">(15)</span> Καὶ ὁ ἕβδομος ἄγγελος
  ἐσάλπισεν· καὶ ἐγένοντο φωναὶ μεγάλαι ἐν τῷ οὐρανῷ λέγοντες· Ἐγένετο ἡ
  βασιλεία τοῦ κόσμου τοῦ κυρίου ἡμῶν καὶ τοῦ χριστοῦ αὐτοῦ, καὶ βασιλεύσει εἰς
  τοὺς αἰῶνας τῶν αἰώνων. <span style="color:#b00e23">(16)</span> Καὶ οἱ εἴκοσι
  τέσσαρες πρεσβύτεροι οἱ ἐνώπιον τοῦ θεοῦ καθήμενοι ἐπὶ τοὺς θρόνους αὐτῶν
  ἔπεσαν ἐπὶ τὰ πρόσωπα αὐτῶν καὶ προσεκύνησαν τῷ θεῷ, <span style=
  "color:#b00e23">(17)</span> λέγοντες· Εὐχαριστοῦμέν σοι, κύριε, ὁ θεός, ὁ
  παντοκράτωρ, ὁ ὢν καὶ ὁ ἦν, ὅτι εἴληφας τὴν δύναμίν σου τὴν μεγάλην καὶ
  ἐβασίλευσας. <span style="color:#b00e23">(18)</span> καὶ τὰ ἔθνη ὠργίσθησαν,
  καὶ ἦλθεν ἡ ὀργή σου καὶ ὁ καιρὸς τῶν νεκρῶν κριθῆναι καὶ δοῦναι τὸν μισθὸν
  τοῖς δούλοις σου τοῖς προφήταις καὶ τοῖς ἁγίοις καὶ τοῖς φοβουμένοις τὸ ὄνομά
  σου, τοὺς μικροὺς καὶ τοὺς μεγάλους, καὶ διαφθεῖραι τοὺς διαφθείροντας τὴν
  γῆν. <span style="color:#b00e23">(19)</span> Καὶ ἠνοίγη ὁ ναὸς τοῦ θεοῦ ὁ ἐν
  τῷ οὐρανῷ, καὶ ὤφθη ἡ κιβωτὸς τῆς διαθήκης αὐτοῦ ἐν τῷ ναῷ αὐτοῦ· καὶ
  ἐγένοντο ἀστραπαὶ καὶ φωναὶ καὶ βρονταὶ καὶ σεισμὸς καὶ χάλαζα μεγάλη.</p>

  <h3 id="apocalypse12">12</h3>

  <p><span style="color:#b00e23">(1)</span> Καὶ σημεῖον μέγα ὤφθη ἐν τῷ οὐρανῷ,
  γυνὴ περιβεβλημένη τὸν ἥλιον, καὶ ἡ σελήνη ὑποκάτω τῶν ποδῶν αὐτῆς, καὶ ἐπὶ
  τῆς κεφαλῆς αὐτῆς στέφανος ἀστέρων δώδεκα, <span style=
  "color:#b00e23">(2)</span> καὶ ἐν γαστρὶ ἔχουσα· καὶ κράζει ὠδίνουσα καὶ
  βασανιζομένη τεκεῖν. <span style="color:#b00e23">(3)</span> καὶ ὤφθη ἄλλο
  σημεῖον ἐν τῷ οὐρανῷ, καὶ ἰδοὺ δράκων μέγας πυρρός, ἔχων κεφαλὰς ἑπτὰ καὶ
  κέρατα δέκα καὶ ἐπὶ τὰς κεφαλὰς αὐτοῦ ἑπτὰ διαδήματα, <span style=
  "color:#b00e23">(4)</span> καὶ ἡ οὐρὰ αὐτοῦ σύρει τὸ τρίτον τῶν ἀστέρων τοῦ
  οὐρανοῦ, καὶ ἔβαλεν αὐτοὺς εἰς τὴν γῆν. καὶ ὁ δράκων ἕστηκεν ἐνώπιον τῆς
  γυναικὸς τῆς μελλούσης τεκεῖν, ἵνα ὅταν τέκῃ τὸ τέκνον αὐτῆς καταφάγῃ.
  <span style="color:#b00e23">(5)</span> καὶ ἔτεκεν υἱόν, ἄρσεν, ὃς μέλλει
  ποιμαίνειν πάντα τὰ ἔθνη ἐν ῥάβδῳ σιδηρᾷ· καὶ ἡρπάσθη τὸ τέκνον αὐτῆς πρὸς
  τὸν θεὸν καὶ πρὸς τὸν θρόνον αὐτοῦ. <span style="color:#b00e23">(6)</span>
  καὶ ἡ γυνὴ ἔφυγεν εἰς τὴν ἔρημον, ὅπου ἔχει ἐκεῖ τόπον ἡτοιμασμένον ἀπὸ τοῦ
  θεοῦ, ἵνα ἐκεῖ τρέφωσιν αὐτὴν ἡμέρας χιλίας διακοσίας ἑξήκοντα. <span style=
  "color:#b00e23">(7)</span> Καὶ ἐγένετο πόλεμος ἐν τῷ οὐρανῷ, ὁ Μιχαὴλ καὶ οἱ
  ἄγγελοι αὐτοῦ τοῦ πολεμῆσαι μετὰ τοῦ δράκοντος. καὶ ὁ δράκων ἐπολέμησεν καὶ
  οἱ ἄγγελοι αὐτοῦ, <span style="color:#b00e23">(8)</span> καὶ οὐκ ἴσχυσεν,
  οὐδὲ τόπος εὑρέθη αὐτῶν ἔτι ἐν τῷ οὐρανῷ. <span style=
  "color:#b00e23">(9)</span> καὶ ἐβλήθη ὁ δράκων ὁ μέγας, ὁ ὄφις ὁ ἀρχαῖος, ὁ
  καλούμενος Διάβολος καὶ ὁ Σατανᾶς, ὁ πλανῶν τὴν οἰκουμένην ὅλην—ἐβλήθη εἰς
  τὴν γῆν, καὶ οἱ ἄγγελοι αὐτοῦ μετʼ αὐτοῦ ἐβλήθησαν. <span style=
  "color:#b00e23">(10)</span> Καὶ ἤκουσα φωνὴν μεγάλην ἐν τῷ οὐρανῷ λέγουσαν·
  Ἄρτι ἐγένετο ἡ σωτηρία καὶ ἡ δύναμις καὶ ἡ βασιλεία τοῦ θεοῦ ἡμῶν καὶ ἡ
  ἐξουσία τοῦ χριστοῦ αὐτοῦ, ὅτι ἐβλήθη ὁ κατήγωρ τῶν ἀδελφῶν ἡμῶν, ὁ κατηγορῶν
  αὐτοὺς ἐνώπιον τοῦ θεοῦ ἡμῶν ἡμέρας καὶ νυκτός. <span style=
  "color:#b00e23">(11)</span> καὶ αὐτοὶ ἐνίκησαν αὐτὸν διὰ τὸ αἷμα τοῦ ἀρνίου
  καὶ διὰ τὸν λόγον τῆς μαρτυρίας αὐτῶν, καὶ οὐκ ἠγάπησαν τὴν ψυχὴν αὐτῶν ἄχρι
  θανάτου· <span style="color:#b00e23">(12)</span> διὰ τοῦτο εὐφραίνεσθε, οἱ
  οὐρανοὶ καὶ οἱ ἐν αὐτοῖς σκηνοῦντες. οὐαὶ τὴν γῆν καὶ τὴν θάλασσαν, ὅτι
  κατέβη ὁ διάβολος πρὸς ὑμᾶς, ἔχων θυμὸν μέγαν, εἰδὼς ὅτι ὀλίγον καιρὸν ἔχει.
  <span style="color:#b00e23">(13)</span> Καὶ ὅτε εἶδεν ὁ δράκων ὅτι ἐβλήθη εἰς
  τὴν γῆν, ἐδίωξεν τὴν γυναῖκα ἥτις ἔτεκεν τὸν ἄρσενα. <span style=
  "color:#b00e23">(14)</span> καὶ ἐδόθησαν τῇ γυναικὶ αἱ δύο πτέρυγες τοῦ ἀετοῦ
  τοῦ μεγάλου, ἵνα πέτηται εἰς τὴν ἔρημον εἰς τὸν τόπον αὐτῆς, ὅπου τρέφεται
  ἐκεῖ καιρὸν καὶ καιροὺς καὶ ἥμισυ καιροῦ ἀπὸ προσώπου τοῦ ὄφεως. <span style=
  "color:#b00e23">(15)</span> καὶ ἔβαλεν ὁ ὄφις ἐκ τοῦ στόματος αὐτοῦ ὀπίσω τῆς
  γυναικὸς ὕδωρ ὡς ποταμόν, ἵνα αὐτὴν ποταμοφόρητον ποιήσῃ. <span style=
  "color:#b00e23">(16)</span> καὶ ἐβοήθησεν ἡ γῆ τῇ γυναικί, καὶ ἤνοιξεν ἡ γῆ
  τὸ στόμα αὐτῆς καὶ κατέπιεν τὸν ποταμὸν ὃν ἔβαλεν ὁ δράκων ἐκ τοῦ στόματος
  αὐτοῦ· <span style="color:#b00e23">(17)</span> καὶ ὠργίσθη ὁ δράκων ἐπὶ τῇ
  γυναικί, καὶ ἀπῆλθεν ποιῆσαι πόλεμον μετὰ τῶν λοιπῶν τοῦ σπέρματος αὐτῆς, τῶν
  τηρούντων τὰς ἐντολὰς τοῦ θεοῦ καὶ ἐχόντων τὴν μαρτυρίαν Ἰησοῦ· <span style=
  "color:#b00e23">(18)</span> καὶ ἐστάθη ἐπὶ τὴν ἄμμον τῆς θαλάσσης.</p>

  <h3 id="apocalypse13">13</h3>

  <p><span style="color:#b00e23">(1)</span> Καὶ εἶδον ἐκ τῆς θαλάσσης θηρίον
  ἀναβαῖνον, ἔχον κέρατα δέκα καὶ κεφαλὰς ἑπτά, καὶ ἐπὶ τῶν κεράτων αὐτοῦ δέκα
  διαδήματα, καὶ ἐπὶ τὰς κεφαλὰς αὐτοῦ ὀνόματα βλασφημίας. <span style=
  "color:#b00e23">(2)</span> καὶ τὸ θηρίον ὃ εἶδον ἦν ὅμοιον παρδάλει, καὶ οἱ
  πόδες αὐτοῦ ὡς ἄρκου, καὶ τὸ στόμα αὐτοῦ ὡς στόμα λέοντος. καὶ ἔδωκεν αὐτῷ ὁ
  δράκων τὴν δύναμιν αὐτοῦ καὶ τὸν θρόνον αὐτοῦ καὶ ἐξουσίαν μεγάλην.
  <span style="color:#b00e23">(3)</span> καὶ μίαν ἐκ τῶν κεφαλῶν αὐτοῦ ὡς
  ἐσφαγμένην εἰς θάνατον, καὶ ἡ πληγὴ τοῦ θανάτου αὐτοῦ ἐθεραπεύθη. καὶ
  ἐθαυμάσθη ὅλη ἡ γῆ ὀπίσω τοῦ θηρίου, <span style="color:#b00e23">(4)</span>
  καὶ προσεκύνησαν τῷ δράκοντι ὅτι ἔδωκεν τὴν ἐξουσίαν τῷ θηρίῳ, καὶ
  προσεκύνησαν τῷ θηρίῳ λέγοντες· Τίς ὅμοιος τῷ θηρίῳ, καὶ τίς δύναται
  πολεμῆσαι μετʼ αὐτοῦ; <span style="color:#b00e23">(5)</span> Καὶ ἐδόθη αὐτῷ
  στόμα λαλοῦν μεγάλα καὶ βλασφημίας, καὶ ἐδόθη αὐτῷ ἐξουσία ποιῆσαι μῆνας
  τεσσεράκοντα δύο. <span style="color:#b00e23">(6)</span> καὶ ἤνοιξε τὸ στόμα
  αὐτοῦ εἰς βλασφημίας πρὸς τὸν θεόν, βλασφημῆσαι τὸ ὄνομα αὐτοῦ καὶ τὴν σκηνὴν
  αὐτοῦ, τοὺς ἐν τῷ οὐρανῷ σκηνοῦντας. <span style="color:#b00e23">(7)</span>
  καὶ ἐδόθη αὐτῷ ποιῆσαι πόλεμον μετὰ τῶν ἁγίων καὶ νικῆσαι αὐτούς, καὶ ἐδόθη
  αὐτῷ ἐξουσία ἐπὶ πᾶσαν φυλὴν καὶ λαὸν καὶ γλῶσσαν καὶ ἔθνος. <span style=
  "color:#b00e23">(8)</span> καὶ προσκυνήσουσιν αὐτὸν πάντες οἱ κατοικοῦντες
  ἐπὶ τῆς γῆς, οὗ οὐ γέγραπται τὸ ὄνομα αὐτοῦ ἐν τῷ βιβλίῳ τῆς ζωῆς τοῦ ἀρνίου
  τοῦ ἐσφαγμένου ἀπὸ καταβολῆς κόσμου. <span style="color:#b00e23">(9)</span>
  Εἴ τις ἔχει οὖς ἀκουσάτω. <span style="color:#b00e23">(10)</span> εἴ τις εἰς
  αἰχμαλωσίαν, εἰς αἰχμαλωσίαν ὑπάγει· εἴ τις ἐν μαχαίρῃ ἀποκτανθῆναι αὐτὸν ἐν
  μαχαίρῃ ἀποκτανθῆναι. ὧδέ ἐστιν ἡ ὑπομονὴ καὶ ἡ πίστις τῶν ἁγίων.
  <span style="color:#b00e23">(11)</span> Καὶ εἶδον ἄλλο θηρίον ἀναβαῖνον ἐκ
  τῆς γῆς, καὶ εἶχεν κέρατα δύο ὅμοια ἀρνίῳ, καὶ ἐλάλει ὡς δράκων. <span style=
  "color:#b00e23">(12)</span> καὶ τὴν ἐξουσίαν τοῦ πρώτου θηρίου πᾶσαν ποιεῖ
  ἐνώπιον αὐτοῦ. καὶ ποιεῖ τὴν γῆν καὶ τοὺς ἐν αὐτῇ κατοικοῦντας ἵνα
  προσκυνήσουσιν τὸ θηρίον τὸ πρῶτον, οὗ ἐθεραπεύθη ἡ πληγὴ τοῦ θανάτου αὐτοῦ.
  <span style="color:#b00e23">(13)</span> καὶ ποιεῖ σημεῖα μεγάλα, ἵνα καὶ πῦρ
  ποιῇ ἐκ τοῦ οὐρανοῦ καταβαίνειν εἰς τὴν γῆν ἐνώπιον τῶν ἀνθρώπων.
  <span style="color:#b00e23">(14)</span> καὶ πλανᾷ τοὺς κατοικοῦντας ἐπὶ τῆς
  γῆς διὰ τὰ σημεῖα ἃ ἐδόθη αὐτῷ ποιῆσαι ἐνώπιον τοῦ θηρίου, λέγων τοῖς
  κατοικοῦσιν ἐπὶ τῆς γῆς ποιῆσαι εἰκόνα τῷ θηρίῳ, ὃς ἔχει τὴν πληγὴν τῆς
  μαχαίρης καὶ ἔζησεν. <span style="color:#b00e23">(15)</span> καὶ ἐδόθη αὐτῷ
  δοῦναι πνεῦμα τῇ εἰκόνι τοῦ θηρίου, ἵνα καὶ λαλήσῃ ἡ εἰκὼν τοῦ θηρίου καὶ
  ποιήσῃ ἵνα ὅσοι ἐὰν μὴ προσκυνήσωσιν τῇ εἰκόνι τοῦ θηρίου ἀποκτανθῶσιν.
  <span style="color:#b00e23">(16)</span> καὶ ποιεῖ πάντας, τοὺς μικροὺς καὶ
  τοὺς μεγάλους, καὶ τοὺς πλουσίους καὶ τοὺς πτωχούς, καὶ τοὺς ἐλευθέρους καὶ
  τοὺς δούλους, ἵνα δῶσιν αὐτοῖς χάραγμα ἐπὶ τῆς χειρὸς αὐτῶν τῆς δεξιᾶς ἢ ἐπὶ
  τὸ μέτωπον αὐτῶν, <span style="color:#b00e23">(17)</span> καὶ ἵνα μή τις
  δύνηται ἀγοράσαι ἢ πωλῆσαι εἰ μὴ ὁ ἔχων τὸ χάραγμα, τὸ ὄνομα τοῦ θηρίου ἢ τὸν
  ἀριθμὸν τοῦ ὀνόματος αὐτοῦ. <span style="color:#b00e23">(18)</span> ὧδε ἡ
  σοφία ἐστίν· ὁ ἔχων νοῦν ψηφισάτω τὸν ἀριθμὸν τοῦ θηρίου, ἀριθμὸς γὰρ
  ἀνθρώπου ἐστίν· καὶ ὁ ἀριθμὸς αὐτοῦ ἑξακόσιοι ἑξήκοντα ἕξ.</p>

  <h3 id="apocalypse14">14</h3>

  <p><span style="color:#b00e23">(1)</span> Καὶ εἶδον, καὶ ἰδοὺ τὸ ἀρνίον ἑστὸς
  ἐπὶ τὸ ὄρος Σιών, καὶ μετʼ αὐτοῦ ἑκατὸν τεσσεράκοντα τέσσαρες χιλιάδες
  ἔχουσαι τὸ ὄνομα αὐτοῦ καὶ τὸ ὄνομα τοῦ πατρὸς αὐτοῦ γεγραμμένον ἐπὶ τῶν
  μετώπων αὐτῶν. <span style="color:#b00e23">(2)</span> καὶ ἤκουσα φωνὴν ἐκ τοῦ
  οὐρανοῦ ὡς φωνὴν ὑδάτων πολλῶν καὶ ὡς φωνὴν βροντῆς μεγάλης, καὶ ἡ φωνὴ ἣν
  ἤκουσα ὡς κιθαρῳδῶν κιθαριζόντων ἐν ταῖς κιθάραις αὐτῶν. <span style=
  "color:#b00e23">(3)</span> καὶ ᾄδουσιν ὡς ᾠδὴν καινὴν ἐνώπιον τοῦ θρόνου καὶ
  ἐνώπιον τῶν τεσσάρων ζῴων καὶ τῶν πρεσβυτέρων· καὶ οὐδεὶς ἐδύνατο μαθεῖν τὴν
  ᾠδὴν εἰ μὴ αἱ ἑκατὸν τεσσεράκοντα τέσσαρες χιλιάδες, οἱ ἠγορασμένοι ἀπὸ τῆς
  γῆς. <span style="color:#b00e23">(4)</span> οὗτοί εἰσιν οἳ μετὰ γυναικῶν οὐκ
  ἐμολύνθησαν, παρθένοι γάρ εἰσιν· οὗτοι οἱ ἀκολουθοῦντες τῷ ἀρνίῳ ὅπου ἂν
  ὑπάγῃ· οὗτοι ἠγοράσθησαν ἀπὸ τῶν ἀνθρώπων ἀπαρχὴ τῷ θεῷ καὶ τῷ ἀρνίῳ,
  <span style="color:#b00e23">(5)</span> καὶ ἐν τῷ στόματι αὐτῶν οὐχ εὑρέθη
  ψεῦδος· ἄμωμοί εἰσιν. <span style="color:#b00e23">(6)</span> Καὶ εἶδον ἄλλον
  ἄγγελον πετόμενον ἐν μεσουρανήματι, ἔχοντα εὐαγγέλιον αἰώνιον εὐαγγελίσαι ἐπὶ
  τοὺς καθημένους ἐπὶ τῆς γῆς καὶ ἐπὶ πᾶν ἔθνος καὶ φυλὴν καὶ γλῶσσαν καὶ λαόν,
  <span style="color:#b00e23">(7)</span> λέγων ἐν φωνῇ μεγάλῃ· Φοβήθητε τὸν
  θεὸν καὶ δότε αὐτῷ δόξαν, ὅτι ἦλθεν ἡ ὥρα τῆς κρίσεως αὐτοῦ, καὶ προσκυνήσατε
  τῷ ποιήσαντι τὸν οὐρανὸν καὶ τὴν γῆν καὶ θάλασσαν καὶ πηγὰς ὑδάτων.
  <span style="color:#b00e23">(8)</span> Καὶ ἄλλος δεύτερος ἄγγελος ἠκολούθησεν
  λέγων· Ἔπεσεν, ἔπεσεν Βαβυλὼν ἡ μεγάλη, ἣ ἐκ τοῦ οἴνου τοῦ θυμοῦ τῆς πορνείας
  αὐτῆς πεπότικεν πάντα τὰ ἔθνη. <span style="color:#b00e23">(9)</span> Καὶ
  ἄλλος ἄγγελος τρίτος ἠκολούθησεν αὐτοῖς λέγων ἐν φωνῇ μεγάλῃ· Εἴ τις
  προσκυνεῖ τὸ θηρίον καὶ τὴν εἰκόνα αὐτοῦ, καὶ λαμβάνει χάραγμα ἐπὶ τοῦ
  μετώπου αὐτοῦ ἢ ἐπὶ τὴν χεῖρα αὐτοῦ, <span style="color:#b00e23">(10)</span>
  καὶ αὐτὸς πίεται ἐκ τοῦ οἴνου τοῦ θυμοῦ τοῦ θεοῦ τοῦ κεκερασμένου ἀκράτου ἐν
  τῷ ποτηρίῳ τῆς ὀργῆς αὐτοῦ, καὶ βασανισθήσεται ἐν πυρὶ καὶ θείῳ ἐνώπιον
  ἀγγέλων ἁγίων καὶ ἐνώπιον τοῦ ἀρνίου. <span style="color:#b00e23">(11)</span>
  καὶ ὁ καπνὸς τοῦ βασανισμοῦ αὐτῶν εἰς αἰῶνας αἰώνων ἀναβαίνει, καὶ οὐκ
  ἔχουσιν ἀνάπαυσιν ἡμέρας καὶ νυκτός, οἱ προσκυνοῦντες τὸ θηρίον καὶ τὴν
  εἰκόνα αὐτοῦ, καὶ εἴ τις λαμβάνει τὸ χάραγμα τοῦ ὀνόματος αὐτοῦ. <span style=
  "color:#b00e23">(12)</span> Ὧδε ἡ ὑπομονὴ τῶν ἁγίων ἐστίν, οἱ τηροῦντες τὰς
  ἐντολὰς τοῦ θεοῦ καὶ τὴν πίστιν Ἰησοῦ. <span style=
  "color:#b00e23">(13)</span> Καὶ ἤκουσα φωνῆς ἐκ τοῦ οὐρανοῦ λεγούσης· Γράψον·
  Μακάριοι οἱ νεκροὶ οἱ ἐν κυρίῳ ἀποθνῄσκοντες ἀπʼ ἄρτι. ναί, λέγει τὸ πνεῦμα,
  ἵνα ἀναπαήσονται ἐκ τῶν κόπων αὐτῶν, τὰ γὰρ ἔργα αὐτῶν ἀκολουθεῖ μετʼ αὐτῶν.
  <span style="color:#b00e23">(14)</span> Καὶ εἶδον, καὶ ἰδοὺ νεφέλη λευκή, καὶ
  ἐπὶ τὴν νεφέλην καθήμενον ὅμοιον υἱὸν ἀνθρώπου, ἔχων ἐπὶ τῆς κεφαλῆς αὐτοῦ
  στέφανον χρυσοῦν καὶ ἐν τῇ χειρὶ αὐτοῦ δρέπανον ὀξύ. <span style=
  "color:#b00e23">(15)</span> καὶ ἄλλος ἄγγελος ἐξῆλθεν ἐκ τοῦ ναοῦ κράζων ἐν
  φωνῇ μεγάλῃ τῷ καθημένῳ ἐπὶ τῆς νεφέλης· Πέμψον τὸ δρέπανόν σου καὶ θέρισον,
  ὅτι ἦλθεν ἡ ὥρα θερίσαι, ὅτι ἐξηράνθη ὁ θερισμὸς τῆς γῆς. <span style=
  "color:#b00e23">(16)</span> καὶ ἔβαλεν ὁ καθήμενος ἐπὶ τῆς νεφέλης τὸ
  δρέπανον αὐτοῦ ἐπὶ τὴν γῆν, καὶ ἐθερίσθη ἡ γῆ. <span style=
  "color:#b00e23">(17)</span> Καὶ ἄλλος ἄγγελος ἐξῆλθεν ἐκ τοῦ ναοῦ τοῦ ἐν τῷ
  οὐρανῷ, ἔχων καὶ αὐτὸς δρέπανον ὀξύ. <span style="color:#b00e23">(18)</span>
  καὶ ἄλλος ἄγγελος ἐκ τοῦ θυσιαστηρίου, ὁ ἔχων ἐξουσίαν ἐπὶ τοῦ πυρός, καὶ
  ἐφώνησεν φωνῇ μεγάλῃ τῷ ἔχοντι τὸ δρέπανον τὸ ὀξὺ λέγων· Πέμψον σου τὸ
  δρέπανον τὸ ὀξὺ καὶ τρύγησον τοὺς βότρυας τῆς ἀμπέλου τῆς γῆς, ὅτι ἤκμασαν αἱ
  σταφυλαὶ αὐτῆς. <span style="color:#b00e23">(19)</span> καὶ ἔβαλεν ὁ ἄγγελος
  τὸ δρέπανον αὐτοῦ εἰς τὴν γῆν, καὶ ἐτρύγησεν τὴν ἄμπελον τῆς γῆς, καὶ ἔβαλεν
  εἰς τὴν ληνὸν τοῦ θυμοῦ τοῦ θεοῦ τὸν μέγαν. <span style=
  "color:#b00e23">(20)</span> καὶ ἐπατήθη ἡ ληνὸς ἔξωθεν τῆς πόλεως, καὶ
  ἐξῆλθεν αἷμα ἐκ τῆς ληνοῦ ἄχρι τῶν χαλινῶν τῶν ἵππων ἀπὸ σταδίων χιλίων
  ἑξακοσίων.</p>

  <h3 id="apocalypse15">15</h3>

  <p><span style="color:#b00e23">(1)</span> Καὶ εἶδον ἄλλο σημεῖον ἐν τῷ οὐρανῷ
  μέγα καὶ θαυμαστόν, ἀγγέλους ἑπτὰ ἔχοντας πληγὰς ἑπτὰ τὰς ἐσχάτας, ὅτι ἐν
  αὐταῖς ἐτελέσθη ὁ θυμὸς τοῦ θεοῦ. <span style="color:#b00e23">(2)</span> Καὶ
  εἶδον ὡς θάλασσαν ὑαλίνην μεμιγμένην πυρί, καὶ τοὺς νικῶντας ἐκ τοῦ θηρίου
  καὶ ἐκ τῆς εἰκόνος αὐτοῦ καὶ ἐκ τοῦ ἀριθμοῦ τοῦ ὀνόματος αὐτοῦ ἑστῶτας ἐπὶ
  τὴν θάλασσαν τὴν ὑαλίνην, ἔχοντας κιθάρας τοῦ θεοῦ. <span style=
  "color:#b00e23">(3)</span> καὶ ᾄδουσιν τὴν ᾠδὴν Μωϋσέως τοῦ δούλου τοῦ θεοῦ
  καὶ τὴν ᾠδὴν τοῦ ἀρνίου λέγοντες· Μεγάλα καὶ θαυμαστὰ τὰ ἔργα σου, κύριε, ὁ
  θεός, ὁ παντοκράτωρ· δίκαιαι καὶ ἀληθιναὶ αἱ ὁδοί σου, ὁ βασιλεὺς τῶν αἰώνων·
  <span style="color:#b00e23">(4)</span> τίς οὐ μὴ φοβηθῇ, κύριε, καὶ δοξάσει
  τὸ ὄνομά σου, ὅτι μόνος ὅσιος; ὅτι πάντα τὰ ἔθνη ἥξουσιν καὶ προσκυνήσουσιν
  ἐνώπιόν σου, ὅτι τὰ δικαιώματά σου ἐφανερώθησαν. <span style=
  "color:#b00e23">(5)</span> Καὶ μετὰ ταῦτα εἶδον, καὶ ἠνοίγη ὁ ναὸς τῆς σκηνῆς
  τοῦ μαρτυρίου ἐν τῷ οὐρανῷ, <span style="color:#b00e23">(6)</span> καὶ
  ἐξῆλθον οἱ ἑπτὰ ἄγγελοι οἱ ἔχοντες τὰς ἑπτὰ πληγὰς ἐκ τοῦ ναοῦ, ἐνδεδυμένοι
  λίνον καθαρὸν λαμπρὸν καὶ περιεζωσμένοι περὶ τὰ στήθη ζώνας χρυσᾶς.
  <span style="color:#b00e23">(7)</span> καὶ ἓν ἐκ τῶν τεσσάρων ζῴων ἔδωκεν
  τοῖς ἑπτὰ ἀγγέλοις ἑπτὰ φιάλας χρυσᾶς γεμούσας τοῦ θυμοῦ τοῦ θεοῦ τοῦ ζῶντος
  εἰς τοὺς αἰῶνας τῶν αἰώνων. <span style="color:#b00e23">(8)</span> καὶ
  ἐγεμίσθη ὁ ναὸς καπνοῦ ἐκ τῆς δόξης τοῦ θεοῦ καὶ ἐκ τῆς δυνάμεως αὐτοῦ, καὶ
  οὐδεὶς ἐδύνατο εἰσελθεῖν εἰς τὸν ναὸν ἄχρι τελεσθῶσιν αἱ ἑπτὰ πληγαὶ τῶν ἑπτὰ
  ἀγγέλων.</p>

  <h3 id="apocalypse16">16</h3>

  <p><span style="color:#b00e23">(1)</span> Καὶ ἤκουσα μεγάλης φωνῆς ἐκ τοῦ
  ναοῦ λεγούσης τοῖς ἑπτὰ ἀγγέλοις· Ὑπάγετε καὶ ἐκχέετε τὰς ἑπτὰ φιάλας τοῦ
  θυμοῦ τοῦ θεοῦ εἰς τὴν γῆν. <span style="color:#b00e23">(2)</span> Καὶ
  ἀπῆλθεν ὁ πρῶτος καὶ ἐξέχεεν τὴν φιάλην αὐτοῦ εἰς τὴν γῆν· καὶ ἐγένετο ἕλκος
  κακὸν καὶ πονηρὸν ἐπὶ τοὺς ἀνθρώπους τοὺς ἔχοντας τὸ χάραγμα τοῦ θηρίου καὶ
  τοὺς προσκυνοῦντας τῇ εἰκόνι αὐτοῦ. <span style="color:#b00e23">(3)</span>
  Καὶ ὁ δεύτερος ἐξέχεεν τὴν φιάλην αὐτοῦ εἰς τὴν θάλασσαν· καὶ ἐγένετο αἷμα ὡς
  νεκροῦ, καὶ πᾶσα ψυχὴ ζωῆς ἀπέθανεν τὰ ἐν τῇ θαλάσσῃ. <span style=
  "color:#b00e23">(4)</span> Καὶ ὁ τρίτος ἐξέχεεν τὴν φιάλην αὐτοῦ εἰς τοὺς
  ποταμοὺς καὶ τὰς πηγὰς τῶν ὑδάτων· καὶ ἐγένετο αἷμα. <span style=
  "color:#b00e23">(5)</span> καὶ ἤκουσα τοῦ ἀγγέλου τῶν ὑδάτων λέγοντος·
  Δίκαιος εἶ, ὁ ὢν καὶ ὁ ἦν, ὁ ὅσιος, ὅτι ταῦτα ἔκρινας, <span style=
  "color:#b00e23">(6)</span> ὅτι αἷμα ἁγίων καὶ προφητῶν ἐξέχεαν, καὶ αἷμα
  αὐτοῖς δέδωκας πιεῖν· ἄξιοί εἰσιν. <span style="color:#b00e23">(7)</span> καὶ
  ἤκουσα τοῦ θυσιαστηρίου λέγοντος· Ναί, κύριε, ὁ θεός, ὁ παντοκράτωρ, ἀληθιναὶ
  καὶ δίκαιαι αἱ κρίσεις σου. <span style="color:#b00e23">(8)</span> Καὶ ὁ
  τέταρτος ἐξέχεεν τὴν φιάλην αὐτοῦ ἐπὶ τὸν ἥλιον· καὶ ἐδόθη αὐτῷ καυματίσαι
  τοὺς ἀνθρώπους ἐν πυρί. <span style="color:#b00e23">(9)</span> καὶ
  ἐκαυματίσθησαν οἱ ἄνθρωποι καῦμα μέγα· καὶ ἐβλασφήμησαν τὸ ὄνομα τοῦ θεοῦ τοῦ
  ἔχοντος τὴν ἐξουσίαν ἐπὶ τὰς πληγὰς ταύτας, καὶ οὐ μετενόησαν δοῦναι αὐτῷ
  δόξαν. <span style="color:#b00e23">(10)</span> Καὶ ὁ πέμπτος ἐξέχεεν τὴν
  φιάλην αὐτοῦ ἐπὶ τὸν θρόνον τοῦ θηρίου· καὶ ἐγένετο ἡ βασιλεία αὐτοῦ
  ἐσκοτωμένη, καὶ ἐμασῶντο τὰς γλώσσας αὐτῶν ἐκ τοῦ πόνου, <span style=
  "color:#b00e23">(11)</span> καὶ ἐβλασφήμησαν τὸν θεὸν τοῦ οὐρανοῦ ἐκ τῶν
  πόνων αὐτῶν καὶ ἐκ τῶν ἑλκῶν αὐτῶν, καὶ οὐ μετενόησαν ἐκ τῶν ἔργων αὐτῶν.
  <span style="color:#b00e23">(12)</span> Καὶ ὁ ἕκτος ἐξέχεεν τὴν φιάλην αὐτοῦ
  ἐπὶ τὸν ποταμὸν τὸν μέγαν τὸν Εὐφράτην· καὶ ἐξηράνθη τὸ ὕδωρ αὐτοῦ, ἵνα
  ἑτοιμασθῇ ἡ ὁδὸς τῶν βασιλέων τῶν ἀπὸ ἀνατολῆς ἡλίου. <span style=
  "color:#b00e23">(13)</span> καὶ εἶδον ἐκ τοῦ στόματος τοῦ δράκοντος καὶ ἐκ
  τοῦ στόματος τοῦ θηρίου καὶ ἐκ τοῦ στόματος τοῦ ψευδοπροφήτου πνεύματα τρία
  ἀκάθαρτα ὡς βάτραχοι· <span style="color:#b00e23">(14)</span> εἰσὶν γὰρ
  πνεύματα δαιμονίων ποιοῦντα σημεῖα, ἃ ἐκπορεύεται ἐπὶ τοὺς βασιλεῖς τῆς
  οἰκουμένης ὅλης, συναγαγεῖν αὐτοὺς εἰς τὸν πόλεμον τῆς ἡμέρας τῆς μεγάλης τοῦ
  θεοῦ τοῦ παντοκράτορος— <span style="color:#b00e23">(15)</span> Ἰδοὺ ἔρχομαι
  ὡς κλέπτης. μακάριος ὁ γρηγορῶν καὶ τηρῶν τὰ ἱμάτια αὐτοῦ, ἵνα μὴ γυμνὸς
  περιπατῇ καὶ βλέπωσιν τὴν ἀσχημοσύνην αὐτοῦ— <span style=
  "color:#b00e23">(16)</span> καὶ συνήγαγεν αὐτοὺς εἰς τὸν τόπον τὸν καλούμενον
  Ἑβραϊστὶ Ἁρμαγεδών. <span style="color:#b00e23">(17)</span> Καὶ ὁ ἕβδομος
  ἐξέχεεν τὴν φιάλην αὐτοῦ ἐπὶ τὸν ἀέρα—καὶ ἐξῆλθεν φωνὴ μεγάλη ἐκ τοῦ ναοῦ ἀπὸ
  τοῦ θρόνου λέγουσα· Γέγονεν— <span style="color:#b00e23">(18)</span> καὶ
  ἐγένοντο ἀστραπαὶ καὶ φωναὶ καὶ βρονταί, καὶ σεισμὸς ἐγένετο μέγας, οἷος οὐκ
  ἐγένετο ἀφʼ οὗ ἄνθρωποι ἐγένοντο ἐπὶ τῆς γῆς τηλικοῦτος σεισμὸς οὕτω μέγας,
  <span style="color:#b00e23">(19)</span> καὶ ἐγένετο ἡ πόλις ἡ μεγάλη εἰς τρία
  μέρη, καὶ αἱ πόλεις τῶν ἐθνῶν ἔπεσαν· καὶ Βαβυλὼν ἡ μεγάλη ἐμνήσθη ἐνώπιον
  τοῦ θεοῦ δοῦναι αὐτῇ τὸ ποτήριον τοῦ οἴνου τοῦ θυμοῦ τῆς ὀργῆς αὐτοῦ·
  <span style="color:#b00e23">(20)</span> καὶ πᾶσα νῆσος ἔφυγεν, καὶ ὄρη οὐχ
  εὑρέθησαν. <span style="color:#b00e23">(21)</span> καὶ χάλαζα μεγάλη ὡς
  ταλαντιαία καταβαίνει ἐκ τοῦ οὐρανοῦ ἐπὶ τοὺς ἀνθρώπους· καὶ ἐβλασφήμησαν οἱ
  ἄνθρωποι τὸν θεὸν ἐκ τῆς πληγῆς τῆς χαλάζης, ὅτι μεγάλη ἐστὶν ἡ πληγὴ αὐτῆς
  σφόδρα.</p>

  <h3 id="apocalypse17">17</h3>

  <p><span style="color:#b00e23">(1)</span> Καὶ ἦλθεν εἷς ἐκ τῶν ἑπτὰ ἀγγέλων
  τῶν ἐχόντων τὰς ἑπτὰ φιάλας, καὶ ἐλάλησεν μετʼ ἐμοῦ λέγων· Δεῦρο, δείξω σοι
  τὸ κρίμα τῆς πόρνης τῆς μεγάλης τῆς καθημένης ἐπὶ ὑδάτων πολλῶν, <span style=
  "color:#b00e23">(2)</span> μεθʼ ἧς ἐπόρνευσαν οἱ βασιλεῖς τῆς γῆς, καὶ
  ἐμεθύσθησαν οἱ κατοικοῦντες τὴν γῆν ἐκ τοῦ οἴνου τῆς πορνείας αὐτῆς.
  <span style="color:#b00e23">(3)</span> καὶ ἀπήνεγκέν με εἰς ἔρημον ἐν
  πνεύματι. καὶ εἶδον γυναῖκα καθημένην ἐπὶ θηρίον κόκκινον, γέμοντα ὀνόματα
  βλασφημίας, ἔχων κεφαλὰς ἑπτὰ καὶ κέρατα δέκα. <span style=
  "color:#b00e23">(4)</span> καὶ ἡ γυνὴ ἦν περιβεβλημένη πορφυροῦν καὶ
  κόκκινον, καὶ κεχρυσωμένη χρυσίῳ καὶ λίθῳ τιμίῳ καὶ μαργαρίταις, ἔχουσα
  ποτήριον χρυσοῦν ἐν τῇ χειρὶ αὐτῆς γέμον βδελυγμάτων καὶ τὰ ἀκάθαρτα τῆς
  πορνείας αὐτῆς, <span style="color:#b00e23">(5)</span> καὶ ἐπὶ τὸ μέτωπον
  αὐτῆς ὄνομα γεγραμμένον, μυστήριον, Βαβυλὼν ἡ μεγάλη, ἡ μήτηρ τῶν πορνῶν καὶ
  τῶν βδελυγμάτων τῆς γῆς. <span style="color:#b00e23">(6)</span> καὶ εἶδον τὴν
  γυναῖκα μεθύουσαν ἐκ τοῦ αἵματος τῶν ἁγίων καὶ ἐκ τοῦ αἵματος τῶν μαρτύρων
  Ἰησοῦ. <span style="color:#b00e23">(7)</span> καὶ εἶπέν μοι ὁ ἄγγελος· Διὰ τί
  ἐθαύμασας; ἐγὼ ἐρῶ σοι τὸ μυστήριον τῆς γυναικὸς καὶ τοῦ θηρίου τοῦ
  βαστάζοντος αὐτήν, τοῦ ἔχοντος τὰς ἑπτὰ κεφαλὰς καὶ τὰ δέκα κέρατα·
  <span style="color:#b00e23">(8)</span> τὸ θηρίον ὃ εἶδες ἦν καὶ οὐκ ἔστιν,
  καὶ μέλλει ἀναβαίνειν ἐκ τῆς ἀβύσσου, καὶ εἰς ἀπώλειαν ὑπάγει· καὶ
  θαυμασθήσονται οἱ κατοικοῦντες ἐπὶ τῆς γῆς, ὧν οὐ γέγραπται τὸ ὄνομα ἐπὶ τὸ
  βιβλίον τῆς ζωῆς ἀπὸ καταβολῆς κόσμου, βλεπόντων τὸ θηρίον ὅτι ἦν καὶ οὐκ
  ἔστιν καὶ παρέσται. <span style="color:#b00e23">(9)</span> Ὧδε ὁ νοῦς ὁ ἔχων
  σοφίαν. αἱ ἑπτὰ κεφαλαὶ ἑπτὰ ὄρη εἰσίν, ὅπου ἡ γυνὴ κάθηται ἐπʼ αὐτῶν. καὶ
  βασιλεῖς ἑπτά εἰσιν· <span style="color:#b00e23">(10)</span> οἱ πέντε ἔπεσαν,
  ὁ εἷς ἔστιν, ὁ ἄλλος οὔπω ἦλθεν, καὶ ὅταν ἔλθῃ ὀλίγον αὐτὸν δεῖ μεῖναι,
  <span style="color:#b00e23">(11)</span> καὶ τὸ θηρίον ὃ ἦν καὶ οὐκ ἔστιν. καὶ
  αὐτὸς ὄγδοός ἐστιν καὶ ἐκ τῶν ἑπτά ἐστιν, καὶ εἰς ἀπώλειαν ὑπάγει.
  <span style="color:#b00e23">(12)</span> καὶ τὰ δέκα κέρατα ἃ εἶδες δέκα
  βασιλεῖς εἰσιν, οἵτινες βασιλείαν οὔπω ἔλαβον, ἀλλὰ ἐξουσίαν ὡς βασιλεῖς μίαν
  ὥραν λαμβάνουσιν μετὰ τοῦ θηρίου. <span style="color:#b00e23">(13)</span>
  οὗτοι μίαν γνώμην ἔχουσιν, καὶ τὴν δύναμιν καὶ ἐξουσίαν αὐτῶν τῷ θηρίῳ
  διδόασιν. <span style="color:#b00e23">(14)</span> οὗτοι μετὰ τοῦ ἀρνίου
  πολεμήσουσιν, καὶ τὸ ἀρνίον νικήσει αὐτούς, ὅτι κύριος κυρίων ἐστὶν καὶ
  βασιλεὺς βασιλέων, καὶ οἱ μετʼ αὐτοῦ κλητοὶ καὶ ἐκλεκτοὶ καὶ πιστοί.
  <span style="color:#b00e23">(15)</span> Καὶ λέγει μοι· Τὰ ὕδατα ἃ εἶδες, οὗ ἡ
  πόρνη κάθηται, λαοὶ καὶ ὄχλοι εἰσὶν καὶ ἔθνη καὶ γλῶσσαι. <span style=
  "color:#b00e23">(16)</span> καὶ τὰ δέκα κέρατα ἃ εἶδες καὶ τὸ θηρίον, οὗτοι
  μισήσουσι τὴν πόρνην, καὶ ἠρημωμένην ποιήσουσιν αὐτὴν καὶ γυμνήν, καὶ τὰς
  σάρκας αὐτῆς φάγονται, καὶ αὐτὴν κατακαύσουσιν ἐν πυρί· <span style=
  "color:#b00e23">(17)</span> ὁ γὰρ θεὸς ἔδωκεν εἰς τὰς καρδίας αὐτῶν ποιῆσαι
  τὴν γνώμην αὐτοῦ, καὶ ποιῆσαι μίαν γνώμην καὶ δοῦναι τὴν βασιλείαν αὐτῶν τῷ
  θηρίῳ, ἄχρι τελεσθήσονται οἱ λόγοι τοῦ θεοῦ. <span style=
  "color:#b00e23">(18)</span> καὶ ἡ γυνὴ ἣν εἶδες ἔστιν ἡ πόλις ἡ μεγάλη ἡ
  ἔχουσα βασιλείαν ἐπὶ τῶν βασιλέων τῆς γῆς.</p>

  <h3 id="apocalypse18">18</h3>

  <p><span style="color:#b00e23">(1)</span> Μετὰ ταῦτα εἶδον ἄλλον ἄγγελον
  καταβαίνοντα ἐκ τοῦ οὐρανοῦ, ἔχοντα ἐξουσίαν μεγάλην, καὶ ἡ γῆ ἐφωτίσθη ἐκ
  τῆς δόξης αὐτοῦ. <span style="color:#b00e23">(2)</span> καὶ ἔκραξεν ἐν ἰσχυρᾷ
  φωνῇ λέγων· Ἔπεσεν, ἔπεσεν Βαβυλὼν ἡ μεγάλη, καὶ ἐγένετο κατοικητήριον
  δαιμονίων καὶ φυλακὴ παντὸς πνεύματος ἀκαθάρτου καὶ φυλακὴ παντὸς ὀρνέου
  ἀκαθάρτου καὶ φυλακὴ παντὸς θηρίου ἀκαθάρτου καὶ μεμισημένου, <span style=
  "color:#b00e23">(3)</span> ὅτι ἐκ τοῦ οἴνου τοῦ θυμοῦ τῆς πορνείας αὐτῆς
  πέπτωκαν πάντα τὰ ἔθνη, καὶ οἱ βασιλεῖς τῆς γῆς μετʼ αὐτῆς ἐπόρνευσαν, καὶ οἱ
  ἔμποροι τῆς γῆς ἐκ τῆς δυνάμεως τοῦ στρήνους αὐτῆς ἐπλούτησαν. <span style=
  "color:#b00e23">(4)</span> Καὶ ἤκουσα ἄλλην φωνὴν ἐκ τοῦ οὐρανοῦ λέγουσαν·
  Ἐξέλθατε, ὁ λαός μου, ἐξ αὐτῆς, ἵνα μὴ συγκοινωνήσητε ταῖς ἁμαρτίαις αὐτῆς,
  καὶ ἐκ τῶν πληγῶν αὐτῆς ἵνα μὴ λάβητε· <span style="color:#b00e23">(5)</span>
  ὅτι ἐκολλήθησαν αὐτῆς αἱ ἁμαρτίαι ἄχρι τοῦ οὐρανοῦ, καὶ ἐμνημόνευσεν ὁ θεὸς
  τὰ ἀδικήματα αὐτῆς. <span style="color:#b00e23">(6)</span> ἀπόδοτε αὐτῇ ὡς
  καὶ αὐτὴ ἀπέδωκεν, καὶ διπλώσατε τὰ διπλᾶ κατὰ τὰ ἔργα αὐτῆς· ἐν τῷ ποτηρίῳ ᾧ
  ἐκέρασεν κεράσατε αὐτῇ διπλοῦν· <span style="color:#b00e23">(7)</span> ὅσα
  ἐδόξασεν αὑτὴν καὶ ἐστρηνίασεν, τοσοῦτον δότε αὐτῇ βασανισμὸν καὶ πένθος. ὅτι
  ἐν τῇ καρδίᾳ αὐτῆς λέγει ὅτι Κάθημαι βασίλισσα, καὶ χήρα οὐκ εἰμί, καὶ πένθος
  οὐ μὴ ἴδω. <span style="color:#b00e23">(8)</span> διὰ τοῦτο ἐν μιᾷ ἡμέρᾳ
  ἥξουσιν αἱ πληγαὶ αὐτῆς, θάνατος καὶ πένθος καὶ λιμός, καὶ ἐν πυρὶ
  κατακαυθήσεται· ὅτι ἰσχυρὸς κύριος ὁ θεὸς ὁ κρίνας αὐτήν. <span style=
  "color:#b00e23">(9)</span> Καὶ κλαύσουσιν καὶ κόψονται ἐπʼ αὐτὴν οἱ βασιλεῖς
  τῆς γῆς οἱ μετʼ αὐτῆς πορνεύσαντες καὶ στρηνιάσαντες, ὅταν βλέπωσιν τὸν
  καπνὸν τῆς πυρώσεως αὐτῆς, <span style="color:#b00e23">(10)</span> ἀπὸ
  μακρόθεν ἑστηκότες διὰ τὸν φόβον τοῦ βασανισμοῦ αὐτῆς λέγοντες· Οὐαὶ οὐαί, ἡ
  πόλις ἡ μεγάλη, Βαβυλὼν ἡ πόλις ἡ ἰσχυρά, ὅτι μιᾷ ὥρᾳ ἦλθεν ἡ κρίσις σου.
  <span style="color:#b00e23">(11)</span> Καὶ οἱ ἔμποροι τῆς γῆς κλαίουσιν καὶ
  πενθοῦσιν ἐπʼ αὐτήν, ὅτι τὸν γόμον αὐτῶν οὐδεὶς ἀγοράζει οὐκέτι, <span style=
  "color:#b00e23">(12)</span> γόμον χρυσοῦ καὶ ἀργύρου καὶ λίθου τιμίου καὶ
  μαργαριτῶν καὶ βυσσίνου καὶ πορφύρας καὶ σιρικοῦ καὶ κοκκίνου, καὶ πᾶν ξύλον
  θύϊνον καὶ πᾶν σκεῦος ἐλεφάντινον καὶ πᾶν σκεῦος ἐκ ξύλου τιμιωτάτου καὶ
  χαλκοῦ καὶ σιδήρου καὶ μαρμάρου, <span style="color:#b00e23">(13)</span> καὶ
  κιννάμωμον καὶ ἄμωμον καὶ θυμιάματα καὶ μύρον καὶ λίβανον καὶ οἶνον καὶ
  ἔλαιον καὶ σεμίδαλιν καὶ σῖτον καὶ κτήνη καὶ πρόβατα, καὶ ἵππων καὶ ῥεδῶν καὶ
  σωμάτων, καὶ ψυχὰς ἀνθρώπων. <span style="color:#b00e23">(14)</span> καὶ ἡ
  ὀπώρα σου τῆς ἐπιθυμίας τῆς ψυχῆς ἀπῆλθεν ἀπὸ σοῦ, καὶ πάντα τὰ λιπαρὰ καὶ τὰ
  λαμπρὰ ἀπώλετο ἀπὸ σοῦ, καὶ οὐκέτι οὐ μὴ αὐτὰ εὑρήσουσιν. <span style=
  "color:#b00e23">(15)</span> οἱ ἔμποροι τούτων, οἱ πλουτήσαντες ἀπʼ αὐτῆς, ἀπὸ
  μακρόθεν στήσονται διὰ τὸν φόβον τοῦ βασανισμοῦ αὐτῆς κλαίοντες καὶ
  πενθοῦντες, <span style="color:#b00e23">(16)</span> λέγοντες· Οὐαὶ οὐαί, ἡ
  πόλις ἡ μεγάλη, ἡ περιβεβλημένη βύσσινον καὶ πορφυροῦν καὶ κόκκινον καὶ
  κεχρυσωμένη χρυσίῳ καὶ λίθῳ τιμίῳ καὶ μαργαρίτῃ, <span style=
  "color:#b00e23">(17)</span> ὅτι μιᾷ ὥρᾳ ἠρημώθη ὁ τοσοῦτος πλοῦτος.
  <span style="color:#b00e23">(18)</span> καὶ ἔκραξαν βλέποντες τὸν καπνὸν τῆς
  πυρώσεως αὐτῆς λέγοντες· Τίς ὁμοία τῇ πόλει τῇ μεγάλῃ; <span style=
  "color:#b00e23">(19)</span> καὶ ἔβαλον χοῦν ἐπὶ τὰς κεφαλὰς αὐτῶν καὶ ἔκραξαν
  κλαίοντες καὶ πενθοῦντες λέγοντες· Οὐαὶ οὐαί, ἡ πόλις ἡ μεγάλη, ἐν ᾗ
  ἐπλούτησαν πάντες οἱ ἔχοντες τὰ πλοῖα ἐν τῇ θαλάσσῃ ἐκ τῆς τιμιότητος αὐτῆς,
  ὅτι μιᾷ ὥρᾳ ἠρημώθη. <span style="color:#b00e23">(20)</span> Εὐφραίνου ἐπʼ
  αὐτῇ, οὐρανέ, καὶ οἱ ἅγιοι καὶ οἱ ἀπόστολοι καὶ οἱ προφῆται, ὅτι ἔκρινεν ὁ
  θεὸς τὸ κρίμα ὑμῶν ἐξ αὐτῆς. <span style="color:#b00e23">(21)</span> Καὶ ἦρεν
  εἷς ἄγγελος ἰσχυρὸς λίθον ὡς μύλινον μέγαν, καὶ ἔβαλεν εἰς τὴν θάλασσαν
  λέγων· Οὕτως ὁρμήματι βληθήσεται Βαβυλὼν ἡ μεγάλη πόλις, καὶ οὐ μὴ εὑρεθῇ
  ἔτι. <span style="color:#b00e23">(22)</span> καὶ φωνὴ κιθαρῳδῶν καὶ μουσικῶν
  καὶ αὐλητῶν καὶ σαλπιστῶν οὐ μὴ ἀκουσθῇ ἐν σοὶ ἔτι, καὶ πᾶς τεχνίτης πάσης
  τέχνης οὐ μὴ εὑρεθῇ ἐν σοὶ ἔτι, καὶ φωνὴ μύλου οὐ μὴ ἀκουσθῇ ἐν σοὶ ἔτι,
  <span style="color:#b00e23">(23)</span> καὶ φῶς λύχνου οὐ μὴ φάνῃ ἐν σοὶ ἔτι,
  καὶ φωνὴ νυμφίου καὶ νύμφης οὐ μὴ ἀκουσθῇ ἐν σοὶ ἔτι· ὅτι οἱ ἔμποροί σου ἦσαν
  οἱ μεγιστᾶνες τῆς γῆς, ὅτι ἐν τῇ φαρμακείᾳ σου ἐπλανήθησαν πάντα τὰ ἔθνη,
  <span style="color:#b00e23">(24)</span> καὶ ἐν αὐτῇ αἷμα προφητῶν καὶ ἁγίων
  εὑρέθη καὶ πάντων τῶν ἐσφαγμένων ἐπὶ τῆς γῆς.</p>

  <h3 id="apocalypse19">19</h3>

  <p><span style="color:#b00e23">(1)</span> Μετὰ ταῦτα ἤκουσα ὡς φωνὴν μεγάλην
  ὄχλου πολλοῦ ἐν τῷ οὐρανῷ λεγόντων· Ἁλληλουϊά· ἡ σωτηρία καὶ ἡ δόξα καὶ ἡ
  δύναμις τοῦ θεοῦ ἡμῶν, <span style="color:#b00e23">(2)</span> ὅτι ἀληθιναὶ
  καὶ δίκαιαι αἱ κρίσεις αὐτοῦ· ὅτι ἔκρινεν τὴν πόρνην τὴν μεγάλην ἥτις
  ἔφθειρεν τὴν γῆν ἐν τῇ πορνείᾳ αὐτῆς, καὶ ἐξεδίκησεν τὸ αἷμα τῶν δούλων αὐτοῦ
  ἐκ χειρὸς αὐτῆς. <span style="color:#b00e23">(3)</span> καὶ δεύτερον εἴρηκαν·
  Ἁλληλουϊά· καὶ ὁ καπνὸς αὐτῆς ἀναβαίνει εἰς τοὺς αἰῶνας τῶν αἰώνων.
  <span style="color:#b00e23">(4)</span> καὶ ἔπεσαν οἱ πρεσβύτεροι οἱ εἴκοσι
  τέσσαρες καὶ τὰ τέσσαρα ζῷα, καὶ προσεκύνησαν τῷ θεῷ τῷ καθημένῳ ἐπὶ τῷ θρόνῳ
  λέγοντες· Ἀμήν, Ἁλληλουϊά. <span style="color:#b00e23">(5)</span> Καὶ φωνὴ
  ἀπὸ τοῦ θρόνου ἐξῆλθεν λέγουσα· Αἰνεῖτε τῷ θεῷ ἡμῶν, πάντες οἱ δοῦλοι αὐτοῦ,
  καὶ οἱ φοβούμενοι αὐτόν, οἱ μικροὶ καὶ οἱ μεγάλοι. <span style=
  "color:#b00e23">(6)</span> καὶ ἤκουσα ὡς φωνὴν ὄχλου πολλοῦ καὶ ὡς φωνὴν
  ὑδάτων πολλῶν καὶ ὡς φωνὴν βροντῶν ἰσχυρῶν, λεγόντων· Ἁλληλουϊά, ὅτι
  ἐβασίλευσεν κύριος, ὁ θεός, ὁ παντοκράτωρ. <span style=
  "color:#b00e23">(7)</span> χαίρωμεν καὶ ἀγαλλιῶμεν, καὶ δώσομεν τὴν δόξαν
  αὐτῷ, ὅτι ἦλθεν ὁ γάμος τοῦ ἀρνίου, καὶ ἡ γυνὴ αὐτοῦ ἡτοίμασεν ἑαυτήν,
  <span style="color:#b00e23">(8)</span> καὶ ἐδόθη αὐτῇ ἵνα περιβάληται
  βύσσινον λαμπρὸν καθαρόν, τὸ γὰρ βύσσινον τὰ δικαιώματα τῶν ἁγίων ἐστίν.
  <span style="color:#b00e23">(9)</span> Καὶ λέγει μοι· Γράψον· Μακάριοι οἱ εἰς
  τὸ δεῖπνον τοῦ γάμου τοῦ ἀρνίου κεκλημένοι. καὶ λέγει μοι· Οὗτοι οἱ λόγοι
  ἀληθινοὶ τοῦ θεοῦ εἰσιν. <span style="color:#b00e23">(10)</span> καὶ ἔπεσα
  ἔμπροσθεν τῶν ποδῶν αὐτοῦ προσκυνῆσαι αὐτῷ. καὶ λέγει μοι· Ὅρα μή· σύνδουλός
  σού εἰμι καὶ τῶν ἀδελφῶν σου τῶν ἐχόντων τὴν μαρτυρίαν Ἰησοῦ· τῷ θεῷ
  προσκύνησον· ἡ γὰρ μαρτυρία Ἰησοῦ ἐστιν τὸ πνεῦμα τῆς προφητείας.
  <span style="color:#b00e23">(11)</span> Καὶ εἶδον τὸν οὐρανὸν ἠνεῳγμένον, καὶ
  ἰδοὺ ἵππος λευκός, καὶ ὁ καθήμενος ἐπʼ αὐτὸν πιστὸς καλούμενος καὶ ἀληθινός,
  καὶ ἐν δικαιοσύνῃ κρίνει καὶ πολεμεῖ. <span style="color:#b00e23">(12)</span>
  οἱ δὲ ὀφθαλμοὶ αὐτοῦ φλὸξ πυρός, καὶ ἐπὶ τὴν κεφαλὴν αὐτοῦ διαδήματα πολλά,
  ἔχων ὄνομα γεγραμμένον ὃ οὐδεὶς οἶδεν εἰ μὴ αὐτός, <span style=
  "color:#b00e23">(13)</span> καὶ περιβεβλημένος ἱμάτιον βεβαμμένον αἵματι, καὶ
  κέκληται τὸ ὄνομα αὐτοῦ ὁ Λόγος τοῦ Θεοῦ. <span style=
  "color:#b00e23">(14)</span> καὶ τὰ στρατεύματα τὰ ἐν τῷ οὐρανῷ ἠκολούθει αὐτῷ
  ἐφʼ ἵπποις λευκοῖς, ἐνδεδυμένοι βύσσινον λευκὸν καθαρόν. <span style=
  "color:#b00e23">(15)</span> καὶ ἐκ τοῦ στόματος αὐτοῦ ἐκπορεύεται ῥομφαία
  ὀξεῖα, ἵνα ἐν αὐτῇ πατάξῃ τὰ ἔθνη, καὶ αὐτὸς ποιμανεῖ αὐτοὺς ἐν ῥάβδῳ σιδηρᾷ·
  καὶ αὐτὸς πατεῖ τὴν ληνὸν τοῦ οἴνου τοῦ θυμοῦ τῆς ὀργῆς τοῦ θεοῦ τοῦ
  παντοκράτορος. <span style="color:#b00e23">(16)</span> καὶ ἔχει ἐπὶ τὸ
  ἱμάτιον καὶ ἐπὶ τὸν μηρὸν αὐτοῦ ὄνομα γεγραμμένον· Βασιλεὺς βασιλέων καὶ
  κύριος κυρίων. <span style="color:#b00e23">(17)</span> Καὶ εἶδον ἕνα ἄγγελον
  ἑστῶτα ἐν τῷ ἡλίῳ, καὶ ἔκραξεν φωνῇ μεγάλῃ λέγων πᾶσι τοῖς ὀρνέοις τοῖς
  πετομένοις ἐν μεσουρανήματι· Δεῦτε συνάχθητε εἰς τὸ δεῖπνον τὸ μέγα τοῦ θεοῦ,
  <span style="color:#b00e23">(18)</span> ἵνα φάγητε σάρκας βασιλέων καὶ σάρκας
  χιλιάρχων καὶ σάρκας ἰσχυρῶν καὶ σάρκας ἵππων καὶ τῶν καθημένων ἐπʼ αὐτῶν,
  καὶ σάρκας πάντων ἐλευθέρων τε καὶ δούλων καὶ μικρῶν καὶ μεγάλων.
  <span style="color:#b00e23">(19)</span> καὶ εἶδον τὸ θηρίον καὶ τοὺς βασιλεῖς
  τῆς γῆς καὶ τὰ στρατεύματα αὐτῶν συνηγμένα ποιῆσαι τὸν πόλεμον μετὰ τοῦ
  καθημένου ἐπὶ τοῦ ἵππου καὶ μετὰ τοῦ στρατεύματος αὐτοῦ. <span style=
  "color:#b00e23">(20)</span> καὶ ἐπιάσθη τὸ θηρίον καὶ μετʼ αὐτοῦ ὁ
  ψευδοπροφήτης ὁ ποιήσας τὰ σημεῖα ἐνώπιον αὐτοῦ, ἐν οἷς ἐπλάνησεν τοὺς
  λαβόντας τὸ χάραγμα τοῦ θηρίου καὶ τοὺς προσκυνοῦντας τῇ εἰκόνι αὐτοῦ· ζῶντες
  ἐβλήθησαν οἱ δύο εἰς τὴν λίμνην τοῦ πυρὸς τῆς καιομένης ἐν θείῳ. <span style=
  "color:#b00e23">(21)</span> καὶ οἱ λοιποὶ ἀπεκτάνθησαν ἐν τῇ ῥομφαίᾳ τοῦ
  καθημένου ἐπὶ τοῦ ἵππου τῇ ἐξελθούσῃ ἐκ τοῦ στόματος αὐτοῦ, καὶ πάντα τὰ
  ὄρνεα ἐχορτάσθησαν ἐκ τῶν σαρκῶν αὐτῶν.</p>

  <h3 id="apocalypse20">20</h3>

  <p><span style="color:#b00e23">(1)</span> Καὶ εἶδον ἄγγελον καταβαίνοντα ἐκ
  τοῦ οὐρανοῦ, ἔχοντα τὴν κλεῖν τῆς ἀβύσσου καὶ ἅλυσιν μεγάλην ἐπὶ τὴν χεῖρα
  αὐτοῦ. <span style="color:#b00e23">(2)</span> καὶ ἐκράτησεν τὸν δράκοντα, ὁ
  ὄφις ὁ ἀρχαῖος, ὅς ἐστιν Διάβολος καὶ ὁ Σατανᾶς, καὶ ἔδησεν αὐτὸν χίλια ἔτη,
  <span style="color:#b00e23">(3)</span> καὶ ἔβαλεν αὐτὸν εἰς τὴν ἄβυσσον, καὶ
  ἔκλεισεν καὶ ἐσφράγισεν ἐπάνω αὐτοῦ, ἵνα μὴ πλανήσῃ ἔτι τὰ ἔθνη, ἄχρι τελεσθῇ
  τὰ χίλια ἔτη· μετὰ ταῦτα δεῖ λυθῆναι αὐτὸν μικρὸν χρόνον. <span style=
  "color:#b00e23">(4)</span> Καὶ εἶδον θρόνους, καὶ ἐκάθισαν ἐπʼ αὐτούς, καὶ
  κρίμα ἐδόθη αὐτοῖς, καὶ τὰς ψυχὰς τῶν πεπελεκισμένων διὰ τὴν μαρτυρίαν Ἰησοῦ
  καὶ διὰ τὸν λόγον τοῦ θεοῦ, καὶ οἵτινες οὐ προσεκύνησαν τὸ θηρίον οὐδὲ τὴν
  εἰκόνα αὐτοῦ καὶ οὐκ ἔλαβον τὸ χάραγμα ἐπὶ τὸ μέτωπον καὶ ἐπὶ τὴν χεῖρα
  αὐτῶν· καὶ ἔζησαν καὶ ἐβασίλευσαν μετὰ τοῦ χριστοῦ χίλια ἔτη. <span style=
  "color:#b00e23">(5)</span> οἱ λοιποὶ τῶν νεκρῶν οὐκ ἔζησαν ἄχρι τελεσθῇ τὰ
  χίλια ἔτη. αὕτη ἡ ἀνάστασις ἡ πρώτη. <span style="color:#b00e23">(6)</span>
  μακάριος καὶ ἅγιος ὁ ἔχων μέρος ἐν τῇ ἀναστάσει τῇ πρώτῃ· ἐπὶ τούτων ὁ
  δεύτερος θάνατος οὐκ ἔχει ἐξουσίαν, ἀλλʼ ἔσονται ἱερεῖς τοῦ θεοῦ καὶ τοῦ
  χριστοῦ, καὶ βασιλεύσουσιν μετʼ αὐτοῦ χίλια ἔτη. <span style=
  "color:#b00e23">(7)</span> Καὶ ὅταν τελεσθῇ τὰ χίλια ἔτη, λυθήσεται ὁ Σατανᾶς
  ἐκ τῆς φυλακῆς αὐτοῦ, <span style="color:#b00e23">(8)</span> καὶ ἐξελεύσεται
  πλανῆσαι τὰ ἔθνη τὰ ἐν ταῖς τέσσαρσι γωνίαις τῆς γῆς, τὸν Γὼγ καὶ Μαγώγ,
  συναγαγεῖν αὐτοὺς εἰς τὸν πόλεμον, ὧν ὁ ἀριθμὸς αὐτῶν ὡς ἡ ἄμμος τῆς
  θαλάσσης. <span style="color:#b00e23">(9)</span> καὶ ἀνέβησαν ἐπὶ τὸ πλάτος
  τῆς γῆς, καὶ ἐκύκλευσαν τὴν παρεμβολὴν τῶν ἁγίων καὶ τὴν πόλιν τὴν
  ἠγαπημένην. καὶ κατέβη πῦρ ἐκ τοῦ οὐρανοῦ καὶ κατέφαγεν αὐτούς· <span style=
  "color:#b00e23">(10)</span> καὶ ὁ διάβολος ὁ πλανῶν αὐτοὺς ἐβλήθη εἰς τὴν
  λίμνην τοῦ πυρὸς καὶ θείου, ὅπου καὶ τὸ θηρίον καὶ ὁ ψευδοπροφήτης, καὶ
  βασανισθήσονται ἡμέρας καὶ νυκτὸς εἰς τοὺς αἰῶνας τῶν αἰώνων. <span style=
  "color:#b00e23">(11)</span> Καὶ εἶδον θρόνον μέγαν λευκὸν καὶ τὸν καθήμενον
  ἐπʼ αὐτοῦ, οὗ ἀπὸ τοῦ προσώπου ἔφυγεν ἡ γῆ καὶ ὁ οὐρανός, καὶ τόπος οὐχ
  εὑρέθη αὐτοῖς. <span style="color:#b00e23">(12)</span> καὶ εἶδον τοὺς
  νεκρούς, τοὺς μεγάλους καὶ τοὺς μικρούς, ἑστῶτας ἐνώπιον τοῦ θρόνου, καὶ
  βιβλία ἠνοίχθησαν· καὶ ἄλλο βιβλίον ἠνοίχθη, ὅ ἐστιν τῆς ζωῆς· καὶ ἐκρίθησαν
  οἱ νεκροὶ ἐκ τῶν γεγραμμένων ἐν τοῖς βιβλίοις κατὰ τὰ ἔργα αὐτῶν.
  <span style="color:#b00e23">(13)</span> καὶ ἔδωκεν ἡ θάλασσα τοὺς νεκροὺς
  τοὺς ἐν αὐτῇ, καὶ ὁ θάνατος καὶ ὁ ᾅδης ἔδωκαν τοὺς νεκροὺς τοὺς ἐν αὐτοῖς,
  καὶ ἐκρίθησαν ἕκαστος κατὰ τὰ ἔργα αὐτῶν. <span style=
  "color:#b00e23">(14)</span> καὶ ὁ θάνατος καὶ ὁ ᾅδης ἐβλήθησαν εἰς τὴν λίμνην
  τοῦ πυρός. οὗτος ὁ θάνατος ὁ δεύτερός ἐστιν, ἡ λίμνη τοῦ πυρός. <span style=
  "color:#b00e23">(15)</span> καὶ εἴ τις οὐχ εὑρέθη ἐν τῇ βίβλῳ τῆς ζωῆς
  γεγραμμένος, ἐβλήθη εἰς τὴν λίμνην τοῦ πυρός.</p>

  <h3 id="apocalypse21">21</h3>

  <p><span style="color:#b00e23">(1)</span> Καὶ εἶδον οὐρανὸν καινὸν καὶ γῆν
  καινήν· ὁ γὰρ πρῶτος οὐρανὸς καὶ ἡ πρώτη γῆ ἀπῆλθαν, καὶ ἡ θάλασσα οὐκ ἔστιν
  ἔτι. <span style="color:#b00e23">(2)</span> καὶ τὴν πόλιν τὴν ἁγίαν
  Ἰερουσαλὴμ καινὴν εἶδον καταβαίνουσαν ἐκ τοῦ οὐρανοῦ ἀπὸ τοῦ θεοῦ,
  ἡτοιμασμένην ὡς νύμφην κεκοσμημένην τῷ ἀνδρὶ αὐτῆς. <span style=
  "color:#b00e23">(3)</span> καὶ ἤκουσα φωνῆς μεγάλης ἐκ τοῦ θρόνου λεγούσης·
  Ἰδοὺ ἡ σκηνὴ τοῦ θεοῦ μετὰ τῶν ἀνθρώπων, καὶ σκηνώσει μετʼ αὐτῶν, καὶ αὐτοὶ
  λαοὶ αὐτοῦ ἔσονται, καὶ αὐτὸς ὁ θεὸς μετʼ αὐτῶν ἔσται, <span style=
  "color:#b00e23">(4)</span> καὶ ἐξαλείψει πᾶν δάκρυον ἐκ τῶν ὀφθαλμῶν αὐτῶν,
  καὶ ὁ θάνατος οὐκ ἔσται ἔτι· οὔτε πένθος οὔτε κραυγὴ οὔτε πόνος οὐκ ἔσται
  ἔτι. τὰ πρῶτα ἀπῆλθαν. <span style="color:#b00e23">(5)</span> Καὶ εἶπεν ὁ
  καθήμενος ἐπὶ τῷ θρόνῳ· Ἰδοὺ καινὰ ποιῶ πάντα. καὶ λέγει· Γράψον, ὅτι οὗτοι
  οἱ λόγοι πιστοὶ καὶ ἀληθινοί εἰσιν. <span style="color:#b00e23">(6)</span>
  καὶ εἶπέν μοι· Γέγοναν. ἐγὼ τὸ Ἄλφα καὶ τὸ Ὦ, ἡ ἀρχὴ καὶ τὸ τέλος. ἐγὼ τῷ
  διψῶντι δώσω ἐκ τῆς πηγῆς τοῦ ὕδατος τῆς ζωῆς δωρεάν. <span style=
  "color:#b00e23">(7)</span> ὁ νικῶν κληρονομήσει ταῦτα, καὶ ἔσομαι αὐτῷ θεὸς
  καὶ αὐτὸς ἔσται μοι υἱός. <span style="color:#b00e23">(8)</span> τοῖς δὲ
  δειλοῖς καὶ ἀπίστοις καὶ ἐβδελυγμένοις καὶ φονεῦσι καὶ πόρνοις καὶ φαρμάκοις
  καὶ εἰδωλολάτραις καὶ πᾶσι τοῖς ψευδέσιν τὸ μέρος αὐτῶν ἐν τῇ λίμνῃ τῇ
  καιομένῃ πυρὶ καὶ θείῳ, ὅ ἐστιν ὁ θάνατος ὁ δεύτερος. <span style=
  "color:#b00e23">(9)</span> Καὶ ἦλθεν εἷς ἐκ τῶν ἑπτὰ ἀγγέλων τῶν ἐχόντων τὰς
  ἑπτὰ φιάλας, τῶν γεμόντων τῶν ἑπτὰ πληγῶν τῶν ἐσχάτων, καὶ ἐλάλησεν μετʼ ἐμοῦ
  λέγων· Δεῦρο, δείξω σοι τὴν νύμφην τὴν γυναῖκα τοῦ ἀρνίου. <span style=
  "color:#b00e23">(10)</span> καὶ ἀπήνεγκέν με ἐν πνεύματι ἐπὶ ὄρος μέγα καὶ
  ὑψηλόν, καὶ ἔδειξέν μοι τὴν πόλιν τὴν ἁγίαν Ἰερουσαλὴμ καταβαίνουσαν ἐκ τοῦ
  οὐρανοῦ ἀπὸ τοῦ θεοῦ, <span style="color:#b00e23">(11)</span> ἔχουσαν τὴν
  δόξαν τοῦ θεοῦ· ὁ φωστὴρ αὐτῆς ὅμοιος λίθῳ τιμιωτάτῳ, ὡς λίθῳ ἰάσπιδι
  κρυσταλλίζοντι· <span style="color:#b00e23">(12)</span> ἔχουσα τεῖχος μέγα
  καὶ ὑψηλόν, ἔχουσα πυλῶνας δώδεκα, καὶ ἐπὶ τοῖς πυλῶσιν ἀγγέλους δώδεκα, καὶ
  ὀνόματα ἐπιγεγραμμένα ἅ ἐστιν τῶν δώδεκα φυλῶν υἱῶν Ἰσραήλ· <span style=
  "color:#b00e23">(13)</span> ἀπὸ ἀνατολῆς πυλῶνες τρεῖς, καὶ ἀπὸ βορρᾶ πυλῶνες
  τρεῖς, καὶ ἀπὸ νότου πυλῶνες τρεῖς, καὶ ἀπὸ δυσμῶν πυλῶνες τρεῖς·
  <span style="color:#b00e23">(14)</span> καὶ τὸ τεῖχος τῆς πόλεως ἔχων
  θεμελίους δώδεκα, καὶ ἐπʼ αὐτῶν δώδεκα ὀνόματα τῶν δώδεκα ἀποστόλων τοῦ
  ἀρνίου. <span style="color:#b00e23">(15)</span> Καὶ ὁ λαλῶν μετʼ ἐμοῦ εἶχεν
  μέτρον κάλαμον χρυσοῦν, ἵνα μετρήσῃ τὴν πόλιν καὶ τοὺς πυλῶνας αὐτῆς καὶ τὸ
  τεῖχος αὐτῆς. <span style="color:#b00e23">(16)</span> καὶ ἡ πόλις τετράγωνος
  κεῖται, καὶ τὸ μῆκος αὐτῆς ὅσον τὸ πλάτος. καὶ ἐμέτρησεν τὴν πόλιν τῷ καλάμῳ
  ἐπὶ σταδίους δώδεκα χιλιάδων· τὸ μῆκος καὶ τὸ πλάτος καὶ τὸ ὕψος αὐτῆς ἴσα
  ἐστίν. <span style="color:#b00e23">(17)</span> καὶ ἐμέτρησεν τὸ τεῖχος αὐτῆς
  ἑκατὸν τεσσεράκοντα τεσσάρων πηχῶν, μέτρον ἀνθρώπου, ὅ ἐστιν ἀγγέλου.
  <span style="color:#b00e23">(18)</span> καὶ ἡ ἐνδώμησις τοῦ τείχους αὐτῆς
  ἴασπις, καὶ ἡ πόλις χρυσίον καθαρὸν ὅμοιον ὑάλῳ καθαρῷ· <span style=
  "color:#b00e23">(19)</span> οἱ θεμέλιοι τοῦ τείχους τῆς πόλεως παντὶ λίθῳ
  τιμίῳ κεκοσμημένοι· ὁ θεμέλιος ὁ πρῶτος ἴασπις, ὁ δεύτερος σάπφιρος, ὁ τρίτος
  χαλκηδών, ὁ τέταρτος σμάραγδος, <span style="color:#b00e23">(20)</span> ὁ
  πέμπτος σαρδόνυξ, ὁ ἕκτος σάρδιον, ὁ ἕβδομος χρυσόλιθος, ὁ ὄγδοος βήρυλλος, ὁ
  ἔνατος τοπάζιον, ὁ δέκατος χρυσόπρασος, ὁ ἑνδέκατος ὑάκινθος, ὁ δωδέκατος
  ἀμέθυστος· <span style="color:#b00e23">(21)</span> καὶ οἱ δώδεκα πυλῶνες
  δώδεκα μαργαρῖται, ἀνὰ εἷς ἕκαστος τῶν πυλώνων ἦν ἐξ ἑνὸς μαργαρίτου· καὶ ἡ
  πλατεῖα τῆς πόλεως χρυσίον καθαρὸν ὡς ὕαλος διαυγής. <span style=
  "color:#b00e23">(22)</span> Καὶ ναὸν οὐκ εἶδον ἐν αὐτῇ, ὁ γὰρ κύριος, ὁ θεός,
  ὁ παντοκράτωρ, ναὸς αὐτῆς ἐστιν, καὶ τὸ ἀρνίον. <span style=
  "color:#b00e23">(23)</span> καὶ ἡ πόλις οὐ χρείαν ἔχει τοῦ ἡλίου οὐδὲ τῆς
  σελήνης, ἵνα φαίνωσιν αὐτῇ, ἡ γὰρ δόξα τοῦ θεοῦ ἐφώτισεν αὐτήν, καὶ ὁ λύχνος
  αὐτῆς τὸ ἀρνίον. <span style="color:#b00e23">(24)</span> καὶ περιπατήσουσιν
  τὰ ἔθνη διὰ τοῦ φωτὸς αὐτῆς· καὶ οἱ βασιλεῖς τῆς γῆς φέρουσιν τὴν δόξαν αὐτῶν
  εἰς αὐτήν· <span style="color:#b00e23">(25)</span> καὶ οἱ πυλῶνες αὐτῆς οὐ μὴ
  κλεισθῶσιν ἡμέρας, νὺξ γὰρ οὐκ ἔσται ἐκεῖ, <span style=
  "color:#b00e23">(26)</span> καὶ οἴσουσιν τὴν δόξαν καὶ τὴν τιμὴν τῶν ἐθνῶν
  εἰς αὐτήν. <span style="color:#b00e23">(27)</span> καὶ οὐ μὴ εἰσέλθῃ εἰς
  αὐτὴν πᾶν κοινὸν καὶ ποιῶν βδέλυγμα καὶ ψεῦδος, εἰ μὴ οἱ γεγραμμένοι ἐν τῷ
  βιβλίῳ τῆς ζωῆς τοῦ ἀρνίου.</p>

  <h3 id="apocalypse22">22</h3>

  <p><span style="color:#b00e23">(1)</span> Καὶ ἔδειξέν μοι ποταμὸν ὕδατος ζωῆς
  λαμπρὸν ὡς κρύσταλλον, ἐκπορευόμενον ἐκ τοῦ θρόνου τοῦ θεοῦ καὶ τοῦ ἀρνίου
  <span style="color:#b00e23">(2)</span> ἐν μέσῳ τῆς πλατείας αὐτῆς· καὶ τοῦ
  ποταμοῦ ἐντεῦθεν καὶ ἐκεῖθεν ξύλον ζωῆς ποιοῦν καρποὺς δώδεκα, κατὰ μῆνα
  ἕκαστον ἀποδιδοῦν τὸν καρπὸν αὐτοῦ, καὶ τὰ φύλλα τοῦ ξύλου εἰς θεραπείαν τῶν
  ἐθνῶν. <span style="color:#b00e23">(3)</span> καὶ πᾶν κατάθεμα οὐκ ἔσται ἔτι.
  καὶ ὁ θρόνος τοῦ θεοῦ καὶ τοῦ ἀρνίου ἐν αὐτῇ ἔσται, καὶ οἱ δοῦλοι αὐτοῦ
  λατρεύσουσιν αὐτῷ, <span style="color:#b00e23">(4)</span> καὶ ὄψονται τὸ
  πρόσωπον αὐτοῦ, καὶ τὸ ὄνομα αὐτοῦ ἐπὶ τῶν μετώπων αὐτῶν. <span style=
  "color:#b00e23">(5)</span> καὶ νὺξ οὐκ ἔσται ἔτι, καὶ οὐκ ἔχουσιν χρείαν
  φωτὸς λύχνου καὶ φῶς ἡλίου, ὅτι κύριος ὁ θεὸς φωτίσει ἐπʼ αὐτούς, καὶ
  βασιλεύσουσιν εἰς τοὺς αἰῶνας τῶν αἰώνων. <span style=
  "color:#b00e23">(6)</span> Καὶ εἶπέν μοι· Οὗτοι οἱ λόγοι πιστοὶ καὶ ἀληθινοί,
  καὶ ὁ κύριος, ὁ θεὸς τῶν πνευμάτων τῶν προφητῶν, ἀπέστειλεν τὸν ἄγγελον αὐτοῦ
  δεῖξαι τοῖς δούλοις αὐτοῦ ἃ δεῖ γενέσθαι ἐν τάχει· <span style=
  "color:#b00e23">(7)</span> καὶ ἰδοὺ ἔρχομαι ταχύ· μακάριος ὁ τηρῶν τοὺς
  λόγους τῆς προφητείας τοῦ βιβλίου τούτου. <span style=
  "color:#b00e23">(8)</span> Κἀγὼ Ἰωάννης ὁ ἀκούων καὶ βλέπων ταῦτα. καὶ ὅτε
  ἤκουσα καὶ ἔβλεψα, ἔπεσα προσκυνῆσαι ἔμπροσθεν τῶν ποδῶν τοῦ ἀγγέλου τοῦ
  δεικνύοντός μοι ταῦτα. <span style="color:#b00e23">(9)</span> καὶ λέγει μοι·
  Ὅρα μή· σύνδουλός σού εἰμι καὶ τῶν ἀδελφῶν σου τῶν προφητῶν καὶ τῶν τηρούντων
  τοὺς λόγους τοῦ βιβλίου τούτου· τῷ θεῷ προσκύνησον. <span style=
  "color:#b00e23">(10)</span> Καὶ λέγει μοι· Μὴ σφραγίσῃς τοὺς λόγους τῆς
  προφητείας τοῦ βιβλίου τούτου, ὁ καιρὸς γὰρ ἐγγύς ἐστιν. <span style=
  "color:#b00e23">(11)</span> ὁ ἀδικῶν ἀδικησάτω ἔτι, καὶ ὁ ῥυπαρὸς ῥυπαρευθήτω
  ἔτι, καὶ ὁ δίκαιος δικαιοσύνην ποιησάτω ἔτι, καὶ ὁ ἅγιος ἁγιασθήτω ἔτι.
  <span style="color:#b00e23">(12)</span> Ἰδοὺ ἔρχομαι ταχύ, καὶ ὁ μισθός μου
  μετʼ ἐμοῦ, ἀποδοῦναι ἑκάστῳ ὡς τὸ ἔργον ἐστὶν αὐτοῦ. <span style=
  "color:#b00e23">(13)</span> ἐγὼ τὸ Ἄλφα καὶ τὸ Ὦ, ὁ πρῶτος καὶ ὁ ἔσχατος, ἡ
  ἀρχὴ καὶ τὸ τέλος. <span style="color:#b00e23">(14)</span> Μακάριοι οἱ
  πλύνοντες τὰς στολὰς αὐτῶν, ἵνα ἔσται ἡ ἐξουσία αὐτῶν ἐπὶ τὸ ξύλον τῆς ζωῆς
  καὶ τοῖς πυλῶσιν εἰσέλθωσιν εἰς τὴν πόλιν. <span style=
  "color:#b00e23">(15)</span> ἔξω οἱ κύνες καὶ οἱ φάρμακοι καὶ οἱ πόρνοι καὶ οἱ
  φονεῖς καὶ οἱ εἰδωλολάτραι καὶ πᾶς φιλῶν καὶ ποιῶν ψεῦδος. <span style=
  "color:#b00e23">(16)</span> Ἐγὼ Ἰησοῦς ἔπεμψα τὸν ἄγγελόν μου μαρτυρῆσαι ὑμῖν
  ταῦτα ἐπὶ ταῖς ἐκκλησίαις. ἐγώ εἰμι ἡ ῥίζα καὶ τὸ γένος Δαυίδ, ὁ ἀστὴρ ὁ
  λαμπρός, ὁ πρωϊνός. <span style="color:#b00e23">(17)</span> καὶ τὸ πνεῦμα καὶ
  ἡ νύμφη λέγουσιν· Ἔρχου· καὶ ὁ ἀκούων εἰπάτω· Ἔρχου· καὶ ὁ διψῶν ἐρχέσθω, ὁ
  θέλων λαβέτω ὕδωρ ζωῆς δωρεάν. <span style="color:#b00e23">(18)</span>
  Μαρτυρῶ ἐγὼ παντὶ τῷ ἀκούοντι τοὺς λόγους τῆς προφητείας τοῦ βιβλίου τούτου·
  ἐάν τις ἐπιθῇ ἐπʼ αὐτά, ἐπιθήσει ὁ θεὸς ἐπʼ αὐτὸν τὰς πληγὰς τὰς γεγραμμένας
  ἐν τῷ βιβλίῳ τούτῳ· <span style="color:#b00e23">(19)</span> καὶ ἐάν τις ἀφέλῃ
  ἀπὸ τῶν λόγων τοῦ βιβλίου τῆς προφητείας ταύτης, ἀφελεῖ ὁ θεὸς τὸ μέρος αὐτοῦ
  ἀπὸ τοῦ ξύλου τῆς ζωῆς καὶ ἐκ τῆς πόλεως τῆς ἁγίας, τῶν γεγραμμένων ἐν τῷ
  βιβλίῳ τούτῳ. <span style="color:#b00e23">(20)</span> Λέγει ὁ μαρτυρῶν ταῦτα·
  Ναί· ἔρχομαι ταχύ. Ἀμήν· ἔρχου, κύριε Ἰησοῦ. <span style=
  "color:#b00e23">(21)</span> Ἡ χάρις τοῦ κυρίου Ἰησοῦ μετὰ πάντων.</p>
</body>
</html>
