<!DOCTYPE html>
<html>
<head>
  <meta charset="utf-8">
  <title>Jonah</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="jonah3">Jonah 3</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲁ ⲟⲩⲥⲁϫⲓ ⲛ̀ⲧⲉ ⲡϭ̅ⲥ̅ ϣⲱⲡⲓ
      ϩⲁ ⲓⲱⲛⲁ ⲫⲙⲁϩⲥⲟⲡ ⲃ̅ ⲉϥϫⲱ ⲙ̀ⲙⲟⲥ</td>
      <td><span style="color:#b00e23">(ⲁ̅)</span> ⲁⲩⲱ ⲡϣⲁϫⲉ ⲙ̅ⲡϫⲟⲉⲓⲥ ⲁϥϣⲱⲡⲉ ϣⲁ
      ⲓ̈ⲱⲛⲁⲥ ⲙ̅ⲡⲙⲉϩⲥⲉⲡ ⲥⲛⲁⲩ ⲉϥϫⲱ ⲙ̅ⲙⲟⲥ ⲛⲁϥ</td>
      <td><span style="color:#b00e23">(1)</span> And the word of the Lord came
      to Jonas the second time, saying,</td>
      <td><span style="color:#b00e23">(1)</span> Καὶ ἐγένετο λόγος κυρίου πρὸς
      Ιωναν ἐκ δευτέρου λέγων</td>
      <td><span style="color:#b00e23">(ⲁ̅)</span> ⲁⲟⲩ ⲡϣⲉϫⲉ ⲙ̅ⲡϫⲁⲉⲓⲥ ⲁϥⳉⲱⲡⲉ ϣⲁ
      ⲓ̈ⲱⲛⲁⲥ ⲙ̅ⲡⲙⲁϩⲥⲁⲡ ⲥⲛⲟ ⲉϥϫⲟ ⲙ̅ⲙⲁⲥ</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ⲧⲱⲛⲕ ⲙⲁϣⲉ ⲛⲁⲕ ⲉ̀ϩⲣⲏⲓ
      ⲉ̀ⲛⲓⲛⲉⲩⲏ ϯⲛⲓϣϯ ⲙ̀ⲃⲁⲕⲓ ⲟⲩⲟϩ ϩⲓⲱⲓϣ ⲛ̀ϧⲏⲧⲥ ⲕⲁⲧⲁ ϩⲓⲱⲓϣ ⲛ̀ⲧⲉ ϣⲟⲣⲡ ⲫⲏ ⲉⲧⲁⲓⲥⲁϫⲓ
      ⲙ̀ⲙⲟϥ ⲛⲉⲙⲁⲕ ⲁ̀ⲛⲟⲕ</td>
      <td><span style="color:#b00e23">(ⲃ̅)</span> ϫⲉ ⲧⲱⲟⲩⲛ ⲛⲅ̅ⲃⲱⲕ ⲉϩⲣⲁⲓ̈
      ⲉⲛⲓⲛⲉⲩⲏ ⲧⲛⲟϭ ⲙ̅ⲡⲟⲗⲉⲓⲥ ⲛⲅ̅ⲕⲏⲣⲩⲥⲥⲉ ⲛⲁⲥ ⲕⲁⲧⲁ ⲡⲕⲏⲣⲩⲅⲙⲁ ⲛ̅ϣⲟⲣⲡ̅ ⲡⲁⲓ̈
      ⲉⲛⲧⲁⲓ̈ϫⲟⲟϥ ⲉⲣⲟⲕ</td>
      <td><span style="color:#b00e23">(2)</span> Rise, go to Nineve, the great
      city, and preach in it according to the former preaching which I spoke to
      thee of.</td>
      <td><span style="color:#b00e23">(2)</span> Ἀνάστηθι καὶ πορεύθητι εἰς
      Νινευη τὴν πόλιν τὴν µεγάλην καὶ κήρυξον ἐν αὐτῇ κατὰ τὸ κήρυγµα τὸ
      ἔµπροσθεν, ὃ ἐγὼ ἐλάλησα πρὸς σέ.</td>
      <td><span style="color:#b00e23">(ⲃ̅)</span> ϫⲉ: ⲓ̈ⲱⲛⲁⲥ ⲙⲁϩⲉ ⲁϩⲣⲏⲓ̈
      ⲁⲛⲓⲛⲉⲩⲏ ⲧⲛⲁϭ ⲙ̅ⲡⲟⲗⲓⲥ ⲕⲣ̅ⲕⲏⲣⲩⲥⲥⲉ ⲛⲉⲥ ⲕⲁⲧⲁ ⲡⲕⲏⲣⲩⲅⲙⲁ ⲛ̅ⳉⲁⲣⲡ ⲡⲉⲓ̈ ⲉⲧⲁⲓ̈ϫⲟⲟϥ
      ⲁⲣⲁⲕ</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲁϥϣⲉ ⲛⲁϥ ⲉ̀ⲛⲓⲛⲉⲩⲏ ⲕⲁⲧⲁ
      ⲫⲣⲏϯ ⲉⲧⲁϥⲥⲁϫⲓ ⲛⲉⲙⲁϥ ⲛ̀ϫⲉ ⲡϭ̅ⲥ̅ ⲛⲓⲛⲉⲩⲏ ⲇⲉ ⲛⲉ ⲟⲩⲛⲓϣϯ ⲙ̀ⲃⲁⲕⲓ ⲛ̀ⲧⲉ ⲫϯ ⲧⲉ
      ⲛⲁⲩⲫⲟⲩⲱϣ ⲛ̀ⲟⲩⲙⲱⲓⲧ ⲙ̀ⲙⲟϣⲓ ⲛ̀ⲅ̅ ⲛ̀ⲉϩⲟⲟⲩ</td>
      <td><span style="color:#b00e23">(ⲅ̅)</span> ⲁⲩⲱ ⲁϥⲧⲱⲟⲩⲛϥ̅ ⲛ̅ϭⲓ ⲓ̈ⲱⲛⲁⲥ
      ⲁϥⲙⲟⲟϣⲉ ⲉϩⲣⲁⲓ̈ ⲉⲛⲓⲛⲉⲩⲏ. ⲕⲁⲧⲁ ⲑⲉ ⲉⲛⲧⲁ ⲡϫⲟⲉⲓⲥ ϣⲁϫⲉ ⲛⲉⲙⲁϥ. ⲛⲓⲛⲉⲩⲏ ⲇⲉ ⲛⲉⲩⲛⲟϭ
      ⲙ̅ⲡⲟⲗⲉⲓⲥ ⲡⲉ ⲙ̅ⲡϫⲟⲉⲓⲥ ⲉⲥⲛⲁⲥⲟⲩϩⲓ ⲛ̅ⲛ̅ϣⲟⲙⲛ̅ⲧ ⲛ̅ϩⲟⲟⲩ ⲙ̅ⲙⲟⲟϣⲉ.</td>
      <td><span style="color:#b00e23">(3)</span> And Jonas arose, and went to
      Nineve, as the Lord had spoken. Now Nineve was an exceeding great city,
      of about three days’ journey.</td>
      <td><span style="color:#b00e23">(3)</span> καὶ ἀνέστη Ιωνας καὶ ἐπορεύθη
      εἰς Νινευη, καθὼς ἐλάλησεν κύριος· ἡ δὲ Νινευη ἦν πόλις µεγάλη τῷ θεῷ
      ὡσεὶ πορείας ὁδοῦ ἡµερῶν τριῶν.</td>
      <td><span style="color:#b00e23">(ⲅ̅)</span> ⲁⲟⲩ ⲁϥⲧⲱⲛⲉ ⲛ̅ϭⲓ ⲓ̈ⲱⲛⲁⲥ ⲁϥⲙⲁϩⲉ
      ⲁϩⲣⲏⲓ̈ ⲁⲛⲓⲛⲉⲩⲏ ⲕⲁⲧⲁ ⲧⳉⲉ ⲉⲧⲁ ⲡϫⲁⲉⲓⲥ ϣⲉϫⲉ ⲛⲉⲙⲉϥ ⲛⲓⲛⲉⲩⲏ ⲇⲉ ⲛⲉ ⲟⲩⲛⲁϭ ⲙ̅ⲡⲟⲗⲓⲥ
      ⲧⲉ ⲙ̅ⲡϫⲁⲉⲓ̈ⲥ ⲉⲥⲛⲁⲣ̅ ⲟⲩⳉⲟ ⲛ̅ⳉⲁⲙⲧ ⲛ̅ϩⲟⲟⲩⲉ ⲛ̅ⲙⲁⲁϩⲉ</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲁϥⲉⲣϩⲏⲧⲥ ⲛ̀ϫⲉ ⲓⲱⲛⲁ ⲉ̀ϣⲉ
      ⲉ̀ϧⲟⲩⲛ ⲉ̀ϯⲃⲁⲕⲓ ⲛⲁⲩⲫⲟⲩⲱϣ ⲛ̀ⲟⲩⲙⲱⲓⲧ ⲙ̀ⲙⲟϣⲓ ⲛ̀ⲧⲉ ⲟⲩⲉ̀ϩⲟⲟⲩ ⲛ̀ⲟⲩⲱⲧ ⲟⲩⲟϩ
      ⲛⲁϥϩⲓⲱⲓϣ ⲟⲩⲟϩ ⲡⲉϫⲁϥ ϫⲉ ⲉⲧⲓ ⲕⲉⲅ̅ ⲛ̀ⲉϩⲟⲟⲩ ⲛⲓⲛⲉⲩⲏ ⲥⲉⲛⲁⲟⲩⲟϫⲡⲥ</td>
      <td><span style="color:#b00e23">(ⲇ̅)</span> ⲁⲩⲱ ⲁϥϫⲱⲛⲧϥ̅ ⲓ̈ⲱⲛⲁⲥ ⲉⲃⲱⲕ
      ⲉϩⲟⲩⲛ ⲉⲧⲡⲟⲗⲉⲓⲥ ⲛ̅ϩⲟⲟⲩ ⲟⲩⲁ ⲙ̅ⲙⲟⲟϣⲉ ⲁⲩⲱ ⲁϥⲕⲏⲣⲩⲥⲥⲉ ⲉϥϫⲱ ⲙ̅ⲙⲟⲥ ϫⲉ ⲉⲧⲓ ϣⲟⲙⲛ̅ⲧ
      ⲛ̅ϩⲟⲟⲩ ⲁⲩⲱ ⲛⲓⲛⲉⲩⲏ ⲥⲉⲛⲁⲧⲁⲕⲟⲥ</td>
      <td><span style="color:#b00e23">(4)</span> And Jonas began to enter into
      the city about a day’s journey, and he proclaimed, and said, Yet three
      days, and Nineve shall be overthrown.</td>
      <td><span style="color:#b00e23">(4)</span> καὶ ἤρξατο Ιωνας τοῦ εἰσελθεῖν
      εἰς τὴν πόλιν ὡσεὶ πορείαν ἡµέρας µιᾶς καὶ ἐκήρυξεν καὶ εἶπεν Ἔτι τρεῖς
      ἡµέραι καὶ Νινευη καταστραφήσεται.</td>
      <td><span style="color:#b00e23">(ⲇ̅)</span> ⲁⲟⲩ ⲁϥϫⲱⲛⲧ ⲛ̅ϭⲓ ⲓ̈ⲱⲛⲁⲥ ⲁⲃⲱⲕ
      ⲁⳉⲟⲩⲛ ⲁⲧⲡⲟⲗⲓⲥ ⲛ̅ⲟⲩϩⲟⲟⲩⲉ ⲛ̅ⲙⲁⲁϩⲉ ⲁⲟⲩ ⲁϥⲕⲏⲣⲩⲥⲥⲉ ⲉϥϫⲟⲩ ⲙ̅ⲙⲁⲥ ϫⲉ ⲉⲧⲓ ⲕⲉⳉⲁⲙⲧ
      ⲛ̅ϩⲟⲟⲩⲉ ⲛⲓⲛⲉⲩⲏ ⲥⲉⲛⲁⲧⲉⲕⲁⲥ</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲁⲩⲛⲁϩϯ ⲉ̀ⲫϯ ⲛ̀ϫⲉ ⲛⲓⲣⲱⲙⲓ
      ⲛ̀ⲧⲉ ⲛⲓⲛⲉⲩⲏ ⲟⲩⲟϩ ⲁⲩϩⲓⲱⲓϣ ⲛ̀ⲟⲩⲛⲏⲥⲧⲓⲁ ⲟⲩⲟϩ ⲁⲩϯ ϩⲓⲱⲧⲟⲩ ⲛ̀ϩⲁⲛⲥⲟⲕ ⲓⲥϫⲉⲛ
      ⲡⲟⲩⲕⲟⲩϫⲓ ϣⲁ ⲡⲟⲩⲛⲓϣϯ</td>
      <td><span style="color:#b00e23">(ⲉ̅)</span> ⲛ̅ⲣⲱⲙⲉ ⲛ̅ⲛⲓⲉⲩⲏ ⲁⲩⲡⲓⲥⲧⲉⲩⲉ
      ⲉⲡⲛⲟⲩⲧⲉ ⲁⲩⲕⲏⲣⲩⲥⲥⲉ ⲛ̅ⲟⲩⲛⲏⲥⲧⲓⲁ ⲁⲩⲱ ⲁⲩϯϩⲓⲱⲱⲟⲩ ⲛ̅ϩⲉⲛϭⲟⲟⲩⲛⲉ ϫⲓⲛ ⲡⲉⲩⲛⲟϭ ϣⲁ
      ⲡⲉⲩⲕⲟⲩⲉⲓ.</td>
      <td><span style="color:#b00e23">(5)</span> And the men of Nineve believed
      God, and proclaimed a fast, and put on sackcloths, from the greatest of
      them to the least of them.</td>
      <td><span style="color:#b00e23">(5)</span> καὶ ἐνεπίστευσαν οἱ ἄνδρες
      Νινευη τῷ θεῷ καὶ ἐκήρυξαν νηστείαν καὶ ἐνεδύσαντο σάκκους ἀπὸ µεγάλου
      αὐτῶν ἕως µικροῦ αὐτῶν.</td>
      <td><span style="color:#b00e23">(ⲉ̅)</span> ⲁⲟⲩ ⲛ̅ⲣⲱⲙⲉ ⲛ̅ⲛⲓⲛⲉⲩⲏ ⲁⲩⲡⲓⲥⲧⲉⲩⲉ
      ⲁⲡⲛⲟⲩⲧⲉ ⲁⲩⲕⲏⲣⲩⲥⲥⲉ ⲛ̅ⲟⲩⲛⲏⲥⲧⲓⲁ ⲁⲩϯ ϩⲓⲱⲟⲩⲉ ⲛ̅ϩⲉⲛϭⲁⲩⲛⲉ ϫⲛ̅ ⲛ̅ⲡⲟⲩⲛⲁϭ ϣⲁ
      ⲡⲟⲩⲕⲟⲩⲓ:</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲁϥⲫⲟϩ ⲛ̀ϫⲉ ⲡⲓⲥⲁϫⲓ ϣⲁ
      ⲡⲟⲩⲣⲟ ⲛ̀ⲧⲉ ⲛⲓⲛⲉⲩⲏ ⲟⲩⲟϩ ⲁϥⲧⲱⲛϥ ⲉ̀ⲃⲟⲗ ϩⲓ ⲡⲉϥⲑⲣⲟⲛⲟⲥ ⲟⲩⲟϩ ⲁϥⲱⲗⲓ ⲛ̀ⲧⲉϥϩⲉⲃⲥⲱ
      ⲉ̀ⲃⲟⲗ ϩⲓⲱⲧϥ ⲟⲩⲟϩ ⲁϥϫⲟⲗϩϥ ⲛ̀ⲟⲩⲥⲟⲕ ⲟⲩⲟϩ ⲁϥϩⲉⲙⲥⲓ ⲉ̀ϫⲉⲛ ⲟⲩⲕⲉⲣⲙⲓ</td>
      <td><span style="color:#b00e23">(ⲋ̅)</span> ⲁⲩⲱ ⲡϣⲁϫⲉ ⲁϥⲡⲱϩ ϣⲁ ⲡⲣ̅ⲣⲟ
      ⲛ̅ⲛⲓⲛⲉⲩⲏ ⲁⲩⲱ ⲁϥⲧⲱⲟⲩⲛ ⲉⲃⲟⲗ ϩⲓ̈ϫⲛ̅ ⲡⲉϥⲑⲣⲟⲛⲟⲥ. ⲁϥⲕⲁⲁϥ ⲕⲁϩⲏⲟⲩ ⲛ̅ⲧⲉϥϩⲃⲥⲱ
      ⲁϥϭⲟⲟⲗⲉϥ ⲛ̅ⲟⲩϭⲟⲟⲩⲛⲉ ⲁϥϩⲙⲟⲟⲥ ϩⲓ̈ϫⲛ ⲟⲩⲕⲣⲙⲉⲥ.</td>
      <td><span style="color:#b00e23">(6)</span> And the word reached the king
      of Nineve, and he arose from off his throne, and took off his raiment
      from him, and put on sackcloth, and sat on ashes.</td>
      <td><span style="color:#b00e23">(6)</span> καὶ ἤγγισεν ὁ λόγος πρὸς τὸν
      βασιλέα τῆς Νινευη, καὶ ἐξανέστη ἀπὸ τοῦ θρόνου αὐτοῦ καὶ περιείλατο τὴν
      στολὴν αὐτοῦ ἀφ’ ἑαυτοῦ καὶ περιεβάλετο σάκκον καὶ ἐκάθισεν ἐπὶ
      σποδοῦ.</td>
      <td><span style="color:#b00e23">(ⲋ̅)</span> ⲁⲟⲩ ⲡϣⲉϫⲉ ⲁϥⲡⲱϩ ϣⲁ ⲡⲣ̅ⲣⲟ
      ⲛ̅ⲛⲓⲛⲉⲩⲏ ⲁⲟⲩ ⲁϥⲧⲱⲛⲉ ⲁⲃⲁⲗ ϩⲓϫⲛ̅ ⲡϥ̅ⲑⲣⲟⲛⲟⲥ ⲁϥⲕⲁⲕϥ̅ ⲁϩⲏⲟⲩ ⲛ̅ⲧϥ̅ⲥⲧⲟⲗⲏ
      ⲁϥϭⲁⲁⲗⲉϥ ⲛ̅ⲟⲩϭⲁⲩⲛⲉ ⲁϥϩⲙⲉⲥⲧ ϩⲓϫⲛ̅ ⲟⲩⲕⲣⲙⲉ</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲟϩ ⲁⲩϩⲓⲱⲓϣ ⲟⲩⲟϩ ⲁⲩϫⲟⲥ ϧⲉⲛ
      ⲛⲓⲛⲉⲩⲏ ⲉ̀ⲃⲟⲗ ϩⲓⲧⲉⲛ ⲡⲟⲩⲣⲟ ⲛⲉⲙ ⲉ̀ⲃⲟⲗ ϩⲓⲧⲉⲛ ⲛⲉϥⲛⲓϣϯ ⲉϥϫⲱ ⲙ̀ⲙⲟⲥ ϫⲉ ⲛⲓⲣⲱⲙⲓ ⲛⲉⲙ
      ⲛⲓⲧⲉⲃⲛⲱⲟⲩⲓ ⲛⲉⲙ ⲛⲓⲉ̀ⲥⲱⲟⲩ ⲙ̀ⲡⲉⲛⲑⲣⲟⲩϫⲉⲙϯⲡⲓ ⲛ̀ϩⲗⲓ ⲟⲩⲇⲉ ⲙ̀ⲡⲉⲛⲑⲣⲟⲩⲙⲟⲛⲓ ⲟⲩⲇⲉ
      ⲙ̀ⲡⲉⲛⲑⲣⲟⲩⲥⲉ ⲙⲱⲟⲩ</td>
      <td><span style="color:#b00e23">(ⲍ̅)</span> ⲁⲩⲱ ⲁⲩⲕⲏⲣⲩⲥⲥⲉ ϩⲛ̅ ⲛⲓⲛⲉⲩⲏ.
      ⲉⲃⲟⲗ ϩⲓ̈ⲧⲟⲟⲧϥ̅ ⲙ̅ⲡⲣ̅ⲣⲟ ⲙⲛ̅ ⲛⲉϥⲙⲉⲅⲓⲥⲧⲁⲛⲟⲥ ⲛ̅ⲟⲩϣⲁϫⲉ ⲉϥϫⲱ ⲙ̅ⲙⲟⲥ ϫⲉ ⲛ̅ⲣⲱⲙⲉ
      ⲙⲛ̅ ⲛ̅ⲧⲃ̅ⲛⲟⲟⲩ ⲁⲩⲱ ⲛⲉϩⲟⲟⲩ ⲛⲙ̅ ⲛⲉⲥⲟⲟⲩ ⲙⲛ̅ ⲛⲉϩⲟⲟⲩ ⲙ̅ⲡⲣ̅ⲧⲣⲉⲩⲟⲩⲱⲙ ⲗⲁⲁⲩ ⲟⲩⲇⲉ
      ⲙ̅ⲡⲣ̅ⲧⲣⲉⲩⲙⲟⲟⲛⲉ ⲙ̅ⲙⲟⲟⲩ ⲁⲩⲱ ⲙ̅ⲡⲣ̅ⲧⲣⲉⲩⲥⲉ ⲙⲟⲟⲩ.</td>
      <td><span style="color:#b00e23">(7)</span> And proclamation was made, and
      it was commanded in Nineve by the king an by his great men, saying, Let
      not men, or cattle, or oxen, or sheep, taste any thing, nor feed, nor
      drink water.</td>
      <td><span style="color:#b00e23">(7)</span> καὶ ἐκηρύχθη καὶ ἐρρέθη ἐν τῇ
      Νινευη παρὰ τοῦ βασιλέως καὶ παρὰ τῶν µεγιστάνων αὐτοῦ λέγων Οἱ ἄνθρωποι
      καὶ τὰ κτήνη καὶ οἱ βόες καὶ τὰ πρόβατα µὴ γευσάσθωσαν µηδὲν µηδὲ
      νεµέσθωσαν µηδὲ ὕδωρ πιέτωσαν.</td>
      <td><span style="color:#b00e23">(ⲍ̅)</span> ⲁⲟⲩ ⲁⲩⲣ̅ⲕⲏⲣⲩⲥⲥⲉ ⲛ̅ⲛⲓⲛⲉⲩⲏ ⲁⲃⲁⲗ
      ϩⲓⲧⲟⲟⲧϥ̅ ⲙ̅ⲡⲣ̅ⲣⲟ ⲙⲛ ⲛⲉϥⲙⲉⲅⲓⲥⲧⲁⲛⲟⲥ ⲛ̅ⲟⲩϣⲉϫⲉ ⲉϥϫⲟⲩ ⲙ̅ⲙⲁⲥ ϫⲉ ⲛ̅ⲣⲱⲙⲉ ⲙⲛ̅
      ⲛ̅ⲧⲃⲛⲉⲩⲉ ⲁⲟⲩ ⲛⲉϩⲉⲩ ⲙⲛ̅ ⲛ̅ⲉⲥⲁⲩ ⲙ̅ⲡⲣ̅ⲟⲩⲟⲩⲱⲙ ⲗⲁⲩⲉ ⲟⲩⲇⲉ ⲙ̅ⲡⲣ̅ⲧⲟⲩⲥⲉ ⲙ̅ⲙⲁⲩ ⲟⲩⲇⲉ
      ⲡⲣ̅ⲙⲁⲁⲛⲉ ⲙ̅ⲙⲁⲩ</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲁⲩⲙⲟⲣⲟⲩ ⲛ̀ϩⲁⲛⲥⲟⲕ ⲛ̀ϫⲉ
      ⲛⲓⲣⲱⲙⲓ ⲛⲉⲙ ⲛⲓⲧⲉⲃⲛⲱⲟⲩⲓ̀ ⲟⲩⲟϩ ⲁⲩⲱϣ ⲉ̀ⲡϣⲱⲓ ϩⲁ ⲡϭ̅ⲥ̅ ⲫϯ ⲉ̀ⲙⲁϣⲱ ⲟⲩⲟϩ ⲁ ⲫⲟⲩⲁⲓ
      ⲫⲟⲩⲁⲓ ⲙ̀ⲙⲱⲟⲩ ⲧⲁⲥⲑⲟ ⲉ̀ⲃⲟⲗ ϩⲁ ⲡⲉϥⲙⲱⲓⲧ ⲉⲧϩⲱⲟⲩ ⲛⲉⲙ ⲉ̀ⲃⲟⲗ ϩⲁ ⲡⲓϭⲓⲛ̀ϫⲟⲛⲥ ⲉⲧϧⲉⲛ
      ⲛⲟⲩϫⲓϫ ⲉⲩϫⲱ ⲙ̀ⲙⲟⲥ</td>
      <td><span style="color:#b00e23">(ⲏ̅)</span> ⲁⲩϭⲟⲟⲗⲟⲩ ⲛ̅ϩⲉⲛϭⲟⲟⲩⲛⲉ ⲛ̅ϭⲓ
      ⲛ̅ⲣⲱⲙⲉ ⲙⲛ̅ ⲛ̅ⲧⲃ̅ⲛⲟⲟⲩⲉ ⲁⲩⲱ ⲁⲩⲛⲏⲥⲧⲉⲩⲉ ⲁⲩⲱϣ ⲉⲃⲟⲗ ⲉⲙⲁⲧⲉ ⲉϩⲣⲁⲓ̈ ⲉⲡϫⲟⲉⲓⲥ. ⲁⲩⲱ
      ⲁϥⲕⲧⲟϥ ⲛ̅ϭⲓ ⲡⲟⲩⲁ ⲡⲟⲩⲁ ⲉⲃⲟⲗ ϩⲛ̅ ⲧⲉϥϩⲓⲏ ⲉⲑⲟⲟⲩ ⲛⲙ̅ ⲡϫⲓⲛϭⲟⲛⲥ̅ ⲉⲧⲟ
      ⲛ̅ⲛⲉⲩϭⲓϫ.</td>
      <td><span style="color:#b00e23">(8)</span> So men and cattle were clothed
      with sackcloths, and cried earnestly to God; and they turned every one
      from their evil way, and from the iniquity that was in their hands,
      saying,</td>
      <td><span style="color:#b00e23">(8)</span> καὶ περιεβάλοντο σάκκους οἱ
      ἄνθρωποι καὶ τὰ κτήνη, καὶ ἀνεβόησαν πρὸς τὸν θεὸν ἐκτενῶς· καὶ
      ἀπέστρεψαν ἕκαστος ἀπὸ τῆς ὁδοῦ αὐτοῦ τῆς πονηρᾶς καὶ ἀπὸ τῆς ἀδικίας τῆς
      ἐν χερσὶν αὐτῶν λέγοντες</td>
      <td><span style="color:#b00e23">(ⲏ̅)</span> ⲁⲟⲩ ⲁⲩϭⲁⲁⲗⲉⲩ ⲛ̅ϩⲉⲛϭⲁⲟⲩⲛⲉ ⲛ̅ϭⲓ
      ⲛ̅ⲣⲱⲙⲉ ⲙⲛ̅ ⲛ̅ⲧⲃⲛⲉⲩⲉ ⲁⲟⲩ ⲁⲩⲣ̅ⲛⲏⲥⲧⲉⲩⲉ ⲁⲩⲱϣ ⲁⲃⲁⲗ ⲙ̅ⲡϣⲁ ⲁϩⲣⲏⲓ̈ ⲁⲡϫⲁⲉⲓⲥ ⲁⲟⲩ
      ⲁϥⲕⲧⲁϥ ⲛ̅ϭⲓ ⲡⲟⲩⲉ ⲡⲟⲩⲉ ⲁⲃⲁⲗ ϩⲓ ⲡϥ̅ⳉⲟ ⲉⲑⲁⲩ ⲙⲛ̅ ⲧⲕⲁⲕⲓⲁ ⲉⲧⳉⲛ̅ ⲛⲟⲩϭⲓϫ. ⲁⲟⲩ
      ⲡⲁϫⲉⲩ</td>
    </tr>

    <tr>
      <td><span style="color:#b00e23">(ⲑ̅)</span> ϫⲉ ⲛⲓⲙ ⲉⲧⲉⲙⲓ ϫⲉ ⲁⲛ ϥⲛⲁⲟⲩⲉⲙ
      ϩⲑⲏϥ ⲛ̀ϫⲉ ⲫϯ ⲟⲩⲟϩ ⲛ̀ⲧⲉϥⲧⲁⲥⲑⲟ ⲉ̀ⲃⲟⲗ ϧⲉⲛ ⲡϫⲱⲛⲧ ⲛ̀ⲧⲉ ⲡⲉϥⲙⲃⲟⲛ ⲟⲩⲟϩ
      ⲛ̀ⲧⲉⲛϣ̀ⲧⲉⲙⲧⲁⲕⲟ</td>
      <td><span style="color:#b00e23">(ⲑ̅)</span> ⲁⲩⲱ ⲡⲉϫⲁϥ ϫⲉ ⲛⲓⲙ ⲡⲉⲧⲛⲁϣⲁϫⲉ
      ϥⲛⲁⲣ̅ϩⲧⲏϥ ⲛ̅ϭⲓ ⲡⲛⲟⲩⲧⲉ ⲛϥ̅ⲕⲧⲟϥ ⲉⲃⲟⲗ ⲛ̅ⲧⲟⲣⲅⲏ ⲙ̅ⲡⲉϥϭⲱⲛⲧ̅ ⲛ̅ⲧⲛ̅ⲧⲙ̅ⲙⲟⲩ.</td>
      <td><span style="color:#b00e23">(9)</span> Who knows if God will repent,
      and turn from his fierce anger, and so we shall not perish?</td>
      <td><span style="color:#b00e23">(9)</span> Τίς οἶδεν εἰ µετανοήσει ὁ θεὸς
      καὶ ἀποστρέψει ἐξ ὀργῆς θυµοῦ αὐτοῦ καὶ οὐ µὴ ἀπολώµεθα;</td>
      <td><span style="color:#b00e23">(ⲑ̅)</span> ϫⲉ ⲛⲓⲙ ⲡⲉⲧⲥⲁⲩⲛⲉ ϫⲉ ϥⲛⲁⲣ̅ϩⲧⲏϥ
      ⲛ̅ϭⲓ ⲡⲛⲟⲩⲧⲉ ϥⲕⲧⲁϥ ⲁⲃⲁⲗ ⲛ̅ⲧϥ̅ⲟⲣⲅⲏ ⲙⲛ̅ ⲡϥ̅ϭⲱⲛⲧ̅ ⲁⲟⲩ ⲧⲛ̅ⲧⲙ̅ⲙⲟⲩ</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲁϥⲛⲁⲩ ⲛ̀ϫⲉ ⲫϯ
      ⲉ̀ⲛⲟⲩϩⲃⲏⲟⲩⲓ̀ ϫⲉ ⲁⲩⲧⲁⲥⲑⲟ ⲉ̀ⲃⲟⲗ ϩⲁ ⲡⲟⲩⲙⲱⲓⲧ ⲉⲧϩⲱⲟⲩ ⲟⲩⲟϩ ⲁϥⲟⲩⲱⲙ ⲛ̀ϩⲑⲏϥ ⲛ̀ϫⲉ
      ⲫϯ ⲉ̀ϫⲉⲛ ⲛⲓⲡⲉⲧϩⲱⲟⲩ ⲉⲧⲁϥⲥⲁϫⲓ ⲙ̀ⲙⲱⲟⲩ ⲉ̀ⲁⲓⲧⲟⲩ</td>
      <td><span style="color:#b00e23">(ⲓ̅)</span> ⲁⲩⲱ ⲡⲛⲟⲩⲧⲉ ⲁⲩⲛⲁⲩ ⲉⲛⲉⲩϩⲃⲏⲟⲩⲉ
      ϫⲉ ⲁⲩⲕⲧⲟⲟⲩ ⲉⲃⲟⲗ ϩⲓ̈ ⲛⲉⲩϩⲓ̈ⲟⲟⲩⲉ ⲉⲑⲟⲟⲩ ⲁⲩⲱ ⲁϥⲣ̅ϩⲧⲏϥ ⲛ̅ϭⲓ ⲡⲛⲟⲩⲧⲉ ⲉϫⲛ̅
      ⲙ̅ⲡⲉⲑⲟⲟⲩ ⲉⲛⲧⲁϥϣⲁϫⲉ ⲉⲁⲁⲩ ⲛⲁⲩ. ⲁⲩⲱ ⲙ̅ⲡϥ̅ⲁⲁⲩ.</td>
      <td><span style="color:#b00e23">(10)</span> And God saw their works, that
      they turned from their evil ways; and God repented of the evil which he
      had said he would do to them; and he did it not.</td>
      <td><span style="color:#b00e23">(10)</span> καὶ εἶδεν ὁ θεὸς τὰ ἔργα
      αὐτῶν, ὅτι ἀπέστρεψαν ἀπὸ τῶν ὁδῶν αὐτῶν τῶν πονηρῶν, καὶ µετενόησεν ὁ
      θεὸς ἐπὶ τῇ κακίᾳ, ᾗ ἐλάλησεν τοῦ ποιῆσαι αὐτοῖς, καὶ οὐκ ἐποίησεν.</td>
      <td><span style="color:#b00e23">(ⲓ̅)</span> ⲁⲟⲩ ⲡⲛⲟⲩⲧⲉ ⲁϥⲛⲟ ⲁⲛⲟⲩϩⲃⲏⲟⲩⲉ ϫⲉ
      ⲁⲩⲕⲧⲁⲩ ⲁⲃⲁⲗ ϩⲓ ⲛⲟⲩⳉⲱⲟⲩ ⲉⲑⲁⲩ ⲁⲟⲩ ⲁϥⲣ̅ϩⲧⲏϥ ⲛ̅ϭⲓ ⲡⲛⲟⲩⲧⲉ ⲁϫⲛ̅ ⲙ̅ⲡⲉⲑⲁⲩ
      ⲉⲧⲁϥϣⲉϫⲉ ⲁⲉⲟⲩⲉ ⲛⲉⲩ ⲁⲟⲩ ⲙ̅ⲡϥ̅ⲉⲟⲩⲉ</td>
    </tr>
  </table>
</body>
</html>
