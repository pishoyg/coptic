<!DOCTYPE html>
<html>
<head>
  <meta charset="utf-8">
  <title>Gospel of St. Luke</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
  <link href="../" rel="search">
  <script>
  const BIBLE = true;
  </script>
  <link href="../gospel_of_st__luke/4.html" rel="next">
  <link href="../gospel_of_st__luke/2.html" rel="prev">
</head>
<body>
  <h3 id="gospel_of_st._luke3">Gospel of St. Luke 3</h3>

  <table>
    <tr>
      <td><span style="color:#b00e23">(ⲁ̅)</span> ⲛ̀ϩⲣⲏⲓ ⲇⲉ ϧⲉⲛ ⲑⲙⲁϩ ⲓ̅ⲉ̅
      ⲛ̀ⲣⲟⲙⲡⲓ ⲛ̀ⲧⲉ ⲑⲙⲉⲧϩⲏⲅⲉⲙⲱⲛ ⲛ̀ⲧⲓⲃⲉⲣⲓⲟⲥ ⲡⲟⲩⲣⲟ ⲉϥⲟⲓ ⲛ̀ϩⲏⲅⲉⲙⲱⲛ ⲛ̀ϫⲉ ⲡⲟⲛⲧⲓⲟⲥ
      ⲡⲓⲗⲁⲧⲟⲥ ⲉ̀ϯⲓⲟⲩⲇⲉⲁ ⲟⲩⲟϩ ⲉϥⲟⲓ ⲛ̀ⲧⲉⲧⲣⲁⲁⲣⲭⲏⲥ ⲉ̀ϯⲅⲁⲗⲓⲗⲉⲁ ⲛ̀ϫⲉ ⲏⲣⲱⲇⲏⲥ ⲫⲓⲗⲓⲡⲡⲟⲥ
      ⲇⲉ ⲡⲉϥⲥⲟⲛ ⲉϥⲟⲓ ⲛ̀ⲧⲉⲧⲣⲁⲁⲣⲭⲏⲥ ⲉⲧϩⲓⲇⲟⲩⲙⲉⲁ ⲛⲉⲙ ϯⲧⲉⲧⲣⲁⲅⲱⲛⲓⲧⲏⲥ ⲛ̀ⲭⲱⲣⲁ ⲛⲉⲙ
      ⲗⲓⲥⲁⲛⲓⲟⲥ ⲉϥⲟⲓ ⲛ̀ⲧⲉⲧⲣⲁⲁⲣⲭⲏⲥ ⲉ̀ϯⲁⲃⲓⲗⲓⲛⲏ</td>
      <td><span style="color:#b00e23">(ⲁ̅)</span> ϩⲛ̅ ⲥⲡ̅ ⲙⲛ̅ⲧⲏ ⲇⲉ ⲛ̅ⲑⲏⲅⲉⲙⲟⲛⲓⲁ
      ⲛ̅ⲧⲓⲃⲉⲣⲓⲟⲥ ⲕⲁⲓⲥⲁⲣ ⲉϥⲟ ⲛ̅ϩⲏⲅⲉⲙⲱⲛ ⲉϫⲛ̅ ϯⲟⲩⲇⲁⲓ̈ⲁ ⲛ̅ϭⲓ ⲡⲟⲛⲧⲓⲟⲥ ⲡⲉⲓⲗⲁⲧⲟⲥ ⲉⲣⲉ
      ϩⲏⲣⲱⲇⲏⲥ ⲟ ⲛ̅ⲧⲉⲧⲣⲁⲣⲭⲏⲥ ⲉϫⲛ̅ ⲧⲅⲁⲗⲓⲗⲁⲓⲁ. ⲉⲣⲉ ⲫⲓⲗⲓⲡⲡⲟⲥ ⲡⲉϥⲥⲟⲛ ⲟ ⲛ̅ⲧⲉⲧⲣⲁⲣⲭⲏⲥ
      ⲉϫⲛ̅ ϯⲧⲟⲩⲣⲁⲓⲁⲥ ⲛⲙ̅ ⲧⲉⲧⲣⲁⲭⲱⲛⲓⲧⲓⲇⲟⲥ ⲛ̅ⲭⲱⲣⲁ. ⲛⲙ̅ ⲗⲩⲥⲁⲛⲓⲁⲥ ⲉϥⲟ ⲛ̅ⲧⲉⲧⲣⲁⲣⲭⲏⲥ
      ⲉⲧⲁⲃⲓⲗⲏⲛⲏ</td>
      <td><span style="color:#b00e23">(1)</span> Now in (the) fifteenth year of
      (the) government of Tiberius (the) king, Pontius Pilate being governor of
      Judea, and Herod being tetrarch of Galilee, and Philip his brother being
      tetrarch of Hidurea and the Tetragonites country, and Lisanios being
      tetrarch of Abiline,</td>
      <td><span style="color:#b00e23">(1)</span> Ἐν ἔτει δὲ πεντεκαιδεκάτῳ τῆς
      ἡγεμονίας Τιβερίου Καίσαρος, ἡγεμονεύοντος Ποντίου Πιλάτου τῆς Ἰουδαίας,
      καὶ τετρααρχοῦντος τῆς Γαλιλαίας Ἡρῴδου, Φιλίππου δὲ τοῦ ἀδελφοῦ αὐτοῦ
      τετρααρχοῦντος τῆς Ἰτουραίας καὶ Τραχωνίτιδος χώρας, καὶ Λυσανίου τῆς
      Ἀβιληνῆς τετρααρχοῦντος,</td>
    </tr>

    <tr>
      <td><span style="color:#b00e23">(ⲃ̅)</span> ⲛⲁϩⲣⲁϥ ⲛ̀ⲁⲛⲛⲁ ⲛⲉⲙ ⲕⲁⲓⲁⲫⲁ
      ⲛⲓⲁⲣⲭⲓⲉⲣⲉⲩⲥ ⲁϥϣⲱⲡⲓ ⲛ̀ϫⲉ ⲟⲩⲥⲁϫⲓ ⲛ̀ⲧⲉ ⲫϯ ⲉ̀ϫⲉⲛ ⲓⲱⲁⲛⲛⲏⲥ ⲡϣⲏⲣⲓ ⲛ̀ⲍⲁⲭⲁⲣⲓⲁⲥ ϩⲓ
      ⲡϣⲁϥⲉ</td>
      <td><span style="color:#b00e23">(ⲃ̅)</span> ϩⲓ̈ ⲁⲛⲛⲁⲥ ⲡⲁⲣⲭⲓⲉⲣⲉⲩⲥ ⲛⲙ̅
      ⲕⲁⲓ̈ⲫⲁⲥ. ⲁ ⲡϣⲁϫⲉ ⲙ̅ⲡⲛⲟⲩⲧⲉ ϣⲱⲡⲉ ϣⲁ ⲓ̈ⲱϩⲁⲛⲛⲏⲥ ⲡϣⲏⲣⲉ ⲛ̅ⲍⲁⲭⲁⲣⲓⲁⲥ ϩⲛ̅
      ⲧⲉⲣⲏⲙⲟⲥ.</td>
      <td><span style="color:#b00e23">(2)</span> in the time of Anna and
      Kaiapha the chief priests, came the (lit. a) word of God upon John (the)
      son of Zacharias in (the) desert.</td>
      <td><span style="color:#b00e23">(2)</span> ἐπὶ ἀρχιερέως Ἅννα καὶ Καϊάφα,
      ἐγένετο ῥῆμα θεοῦ ἐπὶ Ἰωάννην τὸν Ζαχαρίου υἱὸν ἐν τῇ ἐρήμῳ.</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲁϥⲓ̀ ⲉ̀ϯⲡⲉⲣⲓⲭⲱⲣⲟⲥ ⲧⲏⲣⲥ
      ⲛ̀ⲧⲉ ⲡⲓⲓⲟⲣⲇⲁⲛⲏⲥ ⲉϥϩⲓⲱⲓϣ ⲛ̀ⲟⲩⲱⲙⲥ ⲛ̀ⲧⲉ ⲟⲩⲙⲉⲧⲁⲛⲟⲓⲁ ⲉ̀ⲡⲭⲁ ⲛⲟⲃⲓ ⲉ̀ⲃⲟⲗ</td>
      <td><span style="color:#b00e23">(ⲅ̅)</span> ⲁϥⲉⲓ ⲇⲉ ⲉϩⲣⲁⲓ̈ ⲉⲧⲡⲉⲣⲓⲭⲱⲣⲟⲥ
      ⲧⲏⲣⲥ̅ ⲙ̅ⲡⲓ̈ⲟⲣⲇⲁⲛⲏⲥ ⲉϥⲕⲏⲣⲩⲥⲥⲉ ⲛ̅ⲟⲩⲃⲁⲡⲥⲧⲓⲥⲙⲁ ⲙ̅ⲙⲉⲧⲁⲛⲟⲓⲁ ⲉⲕⲁ ⲛⲟⲃⲉ ⲉⲃⲟⲗ.</td>
      <td><span style="color:#b00e23">(3)</span> And he came to all the region
      round about the Jordan preaching baptism of repentance for (the)
      forgiveness of sin;</td>
      <td><span style="color:#b00e23">(3)</span> καὶ ἦλθεν εἰς πᾶσαν περίχωρον
      τοῦ Ἰορδάνου κηρύσσων βάπτισμα μετανοίας εἰς ἄφεσιν ἁμαρτιῶν,</td>
    </tr>

    <tr>
      <td><span style="color:#b00e23">(ⲇ̅)</span> ⲙ̀ⲫⲣⲏϯ ⲉⲧⲥϧⲏⲟⲩⲧ ϩⲓ ⲡϫⲱⲙ
      ⲛ̀ⲛⲓⲥⲁϫⲓ ⲛ̀ⲧⲉ ⲏⲥⲁⲓⲁⲥ ⲡⲓⲡⲣⲟⲫⲏⲧⲏⲥ ⲧⲥⲙⲏ ⲙ̀ⲡⲉⲧⲱϣ ⲉ̀ⲃⲟⲗ ϩⲓ ⲡϣⲁϥⲉ ϫⲉ ⲥⲉⲃⲧⲉ
      ⲫⲙⲱⲓⲧ ⲙ̀ⲡϭ̅ⲥ̅ ⲥⲟⲩⲧⲱⲛ ⲛ̀ⲛⲉϥⲙⲁⲛ̀ⲙⲟϣⲓ</td>
      <td><span style="color:#b00e23">(ⲇ̅)</span> ⲛ̅ⲑⲉ ⲉⲧⲥⲏϩ ϩⲙ̅ ⲡϫⲱⲙⲉ ⲛ̅ⲛ̅ϣⲁϫⲉ
      ⲛ̅ⲏⲥⲁⲓ̈ⲁⲥ ⲡⲉⲡⲣⲟⲫⲏⲧⲏⲥ ϫⲉ ⲧⲉⲥⲙⲏ ⲙ̅ⲡⲉⲧⲱϣ ⲉⲃⲟⲗ ϩⲓ̈ ⲡϫⲁⲓ̈ⲉ ϫⲉ ⲥⲟⲃⲧⲉ ⲛ̅ⲧⲉϩⲓ̈ⲏ
      ⲙ̅ⲡϫⲟⲉⲓⲥ ⲛ̅ⲧⲉⲧⲛ̅ⲥⲟⲟⲩⲧⲛ̅ ⲛ̅ⲛⲉϥⲙⲁ ⲙ̅ⲙⲟⲟϣⲉ.</td>
      <td><span style="color:#b00e23">(4)</span> as it was written in (the)
      book of the words of Esaias the prophet: (The) voice of him who crieth
      out in (the) desert: Prepare (the) road of the Lord, make straight his
      paths.</td>
      <td><span style="color:#b00e23">(4)</span> ὡς γέγραπται ἐν βίβλῳ λόγων
      Ἠσαΐου τοῦ προφήτου· Φωνὴ βοῶντος ἐν τῇ ἐρήμῳ· Ἑτοιμάσατε τὴν ὁδὸν
      κυρίου, εὐθείας ποιεῖτε τὰς τρίβους αὐτοῦ.</td>
    </tr>

    <tr>
      <td><span style="color:#b00e23">(ⲉ̅)</span> ϧⲉⲗⲗⲟⲧ ⲛⲓⲃⲉⲛ ⲉⲩⲉ̀ⲙⲟϩ ⲟⲩⲟϩ
      ⲧⲱⲟⲩ ⲛⲓⲃⲉⲛ ⲛⲉⲙ ⲑⲁⲗ ⲛⲓⲃⲉⲛ ⲉⲩⲉ̀ⲑⲉⲃⲓⲱⲟⲩ ⲟⲩⲟϩ ⲉⲩⲉ̀ϣⲱⲡⲓ ⲛ̀ϫⲉ ⲛⲏ ⲉⲧⲕⲟⲗϫ
      ⲉⲩⲥⲟⲩⲧⲱⲛ ⲟⲩⲟϩ ⲛⲏ ⲉⲑⲛⲁϣⲧ ⲉ̀ϩⲁⲛⲙⲱⲓⲧ ⲉⲩϫⲏⲛ</td>
      <td><span style="color:#b00e23">(ⲉ̅)</span> ⲉⲓⲁ ⲛⲓⲙ ⲛⲓⲙ ⲛⲁⲙⲟⲩϩ ⲛ̅ⲧⲉ ⲧⲟⲟⲩ
      ⲛⲓⲙ ϩⲓ̈ ⲥⲓ̈ⲃⲧ ⲛⲓⲙ ⲑⲃ̅ⲃⲓⲟ ⲁⲩⲱ ⲛⲉⲧϭⲟⲟⲙⲉ ⲛⲁϣⲱⲡⲉ ⲉⲩⲥⲟⲩⲧⲱⲛ ⲛⲙ̅ ⲛⲉⲧⲛⲁϣⲧ.
      ⲉϩⲉⲛϩⲓ̈ⲟⲟⲩⲉ ⲉⲩⲥⲗⲉϭⲗⲱϭ</td>
      <td><span style="color:#b00e23">(5)</span> Every valley shall be filled,
      and every mountain and every hill shall be humiliated, and the (places)
      which are crooked shall become straight, and the (places) which are hard,
      smooth roads;</td>
      <td><span style="color:#b00e23">(5)</span> πᾶσα φάραγξ πληρωθήσεται καὶ
      πᾶν ὄρος καὶ βουνὸς ταπεινωθήσεται, καὶ ἔσται τὰ σκολιὰ εἰς εὐθείαν καὶ
      αἱ τραχεῖαι εἰς ὁδοὺς λείας·</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲉⲩⲉ̀ⲛⲁⲩ ⲛ̀ϫⲉ ⲥⲁⲣⲝ ⲛⲓⲃⲉⲛ
      ⲉ̀ⲡⲓⲥⲱⲧⲏⲣ ⲛ̀ⲧⲉ ⲫϯ</td>
      <td><span style="color:#b00e23">(ⲋ̅)</span> ⲁⲩⲱ ⲡⲉⲟⲟⲩ ⲙ̅ⲡϫⲟⲉⲓⲥ ⲛⲁⲩⲱⲛϩ̅
      ⲉⲃⲟⲗ ⲛ̅ⲧⲉ ⲥⲁⲣⲝ ⲛⲓⲙ ⲛⲁⲩ ⲉⲡⲉⲩϫⲁⲓ̈ ⲙ̅ⲡⲛⲟⲩⲧⲉ.</td>
      <td><span style="color:#b00e23">(6)</span> and all flesh shall see the
      Saviour of God.'</td>
      <td><span style="color:#b00e23">(6)</span> καὶ ὄψεται πᾶσα σὰρξ τὸ
      σωτήριον τοῦ θεοῦ.</td>
    </tr>

    <tr>
      <td><span style="color:#b00e23">(ⲍ̅)</span> ⲛⲁϥϫⲱ ⲟⲩⲛ ⲙ̀ⲙⲟⲥ ⲡⲉ ⲛ̀ⲛⲓⲙⲏϣ
      ⲉⲑⲛⲏⲟⲩ ⲉ̀ⲃⲟⲗ ϩⲁⲣⲟϥ ⲉ̀ϭⲓⲱⲙⲥ ⲉ̀ⲃⲟⲗ ϩⲓⲧⲟⲧϥ ⲛⲓⲙⲓⲥⲓ ⲛ̀ⲧⲉ ⲛⲓⲁϫⲱ ⲛⲓⲙ ⲁϥⲧⲁⲙⲉ
      ⲑⲏⲛⲟⲩ ⲉ̀ⲫⲱⲧ ⲉ̀ⲃⲟⲗ ϧⲁⲧϩⲏ ⲙ̀ⲡⲓϫⲱⲛⲧ ⲉⲑⲛⲏⲟⲩ</td>
      <td><span style="color:#b00e23">(ⲍ̅)</span> ⲛⲉϥϫⲱ ϭⲉ ⲙ̅ⲙⲟⲥ ⲡⲉ ⲛ̅ⲙ̅ⲙⲏⲏϣⲉ
      ⲉⲧⲛⲏⲟⲩ ⲉⲃⲁⲡⲧⲓⲍⲉ ⲉⲃⲟⲗ ϩⲓ̈ⲧⲟⲟⲧϥ ϫⲉ ⲛⲉϫⲡⲟ ⲛ̅ⲛⲉϩϥⲟⲩⲓ̈ ⲛⲓⲙ ⲡⲉⲛⲧⲁϥⲧⲁⲙⲱⲧⲛ̅ ⲉⲡⲱⲧ
      ⲉⲃⲟⲗ ϩⲏⲧⲥ̅ ⲛ̅ⲧⲟⲣⲅⲏ ⲉⲧⲛⲏⲩ.</td>
      <td><span style="color:#b00e23">(7)</span> He was saying then to the
      multitudes who came forth to him to be baptised by him: Offspring of the
      vipers, who told you to flee from the anger which cometh?</td>
      <td><span style="color:#b00e23">(7)</span> Ἔλεγεν οὖν τοῖς ἐκπορευομένοις
      ὄχλοις βαπτισθῆναι ὑπʼ αὐτοῦ· Γεννήματα ἐχιδνῶν, τίς ὑπέδειξεν ὑμῖν
      φυγεῖν ἀπὸ τῆς μελλούσης ὀργῆς;</td>
    </tr>

    <tr>
      <td><span style="color:#b00e23">(ⲏ̅)</span> ⲙⲁⲧⲁⲟⲩⲉ ⲟⲩⲧⲁϩ ⲟⲩⲛ ⲉ̀ⲃⲟⲗ
      ⲉϥⲙⲡϣⲁ ⲛ̀ϯⲙⲉⲧⲁⲛⲟⲓⲁ ⲟⲩⲟϩ ⲙ̀ⲡⲉⲣⲉⲣϩⲏⲧⲥ ⲛ̀ϫⲟⲥ ⲛ̀ϧⲣⲏⲓ ϧⲉⲛ ⲑⲏⲛⲟⲩ ϫⲉ ⲡⲉⲛⲓⲱⲧ
      ⲛ̀ⲧⲁⲛ ⲁⲃⲣⲁⲁⲙ ϯϫⲱ ⲙ̀ⲙⲟⲥ ⲛⲱⲧⲉⲛ ϫⲉ ⲟⲩⲟⲛ ϣ̀ϫⲟⲙ ⲙ̀ⲫϯ ⲉ̀ⲧⲟⲩⲛⲟⲥ ϩⲁⲛϣⲏⲣⲓ ⲛ̀ⲁⲃⲣⲁⲁⲙ
      ⲉ̀ⲃⲟⲗ ϧⲉⲛ ⲛⲁⲓⲱⲛⲓ</td>
      <td><span style="color:#b00e23">(ⲏ̅)</span> ⲁⲣⲓ ϩⲉⲛⲕⲁⲣⲡⲟⲥ ϭⲉ ⲉⲩⲙⲡϣⲁ
      ⲛ̅ⲧⲉⲧⲛ̅ⲙⲉⲧⲁⲛⲟⲓⲁ ⲛ̅ⲧⲉⲧⲛ̅ⲙⲁⲣⲭⲓ ⲉϫⲟⲟⲥ ⲛ̅ϩⲏⲧ ⲧⲏⲩⲧⲛ̅ ϫⲉ ⲟⲩⲛ̅ⲧⲁⲛ ⲡⲉⲛⲓ̈ⲱⲧ
      ⲁⲃⲣⲁϩⲁⲙ. ϯϫⲱ ⲙ̅ⲙⲟⲥ ⲛⲏⲧⲛ̅ ϫⲉ ⲟⲩⲛ̅ ϭⲟⲙ ⲙ̅ⲡⲛⲟⲩⲧⲉ ⲉⲧⲟⲩⲛⲉⲥ ϣⲏⲣⲉ ⲛ̅ⲁⲃⲣⲁϩⲁⲙ ⲉⲃⲟⲗ
      ϩⲛ̅ ⲛⲉⲓⲱⲛⲉ.</td>
      <td><span style="color:#b00e23">(8)</span> Send fruit then forth worthy
      of the repentance, and begin not to say in yourselves, that (as) our
      father we have Abraam. I say to you, that it is possible for God to raise
      up sons to Abraam from these stones.</td>
      <td><span style="color:#b00e23">(8)</span> ποιήσατε οὖν καρποὺς ἀξίους
      τῆς μετανοίας· καὶ μὴ ἄρξησθε λέγειν ἐν ἑαυτοῖς· Πατέρα ἔχομεν τὸν
      Ἀβραάμ, λέγω γὰρ ὑμῖν ὅτι δύναται ὁ θεὸς ἐκ τῶν λίθων τούτων ἐγεῖραι
      τέκνα τῷ Ἀβραάμ.</td>
    </tr>

    <tr>
      <td><span style="color:#b00e23">(ⲑ̅)</span> ϩⲏⲇⲏ ⲇⲉ ⲡⲓⲕⲉⲗⲉⲃⲓⲛ ϥⲭⲏ ϧⲁ
      ⲑⲛⲟⲩⲛⲓ ⲛ̀ⲛⲓϣϣⲏⲛ ϣϣⲏⲛ ⲇⲉ ⲛⲓⲃⲉⲛ ⲉⲧⲉϥⲛⲁⲉⲛ ⲟⲩⲧⲁϩ ⲉ̀ⲛⲁⲛⲉϥ ⲉ̀ⲃⲟⲗ ⲁⲛ ⲥⲉⲛⲁⲕⲟⲣϫϥ
      ⲛ̀ⲥⲉϩⲓⲧϥ ⲉ̀ⲡⲓⲭⲣⲱⲙ</td>
      <td><span style="color:#b00e23">(ⲑ̅)</span> ϫⲓⲛ ⲧⲉⲛⲟⲩ ⲇⲉ ⲡⲕⲉⲗⲉⲃⲓⲛ ⲕⲏ ϩⲁ
      ⲧⲛⲟⲩⲛⲉ ⲛ̅ⲛ̅ϣⲏⲛ. ϣⲏⲛ ⲛⲓⲙ ⲉⲧⲉ ⲛϥ̅ⲛⲁϯⲕⲁⲣⲡⲟⲥ ⲁⲛ ⲉⲛⲁⲛⲟⲩϥ. ⲥⲉⲛⲁⲕⲟⲟⲣⲉϥ ⲛ̅ⲥⲉⲛⲟϫϥ
      ⲉⲡⲕⲱϩⲧ̅.</td>
      <td><span style="color:#b00e23">(9)</span> And now the axe is laid at
      (the) root of the trees, and every tree which will not bring forth good
      fruit will be cut down, and cast to the fire.'</td>
      <td><span style="color:#b00e23">(9)</span> ἤδη δὲ καὶ ἡ ἀξίνη πρὸς τὴν
      ῥίζαν τῶν δένδρων κεῖται· πᾶν οὖν δένδρον μὴ ποιοῦν καρπὸν καλὸν
      ἐκκόπτεται καὶ εἰς πῦρ βάλλεται.</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲛⲁⲩϣⲓⲛⲓ ⲙ̀ⲙⲟϥ ⲡⲉ ⲛ̀ϫⲉ
      ⲛⲓⲙⲏϣ ⲉⲩϫⲱ ⲙ̀ⲙⲟⲥ ϫⲉ ⲟⲩ ⲡⲉⲧⲉⲛⲛⲁⲁⲓϥ</td>
      <td><span style="color:#b00e23">(ⲓ̅)</span> ⲁ ⲛ̅ⲙⲏⲏϣⲉ ⲇⲉ ϫⲛⲟⲩϥ ⲉⲩϫⲱ ⲙ̅ⲙⲟⲥ
      ϫⲉ. ⲟⲩ ϭⲉ ⲡⲉⲧⲛⲛⲁⲁⲁϥ ϫⲉⲕⲁⲥ ⲉⲛⲉⲱⲛϩ̅.</td>
      <td><span style="color:#b00e23">(10)</span> And the multitudes were
      asking him, saying: What shall (lit. will) we do?'</td>
      <td><span style="color:#b00e23">(10)</span> Καὶ ἐπηρώτων αὐτὸν οἱ ὄχλοι
      λέγοντες· Τί οὖν ποιήσωμεν;</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲁϥⲉⲣⲟⲩⲱ ⲇⲉ ⲛⲱⲟⲩ ϫⲉ ⲫⲏ ⲉⲧⲉ
      ⲟⲩⲟⲛ ϣⲑⲏⲛ ⲥⲛⲟⲩϯ ⲛ̀ⲧⲁϥ ⲙⲁⲣⲉϥϯ ⲙ̀ⲫⲏ ⲉⲧⲉ ⲙ̀ⲙⲟⲛⲧⲁϥ ⲟⲩⲟϩ ⲫⲏ ⲉⲧⲉ ⲟⲩⲟⲛ
      ϩⲁⲛϧⲣⲏⲟⲩⲓ̀ ⲛ̀ⲧⲁϥ ⲙⲁⲣⲉϥⲓⲣⲓ ⲟⲛ ⲙ̀ⲡⲁⲓⲣⲏϯ</td>
      <td><span style="color:#b00e23">(ⲓ̅ⲁ̅)</span> ⲁϥⲟⲩⲱϣⲃ̅ ⲉϥϫⲱ ⲙ̅ⲙⲟⲥ ⲛⲁⲩ ϫⲉ
      ⲡⲉⲧⲉⲟⲩⲛⲧϥ̅ ϣⲧⲏⲛ ⲥⲛ̅ⲧⲉ ⲙⲁⲣⲉϥϯ ⲟⲩⲉⲓ ⲙ̅ⲡⲉⲧⲉ ⲙ̅ⲙⲛ̅ⲧⲁϥ. ⲁⲩⲱ ⲡⲉⲧⲉ ⲟⲩⲛ̅ⲧϥ̅ ⲟⲓ̈ⲕ
      ⲙⲁⲣⲉϥⲓ̈ⲣⲉ ⲟⲛ ϩⲓ ⲛⲁⲉⲓ.</td>
      <td><span style="color:#b00e23">(11)</span> And he answered them: He who
      hath two coats let him give to him who hath not; and he who hath victuals
      let him do likewise' (lit. again thus).</td>
      <td><span style="color:#b00e23">(11)</span> ἀποκριθεὶς δὲ ἔλεγεν αὐτοῖς·
      Ὁ ἔχων δύο χιτῶνας μεταδότω τῷ μὴ ἔχοντι, καὶ ὁ ἔχων βρώματα ὁμοίως
      ποιείτω.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲁⲩⲓ̀ ⲇⲉ ⲟⲛ ⲛ̀ϫⲉ
      ϩⲁⲛⲕⲉⲧⲉⲗⲱⲛⲏⲥ ϩⲓⲛⲁ ⲛ̀ⲧⲟⲩϭⲓⲱⲙⲥ ⲟⲩⲟϩ ⲡⲉϫⲱⲟⲩ ⲛⲁϥ ϫⲉ ⲫⲣⲉϥϯⲥⲃⲱ ⲟⲩ
      ⲡⲉⲧⲉⲛⲛⲁⲁⲓϥ</td>
      <td><span style="color:#b00e23">(ⲓ̅ⲃ̅)</span> ⲁ ϩⲉⲛⲕⲉⲧⲉⲗⲱⲛⲏⲥ ⲇⲉ ⲉⲓ ⲉϫⲓ̈
      ⲃⲁⲡⲧⲓⲥⲙⲁ ⲉⲃⲟⲗ ϩⲓ̈ⲧⲟⲟⲧϥ̅. ⲡⲉϫⲁⲩ ⲛⲁϥ ϫⲉ ⲡⲥⲁϩ ⲟⲩ ⲡⲉⲧⲛ̅ⲛⲁⲁⲁϥ.</td>
      <td><span style="color:#b00e23">(12)</span> And there came, again,
      publicans also that they might be baptised, and they said to him:
      Teacher, what shall (lit. will) we do?'</td>
      <td><span style="color:#b00e23">(12)</span> ἦλθον δὲ καὶ τελῶναι
      βαπτισθῆναι καὶ εἶπαν πρὸς αὐτόν· Διδάσκαλε, τί ποιήσωμεν;</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲛ̀ⲑⲟϥ ⲇⲉ ⲡⲉϫⲁϥ ⲛⲱⲟⲩ ϫⲉ
      ⲙ̀ⲡⲉⲣⲉⲣ ϩⲗⲓ ⲥⲁⲃⲟⲗ ⲙ̀ⲡⲉⲧⲑⲏϣ ⲛⲱⲧⲉⲛ</td>
      <td><span style="color:#b00e23">(ⲓ̅ⲅ̅)</span> ⲛ̅ⲧⲟϥ ⲇⲉ ⲡⲉϫⲁϥ ⲛⲁⲩ ϫⲉ.
      ⲙ̅ⲡⲣ̅ⲣ̅ ⲗⲁⲁⲩ ⲛ̅ϩⲟⲩⲟ ⲡⲁⲣⲁ ⲡⲉⲛⲧⲁⲩⲧⲟϣϥ̅ ⲛⲏⲧⲛ̅.</td>
      <td><span style="color:#b00e23">(13)</span> And he said to them: Do not
      anything beyond that which is appointed to you.'</td>
      <td><span style="color:#b00e23">(13)</span> ὁ δὲ εἶπεν πρὸς αὐτούς· Μηδὲν
      πλέον παρὰ τὸ διατεταγμένον ὑμῖν πράσσετε.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛⲁⲩϣⲓⲛⲓ ⲇⲉ ⲙ̀ⲙⲟϥ ⲛ̀ϫⲉ
      ϩⲁⲛⲕⲉⲙⲁⲧⲟⲓ ⲉⲩϫⲱ ⲙ̀ⲙⲟⲥ ϫⲉ ⲟⲩ ϩⲱⲛ ⲡⲉⲧⲉⲛⲛⲁⲁⲓϥ ⲟⲩⲟϩ ⲡⲉϫⲁϥ ⲛⲱⲟⲩ ϫⲉ ⲙ̀ⲡⲉⲣⲗⲉϣϫ
      ϩⲗⲓ ⲟⲩⲇⲉ ⲙ̀ⲡⲉⲣϭⲓ ϩⲗⲓ ⲛ̀ϫⲟⲛⲥ ⲟⲩⲟϩ ⲙⲁⲣⲟⲩⲣⲁϣ ⲑⲏⲛⲟⲩ ⲛ̀ϫⲉ ⲛⲉⲧⲉⲛⲟⲯⲱⲛⲓⲟⲛ</td>
      <td><span style="color:#b00e23">(ⲓ̅ⲇ̅)</span> ⲁⲩϫⲛⲟⲩϥ ⲇⲉ ⲛ̅ϭⲓ ⲛⲉⲧⲟ
      ⲙ̅ⲙⲁⲧⲟⲓ̈ ⲉⲩϫⲱ ⲙ̅ⲙⲟⲥ ϫⲉ ⲟⲩ ϩⲱⲱⲛ ⲟⲛ ⲡⲉⲧⲛ̅ⲛⲁⲁⲁϥ. ⲡⲉϫⲁϥ ⲛⲁⲩ ϫⲉ ⲙ̅ⲡⲣ̅ⲇⲓⲁⲥⲓ
      ⲉⲗⲁⲁⲩ ⲁⲩⲱ ⲙ̅ⲡⲣ̅ϩⲓ ⲗⲁ ⲉⲗⲁⲁⲩ. ⲛ̅ⲧⲉⲧⲛ̅ϩⲱ ⲉⲣⲱⲧⲛ̅ ⲉⲛⲉⲧⲛ̅ⲟⲯⲱⲛⲓⲟⲛ.</td>
      <td><span style="color:#b00e23">(14)</span> And soldiers also were asking
      him, saying: What shall (lit. will) we also do?' And he said to them: Do
      not assault any one, nor take anything by violence; and let your wages
      suffice you.'</td>
      <td><span style="color:#b00e23">(14)</span> ἐπηρώτων δὲ αὐτὸν καὶ
      στρατευόμενοι λέγοντες· Τί ποιήσωμεν καὶ ἡμεῖς; καὶ εἶπεν αὐτοῖς· Μηδένα
      διασείσητε μηδὲ συκοφαντήσητε, καὶ ἀρκεῖσθε τοῖς ὀψωνίοις ὑμῶν.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲉϥϫⲟⲩϣⲧ ⲇⲉ ⲛ̀ϫⲉ ⲡⲓⲗⲁⲟⲥ ⲧⲏⲣϥ
      ⲟⲩⲟϩ ⲉⲩⲙⲟⲕⲙⲉⲕ ⲧⲏⲣⲟⲩ ϧⲉⲛ ⲡⲟⲩϩⲏⲧ ⲉⲑⲃⲉ ⲓⲱⲁⲛⲛⲏⲥ ϫⲉ ⲙⲏⲡⲟⲧⲉ ⲛ̀ⲑⲟϥ ⲡⲉ ⲡⲭ̅ⲥ̅</td>
      <td><span style="color:#b00e23">(ⲓ̅ⲉ̅)</span> ⲉⲣⲉ ⲡⲗⲁⲟⲥ ⲇⲉ ϭⲱϣⲧ̅ ⲉⲃⲟⲗ
      ⲉⲩⲙⲉⲩⲉ ⲧⲏⲣⲟⲩ ϩⲛ̅ ⲛⲉⲩϩⲏⲧ ⲉⲧⲃⲉ ⲓ̈ⲱϩⲁⲛⲛⲏⲥ ϫⲉ ⲙⲉϣⲁⲕ ⲛ̅ⲧⲟϥ ⲡⲉ ⲡⲉⲭ̅ⲥ̅.</td>
      <td><span style="color:#b00e23">(15)</span> And (as) all the people are
      (lit. is) looking, and all (are) reasoning in their heart concerning
      John, lest haply he is Christ;</td>
      <td><span style="color:#b00e23">(15)</span> Προσδοκῶντος δὲ τοῦ λαοῦ καὶ
      διαλογιζομένων πάντων ἐν ταῖς καρδίαις αὐτῶν περὶ τοῦ Ἰωάννου, μήποτε
      αὐτὸς εἴη ὁ χριστός,</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲁϥⲉⲣⲟⲩⲱ ⲛⲱⲟⲩ ⲧⲏⲣⲟⲩ ⲛ̀ϫⲉ
      ⲓⲱⲁⲛⲛⲏⲥ ⲉϥϫⲱ ⲙ̀ⲙⲟⲥ ϫⲉ ⲁ̀ⲛⲟⲕ ⲙⲉⲛ ϯⲱⲙⲥ ⲙ̀ⲙⲱⲧⲉⲛ ϧⲉⲛ ⲟⲩⲙⲱⲟⲩ ϥⲛⲏⲟⲩ ⲇⲉ ⲛ̀ϫⲉ
      ⲡⲉⲧϫⲟⲣ ⲉ̀ⲣⲟⲓ ⲫⲏ ⲉⲧⲉ ⲛ̀ϯⲙⲡϣⲁ ⲁⲛ ⲉ̀ϯⲟⲩⲱ ⲛ̀ⲟⲩⲙⲟⲩⲥⲉⲣ ⲛ̀ⲧⲉ ⲡⲉϥⲑⲱⲟⲩⲓ̀ ⲛ̀ⲑⲟϥ
      ⲉϥⲉ̀ⲉⲙⲥ ⲑⲏⲛⲟⲩ ϧⲉⲛ ⲟⲩⲡⲛ̅ⲁ̅ ⲉϥⲟⲩⲁⲃ ⲛⲉⲙ ⲟⲩⲭⲣⲱⲙ</td>
      <td><span style="color:#b00e23">(ⲓ̅ⲋ̅)</span> ⲁ ⲓ̈ⲱϩⲁⲛⲛⲏⲥ ⲇⲉ ⲟⲩⲱϣⲃ̅ ⲉϥϫⲱ
      ⲙ̅ⲙⲟⲥ ⲟⲩⲟⲛ ⲛⲓⲙ. ϫⲉ ⲁⲛⲟⲕ ⲙⲉⲛ ⲉⲓ̈ⲃⲁⲡⲧⲓⲍⲉ ⲙ̅ⲙⲱⲧⲛ̅ ϩⲛ̅ ⲟⲩⲙⲟⲟⲩ. ϥⲛⲏⲩ ⲇⲉ ⲛ̅ϭⲓ
      ⲡⲉⲧϫⲟⲟⲣ ⲉⲣⲟⲓ̈ ⲡⲁⲓ̈ ⲉⲛϯⲙⲡϣⲁ ⲁⲛ ⲃ̅ⲃⲱⲗ ⲉⲃⲟⲗ ⲙ̅ⲡⲙⲟⲩⲥ̅ ⲙ̅ⲡⲉϥⲧⲟⲟⲩⲉ. ⲛ̅ⲧⲟϥ
      ⲡⲉⲧⲛⲁⲃⲁⲡⲧⲓⲍⲉ ⲙ̅ⲙⲱⲧⲛ̅ ϩⲛ̅ ⲟⲩⲡⲛ̅ⲁ̅ ⲉϥⲟⲩⲁⲁⲃ ⲛⲙ̅ ⲟⲩⲕⲱϩⲧ̅.</td>
      <td><span style="color:#b00e23">(16)</span> John answered them all,
      saying: I indeed baptise you with water; but the stronger than I cometh,
      (of) whom I am not worthy to unloose a latchet of his shoe, he shall
      baptise you with the (lit. a) Holy Spirit and fire:</td>
      <td><span style="color:#b00e23">(16)</span> ἀπεκρίνατο λέγων πᾶσιν ὁ
      Ἰωάννης· Ἐγὼ μὲν ὕδατι βαπτίζω ὑμᾶς· ἔρχεται δὲ ὁ ἰσχυρότερός μου, οὗ οὐκ
      εἰμὶ ἱκανὸς λῦσαι τὸν ἱμάντα τῶν ὑποδημάτων αὐτοῦ· αὐτὸς ὑμᾶς βαπτίσει ἐν
      πνεύματι ἁγίῳ καὶ πυρί·</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲫⲏ ⲉⲧⲉ ⲡⲉϥϧⲁⲓ ⲛ̀ⲟⲩⲱⲧⲉⲃ ϧⲉⲛ
      ⲧⲉϥϫⲓϫ ⲉ̀ⲧⲟⲩⲃⲟ ⲙ̀ⲡⲉϥϭⲛⲱⲟⲩ ⲟⲩⲟϩ ⲛ̀ⲧⲉϥⲑⲱⲟⲩϯ ⲙ̀ⲡⲉϥⲥⲟⲩⲟ ⲉ̀ϯⲁⲡⲟⲑⲏⲕⲏ ⲡⲓⲧⲟϩ ⲇⲉ
      ϥⲛⲁⲣⲟⲕϩϥ ϧⲉⲛ ⲟⲩⲭⲣⲱⲙ ⲛ̀ⲁⲧϭⲉⲛⲟ</td>
      <td><span style="color:#b00e23">(ⲓ̅ⲍ̅)</span> ⲡⲁⲓ̈ ⲉⲧⲉⲣⲉ ⲡⲉϥϩⲁ ϩⲛ̅ ⲧⲉϥϭⲓϫ
      ⲉⲧⲃ̅ⲃⲟ ⲙ̅ⲡⲉϥϫⲛⲟⲟⲩ ⲉⲥⲱⲟⲩϩ ⲉϩⲟⲩⲛ ⲙ̅ⲡⲉϥⲥⲟⲩⲟ ⲉⲧⲉϥⲁⲡⲟⲑⲏⲕⲏ ⲡⲧⲱϩ ⲇⲉ ⲛϥ̅ⲣⲟⲕϩϥ̅
      ϩⲛ̅ ⲟⲩⲥⲁⲧⲉ ⲉⲙⲉⲥⲱϣⲙ̅:</td>
      <td><span style="color:#b00e23">(17)</span> whose fan of winnowing (lit.
      removing) (is) in his hand to cleanse his floor, and gather his wheat
      into the garner, but he will burn the chaff with unquenchable fire.'</td>
      <td><span style="color:#b00e23">(17)</span> οὗ τὸ πτύον ἐν τῇ χειρὶ αὐτοῦ
      διακαθᾶραι τὴν ἅλωνα αὐτοῦ καὶ συναγαγεῖν τὸν σῖτον εἰς τὴν ἀποθήκην
      αὐτοῦ, τὸ δὲ ἄχυρον κατακαύσει πυρὶ ἀσβέστῳ.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ϩⲁⲛⲙⲏϣ ⲙⲉⲛ ⲟⲩⲛ ⲛⲉⲙ
      ϩⲁⲛⲕⲉⲭⲱⲟⲩⲛⲓ ⲉϥϯⲛⲟⲙϯ ⲛⲱⲟⲩ ⲛⲁϥϩⲓϣⲉⲛⲛⲟⲩϥⲓ ⲙ̀ⲡⲓⲗⲁⲟⲥ</td>
      <td><span style="color:#b00e23">(ⲓ̅ⲏ̅)</span> ϩⲛ̅ ϩⲉⲛⲕⲉⲙⲏⲏϣⲉ ⲇⲉ ⲉⲛⲁϣⲱⲟⲩ
      ⲛ̅ϣⲁϫⲉ ⲛⲉϥⲡⲁⲣⲁⲕⲁⲗⲓ ⲙ̅ⲙⲟⲟⲩ ⲉϥⲧⲁϣⲉ ⲟⲉⲓϣ ⲙ̅ⲡⲗⲁⲟⲥ.</td>
      <td><span style="color:#b00e23">(18)</span> (With) many (things) indeed
      then, and other (things) encouraging them, he was preaching good tidings
      to the people;</td>
      <td><span style="color:#b00e23">(18)</span> Πολλὰ μὲν οὖν καὶ ἕτερα
      παρακαλῶν εὐηγγελίζετο τὸν λαόν·</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲏⲣⲱⲇⲏⲥ ⲇⲉ ⲡⲓⲧⲉⲧⲣⲁⲁⲣⲭⲏⲥ
      ⲉϥⲥⲟϩⲓ ⲙ̀ⲙⲟϥ ⲛ̀ϫⲉ ⲓⲱⲁⲛⲛⲏⲥ ⲉⲑⲃⲉ ⲏⲣⲱⲇⲓⲁⲥ ⲧⲥϩⲓⲙⲓ ⲙ̀ⲫⲓⲗⲓⲡⲡⲟⲥ ⲡⲉϥⲥⲟⲛ ⲛⲉⲙ ⲉⲑⲃⲉ
      ϩⲱⲃ ⲛⲓⲃⲉⲛ ⲉⲧⲁϥⲁⲓⲧⲟⲩ ⲛ̀ϫⲉ ⲏⲣⲱⲇⲏⲥ</td>
      <td><span style="color:#b00e23">(ⲓ̅ⲑ̅)</span> ϩⲏⲣⲱⲇⲉ ⲡⲧⲉⲧⲣⲁⲣⲭⲏⲥ ⲉⲩϫⲡⲓ̈ⲟ
      ⲙ̅ⲙⲟϥ ⲉⲃⲟⲗ ϩⲓ̈ⲧⲟⲟⲧϥ̅ ⲉⲧⲃⲉ ϩⲏⲣⲱⲇⲓⲁⲥ ⲧϩⲓ̈ⲙⲉ ⲙ̅ⲫⲓⲗⲓⲡⲡⲟⲥ ⲡⲉϥⲥⲟⲛ ⲁⲩⲱ ⲉⲧⲃⲉ ϩⲱⲃ
      ⲛⲓⲙ ⲙ̅ⲡⲟⲛⲏⲣⲟⲛ ⲉⲧⲁ ϩⲏⲣⲱⲇⲏⲥ ⲁⲁⲩ.</td>
      <td><span style="color:#b00e23">(19)</span> but Herod the tetrarch, John
      reproving him concerning Herodias (the) wife of Philip his brother, and
      concerning all things which Herod did,</td>
      <td><span style="color:#b00e23">(19)</span> ὁ δὲ Ἡρῴδης ὁ τετραάρχης,
      ἐλεγχόμενος ὑπʼ αὐτοῦ περὶ Ἡρῳδιάδος τῆς γυναικὸς τοῦ ἀδελφοῦ αὐτοῦ καὶ
      περὶ πάντων ὧν ἐποίησεν πονηρῶν ὁ Ἡρῴδης,</td>
    </tr>

    <tr>
      <td><span style="color:#b00e23">(ⲕ̅)</span> ⲁϥⲧⲟⲩϩⲟ ⲙ̀ⲡⲁⲓⲭⲉⲧ ⲉ̀ⲣⲱⲟⲩ ⲧⲏⲣⲟⲩ
      ⲁϥϩⲓⲟⲩⲓ̀ ⲛ̀ⲓⲱⲁⲛⲛⲏⲥ ⲉ̀ⲡⲓϣⲧⲉⲕⲟ</td>
      <td><span style="color:#b00e23">(ⲕ̅)</span> ⲁϥⲟⲩⲉϩ ⲡⲉⲓ̈ⲕⲉ ⲉϫⲛ̅ ⲛⲉϥⲕⲟⲟⲩⲉ
      ⲧⲏⲣⲟⲩ ⲁϥⲉⲧⲡ̅ ⲓ̈ⲱϩⲁⲛⲛⲏⲥ ⲉϩⲟⲩⲛ ⲉⲡⲉϣⲧⲉⲕⲟ.</td>
      <td><span style="color:#b00e23">(20)</span> added this also to them all,
      he threw John into the prison.</td>
      <td><span style="color:#b00e23">(20)</span> προσέθηκεν καὶ τοῦτο ἐπὶ
      πᾶσιν, καὶ κατέκλεισεν τὸν Ἰωάννην ἐν φυλακῇ.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲁⲥϣⲱⲡⲓ ⲇⲉ ⲉⲧⲁϥϭⲓⲱⲙⲥ ⲛ̀ϫⲉ
      ⲡⲓⲗⲁⲟⲥ ⲧⲏⲣϥ ⲟⲩⲟϩ ⲡⲓⲕⲉ ⲓⲏ̅ⲥ̅ ⲉⲧⲁϥϭⲓⲱⲙⲥ ⲟⲩⲟϩ ⲉϥⲉⲣⲡⲣⲟⲥⲉⲩⲭⲉⲥⲑⲉ ⲁⲥⲟⲩⲱⲛ ⲛ̀ϫⲉ
      ⲧⲫⲉ</td>
      <td><span style="color:#b00e23">(ⲕ̅ⲁ̅)</span> ⲁⲥϣⲱⲡⲉ ⲇⲉ ϩⲙ̅ ⲡⲧⲣⲉ ⲡⲗⲁⲟⲥ
      ⲧⲏⲣϥ̅ ϫⲓ̈ ⲃⲁⲡⲧⲓⲥⲙⲁ ⲁⲩⲱ ⲛ̅ⲧⲉⲣⲉ ⲓ̅ⲥ̅ ϫⲓ̈. ⲁϥϣⲗⲏⲗ ⲁ ⲧⲡⲉ ⲟⲩⲱⲛ</td>
      <td><span style="color:#b00e23">(21)</span> And it came to pass (that)
      all the people having been baptised, and Jesus also having been baptised
      and praying, (the) heaven opened,</td>
      <td><span style="color:#b00e23">(21)</span> Ἐγένετο δὲ ἐν τῷ βαπτισθῆναι
      ἅπαντα τὸν λαὸν καὶ Ἰησοῦ βαπτισθέντος καὶ προσευχομένου ἀνεῳχθῆναι τὸν
      οὐρανὸν</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲁϥⲓ̀ ⲉ̀ϧⲣⲏⲓ ⲉ̀ϫⲱϥ ⲛ̀ϫⲉ
      ⲡⲓⲡⲛ̅ⲁ̅ ⲉⲑⲟⲩⲁⲃ ⲙ̀ⲡⲥⲙⲟⲧ ⲛ̀ⲟⲩⲥⲱⲙⲁ ⲙ̀ⲫⲣⲏϯ ⲛ̀ⲟⲩϭⲣⲟⲙⲡⲓ ⲟⲩⲟϩ ⲟⲩⲥⲙⲏ ⲁⲥϣⲱⲡⲓ ⲉ̀ⲃⲟⲗ
      ϧⲉⲛ ⲧⲫⲉ ϫⲉ ⲛ̀ⲑⲟⲕ ⲡⲉ ⲡⲁϣⲏⲣⲓ ⲡⲁⲙⲉⲛⲣⲓⲧ ⲉⲧⲁⲓϯⲙⲁϯ ⲛ̀ϧⲏⲧϥ</td>
      <td><span style="color:#b00e23">(ⲕ̅ⲃ̅)</span> ⲁ ⲡⲉⲡⲛ̅ⲁ̅ ⲉⲧⲟⲩⲁⲁⲃ ⲉⲓ ⲉⲡⲉⲥⲏⲧ
      ⲉϫⲱϥ ϩⲛ̅ ⲟⲩⲥⲙⲟⲧ ⲛ̅ⲥⲱⲙⲁ ⲛ̅ⲑⲉ ⲛ̅ⲟⲩϭⲣⲟⲟⲙⲡⲉ. ⲁⲩⲱ ⲁⲩⲥⲙⲏ ϣⲱⲡⲉ ⲉⲃⲟⲗ ϩⲛ̅ ⲧⲡⲉ ϫⲉ
      ⲛ̅ⲧⲟⲕ ⲡⲉ ⲡⲁϣⲏⲣⲉ ⲡⲁⲙⲉⲣⲓⲧ ⲉⲛⲧⲁⲓ̈ⲟⲩⲱϣ ⲛ̅ϩⲏⲧⲕ̅:</td>
      <td><span style="color:#b00e23">(22)</span> and the Holy Spirit came down
      upon him in (the) form of a body as a dove, and there was a voice from
      (the) heaven: 'Thou art my Son, my beloved in whom I was well
      pleased.'</td>
      <td><span style="color:#b00e23">(22)</span> καὶ καταβῆναι τὸ πνεῦμα τὸ
      ἅγιον σωματικῷ εἴδει ὡς περιστερὰν ἐπʼ αὐτόν, καὶ φωνὴν ἐξ οὐρανοῦ
      γενέσθαι· Σὺ εἶ ὁ υἱός μου ὁ ἀγαπητός, ἐν σοὶ εὐδόκησα.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲓⲏ̅ⲥ̅ ⲇⲉ ⲁϥⲉⲣϩⲏⲧⲥ ⲛ̀ϣⲱⲡⲓ
      ϧⲉⲛ ⲑⲙⲁϩ ⲗ̅ ⲛ̀ⲣⲟⲙⲡⲓ ϩⲱⲥ ⲉⲩⲙⲉⲩⲓ̀ ⲉ̀ⲣⲟϥ ϫⲉ ⲡϣⲏⲣⲓ ⲛ̀ⲓⲱⲥⲏⲫ ⲫⲁ ⲏⲗⲓ</td>
      <td><span style="color:#b00e23">(ⲕ̅ⲅ̅)</span> ⲓ̅ⲥ̅ ⲇⲉ ⲛⲉϥϩⲙ̅ ⲙⲁⲁⲃⲉ
      ⲣ̅ⲣⲟⲙⲡⲉ ⲡⲉ ⲉⲡϣⲏⲣⲉ ⲛ̅ⲓ̈ⲱⲥⲏⲫ ⲡⲉⲉ ⲛ̅ⲑⲉ ⲉⲧⲟⲩⲙⲉⲉⲩⲉ ⲉⲣⲟϥ. ⲡϣⲏⲣⲉ ⲛ̅ϩⲏⲗⲉⲓ.</td>
      <td><span style="color:#b00e23">(23)</span> And Jesus began to be in
      (the) thirtieth year, as he is thought (the) son of Joseph, [the] of
      Eli,</td>
      <td><span style="color:#b00e23">(23)</span> Καὶ αὐτὸς ἦν Ἰησοῦς ἀρχόμενος
      ὡσεὶ ἐτῶν τριάκοντα, ὢν υἱός, ὡς ἐνομίζετο, Ἰωσὴφ τοῦ Ἠλὶ</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲫⲁ ⲙⲁⲧⲑⲁⲧ ⲫⲁ ⲗⲉⲩⲓ ⲫⲁ ⲙⲉⲗⲭⲓ
      ⲫⲁ ⲓⲁⲛⲛⲏ ⲫⲁ ⲓⲱⲥⲏⲫ</td>
      <td><span style="color:#b00e23">(ⲕ̅ⲇ̅)</span> ⲡϣⲏⲣⲉ ⲙ̅ⲙⲁⲧⲑⲁⲧ ⲡϣⲏⲣⲉ
      ⲗ̅ⲗⲉⲩⲉⲓ. ⲡϣⲏⲣⲉ ⲙ̅ⲙⲉⲗⲭⲉⲓ. ⲡϣⲏⲣⲉ ⲛ̅ⲓ̈ⲁⲛⲛⲁⲓ. ⲡϣⲏⲣⲉ ⲛ̅ⲓ̈ⲱⲥⲏⲫ.</td>
      <td><span style="color:#b00e23">(24)</span> of Matthewthat, of Levi, of
      Melchi, of Janne, of Joseph,</td>
      <td><span style="color:#b00e23">(24)</span> τοῦ Μαθθὰτ τοῦ Λευὶ τοῦ Μελχὶ
      τοῦ Ἰανναὶ τοῦ Ἰωσὴφ</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲫⲁ ⲙⲁⲧⲑⲁⲑⲓⲟⲩ ⲫⲁ ⲁⲙⲱⲥ ⲫⲁ
      ⲛⲁⲟⲩⲙ ⲫⲁ ⲉⲥⲣⲓⲙ ⲫⲁ ⲁⲅⲅⲉ</td>
      <td><span style="color:#b00e23">(ⲕ̅ⲉ̅)</span> ⲡϣⲏⲣⲉ ⲙ̅ⲙⲁⲑⲑⲁⲑⲓⲁⲥ. ⲡϣⲏⲣⲉ
      ⲛ̅ϩⲁⲙⲱⲥ. ⲡϣⲏⲣⲉ ⲛ̅ⲛⲁⲟⲩⲙ. ⲡϣⲏⲣⲉ ⲛ̅ⲛⲉⲥⲗⲓ. ⲡϣⲏⲣⲉ ⲛ̅ⲁⲅⲅⲁⲓ̈.</td>
      <td><span style="color:#b00e23">(25)</span> of Matthewthathiu, of Amos,
      of Naum, of Esrim, of Agge,</td>
      <td><span style="color:#b00e23">(25)</span> τοῦ Ματταθίου τοῦ Ἀμὼς τοῦ
      Ναοὺμ τοῦ Ἑσλὶ τοῦ Ναγγαὶ</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲫⲁ ⲙⲁⲁⲧ ⲫⲁ ⲙⲁⲧⲑⲁⲑⲓⲟⲩ ⲫⲁ
      ⲥⲏⲙⲉⲓⲛ ⲫⲁ ⲓⲱⲥⲏⲭ ⲫⲁ ⲓⲱⲇⲁ</td>
      <td><span style="color:#b00e23">(ⲕ̅ⲋ̅)</span> ⲡϣⲏⲣⲉ ⲙ̅ⲙⲁⲁⲑ. ⲡϣⲏⲣⲉ
      ⲙ̅ⲙⲁⲧⲧⲁⲑⲓⲁⲥ. ⲡϣⲏⲣⲉ ⲛ̅ⲥⲉⲙⲉⲉⲓⲛ. ⲡϣⲏⲣⲉ ⲛ̅ⲓ̈ⲱⲥⲏⲭ. ⲡϣⲏⲣⲉ ⲛ̅ⲓ̈ⲱⲇⲁ.</td>
      <td><span style="color:#b00e23">(26)</span> of Maat, of Matthewthathiu,
      of Semein, of Joseph, of Joda,</td>
      <td><span style="color:#b00e23">(26)</span> τοῦ Μάαθ τοῦ Ματταθίου τοῦ
      Σεμεῒν τοῦ Ἰωσὴχ τοῦ Ἰωδὰ</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲫⲁ ⲓⲱⲛⲁⲛ ⲫⲁ ⲣⲏⲥⲁ ⲫⲁ
      ⲍⲟⲣⲟⲃⲁⲃⲉⲗ ⲫⲁ ⲥⲁⲗⲁⲑⲓⲏⲗ ⲫⲁ ⲛⲏⲣⲓ</td>
      <td><span style="color:#b00e23">(ⲕ̅ⲍ̅)</span> ⲡϣⲏⲣⲉ ⲛ̅ⲓ̈ⲱⲁⲛⲛⲁⲛ. ⲡϣⲏⲣⲉ
      ⲛ̅ϩⲣⲏⲥⲁ ⲡϣⲏⲣⲉ ⲛ̅ⲍⲟⲣⲟⲃⲁⲃⲉⲗ. ⲡϣⲏⲣⲉ ⲛ̅ⲥⲁⲗⲁⲑⲓⲏⲗ. ⲡϣⲏⲣⲉ ⲛ̅ⲏⲣⲓ.</td>
      <td><span style="color:#b00e23">(27)</span> of Jonan, of Resa, of
      Zorobabel, of Salathiel, of Neri,</td>
      <td><span style="color:#b00e23">(27)</span> τοῦ Ἰωανὰν τοῦ Ῥησὰ τοῦ
      Ζοροβαβὲλ τοῦ Σαλαθιὴλ τοῦ Νηρὶ</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲫⲁ ⲙⲉⲗⲭⲓ ⲫⲁ ⲁⲇⲇⲓ ⲫⲁ ⲕⲱⲥⲁⲙ
      ⲫⲁ ⲁⲗⲙⲁⲇⲁⲙ ⲫⲁ ⲏⲣ</td>
      <td><span style="color:#b00e23">(ⲕ̅ⲏ̅)</span> ⲡϣⲏⲣⲉ ⲙ̅ⲙⲉⲗⲭⲉⲓ. ⲡϣⲏⲣⲉ
      ⲛ̅ⲁⲇⲉⲓ. ⲡϣⲏⲣⲉ ⲛ̅ⲕⲱⲥⲁⲙ. ⲡϣⲏⲣⲉ ⲛ̅ⲉⲗⲙⲁⲇⲁⲇ. ⲡϣⲏⲣⲉ ⲛ̅ⲏⲣ.</td>
      <td><span style="color:#b00e23">(28)</span> of Melchi, of Addi, of Kosam,
      of Almadam, of Er,</td>
      <td><span style="color:#b00e23">(28)</span> τοῦ Μελχὶ τοῦ Ἀδδὶ τοῦ Κωσὰμ
      τοῦ Ἐλμαδὰμ τοῦ Ἢρ</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲫⲁ ⲓⲏⲥⲟⲩ ⲫⲁ ⲉⲗⲉⲍⲉⲣ ⲫⲁ ⲓⲱⲣⲓⲙ
      ⲫⲁ ⲙⲁⲧⲑⲁⲧ ⲫⲁ ⲗⲉⲩⲓ</td>
      <td><span style="color:#b00e23">(ⲕ̅ⲑ̅)</span> ⲡϣⲏⲣⲉ ⲛ̅ⲓ̈ⲏⲥⲟⲩⲥ. ⲡϣⲏⲣⲉ
      ⲛ̅ⲉⲗⲓ̈ⲉⲍⲉⲣ. ⲡϣⲏⲣⲉ ⲛ̅ⲓ̈ⲱⲣⲉⲓⲙ. ⲡϣⲏⲣⲉ &lt;ⲙ̅&gt;ⲙⲁⲑⲑⲁⲧ. ⲡϣⲏⲣⲉ ⲗ̅ⲗⲉⲩⲉⲓ.</td>
      <td><span style="color:#b00e23">(29)</span> of Jesu, of Elezer, of Jorim,
      of Matthewthat, of Levi,</td>
      <td><span style="color:#b00e23">(29)</span> τοῦ Ἰησοῦ τοῦ Ἐλιέζερ τοῦ
      Ἰωρὶμ τοῦ Μαθθὰτ τοῦ Λευὶ</td>
    </tr>

    <tr>
      <td><span style="color:#b00e23">(ⲗ̅)</span> ⲫⲁ ⲥⲓⲙⲉⲱⲛ ⲫⲁ ⲓⲟⲩⲇⲁ ⲫⲁ ⲓⲱⲥⲏⲫ
      ⲫⲁ ⲓⲱⲛⲁⲙ ⲫⲁ ⲉⲗⲓⲁⲕⲓⲙ</td>
      <td><span style="color:#b00e23">(ⲗ̅)</span> ⲡϣⲏⲣⲉ ⲛ̅ⲥⲩⲙⲉⲱⲛ. ⲡϣⲏⲣⲉ
      ⲛ̅ⲓ̈ⲟⲩⲇⲁ. ⲡϣⲏⲣⲉ ⲛ̅ⲓ̈ⲱⲥⲏⲫ. ⲡϣⲏⲣⲉ ⲛ̅ⲓ̈ⲱⲁⲛⲛⲁⲙ. ⲡϣⲏⲣⲉ ⲛ̅ⲉⲗⲓⲁⲕⲉⲓⲙ.</td>
      <td><span style="color:#b00e23">(30)</span> of Simeon, of Juda, of
      Joseph, of Jonam, of Eliakim,</td>
      <td><span style="color:#b00e23">(30)</span> τοῦ Συμεὼν τοῦ Ἰούδα τοῦ
      Ἰωσὴφ τοῦ Ἰωνὰμ τοῦ Ἐλιακὶμ</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲫⲁ ⲙⲉⲗⲉⲁ ⲫⲁ ⲙⲉⲛⲛⲁ ⲫⲁ
      ⲙⲁⲧⲧⲁⲑⲁ ⲫⲁ ⲛⲁⲑⲁⲛ ⲫⲁ ⲇⲁⲩⲓⲇ</td>
      <td><span style="color:#b00e23">(ⲗ̅ⲁ̅)</span> ⲡϣⲏⲣⲉ ⲙ̅ⲙⲉⲗⲉⲁ. ⲡϣⲏⲣⲉ
      ⲙ̅ⲙⲉⲛⲛⲁ ⲡϣⲏⲣⲉ ⲙ̅ⲙⲁⲧⲧⲁⲑⲁ. ⲡϣⲏⲣⲉ ⲛ̅ⲛⲁⲑⲁⲙ. ⲡϣⲏⲣⲉ ⲛ̅ⲇⲁⲩⲉⲓⲇ.</td>
      <td><span style="color:#b00e23">(31)</span> of Melea, of Menna, of
      Matthewtatha, of Nathan, of David,</td>
      <td><span style="color:#b00e23">(31)</span> τοῦ Μελεὰ τοῦ Μεννὰ τοῦ
      Ματταθὰ τοῦ Ναθὰμ τοῦ Δαυὶδ</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲫⲁ ⲓⲉⲥⲥⲏ ⲫⲁ ⲓⲱⲃⲏⲇ ⲫⲁ ⲃⲟⲉⲥ
      ⲫⲁ ⲥⲁⲗⲙⲱⲛ ⲫⲁ ⲛⲁⲥⲥⲱⲛ</td>
      <td><span style="color:#b00e23">(ⲗ̅ⲃ̅)</span> ⲡϣⲏⲣⲉ ⲛ̅ⲓ̈ⲉⲥⲥⲁⲓ̈. ⲡϣⲏⲣⲉ
      ⲛ̅ⲓ̈ⲱⲃⲏⲇ. ⲡϣⲏⲣⲉ ⲃ̅ⲃⲟⲉⲥ. ⲡϣⲏⲣⲉ ⲛ̅ⲥⲁⲗⲁ. ⲡϣⲏⲣⲉ &lt;ⲙ̅&gt;ⲛⲁⲁⲥⲥⲱⲛ.</td>
      <td><span style="color:#b00e23">(32)</span> of Jesse. of Jobed, of Boes,
      of Salmon, of Nasson,</td>
      <td><span style="color:#b00e23">(32)</span> τοῦ Ἰεσσαὶ τοῦ Ἰωβὴλ τοῦ Βόος
      τοῦ Σαλὰ τοῦ Ναασσὼν</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲫⲁ ⲁⲙⲓⲛⲁⲇⲁⲃ ⲫⲁ ⲁⲇⲙⲓⲛ ⲫⲁ
      ⲁⲣⲛⲓ ⲫⲁ ⲁⲥⲣⲱⲙ ⲫⲁ ⲫⲁⲣⲉⲥ ⲫⲁ ⲓⲟⲩⲇⲁ</td>
      <td><span style="color:#b00e23">(ⲗ̅ⲅ̅)</span> ⲡϣⲏⲣⲉ ⲛ̅ⲁⲇⲁⲙ. ⲡϣⲏⲣⲉ
      ⲛ̅ⲁⲇⲁⲙⲉⲓⲛ. ⲡϣⲏⲣⲉ {ⲛ}ⲛ̅ⲁⲣⲛⲓ. ⲡϣⲏⲣⲉ ⲛ̅ⲛⲉⲥⲣⲱⲙ. ⲡϣⲏⲣⲉ ⲙ̅ⲫⲁⲣⲉⲥ. ⲡϣⲏⲣⲉ
      ⲛ̅ⲓ̈ⲟⲩⲇⲁ.</td>
      <td><span style="color:#b00e23">(33)</span> of Aminadab, of Admin, of
      Arni, of Asrom, of Phares, of Juda,</td>
      <td><span style="color:#b00e23">(33)</span> τοῦ Ἀμιναδὰβ τοῦ Ἀδμὶν τοῦ
      Ἀρνὶ τοῦ Ἑσρὼμ τοῦ Φαρὲς τοῦ Ἰούδα</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ⲫⲁ ⲓⲁⲕⲱⲃ ⲫⲁ ⲓⲥⲁⲁⲕ ⲫⲁ ⲁⲃⲣⲁⲁⲙ
      ⲫⲁ ⲑⲁⲣⲣⲁ ⲫⲁ ⲛⲁⲭⲱⲣ</td>
      <td><span style="color:#b00e23">(ⲗ̅ⲇ̅)</span> ⲡϣⲏⲣⲉ ⲛ̅ⲓ̈ⲁⲕⲱⲃ. ⲡϣⲏⲣⲉ
      ⲛ̅ⲓ̈ⲥⲁⲁⲕ. ⲡϣⲏⲣⲉ ⲛ̅ⲁⲃⲣⲁϩⲁⲙ. ⲡϣⲏⲣⲉ ⲛ̅ⲑⲁⲣⲣⲁ. ⲡϣⲏⲣⲉ &lt;ⲙ̅&gt;ⲛⲁⲭⲱⲣ.</td>
      <td><span style="color:#b00e23">(34)</span> of Jakob, of Isaak, of
      Abraam, of Tharra, of Nachor,</td>
      <td><span style="color:#b00e23">(34)</span> τοῦ Ἰακὼβ τοῦ Ἰσαὰκ τοῦ
      Ἀβραὰμ τοῦ Θάρα τοῦ Ναχὼρ</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ⲫⲁ ⲥⲁⲣⲟⲩⲭ ⲫⲁ ⲣⲁⲅⲁⲩ ⲫⲁ ⲫⲁⲗⲉⲭ
      ⲫⲁ ⲉⲃⲉⲣ ⲫⲁ ⲥⲁⲗⲁ</td>
      <td><span style="color:#b00e23">(ⲗ̅ⲉ̅)</span> ⲡϣⲏⲣⲉ ⲛ̅ⲥⲉⲣⲟⲩⲭ. ⲡϣⲏⲣⲉ
      ⲛ̅ϩⲣⲏⲅⲁⲩ. ⲡϣⲏⲣⲉ ⲙ̅ⲫⲁⲗⲉⲕ. ⲡϣⲏⲣⲉ ⲛ̅ϩⲉⲃⲉⲣ. ⲡϣⲏⲣⲉ ⲛ̅ⲥⲁⲗⲁ.</td>
      <td><span style="color:#b00e23">(35)</span> of Saruk, of Ragav, of
      Phalech, of Eber., of Sala,</td>
      <td><span style="color:#b00e23">(35)</span> τοῦ Σεροὺχ τοῦ Ῥαγαὺ τοῦ
      Φάλεκ τοῦ Ἔβερ τοῦ Σαλὰ</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> ⲫⲁ ⲕⲁⲓⲛⲁⲙ ⲫⲁ ⲁⲣⲫⲁⲝⲁⲇ ⲫⲁ ⲥⲉⲙ
      ⲫⲁ ⲛⲱⲉ ⲫⲁ ⲗⲁⲙⲉⲭ</td>
      <td><span style="color:#b00e23">(ⲗ̅ⲋ̅)</span> ⲡϣⲏⲣⲉ ⲛ̅ⲕⲁⲓ̈ⲛⲁⲙ. ⲡϣⲏⲣⲉ
      ⲛ̅ⲁⲣⲫⲁⲝⲁⲇ. ⲡϣⲏⲣⲉ ⲛ̅ⲥⲏⲙ. ⲡϣⲏⲣⲉ ⲛ̅ⲛⲱϩⲉ. ⲡϣⲏⲣⲉ ⲗ̅ⲗⲁⲙⲉⲭ.</td>
      <td><span style="color:#b00e23">(36)</span> of Kainam, of Arphaxad, of
      Sem, of Noe, of Lamech,</td>
      <td><span style="color:#b00e23">(36)</span> τοῦ Καϊνὰμ τοῦ Ἀρφαξὰδ τοῦ
      Σὴμ τοῦ Νῶε τοῦ Λάμεχ</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ⲫⲁ ⲙⲁⲑⲩⲥⲁⲗⲁ ⲫⲁ ⲉⲛⲱⲭ ⲫⲁ ⲓⲁⲣⲇ
      ⲫⲁ ⲙⲁⲗⲉⲗⲉⲏⲗ ⲫⲁ ⲕⲁⲓⲛⲁⲙ</td>
      <td><span style="color:#b00e23">(ⲗ̅ⲍ̅)</span> ⲡϣⲏⲣⲉ ⲙ̅ⲙⲁⲑⲟⲩⲥⲁⲗⲁ. ⲡϣⲏⲣⲉ
      ⲛ̅ⲉⲛⲱⲭ. ⲡϣⲏⲣⲉ ⲛ̅ⲓ̈ⲁⲣⲉⲧ. ⲡϣⲏⲣⲉ ⲙ̅ⲙⲁⲗⲉⲏⲗ. ⲡϣⲏⲣⲉ ⲛ̅ⲕⲁⲓ̈ⲛⲁⲙ.</td>
      <td><span style="color:#b00e23">(37)</span> of Matthewhysala, of Enoch,
      of Jard, of Maleleel, of Kainam,</td>
      <td><span style="color:#b00e23">(37)</span> τοῦ Μαθουσαλὰ τοῦ Ἑνὼχ τοῦ
      Ἰάρετ τοῦ Μαλελεὴλ τοῦ Καϊνὰμ</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> ⲫⲁ ⲉⲛⲱⲥ ⲫⲁ ⲥⲏⲑ ⲫⲁ ⲁⲇⲁⲙ ⲫⲁ
      ⲫϯ</td>
      <td><span style="color:#b00e23">(ⲗ̅ⲏ̅)</span> ⲡϣⲏⲣⲉ ⲛ̅ⲉⲛⲱⲥ. ⲡϣⲏⲣⲉ ⲛ̅ⲥⲏⲑ.
      ⲡϣⲏⲣⲉ ⲛ̅ⲁⲇⲁⲙ. ⲡϣⲏⲣⲉ ⲙ̅ⲡⲛⲟⲩⲧⲉ:</td>
      <td><span style="color:#b00e23">(38)</span> of Enos, of Seth, of Adam, of
      God.</td>
      <td><span style="color:#b00e23">(38)</span> τοῦ Ἐνὼς τοῦ Σὴθ τοῦ Ἀδὰμ τοῦ
      θεοῦ.</td>
    </tr>
  </table>
</body>
</html>
