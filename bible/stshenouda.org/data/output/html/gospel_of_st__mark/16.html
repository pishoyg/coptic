<!DOCTYPE html>
<html>
<head>
  <meta charset="utf-8">
  <title>Gospel of St. Mark</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="gospel_of_st._mark16">Gospel of St. Mark 16</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲉⲧⲁϥϣⲱⲡⲓ ⲛ̀ϫⲉ ⲡⲓⲥⲁⲃⲃⲁⲧⲟⲛ
      ⲙⲁⲣⲓⲁ ϯⲙⲁⲅⲇⲁⲗⲓⲛⲏ ⲛⲉⲙ ⲙⲁⲣⲓⲁ ⲛ̀ⲧⲉ ⲓⲁⲕⲱⲃⲟⲥ ⲛⲉⲙ ⲥⲁⲗⲱⲙⲏ ⲁⲩϣⲉ ⲛⲱⲟⲩ ⲁⲩϣⲱⲡ
      ⲛ̀ϩⲁⲛⲥⲑⲟⲓⲛⲟⲩϥⲓ ϩⲓⲛⲁ ⲛ̀ⲧⲟⲩⲓ̀ ⲛ̀ⲧⲟⲩⲑⲁϩⲥϥ</td>
      <td><span style="color:#b00e23">(ⲁ̅)</span> ⲁⲩⲱ ⲛ̅ⲧⲉⲣⲉ ⲡⲥⲁⲃⲃⲁⲧⲟⲛ ⲟⲩⲉⲓⲛⲉ
      ⲙⲁⲣⲓⲁ ⲧⲙⲁⲅⲇⲁⲗⲏⲛⲏ ⲁⲩⲱ ⲙⲁⲣⲓⲁ ⲧⲁ ⲓ̈ⲁⲕⲱⲃⲟⲥ ⲙⲛ̅ ⲥⲁⲗⲱⲙⲏ ⲁⲩϣⲉⲡ ϩⲉⲛϩⲏⲛⲉ ϫⲉⲕⲁⲁⲥ
      ⲉⲩⲉⲉⲓ ⲛ̅ⲥⲉⲧⲁϩⲥϥ̅</td>
      <td><span style="color:#b00e23">(1)</span> And the sabbath having been
      kept, Mary the Magdalene, and Mary of James, and Salomê went, they bought
      spices, that they might come and anoint him.</td>
      <td><span style="color:#b00e23">(1)</span> Καὶ διαγενομένου τοῦ σαββάτου
      Μαρία ἡ Μαγδαληνὴ καὶ Μαρία ἡ τοῦ Ἰακώβου καὶ Σαλώμη ἠγόρασαν ἀρώματα ἵνα
      ἐλθοῦσαι ἀλείψωσιν αὐτόν.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲛ̀ϩⲁⲛⲁⲧⲟⲟⲩⲓ ⲉ̀ⲙⲁϣⲱ
      ⲙ̀ⲫⲟⲩⲁⲓ ⲛ̀ⲛⲓⲥⲁⲃⲃⲁⲧⲟⲛ ⲁⲩⲓ̀ ⲉ̀ⲡⲓⲙϩⲁⲩ ⲉⲧⲁ ⲫⲣⲏ ϣⲁⲓ</td>
      <td><span style="color:#b00e23">(ⲃ̅)</span> ⲁⲩⲱ ϩⲧⲟⲟⲩ ⲉⲙⲁⲧⲉ ⲙ̅ⲡⲟⲩⲁ
      ⲛ̅ⲛ̅ⲥⲁⲃⲃⲁⲧⲟⲛ ⲁⲩⲉⲓ ⲉϩⲣⲁⲓ̈ ⲉⲡⲉⲙ̅ϩⲁⲟⲩ ⲉⲁ ⲡⲣⲏ ϣⲁ.</td>
      <td><span style="color:#b00e23">(2)</span> And in the morning very
      (early) on (the) first (lit. one) of the sabbaths they came to the
      sepulchre, (the) sun having risen.</td>
      <td><span style="color:#b00e23">(2)</span> καὶ λίαν πρωῒ τῇ μιᾷ τῶν
      σαββάτων ἔρχονται ἐπὶ τὸ μνημεῖον ἀνατείλαντος τοῦ ἡλίου.</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲛⲁⲩϫⲱ ⲙ̀ⲙⲟⲥ ⲛ̀ⲛⲟⲩⲉⲣⲏⲟⲩ
      ϫⲉ ⲛⲓⲙ ⲉⲑⲛⲁⲥⲕⲉⲣⲕⲉⲣ ⲙ̀ⲡⲓⲱⲛⲓ ⲛⲁⲛ ⲉ̀ⲃⲟⲗ ϩⲓⲣⲱϥ ⲙ̀ⲡⲓⲙϩⲁⲩ</td>
      <td><span style="color:#b00e23">(ⲅ̅)</span> ⲁⲩⲱ ⲛⲉⲩϫⲱ ⲙ̅ⲙⲟⲥ ⲛ̅ⲛⲉⲩⲉⲣⲏⲩ ϫⲉ
      ⲛⲓⲙ ⲡⲉⲧⲛⲁϥⲓ ⲡⲱⲛⲉ ⲉⲃⲟⲗ ϩⲓ ⲣⲱϥ ⲙ̅ⲡⲉⲙ̅ϩⲁⲟⲩ.</td>
      <td><span style="color:#b00e23">(3)</span> And they were saying to one
      another: Who will roll the stone for us from the door (lit. mouth) of the
      sepulchre?'</td>
      <td><span style="color:#b00e23">(3)</span> καὶ ἔλεγον πρὸς ἑαυτάς· Τίς
      ἀποκυλίσει ἡμῖν τὸν λίθον ἐκ τῆς θύρας τοῦ μνημείου;</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲉⲧⲁⲩϥⲁⲓ ⲛ̀ⲛⲟⲩⲃⲁⲗ ⲉ̀ⲡϣⲱⲓ
      ⲁⲩⲛⲁⲩ ⲉ̀ⲡⲓⲱⲛⲓ ϫⲉ ⲁⲩⲥⲕⲉⲣⲕⲱⲣϥ ⲛⲉ ⲟⲩⲛⲓϣϯ ⲅⲁⲣ ⲉ̀ⲙⲁϣⲱ ⲡⲉ</td>
      <td><span style="color:#b00e23">(ⲇ̅)</span> ⲛ̅ⲧⲉⲣⲟⲩϥⲓⲁⲧⲟⲩ ⲇⲉ ⲉϩⲣⲁⲓ̈ ⲁⲩⲛⲁⲩ
      ⲉⲡⲱⲛⲉ ⲉⲁⲩϥⲓⲧϥ̅ ⲙ̅ⲙⲁⲩ ⲛⲉⲩⲛⲟϭ ⲅⲁⲣ ⲡⲉ ⲉⲙⲁⲧⲉ.</td>
      <td><span style="color:#b00e23">(4)</span> and having lifted up their
      eyes, they saw the stone, that it was rolled (away): for it was very
      great.</td>
      <td><span style="color:#b00e23">(4)</span> καὶ ἀναβλέψασαι θεωροῦσιν ὅτι
      ἀποκεκύλισται ὁ λίθος, ἦν γὰρ μέγας σφόδρα.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲉⲧⲁⲩϣⲉ ⲛⲱⲟⲩ ⲉ̀ϧⲟⲩⲛ
      ⲉ̀ⲡⲓⲙϩⲁⲩ ⲁⲩⲛⲁⲩ ⲉ̀ⲟⲩϧⲉⲗϣⲓⲣⲓ ⲉϥϩⲉⲙⲥⲓ ⲥⲁⲟⲩⲓⲛⲁⲙ ⲉϥϫⲏⲗ ⲛ̀ⲟⲩⲥⲧⲟⲗⲏ ⲉⲥⲟⲩⲟⲃϣ ⲟⲩⲟϩ
      ⲁⲩⲉⲣϩⲟϯ</td>
      <td><span style="color:#b00e23">(ⲉ̅)</span> ⲁⲩⲱ ⲛ̅ⲧⲉⲣⲟⲩⲃⲱⲕ ⲉϩⲟⲩⲛ
      ⲉⲡⲉⲙ̅ϩⲁⲟⲩ ⲁⲩⲛⲁⲩ ⲉⲩϩⲣ̅ϣⲓⲣⲉ ⲉϥϩⲙⲟⲟⲥ ⲉϩⲣⲁⲓ̈ ⲛ̅ⲥⲁ ⲟⲩⲛⲁⲙ ⲙ̅ⲙⲟϥ ⲉϥϭⲟⲟⲗⲉ
      ⲛ̅ⲟⲩⲥⲧⲟⲗⲏ ⲛ̅ⲟⲩⲱⲃϣ. ⲁⲩⲱ ⲁ ⲑⲟⲧⲉ ϫⲓⲧⲟⲩ.</td>
      <td><span style="color:#b00e23">(5)</span> And having gone into the
      sepulchre, they saw a young man sitting on the right hand, clad in a
      white robe; and they feared.</td>
      <td><span style="color:#b00e23">(5)</span> καὶ εἰσελθοῦσαι εἰς τὸ
      μνημεῖον εἶδον νεανίσκον καθήμενον ἐν τοῖς δεξιοῖς περιβεβλημένον στολὴν
      λευκήν, καὶ ἐξεθαμβήθησαν.</td>
    </tr>

    <tr>
      <td><span style="color:#b00e23">(ⲋ̅)</span> ⲛ̀ⲑⲟϥ ⲇⲉ ⲡⲉϫⲁϥ ⲛⲱⲟⲩ ϫⲉ
      ⲙ̀ⲡⲉⲣⲉⲣϩⲟϯ ⲓⲏ̅ⲥ̅ ⲡⲉⲧⲉⲧⲉⲛⲕⲱϯ ⲛ̀ⲥⲱϥ ⲡⲓⲣⲉⲙⲛⲁⲍⲁⲣⲉⲑ ⲫⲏ ⲉⲧⲁⲩⲁϣϥ ⲁϥⲧⲱⲛϥ ϥϩⲁⲙ̀ⲛⲁⲓ
      ⲁⲛ ⲓⲥ ⲡⲓⲙⲁ ⲉⲧⲁⲩⲭⲁϥ ⲙ̀ⲙⲟϥ</td>
      <td><span style="color:#b00e23">(ⲋ̅)</span> ⲛ̅ⲧⲟϥ ⲇⲉ ⲁϥϣⲁϫⲉ ⲛⲙ̅ⲙⲁⲩ ϫⲉ
      ⲙ̅ⲡⲣ̅ⲣ̅ϩⲟⲧⲉ ⲉⲧⲉⲧⲛ̅ⲕⲱⲧⲉ ⲛ̅ⲥⲁ ⲓ̅ⲥ̅ ⲡⲛⲁⲍⲁⲣⲏⲛⲟⲥ ⲡⲉⲛⲧⲁⲩⲥⲧⲁⲩⲣⲟⲩ ⲙ̅ⲙⲟϥ ⲁϥⲧⲱⲟⲩⲛϥ̅
      ⲛϥ̅ϩⲙ̅ ⲡⲉⲓ̈ⲙⲁ ⲁⲛ. ⲁⲛⲁⲩ ⲉⲡⲙⲁ ⲛ̅ⲧⲁⲩⲕⲁⲁϥ ⲛ̅ϩⲏⲧϥ̅</td>
      <td><span style="color:#b00e23">(6)</span> And he said to them: 'Fear
      not: ye seek for Jesus the Nazarene, who was crucified: he rose; he is
      not here: lo, the place in which they laid him.</td>
      <td><span style="color:#b00e23">(6)</span> ὁ δὲ λέγει αὐταῖς· Μὴ
      ἐκθαμβεῖσθε· Ἰησοῦν ζητεῖτε τὸν Ναζαρηνὸν τὸν ἐσταυρωμένον· ἠγέρθη, οὐκ
      ἔστιν ὧδε· ἴδε ὁ τόπος ὅπου ἔθηκαν αὐτόν·</td>
    </tr>

    <tr>
      <td><span style="color:#b00e23">(ⲍ̅)</span> ⲁⲗⲗⲁ ⲙⲁϣⲉ ⲛⲱⲧⲉⲛ ⲁϫⲟⲥ
      ⲛ̀ⲛⲉϥⲙⲁⲑⲏⲧⲏⲥ ⲛⲉⲙ ⲡⲉⲧⲣⲟⲥ ϫⲉ ϥⲛⲁⲉⲣϣⲟⲣⲡ ⲉ̀ⲣⲱⲧⲉⲛ ⲉ̀ϯⲅⲁⲗⲓⲗⲉⲁ ⲁⲣⲉⲧⲉⲛⲛⲁⲛⲁⲩ ⲉ̀ⲣⲟϥ
      ⲙ̀ⲙⲁⲩ</td>
      <td><span style="color:#b00e23">(ⲍ̅)</span> ⲁⲗⲗⲁ ⲃⲱⲕ ⲛ̅ⲧⲉⲧⲛ̅ϫⲟⲟⲥ
      ⲛ̅ⲛⲉϥⲙⲁⲑⲏⲧⲏⲥ ⲙⲛ̅ ⲡⲕⲉⲡⲉⲧⲣⲟⲥ ϫⲉ ϥⲛⲁⲣ̅ϣⲟⲣⲡ ⲉⲣⲱⲧⲛ̅ ⲉⲧⲅⲁⲅⲓⲗⲁⲓⲁ. ⲉⲧⲉⲧⲛ̅ⲛⲁⲛⲁⲩ
      ⲉⲣⲟϥ ⲙ̅ⲡⲙⲁ ⲉⲧⲙ̅ⲙⲁⲩ. ⲕⲁⲧⲁ ⲑⲉ ⲛ̅ⲧⲁϥϫⲟⲟⲥ ⲛⲏⲧⲛ̅.</td>
      <td><span style="color:#b00e23">(7)</span> But go, say to his disciples
      and Peter, that he will go before you to Galilee: ye will see him
      there.'</td>
      <td><span style="color:#b00e23">(7)</span> ἀλλὰ ὑπάγετε εἴπατε τοῖς
      μαθηταῖς αὐτοῦ καὶ τῷ Πέτρῳ ὅτι Προάγει ὑμᾶς εἰς τὴν Γαλιλαίαν· ἐκεῖ
      αὐτὸν ὄψεσθε, καθὼς εἶπεν ὑμῖν.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲁⲩⲓ̀ ⲉ̀ⲃⲟⲗ ⲁⲩⲫⲱⲧ ⲉ̀ⲃⲟⲗ
      ϩⲁ ⲡⲓⲙϩⲁⲩ ⲛⲉ ⲁ ⲟⲩⲥⲑⲉⲣⲧⲉⲣ ⲅⲁⲣ ⲧⲁϩⲱⲟⲩ ⲡⲉ ⲛⲉⲙ ⲟⲩⲧⲱⲙⲧ ⲟⲩⲟϩ ⲙ̀ⲡⲟⲩϫⲉ ϩⲗⲓ ⲛ̀ϩⲗⲓ
      ⲛⲁⲩⲉⲣϩⲟϯ ⲅⲁⲣ ⲡⲉ</td>
      <td><span style="color:#b00e23">(ⲏ̅)</span> ⲁⲩⲱ ⲛ̅ⲧⲉⲣⲟⲩⲉⲓ ⲉⲃⲟⲗ ϩⲙ̅
      ⲡⲉⲙ̅ϩⲁⲟⲩ ⲁⲩⲡⲱⲧ ⲛⲉⲣⲉ ⲟⲩϩⲟⲧⲉ ⲅⲁⲣ ⲛⲙ̅ⲙⲁⲩ. ⲁⲩⲱ ⲛⲉⲩⲣ̅ϣⲡⲏⲣⲉ ⲙ̅ⲡⲟⲩϫⲉ ⲗⲁⲁⲩ ⲇⲉ
      ⲛ̅ϣⲁϫⲉ ⲉⲗⲁⲁⲩ ⲛⲉⲩⲣ̅ϩⲟⲧⲉ ⲅⲁⲣ:</td>
      <td><span style="color:#b00e23">(8)</span> And they came forth, they fled
      from the sepulchre; for trembling had seized them and amazement; and they
      said not anything to any one; for they were fearing.</td>
      <td><span style="color:#b00e23">(8)</span> καὶ ἐξελθοῦσαι ἔφυγον ἀπὸ τοῦ
      μνημείου, εἶχεν γὰρ αὐτὰς τρόμος καὶ ἔκστασις· καὶ οὐδενὶ οὐδὲν εἶπαν,
      ἐφοβοῦντο γάρ. ⟦Πάντα δὲ τὰ παρηγγελμένα τοῖς περὶ τὸν Πέτρον συντόμως
      ἐξήγγειλαν. μετὰ δὲ ταῦτα καὶ αὐτὸς ὁ Ἰησοῦς ἀπὸ ἀνατολῆς καὶ ἄχρι δύσεως
      ἐξαπέστειλεν διʼ αὐτῶν τὸ ἱερὸν καὶ ἄφθαρτον κήρυγμα τῆς αἰωνίου
      σωτηρίας. ἀμήν.⟧</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟϩ ⲉⲧⲁϥⲧⲱⲛϥ ⲇⲉ ⲛ̀ϣⲟⲣⲡ
      ⲙ̀ⲡⲓⲉϩⲟⲟⲩ ⲛ̀ϩⲟⲩⲓⲧ ⲛ̀ⲧⲉ ⲛⲓⲥⲁⲃⲃⲁⲧⲟⲛ ⲁϥⲟⲩⲟⲛϩϥ ⲛ̀ϣⲟⲣⲡ ⲙ̀ⲙⲁⲣⲓⲁ ϯⲙⲁⲅⲇⲁⲗⲓⲛⲏ ⲑⲏ
      ⲉⲧⲁϥϩⲓ ⲡⲓⲍ̅ ⲛ̀ⲇⲉⲙⲱⲛ ⲉ̀ⲃⲟⲗ ϩⲓⲱⲧⲥ</td>
      <td><span style="color:#b00e23">(ⲑ̅)</span> ⲛ̅ⲧⲉⲣⲉϥⲧⲱⲟⲩⲛ ⲇⲉ ⲛ̅ϩⲧⲟⲟⲩⲉ
      ⲛ̅ⲥⲟⲩⲁ ⲙ̅ⲡⲥⲁⲃⲃⲁⲧⲟⲛ ⲁϥⲟⲩⲱⲛ̅ϩ ⲛ̅ϣⲟⲣⲡ̅ ⲉⲙⲁⲣⲓ̈ⲁ ⲧⲙⲁⲅⲇⲁⲗⲏⲛⲏ ⲧⲁⲓ̈ ⲛ̅ⲧⲁϥⲛⲟⲩϫⲉ
      ⲉⲃⲟⲗ ⲛ̅ϩⲏⲧⲥ̅ ⲛ̅ⲥⲁϣϥ ⲛ̅ⲇⲁⲓ̈ⲙⲱⲛⲓⲟⲛ</td>
      <td><span style="color:#b00e23">(9)</span> And having risen indeed early
      on the first day of the sabbaths, he appeared first to Mary the
      Magdalene, from whom he cast the seven demons.</td>
      <td><span style="color:#b00e23">(9)</span> ⟦Ἀναστὰς δὲ πρωῒ πρώτῃ
      σαββάτου ἐφάνη πρῶτον Μαρίᾳ τῇ Μαγδαληνῇ, παρʼ ἧς ἐκβεβλήκει ἑπτὰ
      δαιμόνια.</td>
    </tr>

    <tr>
      <td><span style="color:#b00e23">(ⲓ̅)</span> ⲑⲁⲓ ⲉⲧⲉⲙ̀ⲙⲁⲩ ⲁⲥϣⲉ ⲛⲁⲥ ⲁⲥϫⲟⲥ
      ⲛ̀ⲛⲏ ⲉ̀ⲛⲁⲩϣⲱⲡⲓ ⲛⲉⲙⲁϥ ⲉⲩⲉⲣϩⲏⲃⲓ ⲟⲩⲟϩ ⲉⲩⲣⲓⲙⲓ</td>
      <td><span style="color:#b00e23">(ⲓ̅)</span> ⲧⲉⲧⲙ̅ⲙⲁⲩ ⲇⲉ ⲁⲥⲃⲱⲕ ⲁⲥⲧⲁⲙⲙⲉ
      ⲛⲉⲛⲧⲁⲩϣⲱⲡⲉ ⲛⲙ̅ⲙⲁϥ ⲉⲩ̅ⲣ ϩⲃ̅ⲃⲉ ⲁⲩⲱ ⲉⲩⲣⲓ̈ⲙⲉ</td>
      <td><span style="color:#b00e23">(10)</span> She (lit. this who is there)
      went, she told them who had been (imperf.) with him, mourning and
      weeping.</td>
      <td><span style="color:#b00e23">(10)</span> ἐκείνη πορευθεῖσα ἀπήγγειλεν
      τοῖς μετʼ αὐτοῦ γενομένοις πενθοῦσι καὶ κλαίουσιν·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲛ̀ⲑⲱⲟⲩ ⲇⲉ ⲉⲧⲁⲩⲥⲱⲧⲉⲙ ϫⲉ ϥⲟⲛϧ
      ⲟⲩⲟϩ ϫⲉ ⲁⲛⲛⲁⲩ ⲉ̀ⲣⲟϥ ⲛⲁⲩⲟⲓ ⲛ̀ⲁⲑⲛⲁϩϯ ⲡⲉ</td>
      <td><span style="color:#b00e23">(ⲓ̅ⲁ̅)</span> ⲛ̅ⲧⲟⲟⲩ ⲇⲉ ϩⲱⲟⲩ ⲟⲛ
      ⲛ̅ⲧⲉⲣⲟⲩⲥⲱⲧⲙ̅ ϫⲉ ϥⲟⲛϩ̅ ⲁⲩⲱ ϫⲉ ⲁⲥⲛⲁⲩ ⲉⲣⲟϥ ⲁⲩⲣ̅ ⲁⲧⲛⲁϩⲧⲉ</td>
      <td><span style="color:#b00e23">(11)</span> And they, having heard that
      he liveth, and that we saw him, were (imperf.) unbelieving.</td>
      <td><span style="color:#b00e23">(11)</span> κἀκεῖνοι ἀκούσαντες ὅτι ζῇ
      καὶ ἐθεάθη ὑπʼ αὐτῆς ἠπίστησαν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲙⲉⲛⲉⲛⲥⲁ ⲛⲁⲓ ⲇⲉ ⲟⲛ ⲛⲁⲣⲉ ⲃ̅
      ⲉ̀ⲃⲟⲗ ⲛ̀ϧⲏⲧⲟⲩ ⲉⲩⲙⲟϣⲓ ϩⲓ ⲟⲩⲙⲱⲓⲧ ⲁϥⲟⲩⲟⲛϩϥ ⲉ̀ⲣⲱⲟⲩ ϧⲉⲛ ⲕⲉⲙⲟⲣⲫⲏ ϧⲉⲛ ⲧⲕⲟⲓ</td>
      <td><span style="color:#b00e23">(ⲓ̅ⲃ̅)</span> ⲙⲛ̅ⲛ̅ⲥⲁ ⲛⲁⲓ̈ ⲇⲉ ⲥⲛⲁⲩ ⲉⲃⲟⲗ
      ⲛ̅ϩⲏⲧⲟⲩ ⲉⲩⲙⲟⲟϣⲉ ⲁϥⲟⲩⲱⲛϩ̅ ⲛⲁⲩ ⲉⲃⲟⲗ ϩⲛ̅ ⲕⲉⲙⲟⲣⲫⲏ ⲉⲩⲃⲏⲕ ⲉⲧⲥⲱϣⲉ</td>
      <td><span style="color:#b00e23">(12)</span> And after these (things)
      again two of them were walking on a road, he manifested himself to them
      in another form in (the) field.</td>
      <td><span style="color:#b00e23">(12)</span> Μετὰ δὲ ταῦτα δυσὶν ἐξ αὐτῶν
      περιπατοῦσιν ἐφανερώθη ἐν ἑτέρᾳ μορφῇ πορευομένοις εἰς ἀγρόν·</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲛⲁⲓⲕⲉⲭⲱⲟⲩⲛⲓ ⲁⲩϣⲉ ⲛⲱⲟⲩ
      ⲁⲩϫⲟⲥ ⲛ̀ⲛⲓⲥⲱϫⲡ ⲟⲩⲟϩ ⲛⲁⲓ ⲟⲛ ⲙ̀ⲡⲟⲩⲛⲁϩϯ ⲉ̀ⲣⲱⲟⲩ</td>
      <td><span style="color:#b00e23">(ⲓ̅ⲅ̅)</span> ⲛⲉⲧⲙ̅ⲙⲁⲩ ϩⲱⲟⲩ ⲟⲛ ⲁⲩⲃⲱⲕ
      ⲁⲩⲧⲁⲙⲉ ⲡⲕⲉⲥⲉⲉⲡⲉ ⲟⲩⲧⲉ ⲟⲛ ⲙ̅ⲡⲟⲩⲡⲓ̈ⲥⲧⲉⲩⲉ ⲛ̅ⲛⲉⲧⲙ̅ⲙⲁⲩ</td>
      <td><span style="color:#b00e23">(13)</span> And these also went, they
      told the rest: and these again believed them not.</td>
      <td><span style="color:#b00e23">(13)</span> κἀκεῖνοι ἀπελθόντες
      ἀπήγγειλαν τοῖς λοιποῖς· οὐδὲ ἐκείνοις ἐπίστευσαν.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲉ̀ⲡϧⲁⲉ ⲇⲉ ⲉⲩⲣⲟⲧⲉⲃ ⲛ̀ϫⲉ ⲡⲓⲓⲁ
      ⲙ̀ⲙⲁⲑⲏⲧⲏⲥ ⲁϥⲟⲩⲟⲛϩϥ ⲉ̀ⲣⲱⲟⲩ ⲟⲩⲟϩ ⲛⲁϥϯϣⲱϣ ⲛ̀ⲧⲟⲩⲙⲉⲧⲁⲑⲛⲁϩϯ ⲛⲉⲙ ⲧⲟⲩⲙⲉⲑⲛⲁϣⲧϩⲏⲧ
      ϫⲉ ⲙ̀ⲡⲟⲩⲛⲁϩϯ ⲉ̀ⲛⲏ ⲉⲧⲁⲩⲛⲁⲩ ⲉ̀ⲣⲟϥ ⲉⲧⲁϥⲧⲱⲛϥ</td>
      <td><span style="color:#b00e23">(ⲓ̅ⲇ̅)</span> ⲙⲛ̅ⲛ̅ⲥⲱⲥ ⲉⲩⲛⲏϫ ⲛ̅ⲧⲟⲟⲩ
      ⲙ̅ⲡⲙⲛ̅ⲧⲟⲩⲉ ⲁϥⲟⲩⲱⲛϩ̅ ⲛⲁⲩ ⲉⲃⲟⲗ ⲁⲩⲱ ⲁϥⲛⲟϭⲛⲉϭ ⲛ̅ⲧⲉⲩⲙⲛ̅ⲧⲁⲧⲛⲁϩⲧⲉ ⲙⲛ̅
      ⲧⲉⲩⲙⲛ̅ⲧⲛⲁϣⲧ ϩⲏⲧ. ϫⲉ ⲙ̅ⲡⲟⲩⲡⲓ̈ⲥⲧⲉⲩⲉ ⲉⲛⲉⲛⲧⲁⲩⲛⲁⲩ ⲉⲣⲟϥ ⲉⲁϥⲧⲱⲟⲩⲛ</td>
      <td><span style="color:#b00e23">(14)</span> And at (the) end, (as) the
      eleven disciples were sitting-at-meat, he manifested himself to them; and
      he was reproaching them for their unbelief and their hardness of heart,
      because they believed not them who saw him, having risen.</td>
      <td><span style="color:#b00e23">(14)</span> Ὕστερον δὲ ἀνακειμένοις
      αὐτοῖς τοῖς ἕνδεκα ἐφανερώθη, καὶ ὠνείδισεν τὴν ἀπιστίαν αὐτῶν καὶ
      σκληροκαρδίαν ὅτι τοῖς θεασαμένοις αὐτὸν ἐγηγερμένον οὐκ ἐπίστευσαν.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲁϥϫⲟⲥ ⲛⲱⲟⲩ ϫⲉ ⲙⲁϣⲉ
      ⲛⲱⲧⲉⲛ ⲉ̀ⲡⲓⲕⲟⲥⲙⲟⲥ ⲟⲩⲟϩ ϧⲉⲛ ϩⲱⲃ ⲛⲓⲃⲉⲛ ϩⲓⲱⲓϣ ⲙ̀ⲡⲓⲉⲩⲁⲅⲅⲉⲗⲓⲟⲛ ⲙ̀ⲡⲓⲥⲱⲛⲧ
      ⲧⲏⲣϥ</td>
      <td><span style="color:#b00e23">(ⲓ̅ⲉ̅)</span> ⲁⲩⲱ ⲡⲉϫⲁϥ ⲛⲁⲩ ϫⲉ ⲃⲱⲕ ⲉϩⲣⲁⲓ̈
      ⲉⲡⲕⲟⲥⲙⲟⲥ ⲧⲏⲣϥ̅ ⲛ̅ⲧⲉⲧⲛ̅ⲧⲁϣⲉⲟⲉⲓϣ ⲙ̅ⲡⲉⲩⲁⲅⲅⲉⲗⲓⲟⲛ ⲙ̅ⲡⲥⲱⲛⲧ ⲧⲏⲣϥ̅.</td>
      <td><span style="color:#b00e23">(15)</span> And he said to them: Go to
      the world, and in everything preach the Gospel to the whole
      creation.</td>
      <td><span style="color:#b00e23">(15)</span> καὶ εἶπεν αὐτοῖς· Πορευθέντες
      εἰς τὸν κόσμον ἅπαντα κηρύξατε τὸ εὐαγγέλιον πάσῃ τῇ κτίσει.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲫⲏ ⲉⲧⲁϥⲛⲁϩϯ ⲟⲩⲟϩ ⲉⲧⲁϥϭⲓⲱⲙⲥ
      ⲉϥⲉ̀ⲛⲟϩⲉⲙ ⲫⲏ ⲇⲉ ⲉⲧⲁϥⲉⲣⲁⲑⲛⲁϩϯ ⲥⲉⲛⲁϯϩⲁⲡ ⲉ̀ⲣⲟϥ</td>
      <td><span style="color:#b00e23">(ⲓ̅ⲋ̅)</span> ⲛⲉⲧⲛⲁⲡⲓ̈ⲥⲧⲉⲩⲉ ⲛϥ̅ϫⲓ
      ⲃⲁⲡⲧⲓ̈ⲥⲙⲁ ϥⲛⲁⲟⲩϫⲁⲓ̈. ⲡⲉⲧⲉ ⲛϥ̅ⲛⲁⲡⲓ̈ⲥⲧⲉⲩⲉ ⲇⲉ ⲁⲛ ⲥⲉⲛⲁⲧϭⲁⲓⲟϥ.</td>
      <td><span style="color:#b00e23">(16)</span> He who believed and who was
      baptised shall be saved: but he who was unbelieving will be
      condemned.</td>
      <td><span style="color:#b00e23">(16)</span> ὁ πιστεύσας καὶ βαπτισθεὶς
      σωθήσεται, ὁ δὲ ἀπιστήσας κατακριθήσεται.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲛⲁⲓⲙⲏⲓⲛⲓ ⲇⲉ ⲉⲩⲉ̀ⲙⲟϣⲓ ⲛ̀ⲥⲁ
      ⲛⲏ ⲉⲑⲛⲁϩϯ ϧⲉⲛ ⲡⲁⲣⲁⲛ ⲉⲩⲉ̀ϩⲓ ϩⲁⲛⲇⲉⲙⲱⲛ ⲉ̀ⲃⲟⲗ ⲉⲩⲉ̀ⲥⲁϫⲓ ϧⲉⲛ ϩⲁⲛⲁⲥⲡⲓ ⲛ̀ⲗⲁⲥ</td>
      <td><span style="color:#b00e23">(ⲓ̅ⲍ̅)</span> ⲛⲉⲓ̈ⲙⲁⲉⲓⲛ ⲇⲉ ⲛⲁⲟⲩⲱϩ
      ⲉⲛⲉⲧⲛⲁⲡⲓ̈ⲥⲧⲉⲩⲉ ⲥⲉⲛⲁⲛⲉϫ ⲇⲁⲓⲙⲱⲛⲓⲟⲛ ⲉⲃⲟⲗ ϩⲙ̅ ⲡⲁⲣⲁⲛ. ⲥⲉⲛⲁϣⲁϫⲉ ϩⲛ̅
      ⲛ̅ⲁⲥⲡⲉ.</td>
      <td><span style="color:#b00e23">(17)</span> And these signs shall follow
      (lit. walk after) them who believe in my name: they shall cast out
      demons; they shall speak in languages;</td>
      <td><span style="color:#b00e23">(17)</span> σημεῖα δὲ τοῖς πιστεύσασιν
      ταῦτα παρακολουθήσει, ἐν τῷ ὀνόματί μου δαιμόνια ἐκβαλοῦσιν, γλώσσαις
      λαλήσουσιν καιναῖς,</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ϩⲁⲛϩⲟϥ ⲉⲩⲉ̀ϥⲓⲧⲟⲩ
      ⲛ̀ϧⲣⲏⲓ ϧⲉⲛ ⲛⲟⲩϫⲓϫ ⲕⲁⲛ ⲁⲩϣⲁⲛⲟⲩⲱⲙ ⲛ̀ⲟⲩⲉⲛⲭⲁⲓ ⲉ̀ⲫⲙⲟⲩ ⲛ̀ⲛⲉϥⲉⲣⲃⲗⲁⲡⲧⲓⲛ ⲙ̀ⲙⲱⲟⲩ
      ⲟⲩⲟϩ ⲉⲩⲉ̀ⲭⲱ ⲛ̀ⲛⲟⲩϫⲓϫ ⲉ̀ϫⲉⲛ ϩⲁⲛⲟⲩⲟⲛ ⲉⲩϣⲱⲛⲓ ⲟⲩⲟϩ ⲉⲩⲉ̀ⲟⲩϫⲁⲓ</td>
      <td><span style="color:#b00e23">(ⲓ̅ⲏ̅)</span> ⲥⲉⲛⲁϥⲓ̈ ⲛ̅ⲛ̅ϩⲟϥ ϩⲛ̅ ⲛⲉⲩϭⲓϫ.
      ⲕⲁⲛ ⲉⲩϣⲁⲛⲥⲱ ⲛ̅ⲟⲩⲡⲁϩⲣⲉ ⲙ̅ⲙⲟⲩ ⲛⲥ̅ⲛⲁⲣ̅ ⲃⲟⲟⲛⲉ ⲛⲁⲩ ⲁⲛ ⲥⲉⲛⲁⲧⲁⲗⲉ ⲧⲟⲟⲧⲟⲩ ⲉϫⲛ̅
      ⲛⲉⲧϣⲱⲛⲉ ⲛ̅ⲥⲉⲙ̅ⲧⲟⲛ</td>
      <td><span style="color:#b00e23">(18)</span> and they shall lift serpents
      in their hands; even if they should eat any deadly thing it shall not
      hurt them; and they shall lay their hands upon sick persons, and they
      shall be cured.'</td>
      <td><span style="color:#b00e23">(18)</span> ὄφεις ἀροῦσιν κἂν θανάσιμόν
      τι πίωσιν οὐ μὴ αὐτοὺς βλάψῃ, ἐπὶ ἀρρώστους χεῖρας ἐπιθήσουσιν καὶ καλῶς
      ἕξουσιν.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲡϭ̅ⲥ̅ ⲟⲩⲛ ⲓⲏ̅ⲥ̅ ⲙⲉⲛⲉⲛⲥⲁ
      ⲑⲣⲉϥⲥⲁϫⲓ ⲛⲉⲙⲱⲟⲩ ⲁⲩⲟⲗϥ ⲉ̀ⲡϣⲱⲓ ⲉ̀ⲧⲫⲉ ⲟⲩⲟϩ ⲁϥϩⲉⲙⲥⲓ ⲥⲁⲟⲩⲓⲛⲁⲙ ⲙ̀ⲫⲓⲱⲧ</td>
      <td><span style="color:#b00e23">(ⲓ̅ⲑ̅)</span> ⲡϫⲟⲉⲓⲥ ⲇⲉ ⲓ̅ⲥ̅ ⲙⲛ̅ⲛ̅ⲥⲁ
      ⲧⲣⲉϥϣⲁϫⲉ ⲛⲙ̅ⲙⲁⲩ ⲁⲩϥⲓ̈ⲧϥ̅ ⲉϩⲣⲁⲓ̈ ⲉⲧⲡⲉ ⲁϥϩⲙⲟⲟⲥ ⲛ̅ⲥⲁ ⲟⲩⲛⲁⲙ ⲙ̅ⲡⲛⲟⲩⲧⲉ.</td>
      <td><span style="color:#b00e23">(19)</span> The Lord Jesus then, after
      his speaking to them, was taken up to (the) heaven, and sat on the right
      hand of(the) Father.</td>
      <td><span style="color:#b00e23">(19)</span> Ὁ μὲν οὖν κύριος Ἰησοῦς μετὰ
      τὸ λαλῆσαι αὐτοῖς ἀνελήμφθη εἰς τὸν οὐρανὸν καὶ ἐκάθισεν ἐκ δεξιῶν τοῦ
      θεοῦ.</td>
    </tr>

    <tr>
      <td><span style="color:#b00e23">(ⲕ̅)</span> ⲛⲏ ⲇⲉ ⲉⲧⲁⲩⲓ̀ ⲉ̀ⲃⲟⲗ ⲁⲩϩⲓⲱⲓϣ
      ϧⲉⲛ ⲙⲁⲓ ⲛⲓⲃⲉⲛ ⲟⲩⲟϩ ⲛⲁⲣⲉ ⲡϭ̅ⲥ̅ ⲉⲣϩⲱⲃ ⲛⲉⲙⲱⲟⲩ ⲡⲉ ⲟⲩⲟϩ ⲉϥⲧⲁϫⲣⲟ ⲙ̀ⲡⲓⲥⲁϫⲓ ⲛ̀ⲧⲉ
      ⲛⲓⲙⲏⲓⲛⲓ ⲉⲑⲙⲟϣⲓ ⲛ̀ⲥⲱⲟⲩ ϣⲁ ⲉ̀ⲛⲉϩ ⲛ̀ⲧⲉ ⲛⲓⲉ̀ⲛⲉϩ ⲧⲏⲣⲟⲩ ⲁⲙⲏⲛ</td>
      <td><span style="color:#b00e23">(ⲕ̅)</span> ⲛ̅ⲧⲟⲟⲩ ⲇⲉ ϩⲱⲟⲩ ⲛ̅ⲧⲉⲣⲟⲩⲉⲓ ⲉⲃⲟⲗ
      ⲁⲩⲧⲁϣⲉⲟⲉⲓϣ ϩⲙ̅ ⲙⲁ ⲛⲓ̈ⲙ ⲉⲣⲉ ⲡϫⲟⲉⲓⲥ ϯ ⲛ̅ⲧⲟⲟⲧⲟⲩ. ⲁⲩⲱ ⲉϥⲧⲁϫⲣⲟ ⲙ̅ⲡϣⲁϫⲉ ϩⲓ̈ⲧⲛ̅
      ⲙ̅ⲙⲁⲉⲓⲛ ⲉⲧⲟⲩⲏϩ ⲛ̅ⲥⲱⲟⲩ.</td>
      <td><span style="color:#b00e23">(20)</span> And they, having come out,
      preached in all places, and the Lord was working with them, and (is)
      confirming the word by the signs which follow (lit. walk after) them, for
      ever and ever (lit. unto age of all the ages). Amen.</td>
      <td><span style="color:#b00e23">(20)</span> ἐκεῖνοι δὲ ἐξελθόντες
      ἐκήρυξαν πανταχοῦ, τοῦ κυρίου συνεργοῦντος καὶ τὸν λόγον βεβαιοῦντος διὰ
      τῶν ἐπακολουθούντων σημείων.⟧</td>
    </tr>

    <tr>
      <td>ⲉⲩⲁⲅⲅⲉⲗⲓⲟⲛ ⲍⲱⲏⲥ ⲕⲁⲧⲁ ⲙⲁⲣⲕⲟⲛ ⲉⲛⲉⲏⲣⲏⲛⲏ ⲧⲱ ⲕⲱ ⲁⲙⲏⲛ</td>
      <td>ⲡⲉⲩⲁⲅⲅⲉⲗⲓⲟⲛ ⲛ̅ⲕⲁⲧⲁ ⲙⲁⲣⲕⲟⲥ</td>
      <td>
      </td>
      <td>
      </td>
    </tr>
  </table>
</body>
</html>
