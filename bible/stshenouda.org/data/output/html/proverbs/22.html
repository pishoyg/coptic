<!DOCTYPE html>
<html>
<head>
  <meta charset="utf-8">
  <title>Proverbs</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="proverbs22">Proverbs 22</h3>

  <table>
    <tr>
      <td><span style="color:#b00e23">(ⲁ̅)</span> ⲛⲁⲛⲟⲩ ⲟⲩⲣⲁⲛ ⲉⲛⲁⲛⲟⲩϥ ⲉϩⲟⲩⲉ
      ⲟⲩⲙⲛ̅ⲧⲣⲙ̅ⲙⲁⲟ ⲉⲛⲁϣⲱⲥ ⲁⲩⲱ ϩⲉⲛⲭⲁⲣⲓⲥ ⲉⲛⲁⲛⲟⲩⲟⲩ ⲉϩⲟⲩⲉ ⲟⲩϩⲁⲧ ⲡⲛⲟⲩⲃ ⲙⲛ̅ ⲡϩⲁⲧ
      ϩⲉⲛⲁⲡⲁⲧⲏ ⲛⲉ ⲛ̅ϩⲏⲇⲟⲛⲏ ⲛⲁⲛⲟⲩ ⲟⲩⲭⲁⲣⲓⲥ ⲉⲥⲥⲟⲧⲡ̅ ⲉϩⲟⲩⲟ ⲉⲣⲟⲟⲩ ⲙ̅ⲡⲉⲥⲛⲁⲩ.</td>
      <td><span style="color:#b00e23">(1)</span> A fair name is better than
      much wealth, and good favour is above silver and gold.</td>
      <td><span style="color:#b00e23">(1)</span> αἱρετώτερον ὄνοµα καλὸν ἢ
      πλοῦτος πολύς, ὑπὲρ δὲ ἀργύριον καὶ χρυσίον χάρις ἀγαθή.</td>
      <td><span style="color:#b00e23">(ⲁ̅)</span> ⲛⲁⲛⲟⲩ ⲟⲩⲣⲉⲛ ⲉⲛⲁⲛⲟⲩϥ ⲛ̅ϩⲟⲩⲟ
      ⲁⲩⲙⲛ̅ⲧⲣⲙ̅ⲙⲁⲟ ⲉⲛⲁϣⲱⲥ ⲁⲟⲩ ϩⲉⲛⲭⲁⲣⲓⲥ ⲉⲛⲁⲛⲟⲩⲟⲩ ⲛ̅ϩⲟⲩⲟ ⲁⲫⲉⲧ ⲙⲛ̅ ⲡⲛⲟⲩⲃ ⲡⲛⲟⲩⲃ ⲙⲛ̅
      ⲫⲉⲧ ϩⲉⲛⲁⲡⲁⲧⲏ ⲛⲉ ⲛ̅ϩⲏⲇⲟⲛⲏ ⲛⲁⲛⲟⲩ ⲟⲩⲭⲁⲣⲓⲥ ⲉⲥⲥⲁⲧⲡ ⲛ̅ϩⲟⲩⲟ ⲁⲣⲁⲩ ⲙ̅ⲡⲥⲛⲟ</td>
    </tr>

    <tr>
      <td><span style="color:#b00e23">(ⲃ̅)</span> ⲁ ⲡⲣⲙ̅ⲙⲁⲟ ⲙⲛ̅ ⲡϩⲏⲕⲉ ⲧⲱⲙⲛ̅ⲧ
      ⲉⲛⲉⲩⲉⲣⲏⲩ ⲡⲛⲟⲩⲧⲉ ⲇⲉ ⲁϥⲧⲁⲙⲓⲟⲟⲩ ⲙ̅ⲡⲉⲥⲛⲁⲩ.</td>
      <td><span style="color:#b00e23">(2)</span> The rich and the poor meet
      together; but the Lord made them both.</td>
      <td><span style="color:#b00e23">(2)</span> πλούσιος καὶ πτωχὸς συνήντησαν
      ἀλλήλοις, ἀµφοτέρους δὲ ὁ κύριος ἐποίησεν.</td>
      <td><span style="color:#b00e23">(ⲃ̅)</span> ⲁ ⲡⲣⲙ̅ⲙⲁⲟ ⲙⲛ̅ ⲫⲏⲕⲉ ⲧⲱⲙⲧ
      ⲁⲛⲟⲩⲉⲣⲏⲟⲩ ⲡⲛⲟⲩⲛⲧⲉ ⲇⲉ ⲁϥⲧⲁⲛⲁⲩ ⲙ̅ⲡⲥⲛⲟ</td>
    </tr>

    <tr>
      <td><span style="color:#b00e23">(ⲅ̅)</span> ⲉⲣϣⲁⲛ ⲡⲥⲁⲃⲉ ⲛⲁⲩ ⲉⲡⲉⲑⲟⲟⲩ
      ⲉⲩϩⲓⲟⲟⲩⲉ ⲉⲣⲟϥ ⲛ̅ⲧⲟϥ ⲇⲉ ϣⲁϥϫⲓⲥⲃⲱ ⲛ̅ϩⲟⲩⲟ ϣⲁⲣⲉ ⲡⲁⲑⲏⲧ ⲇⲉ ⲉⲓ ⲉⲃⲟⲗ ϩⲓⲧⲟⲟⲧϥ̅
      ⲛϥ̅ϯⲟⲥⲉ.</td>
      <td><span style="color:#b00e23">(3)</span> An intelligent man seeing a
      bad man severely punished is himself instructed, but fools pass by and
      are punished.</td>
      <td><span style="color:#b00e23">(3)</span> πανοῦργος ἰδὼν πονηρὸν
      τιµωρούµενον κραταιῶς αὐτὸς παιδεύεται, οἱ δὲ ἄφρονες παρελθόντες
      ἐζηµιώθησαν.</td>
      <td><span style="color:#b00e23">(ⲅ̅)</span> ⲁϣⲁ ⲡⲥⲁⲃⲉ ⲛⲟ ⲁⲡⲡⲉⲑⲁⲩ ⲉⲩϯ
      ⲙ̅ⲙⲁϥ ⲛ̅ⲧⲁϥ ⲇⲉ ⳉⲁⲣⲉϥϫⲓⲥⲃⲟⲩ ⲛ̅ϩⲟⲩⲟ ⳉⲁⲣⲉ ⲛ̅ⲁⲑⲏⲧ ⲇⲉ ⲉⲓ ⲁⲃⲁⲗ ϩⲓⲧⲟⲟⲧϥ̅
      ⲥⲉϯⲁⲥⲉ</td>
    </tr>

    <tr>
      <td><span style="color:#b00e23">(ⲇ̅)</span> ⲧⲅⲉⲛⲉⲁ ⲛ̅ⲧⲥⲟⲫⲓⲁ ⲧⲉ ⲑⲟⲧⲉ
      ⲙ̅ⲡϫⲟⲉⲓⲥ ϣⲁⲥϫⲡⲟ ⲇⲉ ⲛ̅ⲟⲩⲙⲛ̅ⲧⲣⲙ̅ⲙⲁⲟ ⲙⲛ̅ ⲟⲩⲉⲟⲟⲩ ⲛ̅ⲱⲛϩ̅.</td>
      <td><span style="color:#b00e23">(4)</span> The fear of the Lord is the
      offspring of wisdom, and wealth, and glory, and life.</td>
      <td><span style="color:#b00e23">(4)</span> γενεὰ σοφίας φόβος κυρίου καὶ
      πλοῦτος καὶ δόξα καὶ ζωή.</td>
      <td><span style="color:#b00e23">(ⲇ̅)</span> ⲧⲅⲉⲛⲉⲁ ⲛ̅ⲧⲥⲟⲫⲓⲁ ⲧⲉ ⲧϩⲛⲱϩⲉ
      ⲙ̅ⲡϫⲁⲉⲓⲥ ⳉⲁⲣⲉⲥⲧⳉⲡⲟ ⲇⲉ ⲛ̅ⲟⲩⲙⲛ̅ⲧⲣⲙ̅ⲙⲁⲟ ⲙⲛ̅ ⲟⲩⲉⲁⲩ ⲛ̅ⲱⲛⳉ</td>
    </tr>

    <tr>
      <td><span style="color:#b00e23">(ⲉ̅)</span> ϩⲉⲛⲁⲣⲟⲟⲩⲉ ⲙⲛ̅ ϩⲉⲛϭⲟⲣϭⲥ̅ ⲛⲉⲧϩⲓ
      ⲛⲉϩⲓⲟⲟⲩⲉ ⲉⲧϭⲟⲟⲙⲉ ⲡⲉⲧϩⲁⲣⲉϩ ⲉⲧⲉϥⲯⲩⲭⲏ ⲛⲁⲥⲁϩⲱϥ ⲉⲃⲟⲗ ⲙ̅ⲙⲟⲟⲩ.</td>
      <td><span style="color:#b00e23">(5)</span> Thistles and snares are in
      perverse ways; but he that keeps his soul will refrain from them.</td>
      <td><span style="color:#b00e23">(5)</span> τρίβολοι καὶ παγίδες ἐν ὁδοῖς
      σκολιαῖς, ὁ δὲ φυλάσσων τὴν ἑαυτοῦ ψυχὴν ἀφέξεται αὐτῶν.</td>
      <td><span style="color:#b00e23">(ⲉ̅)</span> ϩⲉⲛⲁⲣⲁⲩ ⲙⲛ̅ ϩⲉⲛϭⲁⲣϭϥ ⲛⲉⲧϩⲓ
      ⲛ̅ⳉⲱⲟⲩ ⲛ̅ⲛⲉⲧϭⲁⲩϭ ⲡⲉⲧⲉⲣⲏϩⲧⲉ ⲇⲉ ⲁⲧϥ̅ⲯⲩⲭⲏ ⲛⲁⲥⲉϩⲱϥ ⲁⲃⲁⲗ ⲙ̅ⲙⲁⲩ</td>
    </tr>

    <tr>
      <td><span style="color:#b00e23">(ⲋ̅)</span>
      </td>
      <td><span style="color:#b00e23">(6)</span>
      </td>
      <td><span style="color:#b00e23">(6)</span>
      </td>
      <td><span style="color:#b00e23">(ⲋ̅)</span>
      </td>
    </tr>

    <tr>
      <td><span style="color:#b00e23">(ⲍ̅)</span> ⲛ̅ϩⲏⲕⲉ ⲛⲁⲣ̅ϫⲟⲉⲓⲥ ⲉⲛ̅ⲣⲙ̅ⲙⲁⲟ
      ⲁⲩⲱ ⲛ̅ϩⲙ̅ϩⲁⲗ ⲛⲁϯ ⲉⲙⲏⲥⲉ ⲛ̅ⲛⲉⲩϫⲓⲥⲟⲟⲩⲉ ⲙ̅ⲙⲓⲛ ⲙ̅ⲙⲟⲟⲩ.</td>
      <td><span style="color:#b00e23">(7)</span> The rich will rule over the
      poor, and servants will lend to their own masters.</td>
      <td><span style="color:#b00e23">(7)</span> πλούσιοι πτωχῶν ἄρξουσιν, καὶ
      οἰκέται ἰδίοις δεσπόταις δανιοῦσιν.</td>
      <td><span style="color:#b00e23">(ⲍ̅)</span> ⲛ̅ϩⲏⲕⲉ ⲛⲁⲣ̅ϫⲁⲉⲓⲥ ⲁⲛⲣⲙ̅ⲙⲁⲟ ⲁⲟⲩ
      ⲛ̅ⳉⲙ̅ⳉⲉⲗ ⲛⲁϯ ⲁⲙⲏⲥⲉ ⲛ̅ⲛⲟⲩϫⲓⲥⲉⲩⲉ ⲙ̅ⲙⲓⲛ ⲙ̅ⲙⲁⲩ</td>
    </tr>

    <tr>
      <td><span style="color:#b00e23">(ⲏ̅)</span> ⲡⲉⲧϫⲟ ⲛ̅ⲛⲉⲧϩⲟⲟⲩ ⲉϥⲛⲁⲱϩⲥ̅
      ⲛ̅ⲛⲉⲧⲃⲟⲟⲛⲉ ϥⲛⲁϫⲱⲕ ⲇⲉ ⲉⲃⲟⲗ ⲛ̅ⲛⲉϥϩⲃⲏⲩⲉ ϩⲛ̅ ⲟⲩⲡⲗⲏⲅⲏ ⲡⲛⲟⲩⲧⲉ ⲛⲁⲥⲙⲟⲩ ⲉⲡⲣⲱⲙⲉ
      ⲉⲧⲣⲟⲟⲩⲧ ⲁⲩⲱ ⲛ̅ⲣⲉϥϯ ϥⲛⲁϫⲱⲕ ⲇⲉ ⲉⲃⲟⲗ ⲛ̅ⲧⲙⲛ̅ⲧⲙⲁⲕⲁⲣⲓⲟⲥ ⲛ̅ⲛⲉϥϩⲃⲏⲩⲉ.</td>
      <td><span style="color:#b00e23">(8)</span> He that sows wickedness shall
      reap troubles; and shall fully receive the punishment of his deeds.
      <span style="color:#b00e23">(8a)</span> God loves a cheerful and liberal
      man; but a man shall fully prove the folly of his works.</td>
      <td><span style="color:#b00e23">(8)</span> ὁ σπείρων φαῦλα θερίσει κακά,
      πληγὴν δὲ ἔργων αὐτοῦ συντελέσει. <span style="color:#b00e23">(8a)</span>
      ἄνδρα ἱλαρὸν καὶ δότην εὐλογεῖ ὁ θεός, µαταιότητα δὲ ἔργων αὐτοῦ
      συντελέσει.</td>
      <td><span style="color:#b00e23">(ⲏ̅)</span> ⲡⲉⲧϫⲟ ⲛ̅ⲛⲉⲧϩⲁⲩ ⲁϥⲛⲁⲱⲥⳉ
      ⲛ̅ⲛⲉⲧⲣ̅ⲃⲟⲟⲛⲉ ϥⲛⲁϫⲱⲕ ⲇⲉ ⲁⲃⲁⲗ ⲛ̅ⲧⲡⲗⲏⲅⲏ ⲛ̅ⲛⲉϥϩⲃⲏⲟⲩⲉ ⲡⲛⲟⲩⲧⲉ ⲛⲁⲥⲙⲟⲩ ⲁⲡⲣⲱⲙⲉ
      ⲉⲧⲣⲁⲩⲧ ⲁⲟⲩ ⲛ̅ⲣⲉϥϯ ϥⲛⲁϫⲱⲕ ⲇⲉ ⲁⲃⲁⲗ ⲛ̅ⲧⲙⲛ̅ⲧⲙⲁⲕⲁⲣⲓⲟⲥ ⲛ̅ⲛⲉϥϩⲃⲏⲟⲩⲉ</td>
    </tr>

    <tr>
      <td><span style="color:#b00e23">(ⲑ̅)</span> ⲡⲉⲧⲛⲁ ⲛ̅ⲟⲩϩⲏⲕⲉ ⲛ̅ⲧⲟϥ
      ⲡⲉⲧⲟⲩⲛⲁⲥⲁⲛⲟⲩϣϥ̅ ⲁϥϯ ⲅⲁⲣ ⲙ̅ⲡϩⲏⲕⲉ ⲉⲃⲟⲗ ϩⲛ̅ ⲛⲉϥⲟⲉⲓⲕ ⲡⲉⲧϯⲇⲱⲣⲟⲛ ⲛⲁϫⲡⲟ ⲛ̅ⲟⲩϫⲣⲟ
      ⲙⲛ̅ ⲟⲩⲧⲁⲓⲟ ⲧⲉϥⲯⲩⲭⲏ ⲙⲛ̅ ⲛⲁϣⲱⲱⲧ ⲛ̅ⲛⲉⲛⲧⲁϥⲧⲁⲁⲩ.</td>
      <td><span style="color:#b00e23">(9)</span> He that has pity on the poor
      shall himself be maintained; for he has given of his own bread to the
      poor. <span style="color:#b00e23">(9a)</span> He that gives liberally
      secures victory an honour; but he takes away the life of them that posses
      them.</td>
      <td><span style="color:#b00e23">(9)</span> ὁ ἐλεῶν πτωχὸν αὐτὸς
      διατραφήσεται· τῶν γὰρ ἑαυτοῦ ἄρτων ἔδωκεν τῷ πτωχῷ. <span style=
      "color:#b00e23">(9a)</span> νίκην καὶ τιµὴν περιποιεῖται ὁ δῶρα δούς, τὴν
      µέντοι ψυχὴν ἀφαιρεῖται τῶν κεκτηµένων.</td>
      <td><span style="color:#b00e23">(ⲑ̅)</span> ⲡⲉⲧⲛⲁⲉ ⲛ̅ⲟⲩϩⲏⲕⲉ ⲛ̅ⲧⲁϥ
      ⲡⲉⲧⲟⲩⲛⲁⲥⲁⲛⲟⲩⳉϥ̅ ⲁϥϯ ⲅⲁⲣ ⲙ̅ⲫⲏⲕⲉ ⲁⲃⲁⲗ ⳉⲛ̅ ⲛⲉϥⲁⲉⲓⲕ ⲡⲉⲧϯ ⲇⲱⲣⲟⲛ ⲛⲁⲧⳉⲡⲟ ⲛ̅ⲟⲩϫⲣⲟ
      ⲙⲛ̅ ⲟⲩⲧⲁⲉⲓⲟ ⲧϥ̅ⲯⲩⲭⲏ ⲙⲉⲛ ⲛⲁϣⲟⲩⲟⲩⲧ ⲛ̅ⲛⲉⲧⲁϥⲧⲉⲩⲉ</td>
    </tr>

    <tr>
      <td><span style="color:#b00e23">(ⲓ̅)</span> ⲛⲟⲩϫⲉ ⲉⲃⲟⲗ ⲛ̅ⲟⲩⲁ ⲉϥϩⲟⲟⲩ ϩⲛ̅
      ⲟⲩⲙⲏⲏϣⲉ ⲧⲁⲣⲉ ⲡϯⲧⲱⲛ ⲃⲱⲕ ⲉⲃⲟⲗ ⲛⲙ̅ⲙⲁϥ ⲉϥϣⲁⲛϩⲙⲟⲟⲥ ⲅⲁⲣ ϩⲙ̅ ⲡⲙⲏⲏϣⲉ ϣⲁϥⲥⲟϣⲟⲩ
      ⲧⲏⲣⲟⲩ.</td>
      <td><span style="color:#b00e23">(10)</span> Cast out a pestilent person
      from the council, and strife shall go out with him; for when he sits in
      the council he dishonours all.</td>
      <td><span style="color:#b00e23">(10)</span> ἔκβαλε ἐκ συνεδρίου λοιµόν,
      καὶ συνεξελεύσεται αὐτῷ νεῖκος· ὅταν γὰρ καθίσῃ ἐν συνεδρίῳ, πάντας
      ἀτιµάζει.</td>
      <td><span style="color:#b00e23">(ⲓ̅)</span> ϯⲕⲉ ⲁⲃⲁⲗ ⲛ̅ⲟⲩⲉ ⲉϥϩⲁⲩ ⳉⲛ̅
      ⲟⲩⲙⲓⲉⲓϣⲉ ⲧⲁⲣⲉ ⲡϯⲧⲱⲛ ⲃⲱⲕ ⲁⲃⲁⲗ ⲛⲉⲙⲉϥ ⲁϥϣⲁϩⲙⲉⲥ ⲅⲁⲣ ⳉⲙ̅ ⲡⲙⲓⲉⲓϣⲉ ⳉⲁⲣⲟⲩϣⲱⲥ
      ⲧⲏⲣⲟⲩ</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲉⲣⲉ ⲡⲛⲟⲩⲧⲉ ⲙⲉ ⲛ̅ⲛ̅ϩⲏⲧ
      ⲉⲧⲟⲩⲁⲁⲃ ⲟⲩⲟⲛ ⲇⲉ ⲛⲓⲙ ⲉⲧⲟⲩⲁⲁⲃ ⲥⲟⲧⲡ̅ ⲛⲁϥ ⲉⲣⲉ ⲡⲥⲱϣ ⲙⲟⲟⲛⲉ ϩⲓ ⲛⲉϥⲥⲡⲟⲧⲟⲩ ⲉⲣⲉ
      ⲡⲣ̅ⲣⲟ ⲇⲉ ϩⲙ̅ ⲡⲉϥⲁⲙⲁϩⲧⲉ.</td>
      <td><span style="color:#b00e23">(11)</span> The Lord loves holy hearts,
      and all blameless persons are acceptable with him: a king rules with his
      lips.</td>
      <td><span style="color:#b00e23">(11)</span> ἀγαπᾷ κύριος ὁσίας καρδίας,
      δεκτοὶ δὲ αὐτῷ πάντες ἄµωµοι· χείλεσιν ποιµαίνει βασιλεύς.</td>
      <td><span style="color:#b00e23">(ⲓ̅ⲁ̅)</span> ⲁⲣⲉ ⲡⲛⲟⲩⲛⲧⲉ ⲙⲉⲓ̈ⲉ ⲛ̅ⲛ̅ϩⲏⲧ
      ⲉⲧⲟⲩⲁⲃⲉ ⲟⲩⲁⲛ ⲇⲉ ⲛⲓⲙ ⲉⲧⲟⲩⲁⲁⲃⲉ ⲥⲁⲧⲡ ⲛⲉϥ ⲁⲣⲉ ⲡϣⲱⲥ ⲙⲁⲁⲛⲉ ϩⲓ ⲛⲉϥⲥⲡⲁⲧⲟⲩ ⲁⲣⲉ
      ⲡⲣ̅ⲣⲟ ⲇⲉ ⳉⲙ̅ ⲡϥ̅ⲉⲙⲁϩⲧⲉ</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲛ̅ⲃⲁⲗ ⲙ̅ⲡⲛⲟⲩⲧⲉ ϩⲁⲣⲉϩ
      ⲉⲛ̅ⲣⲉϥⲁⲓⲥⲑⲁⲛⲉ ϣⲁⲣⲉ ⲡⲡⲁⲣⲁⲛⲟⲙⲟⲥ ⲇⲉ ⲥⲱϣϥ̅ ⲛ̅ϩⲉⲛϣⲁϫⲉ.</td>
      <td><span style="color:#b00e23">(12)</span> But the eyes of the Lord
      preserve discretion; but the transgressor despises wise words.</td>
      <td><span style="color:#b00e23">(12)</span> οἱ δὲ ὀφθαλµοὶ κυρίου
      διατηροῦσιν αἴσθησιν, φαυλίζει δὲ λόγους παράνοµος.</td>
      <td><span style="color:#b00e23">(ⲓ̅ⲃ̅)</span> ⲛ̅ⲃⲉⲗ ⲙ̅ⲡⲛⲟⲩⲛⲧⲉ ⲉⲣⲏϩ
      ⲁⲛⲣⲉϥⲁⲓⲥⲑⲁⲛⲉ ⳉⲁⲣⲉ ⲡⲡⲁⲣⲁⲛⲟⲙⲟⲥ ⲇⲉ ⳉⲱϣϥ̅ ⲛ̅ϩⲉⲛϣⲉϫⲉ</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ϣⲁⲣⲉ ⲡⲣⲉϥϫⲛⲁⲁⲩ ϭⲛ̅ ⲗⲟⲓϭⲉ
      ⲛϥ̅ϫⲓⲟⲩⲱ ϫⲉ ⲡⲙⲟⲩⲓ ϩⲛ̅ ⲛⲉϩⲓⲟⲟⲩⲉ ⲁⲩⲱ ⲥⲉϩⲱⲧⲃ̅ ϩⲛ̅ ⲛⲉⲡⲗⲁⲧⲓⲁ.</td>
      <td><span style="color:#b00e23">(13)</span> The sluggard makes excuses,
      and says, There is a lion in the ways, and murderers in the streets.</td>
      <td><span style="color:#b00e23">(13)</span> προφασίζεται καὶ λέγει
      ὀκνηρός Λέων ἐν ταῖς ὁδοῖς, ἐν δὲ ταῖς πλατείαις φονευταί.</td>
      <td><span style="color:#b00e23">(ⲓ̅ⲅ̅)</span> ⳉⲁⲣⲉ ⲡⲣⲉϥϫⲛⲟ ϭⲛ̅ ⲗⲁⲉⲓϭⲉ
      ϥ̅ϫⲟⲟⲥ ϫⲉ ⲡⲙⲟⲩⲓ̈ ϩⲓ ⲛ̅ⳉⲱⲟⲩ ⲁⲟⲩ ⲥⲉⳉⲱⲧⲃⲉ ϩⲓ ⲙ̅ⲡⲗⲁⲧⲓⲁ</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩϩⲓⲉⲓⲧ ⲉϥϫⲏⲕ ⲧⲉ ⲧⲧⲁⲡⲣⲟ
      ⲙ̅ⲡⲁⲣⲁⲛⲟⲙⲟⲥ ⲡⲉⲛⲧⲁⲩⲙⲉⲥⲧⲱϥ ⲇⲉ ϩⲓⲧⲙ̅ ⲡⲛⲟⲩⲧⲉ ϥⲛⲁϩⲉ ⲉϩⲣⲁⲓ̈ ⲉⲣⲟϥ ⲟⲩⲛ̅ ϩⲉⲛϩⲓⲟⲟⲩⲉ
      ⲉⲩϩⲟⲟⲩ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲣⲱⲙⲉ ⲁⲩⲱ ⲛϥ̅ⲙⲉ ⲁⲛ ⲕⲧⲟϥ ⲉⲃⲟⲗ ⲙ̅ⲙⲟⲟⲩ ϣ̅ϣⲉ ⲇⲉ ⲉⲕⲧⲟⲕ
      ⲉⲃⲟⲗ ϩⲛ̅ ϩⲓⲏ ⲛⲓⲙ ⲉⲧϭⲟⲟⲩϭ ⲁⲩⲱ ⲉⲑⲟⲟⲩ.</td>
      <td><span style="color:#b00e23">(14)</span> The mouth of a transgressor
      is a deep pit; and he that is hated of the Lord shall fall into it.
      <span style="color:#b00e23">(14a)</span> Evil ways are before a man, and
      he does not like to turn away from them; but it is needful to turn aside
      from a perverse and bad way.</td>
      <td><span style="color:#b00e23">(14)</span> βόθρος βαθὺς στόµα παρανόµου,
      ὁ δὲ µισηθεὶς ὑπὸ κυρίου ἐµπεσεῖται εἰς αὐτόν. <span style=
      "color:#b00e23">(14a)</span> εἰσὶν ὁδοὶ κακαὶ ἐνώπιον ἀνδρός, καὶ οὐκ
      ἀγαπᾷ τοῦ ἀποστρέψαι ἀπ’ αὐτῶν· ἀποστρέφειν δὲ δεῖ ἀπὸ ὁδοῦ σκολιᾶς καὶ
      κακῆς.</td>
      <td><span style="color:#b00e23">(ⲓ̅ⲇ̅)</span> ⲟⲩϩⲓⲉⲓⲧ ⲉϥϣⲁⲕϩ̅ ⲧⲉ ⲧⲧⲁⲡⲣⲟ
      ⲙ̅ⲡⲡⲁⲣⲁⲛⲟⲙⲟⲥ ⲡⲉⲧⲁⲩⲙⲥ̅ⲧⲱϥ ⲇⲉ ϩⲓⲧⲙ̅ ⲡⲛⲟⲩⲛⲧⲉ ⲛⲁϩⲉⲓ̈ⲉ ⲁⳉⲣⲏⲓ̈ ⲁⲣⲁϥ ⲟⲩⲛ̅
      ϩⲉⲛⳉⲱⲟⲩ ⲉⲩϩⲁⲩ ⲙ̅ⲡⲙ̅ⲧⲟ ⲁⲃⲁⲗ ⲙ̅ⲡⲣⲱⲙⲉ ⲁⲟⲩ ϥ̅ⲙⲉⲓ̈ⲉ ⲉⲛ ⲛ̅ⲕⲧⲁϥ ⲁⲃⲁⲗ ⲛ̅ⳉⲏⲧⲟⲩ ϣϣⲉ
      ⲇⲉ ⲁⲕⲧⲁⲕ ⲁⲃⲁⲗ ϩⲛ ⳉⲟ ⲛⲓⲙ ⲉⲧϭⲁⲩϭ ⲁⲟⲩ ⲉϥϩⲁⲩ</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲁ ⲡϩⲏⲧ ⲙ̅ⲡⲣⲱⲙⲉ ϣⲏⲙ ϫⲓϥⲟϭⲥ̅
      ϩⲛ̅ ⲧⲙⲛ̅ⲧⲁⲑⲏⲧ ⲡϭⲉⲣⲱⲃ ⲅⲁⲣ ⲙⲛ̅ⲧⲉⲥⲃⲱ ⲟⲩⲏⲩ ⲙ̅ⲙⲟϥ.</td>
      <td><span style="color:#b00e23">(15)</span> Folly is attached to the
      heart of a child, but the rod and instruction are then far from him.</td>
      <td><span style="color:#b00e23">(15)</span> ἄνοια ἐξῆπται καρδίας νέου,
      ῥάβδος δὲ καὶ παιδεία µακρὰν ἀπ’ αὐτοῦ.</td>
      <td><span style="color:#b00e23">(ⲓ̅ⲉ̅)</span> ⲁ ⲫⲏⲧ ⲙ̅ⲡϣⲏⲣⲉ ⳉⲏⲙ ϥⲓ ϥⲁⲕⲥ̅
      ⳉⲛ̅ ⲧϥ̅ⲙⲛ̅ⲧⲁⲑⲏⲧ ⲡϭⲉⲣⲱⲃ ⲅⲁⲣ ⲙⲛ̅ ⲧⲥⲃⲟⲩ ⲟⲩⲏⲟⲩ ⲙ̅ⲙⲁϥ</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲡⲉⲧϩⲓⲗⲁ ⲉⲩϩⲏⲕⲉ ⲉϥⲧⲁϣⲟ
      ⲛ̅ⲛⲉϥⲡⲉⲑⲟⲟⲩ ϥⲛⲁϯ ⲇⲉ ⲙ̅ⲡⲣⲙ̅ⲙⲁⲟ ⲉϫⲙ̅ ⲡⲉⲧⲣ̅ϭⲣⲱϩ.</td>
      <td><span style="color:#b00e23">(16)</span> He that oppresses the poor,
      increases his own substance, yet gives to the rich so as to make it
      less.</td>
      <td><span style="color:#b00e23">(16)</span> ὁ συκοφαντῶν πένητα πολλὰ
      ποιεῖ τὰ ἑαυτοῦ· δίδωσιν δὲ πλουσίῳ ἐπ’ ἐλάσσονι.</td>
      <td><span style="color:#b00e23">(ⲓ̅ⲋ̅)</span> ⲡⲉⲧϩⲟⲩ ⲗⲁ ⲁⲩϩⲏⲕⲉ ⲁϥⲧⲁϣⲟ
      ⲛ̅ⲛⲉϥⲡⲉⲑⲁⲩ ϥⲛⲁϯ ⲇⲉ ⲛ̅ⲧϥ̅ⲙⲛ̅ⲧⲣⲙ̅ⲙⲁⲟ ⲁⲩϣⲧⲁ</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲣⲓⲕⲉ ⲙ̅ⲡⲉⲕⲙⲁⲁϫⲉ ⲉⲡϣⲁϫⲉ
      ⲛ̅ⲛ̅ⲥⲟⲫⲟⲥ ⲁⲩⲱ ⲛⲅ̅ⲥⲱⲧⲙ̅ ⲉⲛⲁϣⲁϫⲉ ⲛⲅ̅ⲥⲙⲓⲛⲉ ⲇⲉ ⲙ̅ⲡⲉⲕϩⲏⲧ ϫⲉ ⲉⲕⲉⲉⲓⲙⲉ ⲉⲣⲟⲟⲩ ϫⲉ
      ⲛⲁⲛⲟⲩⲟⲩ.</td>
      <td><span style="color:#b00e23">(17)</span> Incline thine ear to the
      words of wise men: hear also my word, and apply thine heart,</td>
      <td><span style="color:#b00e23">(17)</span> Λόγοις σοφῶν παράβαλλε σὸν
      οὖς καὶ ἄκουε ἐµὸν λόγον, τὴν δὲ σὴν καρδίαν ἐπίστησον, ἵνα γνῷς ὅτι
      καλοί εἰσιν·</td>
      <td><span style="color:#b00e23">(ⲓ̅ⲍ̅)</span> ⲣⲓⲕⲓ ⲙ̅ⲡⲕ̅ⲙⲉⲉϫⲉ ⲁⲛϣⲉϫⲉ
      ⲛ̅ⲛ̅ⲥⲟⲫⲟⲥ ⲁⲟⲩ ⲕⲥⲱⲧⲙⲉ ⲁⲛⲁϣⲉϫⲉ ⲕⲥⲙⲓⲛⲉ ⲇⲉ ⲙ̅ⲡⲕ̅ϩⲏⲧ ϫⲁⲕⲛⲁⲙ̅ⲙⲉ ⲁⲣⲁⲩ ϫⲉ
      ⲛⲁⲛⲟⲩⲟⲩ</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲁⲩⲱ ⲉⲕϣⲁⲛⲕⲁⲁⲩ ϩⲙ̅ ⲡⲉⲕϩⲏⲧ
      ⲕⲛⲁϯϩⲏⲩ ⲥⲟⲩⲧⲱⲛⲟⲩ ⲇⲉ ϩⲓⲟⲩⲥⲟⲡ ⲉϫⲛ̅ ⲛⲉⲕⲥⲡⲟⲧⲟⲩ.</td>
      <td><span style="color:#b00e23">(18)</span> that thou mayest know that
      they are good: and if thou lay them to heart, they shall also gladden
      thee on thy lips.</td>
      <td><span style="color:#b00e23">(18)</span> καὶ ἐὰν ἐµβάλῃς αὐτοὺς εἰς
      τὴν καρδίαν σου, εὐφρανοῦσίν σε ἅµα ἐπὶ σοῖς χείλεσιν,</td>
      <td><span style="color:#b00e23">(ⲓ̅ⲏ̅)</span> ⲁⲟⲩ ⲁⲕϣⲁⲕⲁⲩⲉ ⳉⲙ̅ ⲡⲕ̅ϩⲏⲧ
      ⲕⲛⲁϭⲛ̅ ϩⲏⲩ ⲥⲟⲩⲧⲱⲛⲟⲩ ⲇⲉ ϩⲓ ⲟⲩⲥⲁⲡ ⲁϫⲛ̅ ⲛⲉⲕⲥⲡⲁⲧⲟⲩ</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ϫⲉⲕⲁⲥ ⲉⲣⲉ ⲟⲩⲧⲱⲕ ⲛ̅ϩⲏⲧ ϣⲱⲡⲉ
      ⲛⲁⲕ ⲉϫⲙ̅ ⲡⲛⲟⲩⲧⲉ ⲁⲩⲱ ⲛϥ̅ⲧⲁⲙⲟⲕ ⲉⲧⲉϥϩⲓⲏ.</td>
      <td><span style="color:#b00e23">(19)</span> That thy hope may be in the
      Lord, and he may make thy way known to thee.</td>
      <td><span style="color:#b00e23">(19)</span> ἵνα σου γένηται ἐπὶ κύριον ἡ
      ἐλπὶς καὶ γνωρίσῃ σοι τὴν ὁδὸν αὐτοῦ.</td>
      <td><span style="color:#b00e23">(ⲓ̅ⲑ̅)</span> ϫⲉⲕⲁⲁⲥ ⲁ ⲟⲩⲧⲱⲕ ⲛ̅ϩⲏⲧ ⲛⲁⳉⲱⲡⲉ
      ⲛⲉⲕ ⲁϫⲙ̅ ⲡⲛⲟⲩⲛⲧⲉ ⲁⲟⲩ ϥⲧⲁⲙⲁⲕ ⲁⲡϥ̅ⳉⲟ</td>
    </tr>

    <tr>
      <td><span style="color:#b00e23">(ⲕ̅)</span> ⲛ̅ⲧⲟⲕ ⲇⲉ ϩⲱⲕ ⲥϩⲁⲓ̈ⲥⲟⲩ ⲛⲁⲕ
      ⲛ̅ϣⲙ̅ⲧⲥⲱⲡ ⲉⲩϣⲟϫⲛⲉ ⲙⲛ̅ ⲟⲩⲥⲟⲟⲩⲛ.</td>
      <td><span style="color:#b00e23">(20)</span> And do thou too repeatedly
      record them for thyself on the table of thine heart, for counsel and
      knowledge.</td>
      <td><span style="color:#b00e23">(20)</span> καὶ σὺ δὲ ἀπόγραψαι αὐτὰ
      σεαυτῷ τρισσῶς εἰς βουλὴν καὶ γνῶσιν ἐπὶ τὸ πλάτος τῆς καρδίας σου.</td>
      <td><span style="color:#b00e23">(ⲕ̅)</span> ⲛ̅ⲧⲁⲕ ϩⲟⲩⲟⲩⲕ ⲥⲁⳉⲟⲩ ⲛⲉⲕ ⲛ̅ⳉⲛ̅ⲧ
      ⲥⲱⲡ ⲁⲩϣⲁϫⲛⲉ ⲙⲛ̅ ⲟⲩⲥⲁⲩⲛⲉ</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ϯⲧⲥⲁⲃⲉ ⲇⲟ ⲙ̅ⲙⲟⲕ ⲉⲥⲟⲟⲩⲛ ⲧⲙⲉ
      ⲁⲩⲱ ⲉϫⲱ ⲛ̅ⲛ̅ϣⲁϫⲉ ⲛ̅ⲧⲙⲉ ⲛ̅ⲛⲉⲧⲛⲁϫⲛⲟⲩⲕ ⲡϣⲟϫⲛⲉ ⲛⲁϣⲧ̅ ⲉⲡⲟⲩⲟⲓ ⲛ̅ⲟⲩⲙⲟⲟⲩ ⲥⲱⲧⲙ̅
      ⲉϫⲓ ⲛ̅ⲟⲩⲱ ⲛ̅ⲛⲉⲧⲛⲁϫⲛⲟⲩⲕ.</td>
      <td><span style="color:#b00e23">(21)</span> I therefore teach thee truth,
      and knowledge good to hear; that thou mayest answer words of truth to
      them that question thee.</td>
      <td><span style="color:#b00e23">(21)</span> διδάσκω οὖν σε ἀληθῆ λόγον
      καὶ γνῶσιν ἀγαθὴν ὑπακούειν τοῦ ἀποκρίνεσθαι λόγους ἀληθείας τοῖς
      προβαλλοµένοις σοι.</td>
      <td><span style="color:#b00e23">(ⲕ̅ⲁ̅)</span> ϯⲧⲥⲉⲃⲟ ϭⲉ ⲙ̅ⲙⲁⲕ ⲁⲥⲟⲩⲱⲛ ⲧⲙⲓⲉ
      ⲁⲟⲩ ⲁϫⲟⲩ ⲛ̅ⲟⲩϣⲉϫⲉ ⲙ̅ⲙⲓⲉ ⲛ̅ⲛⲉⲧⲛⲁϫⲛⲟⲩⲕ ⲡϣⲁϫⲛⲉ ⲛⲁⳉⲧ ⲁⲡⲟⲩⲁⲓ̈ ⲛ̅ⲟⲩⲙⲁⲩ ⲥⲱⲧⲙⲉ
      ⲁϫⲓ ⲟⲩ ⲛ̅ⲛⲉⲧⲛⲁϫⲁⲩⲕ̅</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲙ̅ⲡⲣ̅ϫⲓ ⲟⲩϩⲏⲕⲉ ⲛ̅ϭⲟⲛⲥ̅ ϫⲉ
      ϥⲣ̅ϭⲣⲱϩ ⲅⲁⲣ ⲁⲩⲱ ⲙ̅ⲡⲣ̅ⲥⲉϣϥ̅ ⲟⲩⲁⲥⲑⲉⲛⲏⲥ ϩⲛ̅ ϩⲉⲛⲗⲩⲡⲏ.</td>
      <td><span style="color:#b00e23">(22)</span> Do no violence to the poor,
      for he is needy: neither dishonour the helpless man in the gates.</td>
      <td><span style="color:#b00e23">(22)</span> Μὴ ἀποβιάζου πένητα, πτωχὸς
      γάρ ἐστιν, καὶ µὴ ἀτιµάσῃς ἀσθενῆ ἐν πύλαις·</td>
      <td><span style="color:#b00e23">(ⲕ̅ⲃ̅)</span> ⲙⲛ̅ϫⲓ ⲟⲩϩⲏⲕⲉ ⲛ̅ϭⲁⲛⲥ̅ ϫⲉ
      ϥϣⲁⲁⲧ ⲅⲁⲣ ⲁⲟⲩ ⲙⲛ̅ⳉⲱⲥϥ ⲟⲩⲁⲥⲑⲉⲛⲏⲥ ⳉⲛ̅ ϩⲉⲛⲥⲁⲩϩⲥ̅</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲡϫⲟⲉⲓⲥ ⲅⲁⲣ ⲛⲁⲕⲣⲓⲛⲉ ⲙ̅ⲡⲉϥϩⲁⲡ
      ⲁⲩⲱ ⲕⲛⲁⲧⲟⲩϫⲟ ⲛ̅ⲧⲉⲕⲯⲩⲭⲏ ⲛ̅ⲁⲧⲁⲣⲓⲕⲉ.</td>
      <td><span style="color:#b00e23">(23)</span> For the Lord will plead his
      cause, and thou shalt deliver thy soul in safety.</td>
      <td><span style="color:#b00e23">(23)</span> ὁ γὰρ κύριος κρινεῖ αὐτοῦ τὴν
      κρίσιν, καὶ ῥύσῃ σὴν ἄσυλον ψυχήν.</td>
      <td><span style="color:#b00e23">(ⲕ̅ⲅ̅)</span> ⲡϫⲁⲉⲓⲥ ⲅⲁⲣ ⲛⲁⲣ̅ⲕⲣⲓⲛⲉⲓ
      ⲙ̅ⲡϥ̅ϩⲉⲡ ϥⲧⲟⲩϫⲟ ⲛ̅ⲧⲕ̅ⲯⲩⲭⲏ ⲁϫⲛ̅ ⲁⲥⲉ</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲙ̅ⲡⲣ̅ⲣ̅ϣⲃⲏⲣ ⲉⲩⲣⲱⲙⲉ
      ⲛ̅ⲣⲉϥϭⲱⲛⲧ̅ ⲙ̅ⲡⲣ̅ϣⲱⲡⲉ ⲇⲉ ⲙⲛ̅ ⲟⲩϣⲃⲏⲣ ⲛ̅ⲣⲉϥⲛⲟⲩϭⲥ̅.</td>
      <td><span style="color:#b00e23">(24)</span> Be not companion to a furious
      man; neither lodge with a passionate man:</td>
      <td><span style="color:#b00e23">(24)</span> µὴ ἴσθι ἑταῖρος ἀνδρὶ
      θυµώδει, φίλῳ δὲ ὀργίλῳ µὴ συναυλίζου,</td>
      <td><span style="color:#b00e23">(ⲕ̅ⲇ̅)</span> ⲙⲛ̅ⲣ̅ⳉⲃⲏⲣ ⲁⲩⲣⲱⲙⲉ ⲛ̅ⲣⲉϥϭⲱⲛⲧ
      ⲙⲛ̅ⳉⲱⲡⲉ ⲇⲉ ⲙⲛ̅ ⲟⲩⳉⲃⲏⲣ ⲛ̅ⲣⲉϥⲛⲟⲩⲕ̅ⲥ</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲙⲏⲡⲟⲧⲉ ⲛⲅ̅ϫⲓⲥⲃⲱ ⲉⲛⲉϥϩⲓⲟⲟⲩⲉ
      ⲛⲅ̅ϫⲓ ⲛ̅ⲟⲩϩⲁϭⲉ ⲉⲧⲉⲕⲯⲩⲭⲏ.</td>
      <td><span style="color:#b00e23">(25)</span> lest thou learn of his ways,
      and get snares to thy soul.</td>
      <td><span style="color:#b00e23">(25)</span> µήποτε µάθῃς τῶν ὁδῶν αὐτοῦ
      καὶ λάβῃς βρόχους τῇ σῇ ψυχῇ.</td>
      <td><span style="color:#b00e23">(ⲕ̅ⲉ̅)</span> ⲙⲏⲡⲟⲧⲉ ⲕϫⲓ ⲥⲃⲟⲩ ⲁⲛⲉϥⳉⲱⲟⲩ
      ⲕϫⲓ ⲛ̅ϩⲉⲛⲁⲗⲟⲩ ⲛ̅ⲧⲕ̅ⲯⲩⲭⲏ</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲙ̅ⲡⲣ̅ⲧⲁⲁⲕ ⲛ̅ϣⲡ̅ⲧⲱⲣⲉ ⲉⲁⲕϣⲓⲛⲉ
      ϩⲏⲧϥ̅ ⲛ̅ⲟⲩϩⲟ.</td>
      <td><span style="color:#b00e23">(26)</span> Become not surety from
      respect of a man’s person.</td>
      <td><span style="color:#b00e23">(26)</span> µὴ δίδου σεαυτὸν εἰς ἐíύην
      αἰσχυνόµενος πρόσωπον·</td>
      <td><span style="color:#b00e23">(ⲕ̅ⲋ̅)</span> ⲙⲛ̅ⲧⲉⲉⲕ ⲛ̅ϣⲡⲧⲱⲣⲉ ​ⲉⲁⲕϣⲓⲡⲉ
      ϩⲏⲧϥ̅ ⲛ̅ⲟⲩϩⲟ</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲉϣⲱⲡⲉ ⲅⲁⲣ ⲉⲙⲛ̅ⲧⲁⲕ ⲉⲧⲁⲁⲩ
      ⲥⲉⲛⲁϥⲓ ⲙ̅ⲡⲉ ⲡⲣⲏϣ ⲉⲧϩⲁ ⲛⲉⲕⲥⲡⲓⲣⲟⲟⲩⲉ.</td>
      <td><span style="color:#b00e23">(27)</span> For if those have not whence
      to give compensation, they will take the bed that is under thee.</td>
      <td><span style="color:#b00e23">(27)</span> ἐὰν γὰρ µὴ ἔχῃς πόθεν
      ἀποτείσῃς, λήµψονται τὸ στρῶµα τὸ ὑπὸ τὰς πλευράς σου.</td>
      <td><span style="color:#b00e23">(ⲕ̅ⲍ̅)</span> ⲁⲕϣⲁⲧⲙⲛ̅ϭⲛ̅ⲧⲟⲩ ⲅⲁⲣ ⲁⲕⲛⲁⲧⲉⲩⲉ
      ⲧⲱ ⲥⲉⲛⲁϫⲓ ⲙ̅ⲡⲡⲣⲏⳉ ⲉⲧⳉⲁ ⲛⲉⲕⲥⲡⲓⲣⲉⲩⲉ</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲙ̅ⲡⲣ̅ⲡⲉⲉⲛⲉ ⲛ̅ⲧⲟϣ ⲉⲃⲟⲗ ϣⲁ
      ⲉⲛⲉϩ ⲛ̅ⲧⲁ ⲛⲉⲕⲉⲓⲟⲧⲉ ⲥⲙⲛ̅ⲧⲟⲩ.</td>
      <td><span style="color:#b00e23">(28)</span> Remove not the old landmarks,
      which thy fathers placed.</td>
      <td><span style="color:#b00e23">(28)</span> µὴ µέταιρε ὅρια αἰώνια, ἃ
      ἔθεντο οἱ πατέρες σου.</td>
      <td><span style="color:#b00e23">(ⲕ̅ⲏ̅)</span> ⲙⲛ̅ⲡⲟⲩⲛⲉ ⲛ̅ⲧⲁϣ ⲁⲃⲁⲗ ⲉⲧⲁ
      ⲛⲉⲕⲉⲓⲁⲧⲉ ⲥⲙⲛ̅ⲧⲟⲩ</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲟⲩⲣⲱⲙⲉ ⲛ̅ⲣⲉϥϯϩⲧⲏϥ ⲛ̅ⲣⲉϥϭⲉⲡⲏ
      ϩⲛ̅ ⲛⲉϥϩⲃⲏⲩⲉ ϩⲁⲡⲥ̅ ⲉⲣⲟϥ ⲉⲧⲣⲉϥⲁϩⲉⲣⲁⲧϥ̅ ⲉϩⲉⲛⲉⲣⲱⲟⲩ ⲛϥ̅ⲧⲙ̅ⲁϩⲉⲣⲁⲧϥ̅ ⲉϩⲉⲛⲣⲱⲙⲉ
      ⲛ̅ϭⲱⲃ.</td>
      <td><span style="color:#b00e23">(29)</span> It is fit that an observant
      man and one diligent in his business should attend on kings, and not
      attend on slothful men.</td>
      <td><span style="color:#b00e23">(29)</span> ὁρατικὸν ἄνδρα καὶ ὀξὺν ἐν
      τοῖς ἔργοις αὐτοῦ βασιλεῦσι δεῖ παρεστάναι καὶ µὴ παρεστάναι ἀνδράσι
      νωθροῖς.</td>
      <td><span style="color:#b00e23">(ⲕ̅ⲑ̅)</span> ⲟⲩⲣⲱⲙⲉ ⲛ̅ⲣⲉϥϯϩⲧⲏϥ ⲛⲣⲉϥϭⲗⲁⲙ
      ⳉⲛ̅ ⲛⲉϥϩⲃⲏⲟⲩⲉ ϩⲁⲡⲥ ⲁⲧϥ̅ⲱϩⲉ ⲁⲣⲉⲧϥ̅ ⲁⲛⲣ̅ⲣⲁⲉⲓ ϥⲧⲙ̅ⲱϩⲉ ⲁⲣⲉⲧϥ̅ ⲁϩⲉⲛⲣⲱⲙⲉ
      ⲛ̅ϭⲱⲃ</td>
    </tr>
  </table>
</body>
</html>
