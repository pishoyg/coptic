<!DOCTYPE html>
<html>
<head>
  <meta charset="utf-8">
  <title>Job</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
  <link href="../" rel="search">
  <script>
  const BIBLE = true;
  </script>
  <link href="../job/25.html" rel="next">
  <link href="../job/23.html" rel="prev">
</head>
<body>
  <h3 id="job24">Job 24</h3>

  <table>
    <tr>
      <td><span style="color:#b00e23">(ⲁ̅)</span> ⲉⲑⲃⲉⲟⲩ ⲁⲩϩⲱⲡ ⲉ̀ⲡϭ̅ⲥ̅ ⲛ̀ϫⲉ
      ϩⲁⲛⲟⲩⲛⲱⲟⲩⲓ</td>
      <td><span style="color:#b00e23">(ⲁ̅)</span> ⲉⲧⲃⲉ ⲟⲩ ⲇⲉ ⲁ ⲛⲉⲟⲩⲟⲉⲓϣ ϩⲱⲡ
      ⲉⲡϫⲟⲉⲓⲥ.</td>
      <td><span style="color:#b00e23">(1)</span> But why have the seasons been
      hidden from the Lord,</td>
      <td><span style="color:#b00e23">(1)</span> διὰ τί δὲ κύριον ἔλαθον
      ὧραι,</td>
    </tr>

    <tr>
      <td><span style="color:#b00e23">(ⲃ̅)</span> ⲛⲓⲁⲥⲉⲃⲏⲥ ⲇⲉ ⲁⲩⲥⲁⲃⲟⲗ ⲛ̀ⲛⲟⲩⲑⲟϣ
      ⲉ̀ⲁⲩϩⲱⲗⲉⲙ ⲛ̀ⲛⲟⲩⲟϩⲓ ⲛⲉⲙ ⲡⲉϥⲙⲁⲛ̀ⲉⲥⲱⲟⲩ</td>
      <td><span style="color:#b00e23">(ⲃ̅)</span> ⲁ ⲛ̅ⲁⲥⲉⲃⲏⲥ ⲇⲉ ⲣ̅ⲡⲃⲟⲗ ⲙ̅ⲡⲧⲟϣ.
      ⲁⲩⲧⲱⲣⲡ̅ ⲛ̅ⲟⲩⲟϩⲉ ⲙⲛ̅ ⲡⲉϥϣⲱⲥ.</td>
      <td><span style="color:#b00e23">(2)</span> while the ungodly have passed
      over the bound, carrying off the flock with the shepherd?</td>
      <td><span style="color:#b00e23">(2)</span> ἀσεβεῖς δὲ ὅριον ὑπερέβησαν
      ποίµνιον σὺν ποιµένι ἁρπάσαντες;</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲓⲱ ⲇⲉ ⲛ̀ⲧⲉ ϩⲁⲛⲟⲣⲫⲁⲛⲟⲥ ⲁⲩⲟⲗⲥ
      ⲟⲩⲟϩ ⲧⲉϩⲉ ⲛⲟⲩⲭⲏⲣⲁ ⲁⲩⲟⲗⲥ ⲛⲁⲩⲱ</td>
      <td><span style="color:#b00e23">(ⲅ̅)</span> ⲁⲩϥⲉⲓ ⲡⲉⲓⲱ ⲙ̅ⲡⲟⲣⲫⲁⲛⲟⲥ. ⲁⲩϫⲓ
      ⲧⲉϩⲉ ⲛ̅ⲧⲉⲩⲭⲏⲣⲁ ⲛ̅ⲉⲟⲩⲱ.</td>
      <td><span style="color:#b00e23">(3)</span> They have led away, the ass of
      the fatherless, and taken the widow’s ox for a pledge.</td>
      <td><span style="color:#b00e23">(3)</span> ὑποζύγιον ὀρφανῶν ἀπήγαγον καὶ
      βοῦν χήρας ἠνεχύρασαν.</td>
    </tr>

    <tr>
      <td><span style="color:#b00e23">(ⲇ̅)</span> ⲁⲩⲑⲣⲉ ϩⲁⲛⲁⲧϫⲟⲙ ⲣⲓⲕⲓ ⲉ̀ⲃⲟⲗ ϧⲁ
      ⲫⲙⲱⲓⲧ ⲛ̀ⲧⲉ ϯⲙⲉⲑⲙⲏⲓ ⲁⲩⲭⲟⲡⲟⲩ ⲇⲉ ⲉⲩⲥⲟⲡ ⲛ̀ϫⲉ ⲛⲓⲣⲉⲙⲣⲁⲩϣ ⲛ̀ⲧⲉ ⲡⲕⲁϩⲓ</td>
      <td><span style="color:#b00e23">(ⲇ̅)</span> ⲁⲩⲕⲧⲉ ⲛ̅ϭⲱⲃ ⲉⲃⲟⲗ ϩⲓ ⲧⲉϩⲓⲏ
      ⲛ̅ⲧⲇⲓⲕⲁⲓⲟⲥⲩⲛⲏ.</td>
      <td><span style="color:#b00e23">(4)</span> They have turned aside the
      weak from the right way: and the meek of the earth have hidden themselves
      together.</td>
      <td><span style="color:#b00e23">(4)</span> ἐξέκλιναν ἀδυνάτους ἐξ ὁδοῦ
      δικαίας, ὁµοθυµαδὸν ἐκρύβησαν πραεῖς γῆς.</td>
    </tr>

    <tr>
      <td><span style="color:#b00e23">(ⲉ̅)</span> ⲁⲩϣⲱⲡⲓ ⲙ̀ⲫⲣⲏϯ ⲛ̀ϩⲁⲛⲉⲉⲩ ϧⲉⲛ
      ⲧⲕⲟⲓ ⲉ̀ⲁⲩⲥⲉⲛ ⲧⲟⲩⲡⲣⲁⲝⲓⲥ ⲉ̀ⲃⲟⲗ ⲉ̀ϩⲣⲏⲓ ⲉ̀ϫⲱⲟⲩ &lt;ⲁⲩϩⲗⲟϫ ⲛⲁϥ ⲛ̀ϫⲉ ⲟⲩⲱⲓⲕ ⲛ̀ⲧⲉ
      ϩⲁⲛⲁⲗⲱⲟⲩⲓ&gt;</td>
      <td><span style="color:#b00e23">(ⲉ̅)</span> ⲁⲩϣⲱⲡⲉ ⲇⲉ ⲛ̅ⲑⲉ ⲛ̅ϩⲉⲛⲉⲓⲁⲛ̅ⲧⲟⲟⲩ
      ϩⲛ̅ ⲧⲥⲱϣⲉ ⲉⲁⲩⲉⲓ ⲉⲃⲟⲗ ϩⲁⲣⲟⲓ ⲙ̅ⲡⲉⲩϩⲱⲃ.</td>
      <td><span style="color:#b00e23">(5)</span> And they have departed like
      asses in the field, having gone forth on my account according to their
      own order: his bread is sweet to his little ones.</td>
      <td><span style="color:#b00e23">(5)</span> ἀπέβησαν δὲ ὥσπερ ὄνοι ἐν ἀγρῷ
      ὑπὲρ ἐµοῦ ἐξελθόντες τὴν ἑαυτῶν πρᾶξιν· ἡδύνθη αὐτῷ ἄρτος εἰς
      νεωτέρους.</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲓⲟϩⲓ ⲙ̀ⲫⲱⲟⲩ ⲁⲛ ⲡⲉ ⲁⲩⲟⲥϧϥ
      ⲙ̀ⲡⲁⲧⲉ ⲧϩⲟϯ ϣⲱⲡⲓ ϩⲁⲛⲁⲧϫⲟⲙ ⲇⲉ ⲁⲩⲉⲣϩⲱⲃ ⲉ̀ϩⲁⲛⲙⲁⲛ̀ⲁⲗⲟⲗⲓ ⲛ̀ⲧⲉ ⲛⲓⲁⲥⲉⲃⲏⲥ
      ⲛ̀ⲁⲧⲃⲉⲭⲉ ⲟⲩⲟϩ ⲛ̀ⲁⲧⲟⲩⲱⲙ</td>
      <td><span style="color:#b00e23">(ⲋ̅)</span> ⲁⲩⲱ ϩⲥ̅ ⲛ̅ⲟⲩⲥⲱϣⲉ ⲛ̅ⲧⲱⲟⲩ ⲁⲛ ⲧⲉ
      ϩⲁⲑⲏ ⲙ̅ⲡⲉⲥⲧⲏ. ⲁ ⲛ̅ϭⲱⲃ ⲣ̅ϩⲱⲃ ⲙ̅ⲙⲁⲛ̅ⲉⲗⲟⲟⲗⲉ ⲛ̅ⲛ̅ⲁⲥⲉⲃⲏⲥ ⲉϫⲛ̅ ⲃⲉⲕⲉ ϩⲓ
      ϩⲣⲉ.</td>
      <td><span style="color:#b00e23">(6)</span> They have reaped a field that
      was not their own before the time: the poor have laboured in the
      vineyards of the ungodly without pay and without food.</td>
      <td><span style="color:#b00e23">(6)</span> ἀγρὸν πρὸ ὥρας οὐκ αὐτῶν ὄντα
      ἐθέρισαν· ἀδύνατοι δὲ ἀµπελῶνας ἀσεβῶν ἀµισθὶ καὶ ἀσιτὶ ἠργάσαντο.</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲙⲏϣ ⲉⲩⲃⲏϣ ϣⲁⲩⲑⲣⲟⲩⲉⲛⲕⲟⲧ
      ⲛ̀ⲁⲧϩⲱⲃⲥ ⲁⲩⲱⲗⲓ ⲇⲉ ⲛ̀ⲧϩⲉⲃⲥⲱ ⲛ̀ⲧⲉ ⲧⲟⲩⲯⲩⲭⲏ</td>
      <td><span style="color:#b00e23">(ⲍ̅)</span> ⲁⲩϫⲧⲟ ⲛ̅ⲟⲩⲙⲏⲏϣⲉ ⲉⲩⲕⲏⲕⲁϩⲏⲩ
      ⲉϫⲛ̅ ϩⲟⲓⲧⲉ. ⲁⲩϥⲉⲓ ⲇⲉ ⲛ̅ⲑⲃ̅ⲥⲱ ⲛ̅ⲛⲉⲩⲯⲩⲭⲏ.</td>
      <td><span style="color:#b00e23">(7)</span> They have caused many naked to
      sleep without clothes, and they have taken away the covering of their
      body.</td>
      <td><span style="color:#b00e23">(7)</span> γυµνοὺς πολλοὺς ἐκοίµισαν ἄνευ
      ἱµατίων, ἀµφίασιν δὲ ψυχῆς αὐτῶν ἀφείλαντο.</td>
    </tr>

    <tr>
      <td><span style="color:#b00e23">(ⲏ̅)</span> ⲥⲉϩⲟⲣⲡ ⲇⲉ ⲉ̀ⲃⲟⲗ ϧⲉⲛ ⲛⲓⲧⲉⲗⲧⲓⲗⲓ
      ⲛ̀ⲧⲉ ⲛⲓⲧⲱⲟⲩ ⲉⲑⲃⲉϫⲉ ⲙ̀ⲙⲟⲛⲧⲟⲩ ⲥⲕⲉⲡⲏ ⲙ̀ⲙⲁⲩ ⲁⲩϫⲟⲗⲟⲩ ⲛ̀ⲟⲩⲡⲉⲧⲣⲁ</td>
      <td><span style="color:#b00e23">(ⲏ̅)</span> ⲡⲁⲣⲁ ϫⲉ ⲙⲛ̅ⲧⲟⲩ ϩⲁⲓⲃⲉⲥ ⲙ̅ⲙⲁⲩ
      ⲛ̅ⲧⲁⲩϭⲟⲟⲗⲟⲩ ⲛ̅ⲟⲩⲡⲉⲧⲣⲁ.</td>
      <td><span style="color:#b00e23">(8)</span> They are wet with the drops of
      the mountains: they have embraced the rock, because they had no
      shelter.</td>
      <td><span style="color:#b00e23">(8)</span> ἀπὸ ψεκάδων ὀρέων
      ὑγραίνονται,παρὰ τὸ µὴ ἔχειν αὐτοὺς σκέπην πέτραν περιεβάλοντο.</td>
    </tr>

    <tr>
      <td><span style="color:#b00e23">(ⲑ̅)</span> ⲁⲩϩⲱⲗⲉⲙ ⲛ̀ⲟⲩⲟⲣⲫⲁⲛⲟⲥ ⲉ̀ⲃⲟⲗ ϧⲉⲛ
      ⲟⲩⲛⲕⲟⲧ ⲫⲏ ⲇⲉ ⲉⲧⲁϥϩⲉⲓ ⲁⲩⲑⲉⲃⲓⲟϥ</td>
      <td><span style="color:#b00e23">(ⲑ̅)</span> ⲁⲩⲧⲱⲣⲡ̅ ⲛ̅ⲟⲩⲟⲣⲫⲁⲛⲟⲥ ⲉⲃⲟⲗ ϩⲛ̅
      ⲧⲉϥⲉⲕⲓⲃⲉ. ⲁⲩⲑⲃ̅ⲃⲓⲟ ⲇⲉ ⲙ̅ⲡⲉⲛⲧⲁϥϩⲉ.</td>
      <td><span style="color:#b00e23">(9)</span> They have snatched the
      fatherless from the breast, and have afflicted the outcast.</td>
      <td><span style="color:#b00e23">(9)</span> ἥρπασαν ὀρφανὸν ἀπὸ µαστοῦ,
      ἐκπεπτωκότα δὲ ἐταπείνωσαν.</td>
    </tr>

    <tr>
      <td><span style="color:#b00e23">(ⲓ̅)</span> ⲁⲩⲑⲣⲉ ϩⲁⲛⲟⲩⲟⲛ ⲇⲉ ⲛ̀ⲕⲟⲧ ⲉⲩⲃⲏϣ
      ϧⲉⲛ ⲟⲩϭⲓⲛ̀ϫⲟⲛⲥ ⲛⲏ ⲇⲉ ⲉⲧϩⲟⲕⲉⲣ ⲁⲩⲱⲗⲓ ⲙ̀ⲡⲟⲩⲱⲓⲕ</td>
      <td><span style="color:#b00e23">(ⲓ̅)</span> ⲁⲩϫⲧⲟ ⲛ̅ⲛⲉⲧⲕⲏⲕⲁϩⲏⲩ ϩⲛ̅
      ⲟⲩϫⲓⲛ̅ϭⲟⲛⲥ̅. ⲁⲩϥⲉⲓ ⲇⲉ ⲙ̅ⲡⲟⲉⲓⲕ ⲛ̅ⲛⲉⲧϩⲕⲁⲉⲓⲧ.</td>
      <td><span style="color:#b00e23">(10)</span> And they have wrongfully
      caused others to sleep without clothing, and taken away the morsel of the
      hungry.</td>
      <td><span style="color:#b00e23">(10)</span> γυµνοὺς δὲ ἐκοίµισαν ἀδίκως,
      πεινώντων δὲ τὸν ψωµὸν ἀφείλαντο.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ϧⲉⲛ ϩⲁⲛⲙⲁ ⲉⲩϫⲏⲟⲩ ⲁⲩϫⲱⲣϫ ϧⲉⲛ
      ⲟⲩϭⲓⲛ̀ϫⲟⲛⲥ ⲫⲙⲱⲓⲧ ⲇⲉ ⲛ̀ⲧⲉ ϯⲙⲉⲑⲙⲏⲓ ⲙ̀ⲡⲟⲩⲥⲟⲩⲱⲛϥ</td>
      <td><span style="color:#b00e23">(ⲓ̅ⲁ̅)</span> ⲁⲩϭⲱⲣϭ̅ ϩⲛ̅ ⲟⲩϫⲓⲛ̅ϭⲟⲛⲥ̅
      ⲉϩⲉⲛⲙⲁ ⲉⲩϩⲉϫϩⲱϫ ⲙ̅ⲡⲟⲩⲥⲟⲩⲛ̅ ⲧⲉϩⲓⲏ ⲇⲉ ⲙ̅ⲙⲉ.</td>
      <td><span style="color:#b00e23">(11)</span> They have unrighteously laid
      wait in narrow places, and have not known the righteous way.</td>
      <td><span style="color:#b00e23">(11)</span> ἐν στενοῖς ἀδίκως ἐνήδρευσαν,
      ὁδὸν δὲ δικαίαν οὐκ ᾔδεισαν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲛⲏ ⲉ̀ⲛⲁⲩϩⲓⲟⲩⲓ ⲙ̀ⲙⲱⲟⲩ ⲉ̀ⲃⲟⲗ
      ϧⲉⲛ ⲛⲟⲩⲃⲁⲕⲓ ⲛⲉⲙ ⲛⲟⲩⲏⲓ ⲧⲯⲩⲭⲏ ⲛ̀ⲧⲉ ϩⲁⲛⲕⲟⲩϫⲓ ⲛ̀ⲁⲗⲱⲟⲩⲓ ⲁⲥⲉⲣϩⲁⲛⲛⲓϣϯ ⲙ̀ϥⲓⲁϩⲟⲙ
      ⲛ̀ⲑⲟϥ ⲇⲉ ⲉⲑⲃⲉ ⲙ̀ⲡⲉϥϫⲉⲙⲡϣⲓⲛⲓ ⲛ̀ⲛⲁⲓ</td>
      <td><span style="color:#b00e23">(ⲓ̅ⲃ̅)</span> ⲁⲩⲛⲉϫ ϩⲟⲓⲛⲉ ⲉⲃⲟⲗ ϩⲛ̅
      ⲛⲉⲩⲡⲟⲗⲓⲥ ⲙⲛ̅ ⲛⲉⲩⲏⲓ ⲙ̅ⲙⲓⲛⲉ ⲙ̅ⲙⲟⲟⲩ. ⲁ ⲧⲉⲯⲩⲭⲏ ⲇⲉ ⲛ̅ⲛ̅ⲕⲟⲩⲓ ⲁϣⲁϩⲟⲙ ⲉⲙⲁⲧⲉ.</td>
      <td><span style="color:#b00e23">(12)</span> Who have cast forth the poor
      from the city and their own houses, and the soul of the children has
      groaned aloud. <span style="color:#b00e23">(13)</span> Why then has he
      not visited these?</td>
      <td><span style="color:#b00e23">(12)</span> οἳ ἐκ πόλεως καὶ οἴκων ἰδίων
      ἐξεβάλλοντο, ψυχὴ δὲ νηπίων ἐστέναξεν µέγα, αὐτὸς δὲ διὰ τί τούτων
      ἐπισκοπὴν οὐ πεποίηται;</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲉⲩϣⲟⲡ ϩⲓϫⲉⲛ ⲡⲕⲁϩⲓ ⲟⲩⲟϩ
      ⲙ̀ⲡⲟⲩⲉⲙⲓ ⲫⲙⲱⲓⲧ ⲇⲉ ⲛ̀ⲧⲉ ϯⲙⲉⲑⲙⲏⲓ ⲙ̀ⲡⲟⲩⲥⲟⲩⲱⲛϥ ⲟⲩⲇⲉ ⲙ̀ⲡⲟⲩⲙⲟϣⲓ ϩⲓ
      ⲛⲉⲥⲙⲓⲧⲱⲟⲩⲓ</td>
      <td><span style="color:#b00e23">(ⲓ̅ⲅ̅)</span> ⲛ̅ⲧⲟϥ ⲇⲉ ⲉⲧⲃⲉ ⲟⲩ
      ⲙ̅ⲡⲉϥϭⲙ̅ⲡϣⲓⲛⲉ ⲛ̅ⲛⲁⲓ. ⲉⲩϣⲟⲟⲡ ⲅⲁⲣ ϩⲓϫⲙ̅ ⲡⲕⲁϩ ⲁⲩⲱ ⲙ̅ⲡⲟⲩⲉⲓⲙⲉ. ⲛⲉⲩⲥⲟⲟⲩⲛ ⲇⲉ ⲁⲛ
      ⲡⲉ ⲛ̅ⲧⲉϩⲓⲏ ⲛ̅ⲧⲇⲓⲕⲁⲓⲟⲥⲩⲛⲏ. ⲟⲩⲇⲉ ⲙ̅ⲡⲟⲩⲃⲱⲕ ϩⲛ̅ ⲛⲉⲥⲙⲁⲙ̅ⲙⲟⲟϣⲉ.</td>
      <td>forasmuch as they were upon the earth, and took no notice, and they
      knew not the way of righteousness, neither have they walked in their
      appointed paths?</td>
      <td><span style="color:#b00e23">(13)</span> ἐπὶ γῆς ὄντων αὐτῶν καὶ οὐκ
      ἐπέγνωσαν, ὁδὸν δὲ δικαιοσύνης οὐκ ᾔδεισαν οὐδὲ ἀτραποὺς αὐτῆς
      ἐπορεύθησαν.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲉⲧⲁϥⲉⲙⲓ ⲇⲉ ⲉ̀ⲛⲟⲩϩⲃⲏⲟⲩⲓ
      ⲁϥⲧⲏⲓⲧⲟⲩ ⲉ̀ⲡⲭⲁⲕⲓ ⲟⲩⲟϩ ϧⲉⲛ ⲡⲓⲉϫⲱⲣϩ ⲉϥⲉ̀ⲉⲣ ⲙ̀ⲫⲣⲏϯ ⲛ̀ⲟⲩⲣⲉϥϭⲓⲟⲩⲓ</td>
      <td><span style="color:#b00e23">(ⲓ̅ⲇ̅)</span> ⲉⲁϥⲉⲓⲙⲉ ⲇⲉ ⲉⲛⲉϩⲃⲏⲩⲉ
      ⲉⲁϥⲡⲁⲣⲁⲇⲓⲇⲟⲩ ⲙ̅ⲙⲟⲟⲩ ⲉⲡⲕⲁⲕⲉ.</td>
      <td><span style="color:#b00e23">(14)</span> But having known their works,
      he delivered them into darkness: and in the night one will be as a
      thief:</td>
      <td><span style="color:#b00e23">(14)</span> γνοὺς δὲ αὐτῶν τὰ ἔργα
      παρέδωκεν αὐτοὺς εἰς σκότος, καὶ νυκτὸς ἔσται ὡς κλέπτης.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲫⲃⲁⲗ ⲛ̀ⲟⲩⲛⲱⲓⲕ ⲁϥⲁⲣⲉϩ
      ⲉ̀ⲣⲟϥ ⲉⲩⲭⲁⲕⲓ ⲉϥϫⲱ ⲙ̀ⲙⲟⲥ ϫⲉ ⲙ̀ⲙⲟⲛ ⲃⲁⲗ ⲛⲁⲩ ⲉ̀ⲣⲟⲓ ⲟⲩⲟϩ ⲁϥⲭⲁⲧ ⲛ̀ⲟⲩⲙⲁⲛ̀ⲭⲱⲡ
      ⲛ̀ⲧⲉ ⲟⲩϩⲟ</td>
      <td><span style="color:#b00e23">(ⲓ̅ⲉ̅)</span>
      </td>
      <td><span style="color:#b00e23">(15)</span> and the eye of the adulterer
      has watched for the darkness, saying, Eye shall not perceive me, and he
      puts a covering on his face.</td>
      <td><span style="color:#b00e23">(15)</span> καὶ ὀφθαλµὸς µοιχοῦ ἐφύλαξεν
      σκότος λέγων Οὐ προσνοήσει µε ὀφθαλµός, καὶ ἀποκρυβὴν προσώπου
      ἔθετο.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲁⲩϩⲓϣⲁⲧⲥ ⲉ̀ϩⲁⲛⲏⲓ ϧⲉⲛ ⲡⲭⲁⲕⲓ
      ϧⲉⲛ ⲡⲓⲉϩⲟⲟⲩ ⲁⲩϩⲓⲧⲉⲃⲥ ⲉ̀ⲣⲱⲟⲩ ⲙ̀ⲙⲓⲛ ⲙ̀ⲙⲱⲟⲩ ⲙ̀ⲡⲟⲩⲥⲟⲩⲱⲛ ⲫⲟⲩⲱⲓⲛⲓ</td>
      <td><span style="color:#b00e23">(ⲓ̅ⲋ̅)</span>
      </td>
      <td><span style="color:#b00e23">(16)</span> In darkness he digs through
      houses: by day they conceal themselves securely: they know not the
      light.</td>
      <td><span style="color:#b00e23">(16)</span> διώρυξεν ἐν σκότει οἰκίας·
      ἡµέρας ἐσφράγισαν ἑαυτούς, οὐκ ἐπέγνωσαν φῶς·</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲛ̀ⲧⲉ ϩⲁⲛⲁⲧⲟⲟⲩⲓ ⲡⲉ ⲟⲩϧⲏⲓⲃⲓ
      ⲛ̀ⲧⲉ ⲫⲙⲟⲩ ⲡⲉⲧⲛⲁϣⲱⲡⲓ ⲛⲱⲟⲩ ⲉⲩⲥⲟⲡ &lt;ϫⲉ ⲉϥⲉ̀ⲥⲟⲩⲉⲛ ϩⲁⲛϣⲑⲟⲣⲧⲉⲣ ⲛ̀ⲧⲉ ⲧϧⲏⲓⲃⲓ
      ⲙ̀ⲫⲙⲟⲩ&gt;</td>
      <td><span style="color:#b00e23">(ⲓ̅ⲍ̅)</span>
      </td>
      <td><span style="color:#b00e23">(17)</span> For the morning is to them
      all as the shadow of death, for each will be conscious of the terror of
      the shadow of death.</td>
      <td><span style="color:#b00e23">(17)</span> ὅτι ὁµοθυµαδὸν τὸ πρωὶ αὐτοῖς
      σκιὰ θανάτου, ὅτι ἐπιγνώσεται ταραχὰς σκιᾶς θανάτου.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ϥⲁⲥⲓⲱⲟⲩ ϩⲓϫⲉⲛ ⲡϩⲟ ⲛ̀ⲟⲩⲙⲱⲟⲩ
      ⲉϥⲉ̀ϣⲱⲡⲓ ⲉϥⲥϩⲟⲩⲟⲣⲧ ⲛ̀ϫⲉ ⲡⲟⲩⲙⲉⲣⲟⲥ ϩⲓϫⲉⲛ ⲡⲓⲕⲁϩⲓ</td>
      <td><span style="color:#b00e23">(ⲓ̅ⲏ̅)</span> ⲧⲉⲩⲙⲉⲣⲓⲥ ⲥϩⲟⲩⲟⲣⲧ̅ ϩⲓϫⲙ̅
      ⲡⲕⲁϩ. ⲉⲣⲉ ⲛⲉⲩϣⲏⲛ ⲇⲉ ⲟⲩⲱⲛϩ̅ ⲉⲃⲟⲗ ⲉⲩϣⲟⲩⲱⲟⲩ ϩⲓϩⲙ̅ ⲡⲕⲁϩ.</td>
      <td><span style="color:#b00e23">(18)</span> He is swift on the face of
      the water: let his portion be cursed on the earth; and let their plants
      be laid bare.</td>
      <td><span style="color:#b00e23">(18)</span> ἐλαφρός ἐστιν ἐπὶ πρόσωπον
      ὕδατος·καταραθείη ἡ µερὶς αὐτῶν ἐπὶ γῆς.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲉⲩⲉ̀ⲟⲩⲱⲛϩ ⲇⲉ ⲉ̀ⲃⲟⲗ ⲛ̀ϫⲉ ⲛⲏ
      ⲉⲧⲣⲏⲧ ⲛ̀ⲧⲱⲟⲩ ⲉⲩϣⲟⲩⲱⲟⲩ ϩⲓϫⲉⲛ ⲡⲓⲕⲁϩⲓ ⲁⲩϩⲱⲗⲉⲙ ⲅⲁⲣ ⲛ̀ϩⲁⲛⲭⲛⲁⲩ ⲛ̀ⲧⲉ
      ϩⲁⲛⲟⲣⲫⲁⲛⲟⲥ</td>
      <td><span style="color:#b00e23">(ⲓ̅ⲑ̅)</span> ⲁⲩⲧⲱⲣⲡ̅ ⲇⲉ ⲅⲁⲣ ⲛ̅ⲧⲉϭⲗⲱ
      ⲛ̅ⲛ̅ⲟⲣⲫⲁⲛⲟⲥ.</td>
      <td><span style="color:#b00e23">(19)</span> Let them be withered upon the
      earth; for they have plundered the sheaves of the fatherless.</td>
      <td><span style="color:#b00e23">(19)</span> ἀναφανείη δὲ τὰ φυτὰ αὐτῶν
      ἐπὶ γῆς ξηρά· ἀγκαλίδα γὰρ ὀρφανῶν ἥρπασαν.</td>
    </tr>

    <tr>
      <td><span style="color:#b00e23">(ⲕ̅)</span> ⲓⲧⲁ ⲁϥⲉⲣⲫⲙⲉⲩⲓ ⲙ̀ⲡⲉϥⲛⲟⲃⲓ
      ⲁϥⲉⲣⲁⲑⲟⲩⲱⲛϩ ⲇⲉ ⲙⲫⲣⲏϯ ⲛ̀ⲟⲩⲛⲓϥ ⲛ̀ⲓⲱϯ ⲉϥⲉ̀ϯϣⲉⲃⲓⲱ ⲇⲉ ⲛⲁϥ ⲛ̀ⲛⲏ ⲉⲧⲁϥⲁⲓⲧⲟⲩ
      ⲉϥⲉ̀ϧⲟⲙϧⲉⲙ ⲇⲉ ⲛ̀ϫⲉ ⲣⲉϥϭⲓⲛ̀ϫⲟⲛⲥ ⲛⲓⲃⲉⲛ ⲙ̀ⲫⲣⲏϯ ⲛ̀ⲟⲩϣⲉ ⲛ̀ⲁⲧϣⲁⲩ</td>
      <td><span style="color:#b00e23">(ⲕ̅)</span> ⲉⲓⲇⲁ ⲁⲩⲣ̅ⲡⲙⲉⲉⲩⲉ ⲙ̅ⲡⲉϥⲛⲟⲃⲉ.
      ⲙ̅ⲡⲉϥϣⲱⲡⲉ ⲇⲉ ⲛ̅ⲑⲉ ⲛ̅ⲟⲩⲛⲓϥⲉ ⲛ̅ⲉⲓⲱⲧⲉ. ⲉⲩⲉⲧⲱⲱⲃⲉ ⲛⲁϥ ⲛ̅ⲛⲉⲛⲧⲁϥⲁⲁⲩ ⲉⲣⲉ
      ⲣⲉϥϫⲓⲛ̅ϭⲟⲛⲥ̅ ⲇⲉ ⲛⲓⲙ ⲧⲁⲕⲟ ⲛ̅ⲑⲉ ⲛ̅ⲟⲩϣⲉ ⲉϥϩⲟⲟⲩ.</td>
      <td><span style="color:#b00e23">(20)</span> Then is his sin brought to
      remembrance, and he vanishes like a vapour of dew: but let what he has
      done be recompensed to him, and let every unrighteous one be crushed like
      rotten wood.</td>
      <td><span style="color:#b00e23">(20)</span> εἶτ’ ἀνεµνήσθη αὐτοῦ ἡ
      ἁµαρτία, ὥσπερ δὲ ὁµίχλη δρόσου ἀφανὴς ἐγένετο· ἀποδοθείη δὲ αὐτῷ ἃ
      ἔπραξεν, συντριβείη δὲ πᾶς ἄδικος ἴσα ξύλῳ ἀνιάτῳ.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲟⲩⲁϭⲣⲏⲛ ⲧⲉ ⲙ̀ⲡⲟⲩⲉⲣⲡⲉⲑⲛⲁⲛⲉϥ
      ⲛⲁⲥ ⲟⲩⲁⲧⲥϩⲓⲙⲓ ⲇⲉ ⲛ̀ⲛⲟⲩⲛⲁⲓ ⲛⲁϥ</td>
      <td><span style="color:#b00e23">(ⲕ̅ⲁ̅)</span> ⲙ̅ⲡⲉϥⲣ̅ ⲡⲉⲧⲛⲁⲛⲟⲩϥ ⲅⲁⲣ
      ⲛ̅ⲟⲩⲁϭⲣⲏⲛ. ⲁⲩⲱ ⲙ̅ⲡⲉϥⲛⲁ ⲙ̅ⲡⲉⲧⲉ ⲙⲛ̅ⲧϥ̅ⲥϩⲓⲙⲉ.</td>
      <td><span style="color:#b00e23">(21)</span> For he has not treated the
      barren woman well, and has had no pity on a feeble woman.</td>
      <td><span style="color:#b00e23">(21)</span> στεῖραν γὰρ οὐκ εὖ ἐποίησεν
      καὶ γύναιον οὐκ ἠλέησεν,</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ϧⲉⲛ ⲟⲩϫⲱⲛⲧ ⲅⲁⲣ ⲁϥⲣⲱϧⲧ
      ⲛ̀ϩⲁⲛⲁⲧϫⲟⲙ ⲁϥϣⲁⲛⲧⲱⲛϥ ⲟⲩⲛ ⲙ̀ⲡⲉⲛⲑⲣⲉϥⲧⲉⲛϩⲉⲧ ⲡⲉϥⲧⲱⲛϥ</td>
      <td><span style="color:#b00e23">(ⲕ̅ⲃ̅)</span> ϩⲙ̅ ⲡⲉϥϭⲱⲛⲧ̅ ⲅⲁⲣ ⲁϥⲧⲁⲕⲉ
      ϩⲉⲛϭⲱⲃ. ⲉϥⲉⲧⲱⲟⲩⲛ ⲛϥ̅ⲧⲙ̅ⲧⲁⲛϩⲉⲧ ⲡⲉϥⲱⲛϩ̅.</td>
      <td><span style="color:#b00e23">(22)</span> And in wrath he has
      overthrown the helpless: therefore when he has arisen, a man will not
      feel secure of his own life.</td>
      <td><span style="color:#b00e23">(22)</span> θυµῷ δὲ κατέστρεψεν
      ἀδυνάτους. ἀναστὰς τοιγαροῦν οὐ µὴ πιστεύσῃ κατὰ τῆς ἑαυτοῦ ζωῆς·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲁϥϣⲁⲛϣⲱⲡⲓ ⲇⲉ
      ⲙ̀ⲡⲉⲛⲑⲣⲉϥⲉⲣϩⲉⲗⲡⲓⲥ ϫⲉ ϥⲛⲁⲗⲟϫϥ ⲁⲗⲗⲁ ⲉϥⲉ̀ϩⲉⲓ ϧⲉⲛ ⲟⲩϣⲱⲛⲓ</td>
      <td><span style="color:#b00e23">(ⲕ̅ⲅ̅)</span> ⲉϥϣⲁⲛⲗⲟϫⲗϫ̅ ⲙ̅ⲡⲣ̅ⲧⲣⲉϥⲙⲉⲉⲩⲉ
      ⲉⲗⲟ. ⲁⲗⲗⲁ ϥⲛⲁϩⲉ ϩⲙ̅ ⲡϣⲱⲛⲉ.</td>
      <td><span style="color:#b00e23">(23)</span> When he has fallen sick, let
      him not hope to recover: but let him perish by disease.</td>
      <td><span style="color:#b00e23">(23)</span> µαλακισθεὶς µὴ ἐλπιζέτω
      ὑγιασθῆναι, ἀλλὰ πεσεῖται νόσῳ.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲟⲩⲙⲏϣ ⲅⲁⲣ ⲁϥⲧϩⲉⲙⲕⲱⲟⲩ ⲛ̀ϫⲉ
      ⲡⲉϥϭⲓⲥⲓ ⲁϥⲗⲱⲙ ⲇⲉ ⲙ̀ⲫⲣⲏϯ ⲛ̀ⲟⲩⲙⲟⲗⲟⲕⲓ ϧⲉⲛ ⲡⲕⲁⲩⲙⲁ ⲓⲉ ⲙ̀ⲫⲣⲏϯ ⲛ̀ⲟⲩϧⲉⲙⲥ ⲉ̀ⲁϥϩⲉⲓ
      ⲙ̀ⲙⲁⲩⲁⲧϥ ⲉ̀ⲃⲟⲗ ϧⲉⲛ ⲟⲩⲣⲱⲟⲩⲓ</td>
      <td><span style="color:#b00e23">(ⲕ̅ⲇ̅)</span> ⲁ ⲡⲉϥϫⲓⲥⲉ ⲅⲁⲣ ⲧⲁⲕⲉ ϩⲁϩ.
      ⲁϥϩⲱϭⲃ̅ ⲇⲉ ⲛ̅ⲑⲉ ⲛ̅ⲟⲩⲙⲟⲗⲟⲭⲏ ϩⲛ̅ ⲟⲩⲕⲁⲩⲙⲁ. ⲏ ⲛ̅ⲑⲉ ⲛ̅ⲟⲩϩⲙ̅ⲥ ⲉⲁϥϩⲉ ⲙⲁⲩⲁⲁϥ ϩⲛ̅
      ⲧⲉϥⲥⲃ̅ⲣⲟⲟⲩⲉ.</td>
      <td><span style="color:#b00e23">(24)</span> For his exaltation has hurt
      many; but he has withered as mallows in the heat, or as an ear of corn
      falling off of itself from the stalk.</td>
      <td><span style="color:#b00e23">(24)</span> πολλοὺς γὰρ ἐκάκωσεν τὸ ὕψωµα
      αὐτοῦ· ἐµαράνθη δὲ ὥσπερ µολόχη ἐν καύµατι ἢ ὥσπερ στάχυς ἀπὸ καλάµης
      αὐτόµατος ἀποπεσών.</td>
    </tr>

    <tr>
      <td>(ⲕ̅ⲉ̅) ⲓⲥϫⲉ ⲙ̀ⲙⲟⲛ ⲛⲓⲙ ⲡⲉ ⲫⲏ ⲉⲧⲁϥϫⲟⲥ ϫⲉ ⲁϥϫⲉ ⲙⲉⲑⲛⲟⲩϫ ⲟⲩⲟϩ ⲛ̀ⲧⲉϥⲭⲱ
      ⲛ̀ⲛⲁⲥⲁϫⲓ ϫⲉ ϩⲁⲛϩⲗⲓ ⲛⲉ</td>
      <td>(ⲕ̅ⲉ̅) ⲉϣⲱⲡⲉ ⲙ̅ⲙⲟⲛ ⲛⲓⲙ ⲡⲉⲧϫⲱ ⲙ̅ⲙⲟⲥ ϫⲉ ⲉⲓϫⲓϭⲟⲗ.</td>
      <td>(25) But if not, who is he that says I speak falsely, and will make
      my words of no account?</td>
      <td>(25) εἰ δὲ µή, τίς ἐστιν ὁ φάµενος ψευδῆ µε λέγειν καὶ θήσει εἰς
      οὐδὲν τὰ ῥήµατά µου;</td>
    </tr>
  </table>
</body>
</html>
