<!DOCTYPE html>
<html>
<head>
  <meta charset="utf-8">
  <title>Job</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="job29">Job 29</h3>

  <table>
    <tr>
      <td><span style="color:#b00e23">(ⲁ̅)</span> ⲁϥⲟⲩⲁϩⲧⲟⲧϥ ⲟⲛ ⲛ̀ϫⲉ ⲓⲱⲃ ⲡⲉϫⲁϥ
      ϧⲉⲛ ⲡⲓⲡⲣⲟⲟⲓⲙⲓⲟⲛ</td>
      <td><span style="color:#b00e23">(ⲁ̅)</span> ⲉⲧⲉⲓ ⲇⲉ ⲁ ⲓ̈ⲱⲃ ⲟⲩⲁϩⲙⲉϥ ⲡⲉϫⲁϥ
      ϩⲙ̅ ⲡⲉⲡⲣⲟϩⲟⲙⲓⲟⲛ.</td>
      <td><span style="color:#b00e23">(1)</span> And Job continued and said in
      his parable,</td>
      <td><span style="color:#b00e23">(1)</span> Ἔτι δὲ προσθεὶς Ιωβ εἶπεν τῷ
      προοιµίῳ</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ⲛⲓⲙ ⲡⲉⲑⲛⲁϣϯ ⲛⲏⲓ
      ⲛ̀ϩⲁⲛⲕⲉⲉⲃⲏⲧ ⲙ̀ⲫⲣⲏϯ ⲛ̀ϣⲟⲣⲡ ⲛⲓⲉϩⲟⲟⲩ ⲉⲧⲁϥⲁⲣⲉϩ ⲉ̀ⲣⲟⲓ ⲛ̀ϧⲏⲧⲟⲩ ⲛ̀ϫⲉ ⲫϯ</td>
      <td><span style="color:#b00e23">(ⲃ̅)</span> ϫⲉ ⲛⲓⲙ ⲡⲉⲧⲛⲁⲕⲁⲁⲧ ⲕⲁⲧⲁ ⲛⲉⲃⲁⲧⲉ
      ⲛ̅ϣⲟⲣⲡ̅. ⲛ̅ⲛⲉϩⲟⲟⲩ ⲉⲣⲉ ⲡⲛⲟⲩⲧⲉ ϩⲁⲣⲉϩ ⲉⲣⲟⲓ.</td>
      <td><span style="color:#b00e23">(2)</span> Oh that I were as in months
      past, wherein God preserved me!</td>
      <td><span style="color:#b00e23">(2)</span> Τίς ἄν µε θείη κατὰ µῆνα
      ἔµπροσθεν ἡµερῶν, ὧν µε ὁ θεὸς ἐφύλαξεν;</td>
    </tr>

    <tr>
      <td><span style="color:#b00e23">(ⲅ̅)</span> ϩⲟⲧⲁⲛ ⲛⲁⲣⲉ ⲡⲉϥϧⲏⲃⲥ ⲉⲣⲟⲩⲱⲓⲛⲓ
      ⲥⲁⲡϣⲱⲓ ⲛ̀ⲧⲁⲁⲫⲉ ϩⲟⲧⲁⲛ ⲁⲓⲙⲟϣⲓ ϧⲉⲛ ⲡⲭⲁⲕⲓ ⲉ̀ϧⲣⲏⲓ ϧⲉⲛ ⲡⲉϥⲟⲩⲱⲓⲛⲓ</td>
      <td><span style="color:#b00e23">(ⲅ̅)</span> ⲉⲛⲉⲣⲉ ⲡⲉϥϩⲃ̅ⲥ ⲙⲟⲩϩ ϩⲁϫⲱⲓ.
      ⲛ̅ⲛⲉϩⲟⲟⲩ ⲉⲓⲙⲟⲟϣⲉ ϩⲙ̅ ⲡⲉϥⲟⲩⲟⲉⲓⲛ ϩⲙ̅ ⲡⲕⲁⲕⲉ.</td>
      <td><span style="color:#b00e23">(3)</span> As when his lamp shone over my
      head; when by his light I walked through darkness.</td>
      <td><span style="color:#b00e23">(3)</span> ὡς ὅτε ηὔγει ὁ λύχνος αὐτοῦ
      ὑπὲρ κεφαλῆς µου, ὅτε τῷ φωτὶ αὐτοῦ ἐπορευόµην ἐν σκότει·</td>
    </tr>

    <tr>
      <td><span style="color:#b00e23">(ⲇ̅)</span> ϩⲟⲧⲉ ⲛⲁⲓⲟⲩⲉⲥⲑⲱⲛ ϩⲁ ⲛⲁⲙⲱⲓⲧ
      ϩⲟⲧⲉ ⲉ̀ⲛⲁϥϫⲓⲙⲓ ⲙ̀ⲡϣⲓⲛⲓ ⲙ̀ⲡⲁⲏⲓ ⲛ̀ϫⲉ ⲡϭ̅ⲥ̅</td>
      <td><span style="color:#b00e23">(ⲇ̅)</span> ⲛ̅ⲛⲉϩⲟⲟⲩ ⲉⲓⲧⲙ̅ⲧⲙ̅ϩⲓ ⲛⲁϩⲓⲟⲟⲩⲉ.
      ⲛ̅ⲛⲉϩⲟⲟⲩ ⲉⲣⲉ ⲡϫⲟⲉⲓⲥ ϭⲙ̅ⲡϣⲓⲛⲉ ⲙ̅ⲡⲁⲏⲓ.</td>
      <td><span style="color:#b00e23">(4)</span> As when I steadfastly pursued
      my ways, when God took care of my house.</td>
      <td><span style="color:#b00e23">(4)</span> ὅτε ἤµην ἐπιβρίθων ὁδοῖς, ὅτε
      ὁ θεὸς ἐπισκοπὴν ἐποιεῖτο τοῦ οἴκου µου·</td>
    </tr>

    <tr>
      <td><span style="color:#b00e23">(ⲉ̅)</span> ϩⲟⲧⲉ ⲉ̀ⲛⲁⲓⲟⲓ ⲛ̀ϩⲩⲗⲏ ⲙ̀ⲙⲁϣⲟ
      ⲉⲩⲕⲱϯ ⲇⲉ ⲉ̀ⲣⲟⲓ ⲛ̀ϫⲉ ⲛⲁⲁⲗⲱⲟⲩⲓ</td>
      <td><span style="color:#b00e23">(ⲉ̅)</span> ⲛ̅ⲛⲉϩⲟⲟⲩ ⲉⲓⲟϣ ⲉⲙⲁⲧⲉ. ⲉⲣⲉ
      ⲛⲁϣⲏⲣⲉ ⲙ̅ⲡⲁⲕⲱⲧⲉ.</td>
      <td><span style="color:#b00e23">(5)</span> When I was very fruitful, and
      my children were about me;</td>
      <td><span style="color:#b00e23">(5)</span> ὅτε ἤµην ὑλώδης λίαν, κύκλῳ δέ
      µου οἱ παῖδες·</td>
    </tr>

    <tr>
      <td><span style="color:#b00e23">(ⲋ̅)</span> ϩⲟⲧⲉ ⲛⲁⲩⲫⲉⲛⲫⲱⲛ ⲛ̀ϭⲉⲗⲓ ⲛ̀ϫⲉ
      ⲛⲁⲙⲱⲓⲧ ⲟⲩⲟϩ ⲛⲁⲧⲱⲟⲩ ⲛⲁⲩⲡⲉⲛⲫⲱⲛ ⲛ̀ⲉⲣⲱϯ</td>
      <td><span style="color:#b00e23">(ⲋ̅)</span> ⲛ̅ⲛⲉϩⲟⲟⲩ ⲉⲣⲉ ⲛⲁϩⲓⲟⲟⲩⲉ ϩⲁⲧⲉ
      ⲛ̅ⲥⲁⲉⲓⲣⲉ. ⲁⲩⲱ ⲉⲣⲉ ⲛⲁⲧⲟⲟⲩⲉ ⲥⲱⲕ ⲙ̅ⲡⲉⲣⲱⲧⲉ.</td>
      <td><span style="color:#b00e23">(6)</span> when my ways were moistened
      with butter, and the mountains flowed for me with milk.</td>
      <td><span style="color:#b00e23">(6)</span> ὅτε ἐχέοντό µου αἱ ὁδοὶ
      βουτύρῳ, τὰ δὲ ὄρη µου ἐχέοντο γάλακτι·</td>
    </tr>

    <tr>
      <td><span style="color:#b00e23">(ⲍ̅)</span> ϩⲟⲧⲉ ⲛⲁⲓⲛⲏⲟⲩ ⲉ̀ⲃⲟⲗ ⲛ̀ϣⲱⲣⲡ ϧⲉⲛ
      ⲧⲁⲃⲁⲕⲓ ⲉ̀ⲛⲁⲩⲭⲱ ⲇⲉ ⲙ̀ⲡⲁⲧⲟⲧⲥ ϧⲉⲛ ⲛⲉⲥⲡⲗⲁⲧⲓⲁ</td>
      <td><span style="color:#b00e23">(ⲍ̅)</span> ⲛ̅ⲛⲉϩⲟⲟⲩ ⲉϣⲁⲓⲉⲓ ⲉⲃⲟⲗ ⲉⲓϣⲟⲣⲡ̅
      ϩⲛ̅ ⲧⲁⲡⲟⲗⲓⲥ. ⲉⲛⲉⲩⲕⲱ ⲙ̅ⲡⲁⲧⲟϭⲥ̅ ϩⲛ̅ ⲛⲉⲡⲗⲁⲧⲓⲁ.</td>
      <td><span style="color:#b00e23">(7)</span> When I went forth early in the
      city, and the seat was placed for me in the streets.</td>
      <td><span style="color:#b00e23">(7)</span> ὅτε ἐξεπορευόµην ὄρθριος ἐν
      πόλει, ἐν δὲ πλατείαις ἐτίθετό µου ὁ δίφρος.</td>
    </tr>

    <tr>
      <td><span style="color:#b00e23">(ⲏ̅)</span> ⲁⲩϣⲁⲛⲛⲁⲩ ⲉ̀ⲣⲟⲓ ⲛ̀ϫⲉ ϩⲁⲛϣⲏⲣⲓ
      ϣⲁⲩⲭⲟⲡⲟⲩ ⲛⲓϧⲉⲗⲗⲟⲓ ⲇⲉ ⲧⲏⲣⲟⲩ ϣⲁⲩⲟϩⲓ ⲉ̀ⲣⲁⲧⲟⲩ</td>
      <td><span style="color:#b00e23">(ⲏ̅)</span> ⲛ̅ⲧⲉ ⲛ̅ϩⲉⲣϣⲓⲣⲉ ⲛⲁⲩ ⲉⲣⲟⲓ
      ⲛ̅ⲥⲉϩⲟⲡⲟⲩ. ⲛ̅ⲧⲉ ⲛ̅ϩⲗ̅ⲗⲟ ⲇⲉ ⲧⲏⲣⲟⲩ ⲁϩⲉⲣⲁⲧⲟⲩ.</td>
      <td><span style="color:#b00e23">(8)</span> The young men saw me, and hid
      themselves: and all the old men stood up.</td>
      <td><span style="color:#b00e23">(8)</span> ἰδόντες µε νεανίσκοι
      ἐκρύβησαν, πρεσβῦται δὲ πάντες ἔστησαν·</td>
    </tr>

    <tr>
      <td><span style="color:#b00e23">(ⲑ̅)</span> ⲛⲓϫⲱⲣⲓ ⲇⲉ ϣⲁⲩⲕⲏⲛ ⲉⲩⲥⲁϫⲓ
      ⲛ̀ⲥⲉⲭⲱ ⲙ̀ⲡⲟⲩⲧⲏⲃ ϩⲓⲣⲉⲛ ⲣⲱⲟⲩ</td>
      <td><span style="color:#b00e23">(ⲑ̅)</span> ⲛ̅ⲧⲉ ⲛ̅ϫⲱⲱⲣⲉ ⲕⲁⲣⲱⲟⲩ ⲉⲩϣⲁϫⲉ.
      ⲛ̅ⲥⲉⲕⲁ ⲡⲉⲩⲧⲏⲏⲃⲉ ϩⲓⲣⲛ̅ ⲣⲱⲟⲩ.</td>
      <td><span style="color:#b00e23">(9)</span> And the great men ceased
      speaking, and laid their finger on their mouth.</td>
      <td><span style="color:#b00e23">(9)</span> ἁδροὶ δὲ ἐπαύσαντο λαλοῦντες
      δάκτυλον ἐπιθέντες ἐπὶ στόµατι.</td>
    </tr>

    <tr>
      <td><span style="color:#b00e23">(ⲓ̅)</span> ⲛⲏ ⲇⲉ ⲉⲩⲁⲩⲥⲱⲧⲉⲙ ⲁⲩⲉⲣⲙⲁⲕⲁⲣⲓⲍⲓⲛ
      ⲙ̀ⲙⲟⲓ ⲟⲩⲟϩ ⲡⲟⲩⲗⲁⲥ ⲁϥϫⲱⲗϫ ⲉ̀ⲧⲟⲩϣⲃⲱⲃⲓ</td>
      <td><span style="color:#b00e23">(ⲓ̅)</span> ⲛⲉⲧⲥⲱⲧⲙ̅ ⲇⲉ ⲁⲩⲙⲁⲕⲁⲣⲓⲍⲉ
      ⲙ̅ⲙⲟⲓ.</td>
      <td><span style="color:#b00e23">(10)</span> And they that heard me
      blessed me, and their tongue clave to their throat.</td>
      <td><span style="color:#b00e23">(10)</span> οἱ δὲ ἀκούσαντες ἐµακάρισάν
      µε, καὶ γλῶσσα αὐτῶν τῷ λάρυγγι αὐτῶν ἐκολλήθη·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ϫⲉ ⲟⲩⲙⲁϣϫ ⲁϥⲥⲱⲧⲉⲙ ⲟⲩⲟϩ
      ⲁϥϯⲱⲟⲩ ⲙ̀ⲃⲁⲗ ⲛⲏⲓ ⲟⲩⲃⲁⲗ ⲁϥⲛⲁⲩ ⲉ̀ⲣⲟⲓ ⲟⲩⲟϩ ⲁϥⲣⲓⲕⲓ ⲉ̀ⲃⲟⲗ ϩⲁⲣⲟⲓ</td>
      <td><span style="color:#b00e23">(ⲓ̅ⲁ̅)</span> ⲉⲣϣⲁⲛ ⲟⲩⲃⲁⲗ ⲇⲉ ⲛⲁⲩ ⲉⲣⲟⲓ
      ϣⲁϥⲣⲁⲕⲧϥ̅ ⲉⲃⲟⲗ.</td>
      <td><span style="color:#b00e23">(11)</span> For the ear heard, and
      blessed me; and the eye saw me, and turned aside.</td>
      <td><span style="color:#b00e23">(11)</span> ὅτι οὖς ἤκουσεν καὶ
      ἐµακάρισέν µε,ὀφθαλµὸς δὲ ἰδών µε ἐξέκλινεν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲁⲓⲛⲟϩⲉⲙ ⲅⲁⲣ ⲛ̀ⲟⲩϩⲏⲕⲓ ⲛ̀ⲧⲟⲧϥ
      ⲛ̀ⲟⲩϫⲱⲣⲓ ⲟⲩⲟϩ ⲟⲩⲟⲣⲫⲁⲛⲟⲥ ⲙ̀ⲙⲟⲛⲧⲉϥ ⲃⲟⲏⲑⲟⲥ ⲙ̀ⲙⲁⲩ ⲁⲓⲉⲣⲃⲟⲏⲑⲓⲛ ⲉ̀ⲣⲟϥ</td>
      <td><span style="color:#b00e23">(ⲓ̅ⲃ̅)</span> ⲁⲓⲧⲟⲩϫⲟ ⲅⲁⲣ ⲙ̅ⲡϩⲏⲕⲉ ⲉⲧϭⲓϫ
      ⲙ̅ⲡⲣⲉϥϫⲓϫⲛⲁϩ. ⲁⲩⲱ ⲁⲓⲃⲟⲏⲑⲉⲓ ⲉⲡⲟⲣⲫⲁⲛⲟⲥ ⲉⲧⲉ ⲙⲛ̅ⲧϥ̅ ⲃⲟⲏⲑⲟⲥ.</td>
      <td><span style="color:#b00e23">(12)</span> For I saved the poor out of
      the hand of the oppressor, and helped the fatherless who had no
      helper.</td>
      <td><span style="color:#b00e23">(12)</span> διέσωσα γὰρ πτωχὸν ἐκ χειρὸς
      δυνάστου καὶ ὀρφανῷ, ᾧ οὐκ ἦν βοηθός, ἐβοήθησα·</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲥⲙⲟⲩ ⲇⲉ ⲛ̀ⲧⲉ ⲟⲩⲁⲓ
      ⲉϥⲛⲁⲧⲁⲕⲟ ⲁϥⲓ̀ ⲉ̀ϩⲣⲏⲓ ⲉ̀ϫⲱⲓ ⲣⲱⲥ ⲇⲉ ⲛⲟⲩⲭⲏⲣⲁ ⲁⲥⲥⲙⲟⲩ ⲉ̀ⲣⲟⲓ</td>
      <td><span style="color:#b00e23">(ⲓ̅ⲅ̅)</span> ⲁ ⲧⲧⲁⲡⲣⲟ ⲛ̅ⲧⲉⲭⲏⲣⲁ ⲥⲙⲟⲩ
      ⲉⲣⲟⲓ.</td>
      <td><span style="color:#b00e23">(13)</span> Let the blessing of the
      perishing one come upon me; yea, the mouth of the widow has blessed
      me.</td>
      <td><span style="color:#b00e23">(13)</span> εὐλογία ἀπολλυµένου ἐπ’ ἐµὲ
      ἔλθοι,στόµα δὲ χήρας µε εὐλόγησεν.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ϯⲙⲉⲑⲙⲏⲓ ⲇⲉ ⲛⲁⲥⲧⲟⲓ ϩⲓⲱⲧ ⲡⲉ
      ⲁⲓϫⲟⲗⲧ ⲙ̀ⲡϩⲁⲡ ⲙ̀ⲫⲣⲏϯ ⲛ̀ⲟⲩⲇⲓⲡⲟⲗⲓⲥ</td>
      <td><span style="color:#b00e23">(ⲓ̅ⲇ̅)</span> ⲁⲓϯ ⲇⲉ ϩⲓⲱⲱⲧ ⲛ̅ⲧⲇⲓⲕⲁⲓⲱⲥⲩⲛⲏ.
      ⲁⲓϯ ⲡϩⲁⲡ ⲇⲉ ϩⲓⲱⲱⲧ ⲛ̅ⲑⲉ ⲛ̅ⲟⲩⲇⲓⲡⲗⲟⲉⲓⲥ.</td>
      <td><span style="color:#b00e23">(14)</span> Also I put on righteousness,
      and clothed myself with judgment like a mantle.</td>
      <td><span style="color:#b00e23">(14)</span> δικαιοσύνην δὲ ἐνεδεδύκειν,
      ἠµφιασάµην δὲ κρίµα ἴσα διπλοί̈δι.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲛⲁⲓⲟⲓ ⲙ̀ⲃⲁⲗ ⲛ̀ⲛⲓⲃⲉⲗⲗⲉⲩ ⲡⲉ
      ⲟⲩⲟϩ ⲛⲁⲓⲟⲓ ⲙ̀ⲫⲁⲧ ⲛ̀ⲛⲓϭⲁⲗⲉⲩ</td>
      <td><span style="color:#b00e23">(ⲓ̅ⲉ̅)</span> ⲛⲉⲓⲟ ⲛ̅ⲃⲁⲗ ⲛ̅ⲛ̅ⲃⲗ̅ⲗⲉ.
      ⲟⲩⲣⲏⲧⲉ ⲛ̅ⲛ̅ϭⲁⲗⲉ.</td>
      <td><span style="color:#b00e23">(15)</span> I was the eye of the blind,
      and the foot of the lame.</td>
      <td><span style="color:#b00e23">(15)</span> ὀφθαλµὸς ἤµην τυφλῶν, ποὺς δὲ
      χωλῶν.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲁ̀ⲛⲟⲕ ⲛⲁⲓⲟⲓ ⲛ̀ⲓⲱⲧ ⲛ̀ⲛⲓⲁⲧϫⲟⲙ
      ⲡⲓϩⲁⲡ ⲇⲉ ⲉⲧⲉ ⲛⲁⲓⲥⲱⲟⲩⲛ ⲙ̀ⲙⲟϥ ⲁⲛ ⲁⲓϧⲉⲧϧⲱⲧϥ</td>
      <td><span style="color:#b00e23">(ⲓ̅ⲋ̅)</span> ⲁⲛⲟⲕ ⲡⲉ ⲛ̅ⲓⲱⲧ ⲛ̅ⲛ̅ϭⲱⲃ.
      ⲁⲓϩⲟⲧϩⲉⲧ ⲛ̅ⲥⲁ ⲡϩⲁⲡ ⲉⲛⲓⲥⲟⲟⲩⲛ ⲙ̅ⲙⲟϥ ⲁⲛ.</td>
      <td><span style="color:#b00e23">(16)</span> I was the father of the
      helpless; and I searched out the cause which I knew not.</td>
      <td><span style="color:#b00e23">(16)</span> ἐγὼ ἤµην πατὴρ ἀδυνάτων,
      δίκην δέ, ἣν οὐκ ᾔδειν, ἐξιχνίασα·</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲁⲓϧⲟⲙϧⲉⲙ ⲇⲉ ⲛ̀ⲛⲓⲛⲁϫϩⲓ ⲛ̀ⲧⲉ
      ⲛⲓⲣⲉϥϭⲓⲛ̀ϫⲟⲛⲥ ⲟⲩⲟϩ ⲁⲓⲓⲛⲓ ⲉ̀ⲃⲟⲗ ⲟⲩⲧⲉ ⲛⲓⲛⲁϫϩⲓ ⲛ̀ⲛⲏ ⲉⲧⲁⲩϩⲟⲗⲙⲟⲩ</td>
      <td><span style="color:#b00e23">(ⲓ̅ⲍ̅)</span> ⲁⲓⲟⲩⲱϣⲃ̅ ⲇⲉ ⲛ̅ⲛ̅ⲛⲁϫϩⲉ
      ⲛ̅ⲛ̅ⲣⲉϥϫⲓⲛ̅ϭⲟⲛⲥ̅. ⲁⲓⲧⲱⲣⲡ̅ ⲇⲉ ⲙ̅ⲡⲧⲱⲣⲡ̅ ⲉⲃⲟⲗ ϩⲛ̅ ⲛⲉⲩⲛⲁϫϩⲉ.</td>
      <td><span style="color:#b00e23">(17)</span> And I broke the jaw-teeth of
      the unrighteous; I plucked the spoil out of the midst of their
      teeth.</td>
      <td><span style="color:#b00e23">(17)</span> συνέτριψα δὲ µύλας ἀδίκων, ἐκ
      δὲ µέσου τῶν ὀδόντων αὐτῶν ἅρπαγµα ἐξέσπασα.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲁⲓϫⲟⲥ ⲇⲉ ϫⲉ ϯⲛⲁⲉⲣϧⲉⲗⲗⲟ ϧⲉⲛ
      ⲧⲁⲙⲁⲓⲏ ⲙ̀ⲫⲣⲏϯ ⲙ̀ⲡⲭⲁϥ ⲛ̀ⲟⲩⲃⲉⲛⲓ ϯⲛⲁⲱⲛϧ ⲇⲉ ⲛ̀ⲟⲩⲛⲓϣϯ ⲛ̀ⲭⲣⲟⲛⲟⲥ</td>
      <td><span style="color:#b00e23">(ⲓ̅ⲏ̅)</span> ⲁⲓϫⲟⲟⲥ ⲇⲉ ϫⲉ ⲧⲁϭⲟⲧ
      ⲛⲁⲣ̅ϩⲉⲗⲗⲟ. ϯⲛⲁⲣ̅ ⲟⲩⲛⲟϭ ⲇⲉ ⲛ̅ⲟⲩⲟⲉⲓϣ ⲛ̅ⲑⲉ ⲛ̅ⲟⲩϣⲗ̅ϩ ⲛ̅ⲃⲛ̅ⲛⲉ.</td>
      <td><span style="color:#b00e23">(18)</span> And I said, My age shall
      continue as the stem of a palm-tree; I shall live a long while.</td>
      <td><span style="color:#b00e23">(18)</span> εἶπα δέ Ἡ ἡλικία µου γηράσει,
      ὥσπερ στέλεχος φοίνικος πολὺν χρόνον βιώσω·</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲧⲁⲛⲟⲩⲛⲓ ⲁⲥⲟⲩⲱⲛϩ ϩⲓϫⲉⲛ
      ⲟⲩⲙⲱⲟⲩ ⲟⲩⲟϩ ⲟⲩⲓⲱϯ ⲉⲥⲉ̀ϣⲱⲡⲓ ϧⲉⲛ ⲡⲁⲱⲥϧ</td>
      <td><span style="color:#b00e23">(ⲓ̅ⲑ̅)</span>
      </td>
      <td><span style="color:#b00e23">(19)</span> My root was spread out by the
      water, and the dew would lodge on my crop.</td>
      <td><span style="color:#b00e23">(19)</span> ἡ ῥίζα µου διήνοικται ἐπὶ
      ὕδατος, καὶ δρόσος αὐλισθήσεται ἐν τῷ θερισµῷ µου·</td>
    </tr>

    <tr>
      <td><span style="color:#b00e23">(ⲕ̅)</span> ⲡⲁⲱⲟⲩ ϥϣⲟⲩⲓⲧ ⲛⲉⲙⲏⲓ ⲟⲩⲟϩ ⲧⲁⲫⲓϯ
      ⲉⲥⲉ̀ϣⲉ ⲛⲁⲥ ϧⲉⲛ ⲧⲁϫⲓϫ</td>
      <td><span style="color:#b00e23">(ⲕ̅)</span>
      </td>
      <td><span style="color:#b00e23">(20)</span> My glory was fresh in me, and
      by bow prospered in his hand.</td>
      <td><span style="color:#b00e23">(20)</span> ἡ δόξα µου καινὴ µετ’ ἐµοῦ,
      καὶ τὸ τόξον µου ἐν χειρὶ αὐτοῦ πορεύσεται.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲉⲧⲁⲩⲥⲱⲧⲉⲙ ⲉ̀ⲣⲟⲓ ⲁⲩϯϩⲑⲏⲟⲩ
      ⲁⲩⲭⲁⲣⲱⲟⲩ ⲇⲉ ⲉ̀ϩⲣⲏⲓ ⲉ̀ϫⲉⲛ ⲡⲁⲥⲟϭⲛⲓ</td>
      <td><span style="color:#b00e23">(ⲕ̅ⲁ̅)</span> ⲁⲩⲥⲱⲧⲙ̅ ⲉⲣⲟⲓ ⲁⲩϯϩⲧⲏⲩ.
      ⲁⲩⲕⲁⲣⲱⲟⲩ ⲇⲉ ⲉϫⲙ̅ ⲡⲁϣⲟϫⲛⲉ.</td>
      <td><span style="color:#b00e23">(21)</span> Men heard me, and gave heed,
      and they were silent at my counsel.</td>
      <td><span style="color:#b00e23">(21)</span> ἐµοῦ ἀκούσαντες προσέσχον,
      ἐσιώπησαν δὲ ἐπὶ τῇ ἐµῇ βουλῇ·</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲇⲉ ⲙ̀ⲡⲁⲩⲧⲟⲩϩⲟ ⲉ̀ϫⲉⲛ
      ⲡⲁⲥⲁϫⲓ ϣⲁⲩⲣⲁϣⲓ ⲇⲉ ⲉ̀ϣⲱⲡ ⲁⲩϣⲁⲛⲥⲁϫⲓ ⲛⲉⲙⲱⲟⲩ</td>
      <td><span style="color:#b00e23">(ⲕ̅ⲃ̅)</span> ⲁⲩⲱ ⲙ̅ⲡⲟⲩⲟϩⲙⲟⲩ ⲉϫⲙ̅ ⲡⲁϣⲁϫⲉ.
      ϣⲁⲩⲣⲁϣⲉ ⲇⲉ ⲉⲓϣⲁⲛϣⲁϫⲉ ⲛⲙ̅ⲙⲁⲩ.</td>
      <td><span style="color:#b00e23">(22)</span> At my word they spoke not
      again, and they were very gland whenever I spoke to them.</td>
      <td><span style="color:#b00e23">(22)</span> ἐπὶ δὲ τῷ ἐµῷ ῥήµατι οὐ
      προσέθεντο, περιχαρεῖς δὲ ἐγίνοντο, ὁπόταν αὐτοῖς ἐλάλουν·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲙ̀ⲫⲣⲏϯ ⲛ̀ⲟⲩⲕⲁϩⲓ ⲉϥⲟⲃⲓ
      ⲉϥϫⲟⲩϣⲧ ⲉ̀ⲃⲟⲗ ϧⲁϫⲱϥ ⲛ̀ⲟⲩⲙⲟⲩⲛϩⲱⲟⲩ ⲡⲁⲓⲣⲏϯ ϩⲱⲟⲩ ⲛⲁⲩϫⲟⲩϣⲧ ⲉ̀ⲃⲟⲗ ϧⲁϫⲱϥ
      ⲙ̀ⲡⲁⲥⲁϫⲓ</td>
      <td><span style="color:#b00e23">(ⲕ̅ⲅ̅)</span> ⲛ̅ⲑⲉ ⲛ̅ⲟⲩⲕⲁϩ ⲉϥⲟⲃⲉ ⲉϥϭⲱϣⲧ̅
      ⲉⲃⲟⲗ ϩⲏⲧϥ̅ ⲙ̅ⲡϩⲱⲟⲩ. ⲧⲁⲓ ⲧⲉ ⲑⲉ ⲛ̅ⲛⲁⲓ ϩⲏⲧϥ̅ ⲙ̅ⲡⲁϣⲁϫⲉ.</td>
      <td><span style="color:#b00e23">(23)</span> As the thirsty earth
      expecting the rain, so they waited for my speech.</td>
      <td><span style="color:#b00e23">(23)</span> ὥσπερ γῆ διψῶσα προσδεχοµένη
      τὸν ὑετόν, οὕτως οὗτοι τὴν ἐµὴν λαλιάν.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲁⲓϣⲁⲛⲥⲱⲃⲓ ⲛⲉⲙⲱⲟⲩ
      ⲙ̀ⲡⲁⲩⲧⲉⲛϩⲟⲩⲧⲥ ⲟⲩⲟϩ ⲙ̀ⲡⲁⲣⲉ ⲫⲟⲩⲱⲓⲛⲓ ϩⲉⲓ ⲉ̀ⲃⲟⲗ ϧⲉⲛ ⲡⲁϩⲟ</td>
      <td><span style="color:#b00e23">(ⲕ̅ⲇ̅)</span> ⲉⲓϣⲁⲛⲥⲱⲃⲉ ⲛⲙ̅ⲙⲁⲩ
      ⲛ̅ⲛⲉⲩⲛ̅ϩⲟⲩⲧⲥ̅. ⲁⲩⲱ ⲛ̅ⲛⲉϥϩⲉ ⲉⲃⲟⲗ ⲛ̅ϭⲓ ⲡⲟⲩⲟⲉⲓⲛ ⲙ̅ⲡⲁϩⲟ.</td>
      <td><span style="color:#b00e23">(24)</span> Were I to laugh on them, they
      would not believe it; and the light of my face has not failed.</td>
      <td><span style="color:#b00e23">(24)</span> ἐὰν γελάσω πρὸς αὐτούς, οὐ µὴ
      πιστεύσωσιν, καὶ φῶς τοῦ προσώπου µου οὐκ ἀπέπιπτεν·</td>
    </tr>

    <tr>
      <td>(ⲕ̅ⲉ̅) ⲁⲓⲥⲱⲧⲡ ⲙ̀ⲡⲟⲩⲙⲱⲓⲧ ⲟⲩⲟϩ ⲁⲓϩⲉⲙⲥⲓ ⲉⲓⲟⲓ ⲛ̀ⲁⲣⲭⲱⲛ ⲟⲩⲟϩ ⲛⲁⲓⲟⲩⲉϩ ⲙ̀ⲫⲣⲏϯ
      ⲛ̀ⲟⲩⲟⲩⲣⲟ ϧⲉⲛ ϩⲁⲛⲙⲟⲛⲟⲍⲱⲛⲟⲥ ⲙ̀ⲫⲣⲏϯ ⲛ̀ϩⲁⲛⲟⲩⲟⲛ ⲉⲩⲉⲣϩⲏⲃⲓ ⲉⲓϯⲛⲟⲙϯ ⲛⲱⲟⲩ</td>
      <td>(ⲕ̅ⲉ̅) ⲁⲓⲥⲱⲧⲡ̅ ⲉⲧⲉⲩϩⲓⲏ. ⲁⲩⲱ ⲁⲓϩⲙⲟⲟⲥ ⲉⲓⲟ ⲛ̅ⲁⲣⲭⲱⲛ. ⲁⲩⲱ ⲉⲓⲟ ⲛ̅ⲑⲉ
      ⲛ̅ⲟⲩⲣ̅ⲣⲟ ϩⲛ̅ ϩⲉⲛⲙⲟⲩⲉ ⲛⲁⲍⲱⲙⲉⲛⲟⲥ. ⲛ̅ⲑⲉ ⲛ̅ϩⲟⲓⲛⲉ ⲉⲩⲣ̅ϩⲏⲃⲉ. ⲉⲓⲉ ϯⲛⲟⲙⲧⲉ
      ⲛⲁⲩ</td>
      <td>(25) I chose out their way, and sat chief, and dwelt as a king in the
      midst of warriors, as one comforting mourners.</td>
      <td>(25) ἐξελεξάµην ὁδὸν αὐτῶν καὶ ἐκάθισα ἄρχων καὶ κατεσκήνουν ὡσεὶ
      βασιλεὺς ἐν µονοζώνοις ὃν τρόπον παθεινοὺς παρακαλῶν.</td>
    </tr>
  </table>
</body>
</html>
