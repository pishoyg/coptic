<!DOCTYPE html>
<html>
<head>
  <meta charset="utf-8">
  <title>Job</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="job14">Job 14</h3>

  <table>
    <tr>
      <td><span style="color:#b00e23">(ⲁ̅)</span> ⲫⲣⲱⲙⲓ ⲅⲁⲣ ⲙ̀ⲙⲓⲥⲓ ⲉ̀ⲃⲟⲗ ϧⲉⲛ
      ⲟⲩⲥϩⲓⲙⲓ ⲟⲩⲕⲟⲩϫⲓ ⲛ̀ⲁϩⲓ ⲡⲉ ⲟⲩⲟϩ ϥⲙⲉϩ ⲛ̀ϫⲱⲛⲧ</td>
      <td><span style="color:#b00e23">(ⲁ̅)</span> ⲡⲣⲱⲙⲉ ⲅⲁⲣ ⲛ̅ϫⲡⲟ ⲛ̅ⲥϩⲓⲙⲉ
      ⲟⲩϣⲁⲣⲁϩⲉ ⲡⲉ ⲉϥⲙⲏϩ ⲛ̅ⲟⲣⲅⲏ.</td>
      <td><span style="color:#b00e23">(1)</span> For a mortal born of a woman
      is short lived, and full of wrath.</td>
      <td><span style="color:#b00e23">(1)</span> βροτὸς γὰρ γεννητὸς γυναικὸς
      ὀλιγόβιος καὶ πλήρης ὀργῆς</td>
    </tr>

    <tr>
      <td><span style="color:#b00e23">(ⲃ̅)</span> ⲓⲉ ⲙ̀ⲫⲣⲏϯ ⲛ̀ⲟⲩϩⲣⲏⲣⲓ ⲉ̀ⲁⲥⲫⲓⲣⲓ
      ⲉ̀ⲃⲟⲗ ⲉ̀ⲁⲥϥⲟⲣϥⲉⲣ ϣⲁⲥⲫⲱⲧ ⲇⲉ ⲙ̀ⲫⲣⲏϯ ⲛ̀ⲟⲩϧⲏⲓⲃⲓ ⲟⲩⲟϩ ⲛ̀ⲛⲉϥⲟϩⲓ ⲉ̀ⲣⲁⲧϥ</td>
      <td><span style="color:#b00e23">(ⲃ̅)</span> ⲏ ⲛ̅ⲑⲉ ⲙ̅ⲡⲉⲛⲧⲁϥⲣ̅ϩⲣⲉⲣⲉ
      ⲁϥⲥⲣⲟϥⲣⲉϥ. ⲁϥⲡⲱⲧ ⲇⲉ ⲛ̅ⲑⲉ ⲛ̅ⲟⲩϩⲁⲓⲃⲉⲥ. ⲁⲩⲱ ⲛ̅ⲛⲉϥⲁϩⲉⲣⲁⲧϥ̅.</td>
      <td><span style="color:#b00e23">(2)</span> Or he falls like a flower that
      has bloomed; and he departs like a shadow, and cannot continue.</td>
      <td><span style="color:#b00e23">(2)</span> ἢ ὥσπερ ἄνθος ἀνθῆσαν
      ἐξέπεσεν, ἀπέδρα δὲ ὥσπερ σκιὰ καὶ οὐ µὴ στῇ.</td>
    </tr>

    <tr>
      <td><span style="color:#b00e23">(ⲅ̅)</span> ⲙⲏ ⲡⲁⲓⲭⲉⲧ ⲙ̀ⲡⲉⲕϥⲓⲱⲡ ⲛⲉⲙⲁϥ
      ⲟⲩⲟϩ ⲁⲕⲑⲣⲉ ⲫⲁⲓ ⲓ̀ ⲉ̀ϧⲟⲩⲛ ⲙ̀ⲡⲉⲕⲙ̀ⲑⲟ ϧⲉⲛ ⲟⲩϩⲁⲡ</td>
      <td><span style="color:#b00e23">(ⲅ̅)</span> ⲙⲏ ⲙ̅ⲡⲉⲕϥⲓ ⲡⲣⲟⲟⲩϣ ⲙ̅ⲡⲉⲓⲕⲉⲧ.
      ⲁⲩⲱ ⲁⲕⲕⲁ ⲡⲁⲓ ⲉⲉⲓ ⲉϩⲟⲩⲛ ⲉϫⲓ ϩⲁⲡ ⲙ̅ⲡⲉⲕⲙ̅ⲧⲟ ⲉⲃⲟⲗ.</td>
      <td><span style="color:#b00e23">(3)</span> Hast thou not taken account
      even of him, and caused him to enter into judgment before thee?</td>
      <td><span style="color:#b00e23">(3)</span> οὐχὶ καὶ τούτου λόγον ἐποιήσω
      καὶ τοῦτον ἐποίησας εἰσελθεῖν ἐν κρίµατι ἐνώπιόν σου;</td>
    </tr>

    <tr>
      <td><span style="color:#b00e23">(ⲇ̅)</span> ⲛⲓⲙ ⲅⲁⲣ ⲉⲑⲛⲁϣⲱⲡⲓ ⲉϥⲟⲩⲁⲃ
      ⲉ̀ⲁϭⲛⲓ ⲁⲗⲗⲁ ⲙ̀ⲙⲟⲛ ϩⲗⲓ</td>
      <td><span style="color:#b00e23">(ⲇ̅)</span> ⲛⲓⲙ ⲅⲁⲣ ⲡⲉⲧⲛⲁⲣ̅ⲃⲟⲗ ⲉⲧⲱⲗⲙ̅
      ⲉⲙⲛ̅ ⲗⲁⲁⲩ.</td>
      <td><span style="color:#b00e23">(4)</span> For who shall be pure from
      uncleanness? not even one;</td>
      <td><span style="color:#b00e23">(4)</span> τίς γὰρ καθαρὸς ἔσται ἀπὸ
      ῥύπου; ἀλλ’ οὐθείς.</td>
    </tr>

    <tr>
      <td><span style="color:#b00e23">(ⲉ̅)</span> ⲕⲁⲛ ⲟⲩⲉϩⲟⲟⲩ ⲛ̀ⲟⲩⲱⲧ ⲡⲉ ⲡⲉϥⲱⲛϧ
      ϩⲓϫⲉⲛ ⲡⲕⲁϩⲓ ⲟⲩⲟϩ ⲉϥⲏⲡ ⲛ̀ⲧⲟⲧϥ ⲛ̀ϫⲉ ⲛⲉϥⲉⲃⲏⲧ ⲁⲕⲭⲁϥ ⲉ̀ⲟⲩⲭⲣⲟⲛⲟⲥ ⲟⲩⲟϩ
      ⲛ̀ⲛⲉϥⲥⲉⲛϥ</td>
      <td><span style="color:#b00e23">(ⲉ̅)</span> ⲕⲁⲛ ⲉϣⲱⲡⲉ ⲟⲩϩⲟⲟⲩ ⲛ̅ⲟⲩⲱⲧ ⲡⲉ
      ⲡⲉϥⲁϩⲉ ϩⲓϫⲙ̅ ⲡⲕⲁϩ. ⲛⲉϥⲃⲁⲧⲉ ⲇⲉ ⲏⲡ ⲛ̅ⲧⲟⲟⲧϥ̅. ⲁⲕⲧⲟϣϥ̅ ⲉⲩⲟⲉⲓϣ ⲁⲩⲱ
      ⲛ̅ⲛⲉϥⲉϣⲥⲁⲁⲧϥ̅.</td>
      <td><span style="color:#b00e23">(5)</span> if even his life should be but
      one day upon the earth: and his months are numbered by him: thou hast
      appointed him for a time, and he shall by no means exceed it.</td>
      <td><span style="color:#b00e23">(5)</span> ἐὰν καὶ µία ἡµέρα ὁ βίος αὐτοῦ
      ἐπὶ τῆς γῆς, ἀριθµητοὶ δὲ µῆνες αὐτοῦ παρὰ σοί, εἰς χρόνον ἔθου, καὶ οὐ
      µὴ ὑπερβῇ.</td>
    </tr>

    <tr>
      <td><span style="color:#b00e23">(ⲋ̅)</span> ϩⲉⲛⲕ ⲥⲁⲃⲟⲗ ⲙ̀ⲙⲟϥ ϩⲓⲛⲁ
      ⲛ̀ⲧⲉϥϩⲉⲣⲓ ⲙ̀ⲙⲟϥ ⲟⲩⲟϩ ⲛ̀ⲧⲉϥϯⲙⲁϯ ϧⲉⲛ ⲡⲉϥⲱⲛϧ ⲙ̀ⲫⲣⲏϯ ⲛ̀ⲟⲩⲣⲉⲙⲃⲉⲭⲉ</td>
      <td><span style="color:#b00e23">(ⲋ̅)</span> ⲥⲁϩⲱⲕ ⲉⲃⲟⲗ ⲙ̅ⲙⲟϥ ϫⲉ ⲉϥⲉϭⲱ.
      ⲁⲩⲱ ⲛϥ̅ⲟⲩⲉϣ ⲡⲉϥⲁϩⲉ ⲛ̅ⲑⲉ ⲙ̅ⲡϫⲁⲓⲃⲉⲕⲏ.</td>
      <td><span style="color:#b00e23">(6)</span> Depart from him, that he may
      be quiet, and take pleasure in his life, though as a hireling.</td>
      <td><span style="color:#b00e23">(6)</span> ἀπόστα ἀπ’ αὐτοῦ, ἵνα ἡσυχάσῃ
      καὶ εὐδοκήσῃ τὸν βίον ὥσπερ ὁ µισθωτός.</td>
    </tr>

    <tr>
      <td><span style="color:#b00e23">(ⲍ̅)</span> ⲡⲓϣϣⲏⲛ ⲅⲁⲣ ⲟⲩⲟⲛⲧⲉϥ ϩⲉⲗⲡⲓⲥ
      ⲙ̀ⲙⲁⲩ ⲉ̀ϣⲱⲡ ⲅⲁⲣ ⲁⲕϣⲁⲛⲕⲟⲣϫϥ ϣⲁϥⲫⲓⲣⲓ ⲉ̀ⲃⲟⲗ ⲟⲛ ⲧⲉϥϩⲣⲏⲣⲓ ⲇⲉ ⲙ̀ⲡⲁⲥⲙⲟⲩⲛⲕ</td>
      <td><span style="color:#b00e23">(ⲍ̅)</span> ⲟⲩⲛ ϩⲉⲗⲡⲓⲥ ⲅⲁⲣ ϣⲟⲟⲡ ⲛ̅ⲟⲩϣⲏⲛ.
      ⲉⲩϣⲁⲛϣⲁⲁⲧϥ̅ ⲅⲁⲣ ϥⲛⲁϯⲟⲩⲱ ⲛ̅ⲕⲉⲥⲟⲡ. ⲁⲩⲱ ⲛ̅ⲛⲉ ⲡⲉϥϯⲟⲩⲱ ⲱϫⲛ̅.</td>
      <td><span style="color:#b00e23">(7)</span> For there is hope for a tree,
      even if it should be cut down, that it shall blossom again, and its
      branch shall not fail.</td>
      <td><span style="color:#b00e23">(7)</span> ἔστιν γὰρ δένδρῳ ἐλπίς· ἐὰν
      γὰρ ἐκκοπῇ, ἔτι ἐπανθήσει, καὶ ὁ ῥάδαµνος αὐτοῦ οὐ µὴ ἐκλίπῃ·</td>
    </tr>

    <tr>
      <td><span style="color:#b00e23">(ⲏ̅)</span> ⲁⲥϣⲁⲛⲁⲓⲁⲓ ⲅⲁⲣ ϧⲉⲛ ⲡⲕⲁϩⲓ ⲛ̀ϫⲉ
      ⲧⲉϥⲛⲟⲩⲛⲓ ⲟⲩⲟϩ ⲛ̀ⲧⲉϥⲙⲟⲩ ϧⲉⲙ ⲟⲩⲡⲉⲧⲣⲁ ⲛ̀ϫⲉ ⲡⲉϥϯⲟⲩⲱ</td>
      <td><span style="color:#b00e23">(ⲏ̅)</span> ⲉⲣϣⲁⲛ ⲧⲉϥⲛⲟⲩⲛⲉ ⲅⲁⲣ ⲣ̅ϩⲗ̅ⲗⲟ
      ϩⲙ̅ ⲡⲕⲁϩ ⲛ̅ⲥⲙⲟⲩ ⲇⲉ ϩⲓ ⲟⲩⲡⲉⲧⲣⲁ.</td>
      <td><span style="color:#b00e23">(8)</span> For though its root should
      grow old in the earth, and its stem die in the rock;</td>
      <td><span style="color:#b00e23">(8)</span> ἐὰν γὰρ γηράσῃ ἐν γῇ ἡ ῥίζα
      αὐτοῦ, ἐν δὲ πέτρᾳ τελευτήσῃ τὸ στέλεχος αὐτοῦ,</td>
    </tr>

    <tr>
      <td><span style="color:#b00e23">(ⲑ̅)</span> ⲉϥⲉ̀ⲫⲓⲣⲓ ⲉ̀ⲃⲟⲗ ⲛ̀ⲧⲉⲛ ⲡⲥⲑⲟⲓ
      ⲛ̀ⲟⲩⲙⲱⲟⲩ ⲉϥⲉ̀ⲉⲣⲟⲩⲧⲁϩ ⲇⲉ ⲙ̀ⲫⲣⲏϯ ⲛ̀ⲟⲩϭⲟ ⲙ̀ⲃⲉⲣⲓ</td>
      <td><span style="color:#b00e23">(ⲑ̅)</span> ϣⲁⲣⲉ ⲡⲉϥⲕⲁϥ ϯⲟⲩⲱ ⲉⲃⲟⲗ ϩⲛ̅
      ⲟⲩⲁϭⲃⲉⲥ. ⲁⲩⲱ ⲥⲉⲛⲁϣⲁⲁⲧϥ ⲛ̅ⲑⲉ ⲛ̅ⲟⲩϭⲱⲃⲉ ⲛ̅ⲃⲣ̅ⲣⲉ.</td>
      <td><span style="color:#b00e23">(9)</span> it will blossom from the scent
      of water, and will produce a crop, as one newly planted.</td>
      <td><span style="color:#b00e23">(9)</span> ἀπὸ ὀσµῆς ὕδατος ἀνθήσει,
      ποιήσει δὲ θερισµὸν ὥσπερ νεόφυτον.</td>
    </tr>

    <tr>
      <td><span style="color:#b00e23">(ⲓ̅)</span> ⲫⲣⲱⲙⲓ ⲁϥϣⲁⲛⲙⲟⲩ ⲁϥϣⲉ ⲛⲁϥ
      ⲁϥϣⲁⲛϩⲉⲓ ⲛ̀ϫⲉ ⲟⲩⲣⲱⲙⲓ ϥϣⲟⲡ ⲁⲛ ϫⲉ</td>
      <td><span style="color:#b00e23">(ⲓ̅)</span> ⲉⲣϣⲁⲛ ⲡⲣⲱⲙⲉ ⲇⲉ ⲙⲟⲩ ⲁϥⲃⲱⲕ.
      ⲉⲣϣⲁⲛ ⲡϩⲉⲣϣⲓⲣⲉ ⲇⲉ ϩⲉ ⲙⲉϥⲧⲥ̅ⲧⲟϥ.</td>
      <td><span style="color:#b00e23">(10)</span> But a man that has died is
      utterly gone; and when a mortal has fallen, he is no more.</td>
      <td><span style="color:#b00e23">(10)</span> ἀνὴρ δὲ τελευτήσας ᾤχετο,
      πεσὼν δὲ βροτὸς οὐκέτι ἔστιν.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ϧⲉⲛ ⲟⲩⲥⲏⲟⲩ ⲅⲁⲣ ϣⲁϥⲙⲟⲩⲛⲕ
      ⲛ̀ϫⲉ ⲫⲓⲟⲙ ⲫⲓⲁⲣⲟ ⲇⲉ ⲁϥϣⲁⲛϣⲱϥ ϣⲁϥϣⲱⲟⲩⲓ</td>
      <td><span style="color:#b00e23">(ⲓ̅ⲁ̅)</span> ⲉϣⲱⲡⲉ ⲑⲁⲗⲗⲁⲥⲥⲁ ⲇⲉ ⲛⲁⲱϫⲛ̅
      ⲛ̅ⲟⲩⲟⲉⲓϣ ⲛ̅ⲧⲉ ⲡⲙⲟⲟⲩ ⲣ̅ϫⲁⲓⲉ ⲛϥ̅ϣⲟⲟⲩⲉ.</td>
      <td><span style="color:#b00e23">(11)</span> For the sea wastes in length
      of time, and a river fails and is dried up.</td>
      <td><span style="color:#b00e23">(11)</span> χρόνῳ γὰρ σπανίζεται θάλασσα,
      ποταµὸς δὲ ἐρηµωθεὶς ἐξηράνθη·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲣⲱⲙⲓ ⲇⲉ ⲁϥϣⲁⲛⲉⲛⲕⲟⲧ
      ⲙ̀ⲡⲁϥⲧⲱⲛϥ ϩⲟⲥⲱⲛ ⲥϣⲟⲡ ⲛ̀ϫⲉ ⲧⲫⲉ ⲛ̀ⲛⲉϥⲧⲱⲙⲓ ⲟⲩⲟϩ ⲛ̀ⲛⲟⲩⲛⲉϩⲥⲓ ⲉ̀ⲃⲟⲗ ϧⲉⲛ
      ⲡⲟⲩⲉⲛⲕⲟⲧ</td>
      <td><span style="color:#b00e23">(ⲓ̅ⲃ̅)</span> ⲉⲣϣⲁⲛ ⲡⲣⲱⲙⲉ ⲇⲉ ⲛ̅ⲕⲟⲧⲕ̅
      ⲛ̅ⲛⲉϥⲧⲱⲟⲩⲛ. ⲁⲩⲱ ⲛ̅ⲛⲉⲩⲉⲓ ⲉⲧⲟⲩⲛ̅ ⲛⲉⲩⲏⲣⲏⲩ ⲉⲣⲉ ⲧⲡⲉ ϣⲟⲟⲡ.</td>
      <td><span style="color:#b00e23">(12)</span> And man that has lain down in
      death shall certainly not rise again till the heaven be dissolved, and
      they shall not awake from their sleep.</td>
      <td><span style="color:#b00e23">(12)</span> ἄνθρωπος δὲ κοιµηθεὶς οὐ µὴ
      ἀναστῇ, ἕως ἂν ὁ οὐρανὸς οὐ µὴ συρραφῇ· καὶ οὐκ ἐξυπνισθήσονται ἐξ ὕπνου
      αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲁⲙⲟⲓ ⲅⲁⲣ ⲡⲉ ⲛⲉ ⲁⲕⲁⲣⲉϩ ⲉ̀ⲣⲟⲓ
      ϧⲉⲛ ⲁⲙⲉⲛϯ ⲛ̀ⲧⲉⲕⲭⲟⲡⲧ ⲇⲉ ϣⲁⲧⲉϥⲥⲓⲛⲓ ⲛ̀ϫⲉ ⲡⲉⲕϫⲱⲛⲧ ⲟⲩⲟϩ ⲛ̀ⲧⲉⲕϯⲛⲉⲓ ⲛⲏⲓ ⲉ̀ⲟⲩⲥⲏⲟⲩ
      ⲉⲕⲛⲁϫⲉⲙⲡⲁϣⲓⲛⲓ ⲛ̀ϧⲏⲧϥ</td>
      <td><span style="color:#b00e23">(ⲓ̅ⲅ̅)</span> ⲛⲁⲛⲟⲩⲥ ⲅⲁⲣ ⲉⲛⲉ ⲛ̅ⲧⲁⲕϩⲁⲣⲉϩ
      ⲉⲣⲟⲓ ϩⲛ̅ ⲁⲙⲛ̅ⲧⲉ. ⲛⲅ̅ϩⲟⲡⲧ̅ ⲇⲉ ϣⲁⲛⲧⲉ ⲧⲉⲕⲟⲣⲅⲏ ⲗⲟ. ⲛⲅ̅ⲥⲙⲛ̅ ⲟⲩⲟⲉⲓϣ ⲛⲁⲓ ⲉⲕⲛⲁⲣ̅
      ⲡⲁⲙⲉⲉⲩⲉ ⲛ̅ϩⲏⲧϥ̅.</td>
      <td><span style="color:#b00e23">(13)</span> For oh that thou hadst kept
      me in the grave, and hadst hidden me until thy wrath should cease, and
      thou shouldest set me a time in which thou wouldest remember me!</td>
      <td><span style="color:#b00e23">(13)</span> εἰ γὰρ ὄφελον ἐν ᾅδῃ µε
      ἐφύλαξας, ἔκρυψας δέ µε, ἕως ἂν παύσηταί σου ἡ ὀργὴ καὶ τάξῃ µοι χρόνον,
      ἐν ᾧ µνείαν µου ποιήσῃ.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲁϥϣⲁⲛⲙⲟⲩ ⲅⲁⲣ ⲛ̀ϫⲉ ⲫⲣⲱⲙⲓ
      ϥⲛⲁⲱⲛϧ ⲉ̀ⲁϥϭⲉ ⲛⲓⲉϩⲟⲟⲩ ⲉ̀ⲃⲟⲗ ⲛ̀ⲧⲉ ⲡⲉϥⲱⲛϧ ϯⲛⲁⲁⲙⲟⲛⲓ ⲛ̀ⲧⲟⲧ ϣⲁⲧⲉϥⲑⲁⲙⲓⲟⲓ
      ⲛ̀ⲕⲉⲥⲟⲡ</td>
      <td><span style="color:#b00e23">(ⲓ̅ⲇ̅)</span> ⲉⲣϣⲁⲛ ⲡⲣⲱⲙⲉ ⲅⲁⲣ ⲙⲟⲩ
      ϥⲛⲁⲱⲛϩ̅. ⲉⲁϥϫⲉⲕ ⲛⲉϩⲟⲟⲩ ⲉⲃⲟⲗ ⲙ̅ⲡⲉϥⲁϩⲉ. ϯⲛⲁϭⲱ ϣⲁⲛϯϣⲱⲡⲉ ⲟⲛ.</td>
      <td><span style="color:#b00e23">(14)</span> For if a man should die,
      shall he live again, having accomplished the days of his life? I will
      wait till I exist again?</td>
      <td><span style="color:#b00e23">(14)</span> ἐὰν γὰρ ἀποθάνῃ ἄνθρωπος,
      ζήσεται συντελέσας ἡµέρας τοῦ βίου αὐτοῦ· ὑποµενῶ, ἕως ἂν πάλιν
      γένωµαι.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲓⲧⲁ ⲉⲕⲉ̀ⲙⲟⲩϯ ⲁ̀ⲛⲟⲕ ⲇⲉ
      ⲉⲓⲉ̀ⲉⲣⲟⲩⲱ ⲛⲁⲕ ⲛⲓϩⲃⲏⲟⲩⲓ ⲇⲉ ⲛ̀ⲧⲉ ⲛⲉⲕϫⲓϫ ⲙ̀ⲡⲉⲣⲭⲁⲩ ⲛ̀ⲥⲱⲕ</td>
      <td><span style="color:#b00e23">(ⲓ̅ⲉ̅)</span> ⲁⲩⲱ ⲛⲅ̅ⲙⲟⲩⲧⲉ ⲁⲛⲟⲕ
      ϯⲛⲁⲟⲩⲱϣⲃⲉⲕ. ⲙ̅ⲡⲣ̅ⲕⲱ ⲇⲉ ⲛ̅ⲥⲱⲕ ⲛ̅ⲛⲉϩⲃⲏⲩⲉ ⲛ̅ⲛⲉⲕϭⲓϫ.</td>
      <td><span style="color:#b00e23">(15)</span> Then shalt thou call, and I
      will hearken to thee: but do not thou reject the work of thine
      hands.</td>
      <td><span style="color:#b00e23">(15)</span> εἶτα καλέσεις, ἐγὼ δέ σοι
      ὑπακούσοµαι, τὰ δὲ ἔργα τῶν χειρῶν σου µὴ ἀποποιοῦ.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲁⲕϭⲓⲏⲡⲓ ⲇⲉ ⲛ̀ⲛⲁϩⲃⲏⲟⲩⲓ ⲧⲏⲣⲟⲩ
      ⲟⲩⲟϩ ⲛ̀ⲛⲉ ϩⲗⲓ ⲛ̀ⲧⲉ ⲛⲁⲛⲟⲃⲓ ⲥⲉⲛⲕ</td>
      <td><span style="color:#b00e23">(ⲓ̅ⲋ̅)</span> ⲁⲕⲉⲡ ⲛⲁⲛⲟⲃⲉ ⲇⲉ ⲧⲏⲣⲟⲩ ⲁⲩⲱ
      ⲛ̅ⲛⲉ ⲗⲁⲁⲩ ⲛ̅ⲁⲛⲟⲙⲓⲁ ⲥⲁⲁⲧⲕ̅.</td>
      <td><span style="color:#b00e23">(16)</span> But thou hast numbered my
      devices: and not one of my sins shall escape thee?</td>
      <td><span style="color:#b00e23">(16)</span> ἠρίθµησας δέ µου τὰ
      ἐπιτηδεύµατα, καὶ οὐ µὴ παρέλθῃ σε οὐδὲν τῶν ἁµαρτιῶν µου·</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲁⲕⲉⲣⲥⲫⲣⲁⲅⲓⲍⲓⲛ ⲇⲉ ⲛ̀ⲛⲁⲁⲛⲟⲙⲓⲁ
      ϧⲉⲛ ⲟⲩⲁⲥⲟⲩⲓ ⲁⲕϯⲙⲏⲓⲛⲓ ⲇⲉ ⲉ̀ⲛⲏ ⲉⲧⲁⲓⲉⲣⲡⲁⲣⲁⲃⲉⲛⲓⲛ ⲙ̀ⲙⲱⲟⲩ ⲉⲓⲟⲩⲱϣ ⲁⲛ</td>
      <td><span style="color:#b00e23">(ⲓ̅ⲍ̅)</span> ⲁⲕⲧⲱⲱⲃⲉ ⲇⲉ ⲉⲣⲛ̅ ⲛⲁⲛⲟⲃⲉ ϩⲛ̅
      ⲟⲩⲧⲱⲱⲙⲉ. ⲁⲕϯ ⲙⲁⲉⲓⲛ ⲇⲉ ⲉⲡⲉⲛⲧⲁⲓⲁⲁϥ ⲛ̅ⲧⲁϭⲟⲙ ⲁⲛ ⲧⲉ.</td>
      <td><span style="color:#b00e23">(17)</span> An thou hast sealed up my
      transgressions in a bag, and marked if I have been guilty of any
      transgression unawares.</td>
      <td><span style="color:#b00e23">(17)</span> ἐσφράγισας δέ µου τὰς ἀνοµίας
      ἐν βαλλαντίῳ, ἐπεσηµήνω δέ, εἴ τι ἄκων παρέβην.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲡⲗⲏⲛ ⲟⲩⲧⲱⲟⲩ ⲉϥϩⲓⲱⲟⲩ
      ⲉϥⲉ̀ϩⲉⲓ ⲟⲩⲟϩ ⲟⲩⲡⲉⲧⲣⲁ ⲉⲥⲉ̀ⲉⲣⲁⲡⲁⲥ ⲉ̀ⲃⲟⲗ ϧⲉⲛ ⲡⲉⲥⲙⲁ</td>
      <td><span style="color:#b00e23">(ⲓ̅ⲏ̅)</span>
      </td>
      <td><span style="color:#b00e23">(18)</span> And verily a mountain falling
      will utterly be destroyed, and a rock shall be worn out of its
      place.</td>
      <td><span style="color:#b00e23">(18)</span> καὶ πλὴν ὄρος πῖπτον
      διαπεσεῖται, καὶ πέτρα παλαιωθήσεται ἐκ τοῦ τόπου αὐτῆς·</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲁ ϩⲁⲛⲙⲱⲟⲩ ⲥⲗⲁϫⲗⲉϫ ⲛ̀ϩⲁⲛⲱⲛⲓ
      ⲟⲩⲟϩ ⲁ ϩⲁⲛⲙⲱⲟⲩ ⲑⲟⲩⲉⲗⲉ ⲛⲏ ⲉⲧϭⲟⲥⲓ ⲛ̀ⲧⲉ ⲡⲓⲟⲩⲁⲛ ⲛ̀ⲧⲉ ⲡⲓⲕⲁϩⲓ ⲟⲩⲟϩ ⲧϩⲩⲡⲟⲙⲟⲛⲏ
      ⲛ̀ⲟⲩⲣⲱⲙⲓ ⲁⲕⲧⲁⲕⲟⲥ</td>
      <td><span style="color:#b00e23">(ⲓ̅ⲑ̅)</span>
      </td>
      <td><span style="color:#b00e23">(19)</span> The waters wear the stones,
      and waters falling headlong overflow a heap of the earth: and thou
      destroyest the hope of man.</td>
      <td><span style="color:#b00e23">(19)</span> λίθους ἐλέαναν ὕδατα, καὶ
      κατέκλυσεν ὕδατα ὕπτια τοῦ χώµατος τῆς γῆς· καὶ ὑποµονὴν ἀνθρώπου
      ἀπώλεσας.</td>
    </tr>

    <tr>
      <td><span style="color:#b00e23">(ⲕ̅)</span> ⲁⲕϯ ⲛ̀ⲧⲟⲧⲕ ⲙ̀ⲙⲟϥ ⲟⲩⲟϩ ⲁϥϣⲉ
      ⲛⲁϥ ϣⲁ ⲉ̀ⲃⲟⲗ ⲁⲕⲧⲁϫⲣⲟ ⲙ̀ⲡⲉⲕϩⲟ ⲉ̀ϩⲣⲏⲓ ⲉ̀ϫⲱϥ ⲟⲩⲟϩ ⲁⲕⲟⲩⲡⲣⲡϥ ⲉ̀ⲃⲟⲗ</td>
      <td><span style="color:#b00e23">(ⲕ̅)</span> ⲁⲕⲧⲟϭⲛⲉϥ ⲉⲃⲟⲗ ϣⲁⲃⲟⲗ ⲁϥⲃⲱⲕ.
      ⲁⲕϭⲱϣⲧ̅ ⲉϫⲱϥ ϩⲙ̅ ⲡⲉⲕϩⲟ ⲁⲩⲱ ⲁⲕⲧⲥⲃ̅ⲕⲟϥ.</td>
      <td><span style="color:#b00e23">(20)</span> Thou drivest him to an end,
      and he is gone: thou settest thy face against him, and sendest him
      away;</td>
      <td><span style="color:#b00e23">(20)</span> ὦσας αὐτὸν εἰς τέλος, καὶ
      ᾤχετο· ἐπέστησας αὐτῷ τὸ πρόσωπον καὶ ἐξαπέστειλας·</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲁⲩϣⲁⲛⲁϣⲁⲓ ⲇⲉ ⲛ̀ϫⲉ ⲛⲉϥϣⲏⲣⲓ
      ⲛ̀ϥⲉⲙⲓ ⲁⲛ ⲁⲩϣⲁⲛⲥⲃⲟⲕ ⲇⲉ ⲟⲛ ϥⲥⲱⲟⲩⲛ ⲟⲛ</td>
      <td><span style="color:#b00e23">(ⲕ̅ⲁ̅)</span> ⲛ̅ⲧⲉⲣⲉ ⲛⲉϥϣⲏⲣⲉ ⲇⲉ ⲁϣⲁⲓ
      ⲙ̅ⲡⲉϥⲉⲓⲙⲉ. ⲉⲩϣⲁⲛⲥⲃⲟⲕ ⲇⲉ ⲛϥ̅ⲥⲟⲟⲩⲛ ⲁⲛ.</td>
      <td><span style="color:#b00e23">(21)</span> and though his children be
      multiplied, he knows it not; and if they be few, he is not aware.</td>
      <td><span style="color:#b00e23">(21)</span> πολλῶν δὲ γενοµένων τῶν υἱῶν
      αὐτοῦ οὐκ οἶδεν, ἐὰν δὲ ὀλίγοι γένωνται, οὐκ ἐπίσταται·</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲁⲗⲗⲁ ⲛⲉϥⲥⲁⲣⲝ ⲁⲩϭⲓⲙⲕⲁϩ
      ⲧⲉϥⲯⲩⲭⲏ ⲇⲉ ⲁⲥⲉⲣϧⲏⲓⲃⲓ</td>
      <td><span style="color:#b00e23">(ⲕ̅ⲃ̅)</span> ⲁⲗⲗⲁ ⲛⲉϥⲥⲁⲣⲝ̅ ⲙ̅ⲕⲁϩ. ⲁⲩⲱ
      ⲧⲉϥⲯⲩⲭⲏ ⲣ̅ϩⲏⲃⲉ.</td>
      <td><span style="color:#b00e23">(22)</span> But his flesh is in pain, and
      his soul mourns.</td>
      <td><span style="color:#b00e23">(22)</span> ἀλλ’ ἢ αἱ σάρκες αὐτοῦ
      ἤλγησαν, ἡ δὲ ψυχὴ αὐτοῦ ἐπένθησεν.</td>
    </tr>
  </table>
</body>
</html>
