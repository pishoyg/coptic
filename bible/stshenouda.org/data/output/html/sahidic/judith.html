<!DOCTYPE html>
<html>
<head>
  <title>Judith</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="judith">Judith</h2><a href="#judith1">1</a> <a href="#judith2">2</a>
  <a href="#judith3">3</a> <a href="#judith4">4</a> <a href="#judith5">5</a>
  <a href="#judith6">6</a> <a href="#judith7">7</a> <a href="#judith8">8</a>
  <a href="#judith9">9</a> <a href="#judith10">10</a> <a href=
  "#judith11">11</a> <a href="#judith12">12</a> <a href="#judith13">13</a>
  <a href="#judith14">14</a> <a href="#judith15">15</a> <a href=
  "#judith16">16</a>
  <h3 id="judith1">1</h3><span style="color:#b00e23">(ⲁ̅)</span> ϩⲣⲁⲓ̈ ϩⲛ̅
  ⲧⲙⲉϩⲙⲛ̅ⲧⲥⲛⲟⲟⲩⲥ ⲛ̅ⲣⲟⲙⲡⲉ ⲛ̅ⲧⲙⲛ̅ⲧⲉⲣⲟ ⲛ̅ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲁⲓ̈ ⲉⲛⲧⲁϥⲣ̅ⲣ̅ⲣⲟ ⲉϫⲛ̅
  ⲛ̅ⲁⲥⲥⲩⲣⲓⲟⲥ ϩⲛ̅ ⲛⲓⲛⲉⲩⲏ ⲧⲛⲟϭ ⲙ̅ⲡⲟⲗⲓⲥ ϩⲛ̅ ⲛⲉϩⲟⲟⲩ ⲛ̅ⲁⲣⲫⲁⲝⲁⲇ ⲉⲛⲧⲁϥⲣ̅ⲣ̅ⲣⲟ ⲉϫⲛ̅
  ⲙ̅ⲙⲏⲇⲟⲥ ϩⲛ̅ ⲛⲉⲕⲃⲁⲇⲁⲛⲟⲥ <span style="color:#b00e23">(ⲃ̅)</span> ⲁϥⲕⲱⲧ
  ⲛ̅ⲧⲉⲕⲃⲁⲇⲁⲛⲟⲥ ⲛ̅ϩⲉⲛⲥⲟⲃⲧ ⲉⲩⲕⲱⲧⲉ ⲛ̅ϩⲉⲛⲱⲛⲉ ⲉⲩⲕⲉϩⲕⲱϩ ⲉⲩⲉⲓⲣⲉ ⲛ̅ϣⲟⲙⲛ̅ⲧ ⲙ̅ⲙⲁϩⲉ
  ⲛ̅ⲟⲩⲱϣⲥ̅ ⲁⲩⲱ ⲥⲟⲟⲩ ⲙ̅ⲙⲁϩⲉ ⲛ̅ϣⲓⲏ ⲁϥϫⲉⲥⲧ ⲡⲥⲟⲃⲧ ⲛ̅ϣⲃⲉ ⲙ̅ⲙⲁϩⲉ ⲁⲩⲱ ⲡⲉϥⲟⲩⲱϣⲥ̅
  ⲛ̅ⲧⲁⲓ̈ⲟⲩ ⲙ̅ⲙⲁϩⲉ <span style="color:#b00e23">(ⲅ̅)</span> ⲁϥⲕⲁ ⲛⲉⲥⲡⲩⲣⲅⲟⲥ ⲉϫⲛ̅
  ⲛⲉⲥⲡⲩⲗⲏ ⲉⲩⲉⲓⲣⲉ ⲛ̅ϣⲉ ⲙ̅ⲙⲁϩⲉ ⲧⲥⲛ̅ⲧⲉ ⲙ̅ⲡⲉⲥⲟⲩⲱϣⲥ̅ ⲡⲉ ⲥⲉ ⲙ̅ⲙⲁϩⲉ <span style=
  "color:#b00e23">(ⲇ̅)</span> ⲁϥⲕⲱⲧ ⲛ̅ⲛⲉⲥⲡⲩⲗⲏ ⲉⲩϫⲟⲥⲉ ⲛ̅ϣⲃⲉ ⲙ̅ⲙⲁϩⲉ ⲁⲩⲱ ⲡⲉⲥⲟⲩⲱϣⲥ̅
  ⲛ̅ϩⲙⲉ ⲙ̅ⲙⲁϩⲉ ⲉⲡⲉⲓ ⲉⲃⲟⲗ ⲛ̅ⲧⲉϥϭⲟⲙ ⲙⲛ̅ ⲧⲉϥⲧⲓⲁⲥⲧⲁⲥⲓⲥ ⲙⲛ̅ ⲛⲉϥⲧⲣⲓⲥⲧⲁⲧⲏⲥ ⲙⲛ̅ ⲛ̅ⲧⲱϣ
  ⲛ̅ⲛⲉϥⲣⲙ̅ⲣⲁⲧⲟⲩ <span style="color:#b00e23">(ⲉ̅)</span> ⲁϥⲉⲓⲣⲉ ⲛ̅ⲟⲩⲛⲟϭ
  ⲙ̅ⲡⲟⲗⲉⲙⲟⲥ ϩⲛ̅ ⲛⲉϩⲟⲟⲩ ⲉⲧⲙ̅ⲙⲁⲩ ⲛ̅ϭⲓ ⲡⲣ̅ⲣⲟ ⲛⲁⲃⲟⲩⲭⲟⲇⲟⲛⲟⲥⲟⲣ ⲛ̅ⲛⲁϩⲣⲛ̅ ⲁⲣⲫⲁⲝⲁⲇ ⲡⲣ̅ⲣⲟ
  ϩⲛ̅ ⲧⲛⲟϭ ⲛ̅ⲥⲱϣⲉ ⲉⲧⲉ ⲡⲁⲓ̈ ⲡⲉ ϩⲛ̅ ⲛ̅ⲧⲟϣ ⲛ̅ϩⲣⲁⲅⲁⲩ <span style=
  "color:#b00e23">(ⲋ̅)</span> ⲁⲩⲧⲱⲙⲛ̅ⲧ ⲉⲣⲟϥ ⲛ̅ϭⲓ ⲉⲧⲟⲩⲏϩ ⲧⲏⲣⲟⲩ ϩⲛ̅ ⲧⲟⲣⲓⲛⲏ ⲙⲛ̅
  ⲛⲉⲧⲟⲩⲏϩ ϩⲙ̅ ⲡⲉⲩⲫⲣⲁⲇⲏⲥ ⲙⲛ̅ ⲧⲓⲅⲣⲓⲥ ⲁⲩⲱ ϩⲩⲇⲁⲥⲡⲏⲥ ⲙⲛ̅ ⲛ̅ⲥⲱϣⲉ ⲛ̅ⲁⲣⲓⲱⲭ ⲡⲣ̅ⲣⲟ
  ⲛⲉⲗⲉⲙⲉⲱⲛ ⲁⲩⲉⲓ ⲛ̅ϭⲓ ⲛϩⲉⲑⲛⲟⲥ ⲉⲩⲛⲟϭ ⲙⲡⲁⲣⲁⲇⲁⲝⲓⲥ ⲉⲛⲁϣⲱⲥ ⲉϫⲛ ⲛϣⲏⲣⲉ ⲛⲭⲉⲗⲉⲟⲩⲗ
  <span style="color:#b00e23">(ⲍ̅)</span> ⲁϥϫⲟⲟⲩ ⲛ̅ϭⲓ ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲣ̅ⲣⲟ
  ⲛ̅ⲛ̅ⲁⲥⲥⲩⲣⲓⲟⲥ ⲛ̅ⲥⲁ ⲟⲩⲟⲛ ⲛⲓⲙ ⲉⲧⲟⲩⲏϩ ϩⲙ̅ ⲡⲉⲩⲫⲣⲁⲧⲏⲥ ⲙⲛ̅ ⲟⲩⲟⲛ ⲛⲓⲙ ⲉⲧⲟⲩⲏϩ ϩⲛ̅
  ⲙ̅ⲡⲉⲣⲥⲏⲥ ⲙⲛ̅ ⲟⲩⲟⲛ ⲛⲓⲙ ⲉⲧϣⲟⲟⲡ ϩⲙ̅ ⲡⲉⲙⲛ̅ⲧ ⲙⲛ̅ ⲛⲉⲧϣⲟⲟⲡ ϩⲛ̅ ⲧⲕⲓⲗⲓⲕⲓⲁ ⲙⲛ̅ ⲇⲁⲙⲁⲥⲕⲟⲥ
  ⲙⲛ̅ ⲡⲗⲓⲃⲁⲛⲟⲥ ⲙⲛ̅ ⲡⲁⲛⲧⲓⲗⲓⲃⲁⲛⲟⲥ ⲙⲛ̅ ⲟⲩⲟⲛ ⲛⲓⲙ ⲉⲧⲟⲩⲏϩ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲧⲡⲁⲣϩⲁⲗⲓⲁ
  <span style="color:#b00e23">(ⲏ̅)</span> ⲙⲛ̅ ⲛ̅ⲛ̅ϩⲉⲑⲛⲟⲥ ⲉⲧϩⲙ̅ ⲡⲕⲁⲣⲙⲏⲗⲟⲥ ⲙⲛ̅
  ⲧⲅⲁⲗⲁⲁⲇ ⲙⲛ̅ ⲧⲅⲁⲗⲓⲗⲁⲓⲁ ⲉⲧϩⲛ̅ ⲧⲡⲉ ⲙⲛ̅ ⲧⲛⲟϭ ⲛ̅ⲥⲱϣⲉ ⲛ̅ⲛⲉⲥⲣⲏⲙ <span style=
  "color:#b00e23">(ⲑ̅)</span> ⲙⲛ̅ ⲟⲩⲟⲛ ⲛⲓⲙ ⲉⲧϩⲛ̅ ⲧⲥⲁⲙⲁⲣⲓⲁ ⲙⲛ̅ ⲛⲉⲥⲡⲟⲗⲓⲥ ⲁⲩⲱ
  ⲡⲓⲕⲣⲟ ⲙ̅ⲡⲓⲟⲣⲇⲁⲛⲏⲥ ϣⲁ ⲑⲓⲉⲣⲟⲩⲥⲁⲗⲏⲙ ⲙⲛ̅ ⲃⲉⲇⲁⲛⲏ ⲙⲛ̅ ⲭⲉⲗⲗⲟⲩⲥ ⲙⲛ̅ ⲕⲁⲇⲏⲥ ⲁⲩⲱ ⲡⲣ̅ⲣⲟ
  ⲛ̅ⲕⲏⲙⲉ ⲧⲁⲫⲛⲁⲥ ⲙⲛ̅ ϩⲣⲁⲙⲉⲥⲥⲏ ⲁⲩⲱ ⲅⲉⲥⲥⲉⲙ ⲧⲏⲣϥ̅ <span style=
  "color:#b00e23">(ⲓ̅)</span> ϣⲁⲛⲧϥ̅ⲉⲓ ⲉϩⲣⲁⲓ̈ ⲉⲧϫⲁⲁⲛⲉ ⲙⲛ̅ ⲙⲛ̅ϥⲉ ⲁⲩⲱ ⲟⲩⲟⲛ ⲛⲓⲙ
  ⲉⲧϣⲟⲟⲡ ϩⲛ̅ ⲕⲏⲙⲉ ϣⲁⲛⲧϥ̅ⲉⲓ ⲉϩⲣⲁⲓ̈ ⲉϫⲛ̅ ⲛ̅ⲧⲟϣ ⲛ̅ⲛⲉϭⲟⲟϣ <span style=
  "color:#b00e23">(ⲓ̅ⲁ̅)</span> ⲁⲩⲱ ⲛⲉⲧⲟⲩⲏϩ ϩⲙ̅ ⲡⲕⲁϩ ⲧⲏⲣϥ̅ ⲁⲩⲥⲱϣϥ̅ ⲙ̅ⲡϣⲁϫⲉ
  ⲛ̅ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲣ̅ⲣⲟ ⲛ̅ⲛ̅ⲁⲥⲥⲩⲣⲓⲟⲥ ⲙ̅ⲡⲟⲩⲉⲓ ⲛ̅ⲛⲙ̅ⲙⲁϥ ⲉⲡⲡⲟⲗⲉⲙⲟⲥ ⲉⲃⲟⲗ ϫⲉ
  ⲙ̅ⲡⲟⲩⲣ̅ϩⲟⲧⲉ ϩⲏⲧϥ̅ ⲁⲗⲗⲁ ⲛⲉϥϣⲟⲟⲡ ⲙ̅ⲡⲉⲩⲙ̅ⲧⲟ ⲉⲃⲟⲗ ⲛ̅ⲑⲉ ⲛ̅ⲟⲩⲣⲱⲙⲉ ⲛ̅ⲟⲩⲱⲧ ⲁⲩⲧⲥⲧⲟ
  ⲉⲃⲟⲗ ⲛ̅ⲛⲉϥϥⲁⲓ̈ϣⲓⲛⲉ ϩⲛ̅ ⲟⲩⲥⲱϣϥ̅ ⲙ̅ⲡⲉⲩⲙ̅ⲧⲟ ⲉⲃⲟⲗ <span style=
  "color:#b00e23">(ⲓ̅ⲃ̅)</span> ⲛⲁⲃⲟⲩⲭⲟⲇⲟⲛⲟⲥⲟⲣ ⲁϥϭⲱⲛⲧ̅ ⲉϫⲙ̅ ⲡⲉⲓⲕⲁϩ ⲧⲏⲣϥ̅ ⲁϥⲱⲣⲕ̅
  ⲙ̅ⲡⲉⲑⲣⲟⲛⲟⲥ ⲛ̅ⲧⲉϥⲙⲛ̅ⲧⲉⲣⲟ ⲉϥϫⲱ ⲙ̅ⲙⲟⲥ ϫⲉ ϯⲛⲁⲉⲓⲣⲉ ⲙ̅ⲡⲁⲕⲃⲁ ϩⲙ̅ ⲡⲧⲟϣ ⲛ̅ⲧⲕⲓⲗⲓⲕⲓⲁ ⲙⲛ̅
  ⲇⲁⲙⲁⲥⲕⲟⲥ ⲙⲛ̅ ⲧⲥⲩⲣⲓⲁ ⲉⲧⲣⲉ ⲧⲁⲥⲏϥⲉ ⲧⲁⲕⲟⲟⲩ ⲙⲛ̅ ⲟⲩⲟⲛ ⲛⲓⲙ ⲉⲧⲟⲩⲏϩ ϩⲙ̅ ⲙⲱⲁⲃ ⲙⲛ̅
  ⲛ̅ϣⲏⲣⲉ ⲛ̅ⲁⲙⲙⲱⲛ ⲙⲛ̅ ⲇⲓⲟⲩⲇⲁⲓⲁ(sic) ⲧⲏⲣⲥ̅ ⲙⲛ̅ ⲟⲩⲟⲛ ⲛⲓⲙ ⲉⲧⲟⲩⲏϩ ϩⲛ̅ ⲕⲏⲙⲉ ϣⲁⲛⲧϥ̅ⲉⲓ
  ⲉϩⲣⲁⲓ̈ ⲉϫⲛ̅ ⲛ̅ⲧⲟϣ ⲛ̅ⲑⲁⲗⲁⲥⲥⲁ ⲥⲛ̅ⲧⲉ <span style="color:#b00e23">(ⲓ̅ⲅ̅)</span>
  ⲁϥⲥⲣⲙ̅ⲙ̅ⲗⲁϩ ⲉⲃⲟⲗ ⲛ̅ⲛⲁϩⲣⲛ̅ ⲁⲣⲫⲁⲝⲁⲇ ⲡⲣ̅ⲣⲟ ϩⲣⲁⲓ̈ ϩⲛ̅ ⲧⲙⲉϩⲙⲛ̅ⲧⲥⲁϣϥⲉ ⲛ̅ⲣⲟⲙⲡⲉ
  ⲁϥⲁⲙⲁϩⲧⲉ ϩⲙ̅ ⲡⲉϥⲡⲟⲗⲉⲙⲟⲥ ⲁϥⲕⲧⲟ ⲛ̅ⲧϭⲟⲙ ⲧⲏⲣⲥ̅ ⲛ̅ⲁⲣⲫⲁⲝⲁⲇ ⲙⲛ̅ ⲛⲉϥϩⲧⲱⲱⲣ ⲙⲛ̅
  ⲛⲉϥϩⲁⲣⲙⲁ ⲧⲏⲣⲟⲩ <span style="color:#b00e23">(ⲓ̅ⲇ̅)</span> ⲁϥⲣ̅ϫⲟⲉⲓⲥ ⲉϫⲛ̅
  ⲛⲉϥⲡⲟⲗⲓⲥ ⲁϥⲧⲁϩⲟϥ ϣⲁ ⲛⲉⲕⲃⲁⲇⲁⲛⲟⲥ ⲁϥⲁⲙⲁϩⲧⲉ ⲙ̅ⲡⲉⲥⲡⲩⲣⲅⲟⲥ ⲁϥϣⲱⲗ ⲛ̅ⲛⲉⲥⲡⲗⲁⲧⲓⲁ
  ⲡⲉⲥⲕⲟⲥⲙⲟⲥ ⲁϥⲕⲁⲁϥ ⲛⲁⲥ ⲉⲩⲛⲟϭⲛⲉϭ <span style="color:#b00e23">(ⲓ̅ⲉ̅)</span> ⲁϥϫⲓ
  ⲛ̅ⲁⲣⲫⲁⲝⲁⲇ ϩⲙ̅ ⲡⲧⲟⲟⲩ ⲛ̅ϩⲣⲁⲅⲁⲩ ⲁϥⲕⲟⲛⲥϥ̅ ϩⲣⲁⲓ̈ ϩⲛ̅ ⲛⲉϥϫⲉ ⲃⲏⲗ ⲁⲩⲱ ⲁϥⲃⲟⲧϥ̅ ⲉⲃⲟⲗ ϣⲁ
  ϩⲣⲁⲓ̈ ⲉⲡⲉϩⲟⲟⲩ ⲉⲧⲙⲙⲁⲩ <span style="color:#b00e23">(ⲓ̅ⲋ̅)</span> ⲁϥⲕⲧⲟϥ ⲛⲙ̅ⲙⲁⲩ
  ⲛ̅ⲧⲟϥ ⲙⲛ̅ ⲧⲉϥⲁϥϣⲏ ⲛ̅ⲛ̅ⲣⲱⲙⲉ ⲛ̅ⲛ̅ⲣⲉϥⲙⲓϣⲉ ⲉⲧⲛⲁϣⲱⲟⲩ ⲉⲙⲁⲧⲉ ⲁⲩⲱ ⲛⲉϥϩⲙ̅ ⲡⲙⲁ ⲉⲧⲙ̅ⲙⲁⲩ
  ⲉϥϯ ⲙ̅ⲙⲟϥ ⲛ̅ⲧⲙⲛ̅ⲧϣⲛⲁ ⲙⲛ̅ ⲡⲟⲩⲛⲟϥ ϩⲙ̅ ⲡⲥⲱ ⲙ̅ⲡⲏⲣⲡ ⲙⲛ̅ ⲡⲉϥⲙⲏⲏϣⲉ ⲛⲁⲁϣⲉ ϫⲟⲩⲱⲧ
  ⲛ̅ϩⲟⲟⲩ
  <h3 id="judith2">2</h3><span style="color:#b00e23">(ⲁ̅)</span> ϩⲛ̅
  ⲧⲙⲉϩⲙⲛ̅ⲧϣⲙⲏⲛⲉ ⲛ̅ⲣⲟⲙⲡⲉ ⲛ̅ⲥⲟⲩϫⲟⲩⲧⲥⲛⲟⲟⲩⲥ ⲙ̅ⲡϣⲟⲣⲡ̅ ⲛ̅ⲉⲃⲟⲧ ⲡϣⲁϫⲉ ⲁϥϣⲱⲡⲉ ϩⲙ̅ ⲡⲏⲓ̈
  ⲛ̅ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲣ̅ⲣⲟ ⲛ̅ⲛ̅ⲁⲥⲥⲩⲣⲓⲟⲥ ⲉⲣⲡⲉϥⲕⲃⲁ ⲙⲛ̅ ⲡⲕⲁϩ ⲧⲏⲣϥ̅ ⲕⲁⲧⲁ ⲑⲉ ⲉⲛⲧⲁϥϫⲟⲟⲥ
  <span style="color:#b00e23">(ⲃ̅)</span> ⲁϥⲙⲟⲩⲧⲉ ⲉⲛⲉϥϩⲙ̅ϩⲁⲗ ⲧⲏⲣⲟⲩ ⲙⲛ̅
  ⲛⲉϥⲙⲉⲅⲓⲥⲧⲁⲛⲟⲥ ⲧⲏⲣⲟⲩ ⲁϥϫⲱ ⲛⲙ̅ⲙⲁⲩ ⲙ̅ⲡⲙⲩⲥⲧⲏⲣⲓⲟⲛ ⲙ̅ⲡⲉϥϣⲟϫⲛⲉ ⲁϥϫⲱⲕ ⲉⲃⲟⲗ ⲛ̅ⲧⲕⲁⲕⲓⲁ
  ⲧⲏⲣⲥ̅ ⲙ̅ⲡⲕⲁϩ ⲉⲃⲟⲗ ϩⲛ̅ ⲣⲱϥ <span style="color:#b00e23">(ⲅ̅)</span> ⲁⲩⲕⲣⲓⲛⲉ
  ϩⲱⲟⲩ ⲉⲧⲁⲕⲉⲥⲁⲣⲝ̅ ⲛⲓⲙ ⲛⲁⲓ̈ ⲉⲧⲉ ⲙ̅ⲡⲟⲩⲟⲩⲁϩⲟⲩ ⲛ̅ⲥⲁ ⲡϣⲁϫⲉ ⲛ̅ⲣⲱϥ ⲛ̅ⲛⲁⲃⲟⲩⲭⲟⲇⲟⲛⲟⲥⲟⲣ
  <span style="color:#b00e23">(ⲇ̅)</span> ⲁⲥϣⲱⲡⲉ ⲇⲉ ⲛ̅ⲧⲉⲣⲉϥⲟⲩⲱ ⲙ̅ⲡⲉϥϣⲟϫⲛⲉ ⲁ
  ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲣ̅ⲣⲟ ⲛ̅ⲛ̅ⲁⲥⲥⲩⲣⲓⲟⲥ ⲙⲟⲩⲧⲉ ⲉⲟⲗⲟⲫⲉⲣⲛⲏⲥ ⲡⲁⲣⲭⲓⲥⲧⲣⲁⲧⲏⲅⲟⲥ ⲛ̅ⲧⲉϥϭⲟⲙ
  ⲉⲡⲙⲉϩⲥⲛⲁⲩ ⲡⲉ ⲙⲛ̅ⲛ̅ⲥⲱϥ ⲡⲉϫⲁϥ ⲛⲁϥ <span style="color:#b00e23">(ⲉ̅)</span> ϫⲉ
  ⲛⲁⲓ̈ ⲛⲉⲧⲉⲣⲉ ⲡⲛⲟϭ ⲛ̅ⲣ̅ⲣⲟ ϫⲱ ⲙ̅ⲙⲟⲟⲩ ⲡϫⲟⲉⲓⲥ ⲙ̅ⲡⲕⲁϩ ⲧⲏⲣϥ̅ ⲉⲓⲥ ϩⲏⲏⲧⲉ ⲛ̅ⲧⲟⲕ ⲁⲙⲟⲩ
  ⲙ̅ⲡⲁⲙ̅ⲧⲟ ⲉⲃⲟⲗ ⲛⲅ̅ϫⲓ̈ ⲛⲙ̅ⲙⲁⲕ ⲛ̅ϩⲉⲛⲣⲱⲙⲉ ⲉⲩⲧⲏⲕ ⲛ̅ϩⲏⲧ [... <span style=
  "color:#b00e23">(ⲋ̅)</span> <span style="color:#b00e23">(ⲍ̅)</span>
  <span style="color:#b00e23">(ⲏ̅)</span> <span style=
  "color:#b00e23">(ⲑ̅)</span> <span style="color:#b00e23">(ⲓ̅)</span>
  <span style="color:#b00e23">(ⲓ̅ⲁ̅)</span> <span style=
  "color:#b00e23">(ⲓ̅ⲃ̅)</span> <span style="color:#b00e23">(ⲓ̅ⲅ̅)</span>
  <span style="color:#b00e23">(ⲓ̅ⲇ̅)</span> <span style=
  "color:#b00e23">(ⲓ̅ⲉ̅)</span> <span style="color:#b00e23">(ⲓ̅ⲋ̅)</span>
  <span style="color:#b00e23">(ⲓ̅ⲍ̅)</span> <span style=
  "color:#b00e23">(ⲓ̅ⲏ̅)</span> <span style="color:#b00e23">(ⲓ̅ⲑ̅)</span>
  <span style="color:#b00e23">(ⲕ̅)</span> <span style=
  "color:#b00e23">(ⲕ̅ⲁ̅)</span> <span style="color:#b00e23">(ⲕ̅ⲃ̅)</span>
  <span style="color:#b00e23">(ⲕ̅ⲅ̅)</span> <span style=
  "color:#b00e23">(ⲕ̅ⲇ̅)</span> <span style="color:#b00e23">(ⲕ̅ⲉ̅)</span>
  <span style="color:#b00e23">(ⲕ̅ⲋ̅)</span> <span style=
  "color:#b00e23">(ⲕ̅ⲍ̅)</span> <span style="color:#b00e23">(ⲕ̅ⲏ̅)</span>
  <h3 id="judith3">3</h3><span style="color:#b00e23">(ⲁ̅)</span> <span style=
  "color:#b00e23">(ⲃ̅)</span> <span style="color:#b00e23">(ⲅ̅)</span>
  <span style="color:#b00e23">(ⲇ̅)</span> <span style=
  "color:#b00e23">(ⲉ̅)</span> <span style="color:#b00e23">(ⲋ̅)</span>
  <span style="color:#b00e23">(ⲍ̅)</span> <span style=
  "color:#b00e23">(ⲏ̅)</span> <span style="color:#b00e23">(ⲑ̅)</span>
  <span style="color:#b00e23">(ⲓ̅)</span>
  <h3 id="judith4">4</h3><span style="color:#b00e23">(ⲁ̅)</span> <span style=
  "color:#b00e23">(ⲃ̅)</span> <span style="color:#b00e23">(ⲅ̅)</span>
  <span style="color:#b00e23">(ⲇ̅)</span> <span style=
  "color:#b00e23">(ⲉ̅)</span> <span style="color:#b00e23">(ⲋ̅)</span> ...]
  ⲙ̅ⲡϩⲟⲧ ⲉⲃⲟⲗ ⲛ̅ⲧⲥⲱϣⲉ ⲉⲧϩⲏⲛ ⲉⲇⲱⲑⲁⲉⲓⲙ <span style="color:#b00e23">(ⲍ̅)</span>
  ⲉϥϫⲱ ⲙ̅ⲙⲟⲥ ⲛⲁⲩ ⲉⲧⲣⲉⲩⲁⲙⲁϩⲧⲉ ⲛⲙ̅ⲙⲁⲛ ⲉⲓ ⲉϩⲣⲁⲓ̈ ⲛ̅ⲧⲟⲣⲓⲛⲏ ϫⲉ ⲛⲉⲣⲉ ⲧⲉϩⲓ̈ⲏ ⲛⲉⲓ̅
  ⲉϩⲟⲩⲛ ⲉϯⲟⲩⲇⲁⲓⲁ ϣⲟⲟⲡ ϩⲓⲧⲟⲟⲧⲟⲩ ⲁⲩⲱ ⲛⲉⲣⲉ ⲡϩⲱⲃ ⲛⲟⲧⲙ̅ ⲉⲕⲱⲗⲩ ⲙ̅ⲙⲟⲟⲩ ⲉⲃⲱⲕ ⲛⲁⲩ ⲉⲣⲉ
  ⲧⲉϩⲓⲏ ⲙ̅ⲡⲱⲣϣ ⲉϩⲟⲩⲛ ϭⲏⲩ ⲉⲣⲱⲙⲉ ⲥⲛⲁⲩ: <span style="color:#b00e23">(ⲏ̅)</span>
  ⲁⲩⲱ ⲁⲩⲉⲓⲣⲉ ⲛ̅ϭⲓ ⲛ̅ϣⲏⲣⲉ ⲙ̅ⲡⲓ̈ⲥⲣⲁⲏⲗ ⲕⲁⲧⲁ ⲑⲉ ⲉⲛⲧⲁϥϩⲱⲛ ⲉⲧⲟⲟⲧⲟⲩ ⲛ̅ϭⲓ ⲓ̈ⲱⲁⲕⲓⲙ ⲡⲛⲟϭ
  ⲛ̅ⲟⲩⲏⲏⲃ ⲁⲩⲱ ⲛ̅ⲛ̅ϩⲗⲗⲟⲓ̈ ⲙ̅ⲡⲇⲏⲙⲟⲥ ⲧⲏⲣϥ̅ ⲙ̅ⲡⲓ̈ⲥⲣⲁⲏⲗ ⲛⲁⲓ̈ ⲉⲛⲉⲩϩⲙⲟⲟⲥ ϩⲛ̅
  ⲑⲓⲉⲣⲟⲩⲥⲁⲗⲏⲙ <span style="color:#b00e23">(ⲑ̅)</span> ⲁⲩϫⲓϣⲕⲁⲕ ⲇⲉ ⲉⲃⲟⲗ ⲉϩⲣⲁⲓ̈
  ⲉⲡϫⲟⲉⲓⲥ ⲛ̅ϭⲓ ⲣⲱⲙⲉ ⲛⲓⲙ ⲛ̅ⲧⲉ ⲡⲓ̈ⲥⲣⲁⲏⲗ ϩⲛ̅ ⲟⲩⲛⲟϭ ⲛ̅ⲥⲟⲡⲥ̅ ⲁⲩⲱ ⲁⲩⲑⲃ̅ⲃⲓⲟ ⲛ̅ⲛⲉⲩⲯⲩⲭⲏ
  ⲉⲙⲁⲧⲉ ⲉⲙⲁⲧⲉ <span style="color:#b00e23">(ⲓ̅)</span> ⲛ̅ⲧⲟⲟⲩ ⲙⲛ̅ ⲛⲉⲩϩⲓⲟⲙⲉ ⲙⲛ̅
  ⲛⲉⲩϣⲏⲣⲉ ⲕⲟⲩⲓ̈ ⲙⲛ̅ ⲛⲉⲩⲧⲃ̅ⲛⲟⲟⲩⲉ ⲁⲩⲱ ⲣⲙ̅ⲛ̅ϭⲟⲓ̈ⲗⲉ ⲛⲓⲙ ⲙⲛ̅ ⲛⲉⲩϫⲁⲓ̈ⲃⲉⲕⲉ ⲙⲛ̅ ⲛⲉⲩϣⲱⲡ
  ϩⲁ ϩⲟⲙⲛ̅ⲧ ⲁⲩⲕⲱ ⲛ̅ϩⲉⲛϭⲟⲟⲩ ⲛⲉ ϩⲓϫⲛ̅ ⲛⲉⲩϯⲡⲉ <span style=
  "color:#b00e23">(ⲓ̅ⲁ̅)</span> ⲁⲩⲱ ⲣⲱⲙⲉ ⲛⲓⲙ ϩⲓ ⲥϩⲓⲙⲉ ϩⲓ ϣⲏⲣⲉ ⲕⲟⲩⲓ̈ ⲛⲉⲧⲟⲩⲏϩ ϩⲛ̅
  ⲑⲓⲉⲣⲟⲩⲥⲁⲗⲏⲙ ⲁⲩⲡⲁϩⲧⲟⲩ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲉⲣⲡⲉ ⲁⲩϣⲉϣⲕⲣ̅ⲙⲥ̅ ⲉϫⲛ̅ ⲛⲉⲩⲁⲡⲏⲩⲉ ⲁⲩⲡⲱⲣϣ̅
  ⲛ̅ⲛⲉⲩϭⲟⲟⲩⲛⲉ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ <span style="color:#b00e23">(ⲓ̅ⲃ̅)</span>
  ⲁⲩⲱ ⲡⲉⲑⲩⲥⲓⲁⲥⲧⲏⲣⲓⲟⲛ ⲁⲩϭⲟⲟⲗⲉϥ ⲛ̅ⲟⲩϭⲟⲟⲩⲛⲉ ⲁⲩϫⲓϣⲕⲁⲕ ⲉⲃⲟⲗ ⲉϩⲣⲁⲓ̈ ⲉⲡⲛⲟⲩⲧⲉ
  ⲙ̅ⲡⲓ̈ⲥⲣⲁⲏⲗ ϩⲓ̈ ⲟⲩⲥⲟⲡ ⲉⲧⲙ̅ϯ ⲛ̅ⲛⲉⲩϣⲏⲣⲉ ⲕⲟⲩⲓ̈ ⲉⲩⲧⲱⲣⲡ̅ ⲁⲩⲱ ⲛⲉⲩϩⲓⲟⲙⲉ ⲉⲩϣⲱⲗ ⲁⲩⲱ
  ⲙ̅ⲡⲟⲗⲓⲥ ⲛ̅ⲧⲉⲩⲕⲗⲏⲣⲟⲛⲟⲙⲓⲁ ⲉⲩⲧⲁⲕⲟ ⲁⲩⲱ ⲛⲉⲩⲙⲁ ⲉⲧⲟⲩⲁⲁⲃ ⲉⲩϫⲱϩⲙ̅ ⲙⲛ̅ ⲟⲩⲛⲟϭⲛⲉϭ ⲉⲧⲣⲉ
  ⲛ̅ϩⲉⲑⲛⲟⲥ ⲣⲁϣⲉ ⲙ̅ⲙⲟⲟⲩ <span style="color:#b00e23">(ⲓ̅ⲅ̅)</span> ⲁ ⲡϫⲟⲉⲓⲥ ⲥⲱⲧⲙ̅
  ⲉⲡⲉⲩϩⲣⲟⲟⲩ ⲁⲩⲱ ⲁϥⲛⲁⲩ ⲉⲧⲉⲩⲑⲗⲓⲯⲓⲥ ⲛⲉⲣⲉ ⲡⲗⲁⲟⲥ ⲇⲉ ⲧⲏⲣϥ̅ ⲡⲉ ⲛⲏⲥⲧⲉⲩⲉ ⲛ̅ϩⲉⲛϩⲟⲟⲩ
  ⲉⲛⲁϣⲱⲟⲩ ϩⲛ̅ ϯⲟⲩⲇⲁⲓⲁ ⲧⲏⲣⲥ̅ ⲙⲛ̅ ⲑⲓⲉⲣⲟⲩⲥⲁⲗⲏⲙ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲡⲉⲧⲟⲩⲁⲁⲃ ⲡϫⲟⲉⲓⲥ
  ⲡⲡⲁⲛⲇⲟⲕⲣⲁⲧⲱⲣ <span style="color:#b00e23">(ⲓ̅ⲇ̅)</span> ⲁⲩⲱ ⲓ̈ⲱⲁⲕⲓⲙ ⲡⲛⲟϭ
  ⲛ̅ⲟⲩⲏⲏⲃ ⲙⲛ̅ ⲟⲩⲏⲏⲃ ⲛⲓⲙ ⲉⲧⲁϩⲉ ⲣⲁⲧⲟⲩ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ ⲙⲛ̅ ⲛⲉⲧϣⲙ̅ϣⲉ
  ⲙ̅ⲡϫⲟⲉⲓⲥ ⲉⲩϭⲟⲟⲗⲉ ⲛ̅ϩⲉⲛϭⲟⲟⲩⲛⲉ ⲉϫⲛ̅ ⲛⲉⲩϯⲡⲉ ⲛⲉⲩⲧⲁⲗⲟ ⲟ ⲡⲉ ⲉϩⲣⲁⲓ̈ ⲙ̅ⲡⲉϭⲗⲓⲗ ⲙ̅ⲡⲙⲟⲩⲛ
  ⲉⲃⲟⲗ ⲁⲩⲱ ⲛⲉⲣⲏⲧ ⲙⲛ̅ ⲛⲉⲧⲉ ϣⲁⲣⲉ ⲡⲗⲁⲟⲥ ⲧⲁⲁⲩ ϩⲁⲣⲟϥ <span style=
  "color:#b00e23">(ⲓ̅ⲉ̅)</span> ⲁⲩⲱ ⲛⲉⲣⲉ ⲟⲩⲕⲣ̅ⲙⲥ̅ ϩⲓϫⲛ̅ ⲛⲉⲩϭⲓⲇⲁⲣⲓⲥ ⲁⲩϫⲓϣⲕⲁⲕ
  ⲉⲃⲟⲗ ⲉϩⲣⲁⲓ̈ ⲉⲡϫⲟⲓ̈ⲥ ϩⲛ̅ ⲧⲉⲩϭⲟⲙ ⲧⲏⲣⲥ̅ ⲉϭⲙ̅ⲡϣⲓⲛⲉ ⲙ̅ⲡⲏⲓ̈ ⲙ̅ⲡⲓ̈ⲥⲣⲁⲏⲗ ⲉⲩⲡⲉⲧⲛⲁⲛⲟⲩϥ
  <h3 id="judith5">5</h3><span style="color:#b00e23">(ⲁ̅)</span> ⲁⲩⲧⲁⲙⲉ
  ⲟⲗⲟⲫⲉⲣⲛⲏⲥ ⲡⲁⲣⲭⲓⲥⲧⲣⲁⲧⲏⲅⲟⲥ ⲛ̅ⲧϭⲟⲙ ⲛ̅ⲛ̅ⲁⲥⲥⲟⲩⲣ ϫⲉ ⲛ̅ϣⲏⲣⲉ ⲙ̅ⲡⲓ̈ⲥⲣⲁⲏⲗ ⲥⲃ̅ⲧⲱⲧⲟⲩ
  ⲉⲡⲡⲟⲗⲉⲙⲟⲥ ⲁⲩⲱ ϫⲉ ⲁⲩϣⲱⲧⲙ̅ ⲛ̅ⲛⲉϩⲓⲟⲟⲩⲉ ⲛ̅ⲧⲟⲣⲓⲛⲏ ⲁⲩⲱ ⲁⲩⲱⲣϫ̅ ⲛ̅ⲛ̅ⲕⲟⲟϩ ⲧⲏⲣⲟⲩ
  ⲙ̅ⲡⲧⲟⲟⲩ ⲉⲧϫⲟⲥⲉ ⲁⲩⲱ ⲁⲩⲕⲱ ⲛ̅ϩⲉⲛⲥⲕⲁⲛⲇⲁⲗⲟⲛ ϩⲛ̅ ⲛ̅ⲥⲱϣⲉ <span style=
  "color:#b00e23">(ⲃ̅)</span> ⲁϥϭⲱⲛⲧ̅ ⲉⲙⲁⲧⲉ ϩⲛ̅ ⲟⲩϭⲱⲛⲧ̅ ⲁⲩⲱ ⲁϥⲙⲟⲩⲧⲉ ⲉⲛⲛ̅ⲁⲣⲭⲱⲛ
  ⲧⲏⲣⲟⲩ ⲙ̅ⲙⲱⲁⲃ ⲙⲛ̅ ⲛⲉⲥⲧⲣⲁⲧⲏⲅⲟⲥ ⲛ̅ⲁⲙⲙⲱⲛ ⲙⲛ̅ ⲛⲉⲥⲁⲧⲣⲁⲡⲏⲥ ⲛ̅ⲧⲡⲁⲣϩⲁⲗⲓⲁ <span style=
  "color:#b00e23">(ⲅ̅)</span> ⲡⲉϫⲁϥ ⲛⲁⲩ ϫⲉ ⲁϫⲓⲥ ⲉⲣⲟⲓ̈ ⲛ̅ϣⲏⲣⲉ ⲛ̅ⲭⲁⲛⲁⲁⲛ ϫⲉ ⲛⲓⲙ ⲡⲉ
  ⲡⲉⲓⲗⲁⲟⲥ ⲡⲁⲓ̈ ⲉⲧϩⲙⲟⲟⲥ ϩⲛ̅ ⲧⲟⲣⲓⲛⲏ ⲁⲩⲱ ⲁϣ ⲛⲉ ⲙ̅ⲡⲟⲗⲓⲥ ⲉⲧⲟⲩⲟⲩⲏϩ ⲛ̅ϩⲏⲧⲟⲩ ⲁⲩⲱ ⲡⲙⲏⲏϣⲉ
  ⲛ̅ⲧⲉⲩϭⲟⲙ ⲉⲣⲉ ⲡⲉⲩⲁⲙⲁϩⲧⲉ ϣⲟⲟⲡ ϩⲛ̅ ⲟⲩⲙⲛ̅ⲧⲉⲩϭⲟⲙ ⲁⲩⲱ ⲛⲓⲙ ⲡⲉⲛⲧⲁϥⲧⲱⲟⲩⲛ ⲉϩⲣⲁⲓ̈ ⲉϫⲱⲟⲩ
  ⲛ̅ⲛ̅ⲣ̅ⲣⲟ ⲉϥϫⲓⲙⲟⲉⲓⲧ ϩⲏⲧϥ̅ ⲙ̅ⲡⲉⲩⲙ̅ⲗⲁϩ <span style="color:#b00e23">(ⲇ̅)</span>
  ⲁⲩⲱ ⲉⲧⲃⲉ ⲟⲩ ⲁⲩⲣ̅ⲁⲧⲥⲱⲧⲙ ⲉⲧⲙⲉⲓ ⲉⲧⲱⲙⲛ̅ⲧ ⲉⲣⲟⲓ̈ ⲡⲁⲣⲁⲛ ⲉⲧⲟⲩⲏϩ ⲧⲏⲣⲟⲩ ϩⲛ̅ ⲙ̅ⲙⲁ
  ⲛ̅ϩⲱⲧⲡ̅ <span style="color:#b00e23">(ⲉ̅)</span> ⲡⲉϫⲁϥ ⲇⲉ ⲛⲁϥ ⲛ̅ϭⲓ ⲁⲭⲓⲱⲣ
  ⲡϩⲩⲅⲟⲩⲙⲉⲛⲟⲥ ⲛ̅ⲛ̅ϣⲏⲣⲉ ⲧⲏⲣⲟⲩ ⲛ̅ⲁⲙⲙⲱⲛ ϫⲉ ⲙⲁⲣⲉ ⲡⲁϫⲟⲉⲓⲥ ⲥⲱⲧⲙ̅ ⲉⲩϣⲁϫⲉ ⲉⲃⲟⲗ ϩⲓ̈ⲧⲛ̅
  ⲧⲧⲁⲡⲣⲟ ⲙ̅ⲡⲉⲕϩⲙϩⲁⲗ ⲁⲩⲱ ϯⲛⲁϫⲱ ⲉⲣⲟⲕ ⲛ̅ⲧⲙⲉ ⲉⲧⲃⲉ ⲡⲉⲓⲗⲁⲟⲥ ⲛⲁⲓ̈ ⲉⲧⲟⲩⲏϩ ϩⲛ̅ ⲧⲟⲣⲓⲛⲏ
  ⲉⲩⲟⲩⲏϩ [... <span style="color:#b00e23">(ⲋ̅)</span> <span style=
  "color:#b00e23">(ⲍ̅)</span> <span style="color:#b00e23">(ⲏ̅)</span>
  <span style="color:#b00e23">(ⲑ̅)</span> <span style=
  "color:#b00e23">(ⲓ̅)</span> <span style="color:#b00e23">(ⲓ̅ⲁ̅)</span>
  <span style="color:#b00e23">(ⲓ̅ⲃ̅)</span> <span style=
  "color:#b00e23">(ⲓ̅ⲅ̅)</span> <span style="color:#b00e23">(ⲓ̅ⲇ̅)</span>
  <span style="color:#b00e23">(ⲓ̅ⲉ̅)</span> ... ]ⲕⲁϩ ⲛ̅ⲛ̅ⲁⲙⲟⲣⲣⲁⲓⲟⲥ ⲁⲩⲱ ⲛⲁ
  ⲉⲥⲉⲃⲱⲛ ⲧⲏⲣⲟⲩ ⲁⲩⲃⲟⲧⲟⲩ ⲉⲃⲟⲗ ϩⲣⲁⲓ̈ ϩⲛ̅ ⲧⲉⲩϭⲟⲙ ⲁⲩϫⲓⲟⲟⲣ ⲇⲉ ⲙ̅ⲡⲓⲟⲣⲇⲁⲛⲏⲥ ⲁⲩⲕⲗⲏⲣⲟⲛⲟⲙⲓ
  ⲛ̅ⲧⲟⲣⲓⲛⲏ ⲧⲏⲣⲥ̅ <span style="color:#b00e23">(ⲓ̅ⲋ̅)</span> ⲁⲩⲱ ⲁⲩⲛⲟⲩϫⲉ ⲉⲃⲟⲗ
  ϩⲁⲧⲉⲩϩⲏ ⲙ̅ⲡⲉⲭⲁⲛⲁⲛⲁⲓⲟⲥ ⲙⲛ̅ ⲡⲉⲫⲁⲓⲣⲉⲍⲁⲓⲟⲥ ⲙⲛ̅ ⲡⲓ̈ⲉⲃⲟⲩⲍⲁⲓⲟⲥ ⲙⲛ̅ ⲥⲩⲭⲉⲙ ⲙⲛ̅
  ⲛ̅ⲅⲉⲣⲅⲉⲥⲁⲓⲟⲥ ⲧⲏⲣⲟⲩ ⲁⲩⲟⲩⲱϩ ⲛ̅ϩⲏⲧⲥ̅ ⲛ̅ϩⲉⲛϩⲟⲟⲩ ⲉⲛⲁϣⲱⲟⲩ <span style=
  "color:#b00e23">(ⲓ̅ⲍ̅)</span> ⲁⲩⲱ ⲉⲙⲡⲟⲩⲣ̅ⲛⲟⲃⲉ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲉⲩⲛⲟⲩⲧⲉ ⲛⲉⲣⲉ
  ⲛ̅ⲁⲅⲁⲑⲟⲛ ϣⲟⲟⲡ ⲛⲙ̅ⲙⲁⲩ ⲡⲉ ⲉⲧⲃⲉ ϫⲉ ⲡⲛⲟⲩⲧⲉ ⲉⲧⲙⲟⲥⲧⲉ ⲙ̅ⲡϫⲓⲛϭⲟⲛⲥ̅ ⲛ̅ⲛⲉϥϣⲟⲟⲡ ⲛⲙ̅ⲙⲁⲩ
  ⲡⲉ <span style="color:#b00e23">(ⲓ̅ⲏ̅)</span> ⲛ̅ⲧⲉⲣⲟⲩⲥⲁϩⲱⲟⲩ ⲇⲉ ⲉⲃⲟⲗ ⲛ̅ⲧⲉϩⲓⲏ
  ⲉⲛⲧⲁϥⲥⲙⲛ̅ⲧⲥ̅ ⲛⲙ̅ⲙⲁⲩ ⲁϥϥⲟⲧⲟⲩ ⲉⲃⲟⲗ ϩⲛ̅ ϩⲁϩ ⲙ̅ⲡⲟⲗⲉⲙⲟⲥ ⲉⲙⲁⲧⲉ ⲉⲙⲁⲧⲉ ⲁⲩⲱ
  ⲁⲩⲁⲓⲭⲙⲁⲗⲱⲧⲓⲍⲉ ⲙ̅ⲙⲟⲟⲩ ⲉⲩⲕⲁϩ ⲉⲙⲡⲱⲟⲩ ⲁⲛ ⲡⲉ ⲁⲩⲱ ⲡⲉⲣⲡⲉ ⲙ̅ⲡⲉⲩⲛⲟⲩⲧⲉ ⲁϥϣⲱⲡⲉ ⲉⲩⲕⲁϩ ⲁⲩⲱ
  ⲛⲉⲩⲡⲟⲗⲓⲥ ⲁⲩⲁⲙⲁϩⲧⲉ ⲙ̅ⲙⲟⲟⲩ ϩⲓⲧⲛ̅ ⲛⲉⲩϫⲓϫⲉⲉⲩ <span style=
  "color:#b00e23">(ⲓ̅ⲑ̅)</span> ⲧⲉⲛⲟⲩ ϭⲉ ⲉⲁⲩⲕⲟⲧⲟⲩ ⲉⲡⲉⲩⲛⲟⲩⲧⲉ ⲁⲩⲉⲓ ⲉϩⲣⲁⲓ̈ ⲉⲃⲟⲗ
  ϩⲙ̅ ⲡϫⲱⲱⲣⲉ ⲉⲃⲟⲗ ⲉⲛⲧⲁⲩϫⲟⲟⲣⲟⲩ ⲉⲃⲟⲗ ⲛ̅ϩⲏⲧϥ̅ ⲁⲩⲁⲙⲁϩⲧⲉ ⲉⲑⲓⲉⲣⲟⲩⲥⲁⲗⲏⲙ ⲡⲙⲁ ⲙ̅ⲡⲉⲩⲧⲃ̅ⲃⲟ
  ⲁⲩⲱ ⲁⲩⲟⲩⲱϩ ϩⲛ̅ ⲧⲟⲣⲓⲛⲏ ϫⲉ ⲛⲉⲥⲟ ⲛ̅ϫⲁⲓⲉ ⲡⲉ <span style=
  "color:#b00e23">(ⲕ̅)</span> ⲧⲉⲛⲟⲩ ϭⲉ ⲡϫⲟⲉⲓⲥ ⲡⲁϫⲟⲉⲓⲥ ⲉϣⲱⲡⲉ ⲟⲩⲛ ⲙⲛ̅ⲧⲁⲧⲥⲟⲟⲩⲛ ϩⲙ
  ⲡⲉⲓⲗⲁⲟⲥ ⲁⲩⲱ ⲥⲉⲣ̅ⲛⲟⲃⲉ ⲉⲡⲉⲩⲛⲟⲩⲧⲉ ⲧⲛ̅ⲛⲁϭⲙ̅ⲡⲉⲩϣⲓⲛⲉ ⲡⲉ ϫⲉ ⲡⲁⲓ̈ ⲛⲁϣⲱⲡⲉ ⲛ̅ϩⲏⲧⲟⲩ
  ⲉⲩϫⲣⲟⲡ ⲁⲩⲱ ⲧⲛ̅ⲛⲁⲃⲱⲕ ⲉϩⲣⲁⲓ̈ ⲛ̅ⲧⲛ̅ⲙⲓϣⲉ ⲛⲙ̅ⲙⲁⲩ <span style=
  "color:#b00e23">(ⲕ̅ⲁ̅)</span> ⲉϣⲱⲡⲉ ⲇⲉ ⲙⲛ̅ ⲁⲛⲟⲙⲓⲁ ϩⲙ̅ ⲡⲉⲩϩⲉⲑⲛⲟⲥ ⲙⲁⲣⲉ ⲡϫⲟⲉⲓⲥ
  ⲥⲁⲁⲧⲟⲩ ⲙⲏⲡⲟⲧⲉ ⲛ̅ⲧⲉ ⲡⲉⲩϫⲟⲉⲓⲥ ⲙⲓϣⲉ ⲉϩⲣⲁⲓ̈ ⲉϫⲱⲟⲩ ⲁⲩⲱ ⲛ̅ⲧⲉ ⲡⲉⲩⲛⲟⲩⲧⲉ ϯ ⲉϫⲱⲟⲩ
  ⲛ̅ⲧⲛ̅ϣⲱⲡⲉ ⲉⲩⲛⲟϭⲛⲉϭ ⲙ̅ⲡϩⲟⲧ ⲉⲃⲟⲗ ⲙ̅ⲡⲕⲁϩ̅ ⲧⲏⲣϥ̅ <span style=
  "color:#b00e23">(ⲕ̅ⲃ̅)</span> ⲁⲥϣⲱⲡⲉ ⲇⲉ ⲛ̅ⲧⲉⲣⲉϥⲟⲩⲱ ⲉϥϣⲁϫⲉ ⲛ̅ϭⲓ ⲁⲭⲓⲱⲣ
  ⲛ̅ⲛⲉⲓϣⲁϫⲉ ⲁϥ[... <span style="color:#b00e23">(ⲕ̅ⲅ̅)</span> <span style=
  "color:#b00e23">(ⲕ̅ⲇ̅)</span>
  <h3 id="judith6">6</h3><span style="color:#b00e23">(ⲁ̅)</span> <span style=
  "color:#b00e23">(ⲃ̅)</span> <span style="color:#b00e23">(ⲅ̅)</span>
  <span style="color:#b00e23">(ⲇ̅)</span> ...] ⲅⲁⲣ ⲛ̅ⲛⲉ ⲛⲉϥϣⲁϫⲉ ϣⲱⲡⲉ ⲉⲩϣⲟⲩⲉⲓⲧ
  <span style="color:#b00e23">(ⲉ̅)</span> ⲛ̅ⲧⲟⲕ ⲇⲉ ⲁⲭⲓⲱⲣ ⲡϫⲁⲓ̈ⲃⲉⲕⲉ ⲛ̅ⲁⲙⲙⲱⲛ
  ⲡⲉⲛⲧⲁϥϫⲱ ⲛ̅ⲛⲉⲓ̈ϣⲁϫⲉ ϩⲙ̅ ⲡⲉϩⲟⲟⲩ ⲙ̅ⲡⲉⲕϫⲓⲛ̅ϭⲟⲛⲥ̅ ⲛ̅ⲛⲉⲕⲟⲩⲱϩ ⲉⲧⲟⲟⲧⲕ̅ ⲉⲛⲁⲩ ⲉⲡⲁϩⲟ
  ϫⲓⲛ ⲙ̅ⲡⲟⲟⲩ ⲛ̅ϩⲟⲟⲩ ϣⲁⲛ ϯϫⲕⲃⲁ(sic) ⲙ̅ⲡⲅⲉⲛⲟⲥ ⲛ̅ⲛⲉⲛⲧⲁⲩⲉⲓ ⲉⲃⲟⲗ ϩⲛ̅ ⲕⲏⲙⲉ
  <span style="color:#b00e23">(ⲋ̅)</span> ⲁⲩⲱ ⲧⲟⲧⲉ ⲉⲣⲉ ⲧⲥⲏϥⲉ ⲙ̅ⲡⲁⲙⲗⲁϩ ⲙⲛ̅
  ⲛⲁϩⲙ̅ϩⲁⲗ ⲉⲓ ⲉⲃⲟⲗ ϩⲓⲧⲛ̅ ⲛⲉⲕⲥⲡⲓⲣⲟⲟⲩⲉ ⲛⲅ̅ϩⲉ ϩⲛ̅ ⲛⲉⲩϩⲁⲧⲃⲉⲥ ⲉⲓ̈ϣⲁⲛⲕⲧⲟⲓ
  <span style="color:#b00e23">(ⲍ̅)</span> ⲉⲣⲉ ⲛⲁϩⲙ̅ϩⲁⲗ ⲇⲉ ⲁⲡⲟⲕⲁⲑⲓⲥⲧⲁ ⲙ̅ⲙⲟⲕ
  ⲉⲧⲟⲣⲓⲛⲏ ⲛ̅ⲥⲉⲑⲙ̅ⲥⲟⲕ ϩⲛ̅ ⲟⲩⲉⲓ ⲛ̅ⲙⲡⲟⲗⲓⲥ ⲛⲙ̅ⲙⲁ ⲛ̅ⲃⲱⲕ ⲉϩⲣⲁⲓ̈ <span style=
  "color:#b00e23">(ⲏ̅)</span> ⲁⲩⲱ ⲛ̅ⲛⲉⲕⲧⲁⲕⲟ ϣⲁⲛⲧⲟⲩϥⲟⲧⲕ̅ ⲉⲃⲟⲗ ⲛⲙ̅ⲙⲁⲩ
  <span style="color:#b00e23">(ⲑ̅)</span> ⲉϣϫⲉ ⲕϩⲉⲗⲡⲓⲍⲉ ⲇⲉ ϩⲣⲁⲓ̈ ϩⲙ̅ ⲡⲉⲕϩⲏⲧ ϫⲉ
  ⲛ̅ⲥⲉⲛⲁϫⲓⲧⲟⲩ ⲁⲛ ⲙ̅ⲡⲣ̅ⲧⲣⲉϥⲱⲕⲙ̅ ⲛ̅ϭⲓ ⲡⲉⲕϩⲟ ⲁⲓ̈ϣⲁϫⲉ ⲁⲩⲱ ⲛ̅ⲛⲉ ⲗⲁⲁⲩ ϩⲉ ⲉⲃⲟⲗ ϩⲛ̅
  ⲛⲁϣⲁϫⲉ <span style="color:#b00e23">(ⲓ̅)</span> ⲁϥⲟⲩⲉϩⲥⲁϩⲛⲉ ⲇⲉ ⲛ̅ϭⲓ ⲟⲗⲟⲫⲉⲣⲛⲏⲥ
  ⲛ̅ⲛⲉϥϩⲙ̅ϩⲁⲗ ⲛⲁⲓ̈ ⲉⲧⲁϩⲉⲣⲁⲧⲟⲩ ϩⲛ̅ ⲧⲉϥⲥⲕⲏⲛⲏ ⲉⲧⲣⲉⲩϭⲱⲡⲉ ⲛ̅ⲁⲭⲓⲱⲣ ⲁⲩⲱ ⲉⲁⲡⲟⲕⲁⲑⲓⲥⲧⲁ
  ⲙ̅ⲙⲟϥ ⲉⲃⲁⲓⲧⲩⲗⲟⲩⲁ ⲉⲧⲁⲁϥ ⲉϩⲣⲁⲓ̈ ⲉⲧⲟⲟⲧⲟⲩ ⲛ̅ⲛ̅ϣⲏⲣⲉ ⲙ̅ⲡⲓ̈ⲥⲣⲁⲏⲗ <span style=
  "color:#b00e23">(ⲓ̅ⲁ̅)</span> ⲁⲩϭⲟⲡϥ ⲇⲉ ⲛ̅ϭⲓ ⲛⲉϥϩⲙ̅ϩⲁⲗ ⲁⲩⲛ̅ⲧϥ̅ ⲉⲃⲟⲗ ϩⲛ̅
  ⲧⲡⲁⲣⲉⲙⲃⲟⲗⲏ ⲉⲧⲥⲱϣⲉ ⲁⲩⲧⲱⲟⲩⲛ ⲉⲃⲟⲗ ϩⲛ̅ ⲧⲙⲏⲧⲉ ⲛ̅ⲧⲡⲉⲇⲓⲛⲏ ⲉϩⲣⲁⲓ̈ ⲉⲧⲟⲣⲓⲛⲏ ⲁⲩⲉⲓ ⲉϩⲣⲁⲓ̈
  ⲉϫⲛ̅ ⲙ̅ⲡⲏⲅⲏ ⲛⲁⲓ̈ ⲉⲧϩⲁ ⲡⲉⲥⲏⲧ ⲛ̅ⲃⲁⲓⲧⲩⲗⲟⲩⲁ <span style=
  "color:#b00e23">(ⲓ̅ⲃ̅)</span> ⲛ̅ⲧⲉⲣⲟⲩⲛⲁⲩ ⲇⲉ ⲉⲣⲟⲟⲩ ⲛ̅ϭⲓ ⲛ̅ⲣⲱⲙⲉ ⲛ̅ⲧⲡⲟⲗⲓⲥ
  ⲛⲉⲧϩⲓϫⲙ̅ ⲡⲕⲟⲟϩ ⲙ̅ⲡⲧⲟⲟⲩ ⲁⲩϫⲓ ⲛ̅ⲛⲉⲩϩⲟⲡⲗⲟⲛ ⲙ̅ⲙⲓϣⲉ ⲁⲩⲉⲓ ⲉⲃⲟⲗ ⲡⲃⲟⲗ ⲛ̅ⲧⲡⲟⲗⲓⲥ ⲉϫⲙ̅
  ⲡⲕⲟⲟϩ ⲙ̅ⲡⲧⲟⲟⲩ ⲁⲩⲱ ⲣⲱⲙⲉ ⲛⲓⲙ ⲛ̅ⲛ̅ⲣⲉϥⲛⲉϫ ⲥⲫⲉⲛⲇⲟⲛⲏ ⲁⲩⲁⲙⲁϩⲧⲉ ⲙ̅ⲡⲉⲩⲙⲁ ⲛⲉⲓ ⲉϩⲣⲁⲓ̈
  ⲁⲩⲛⲟⲩϫⲉ ⲉⲃⲟⲗ ⲉϫⲱⲟⲩ ⲛ̅ϩⲉⲛⲱⲛⲉ <span style="color:#b00e23">(ⲓ̅ⲅ̅)</span> ⲁⲩⲃⲱⲕ
  ⲉϩⲟⲩⲛ ϩⲁ ⲡⲉⲥⲏⲧ ⲙⲡⲧⲟⲟⲩ ⲁⲩⲙⲟⲩⲣ ⲛⲁⲭⲓⲱⲣ ⲁⲩⲕⲁⲁϥ ⲉϥⲙⲏⲣ ϩⲁⲣⲁⲧϥ̅ ⲙ̅ⲡⲧⲟⲟⲩ ⲁⲩⲃⲱⲕ ⲉⲣⲁⲧϥ̅
  ⲙ̅ⲡⲉⲩϫⲟⲉⲓⲥ ⲟⲗⲟⲫⲉⲣⲛⲏⲥ <span style="color:#b00e23">(ⲓ̅ⲇ̅)</span> ⲛ̅ϣⲏⲣⲉ ⲇⲉ
  ⲙ̅ⲡⲓ̈ⲥⲣⲁⲏⲗ ⲁⲩⲉⲓ ⲉⲡⲉⲥⲏⲧ ⲉⲃⲟⲗ ϩⲛ̅ ⲧⲉⲩⲡⲟⲗⲓⲥ ⲁⲩⲁϩⲉ ⲣⲁⲧⲟⲩ ϩⲓ̈ϫⲱϥ ⲁⲩⲱ ⲁⲩⲃⲟⲗϥ ⲉⲃⲟⲗ
  ⲁⲩϫⲓ̈ⲧϥ̅ ⲉϩⲣⲁⲓ̈ ⲉⲃⲁⲓⲧⲩⲗⲟⲩⲁ ⲁⲩⲧⲁϩⲟϥ ⲉⲣⲁⲧϥ̅ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛ̅ⲁⲣⲭⲱⲛ ⲛ̅ⲧⲉⲩⲡⲟⲗⲓⲥ
  <span style="color:#b00e23">(ⲓ̅ⲉ̅)</span> ⲡⲁⲓ̈ ⲉⲧϣⲟⲟⲡ ϩⲛ̅ ⲛⲉϩⲟⲟⲩ ⲉⲧⲙ̅ⲙⲁⲩ
  ⲟⲍⲓⲁⲥ ⲡϣⲏⲣⲉ ⲙ̅ⲙⲓⲭⲁ ⲉⲃⲟⲗ ϩⲛ̅ ⲧⲉⲫⲩⲗⲏ ⲛ̅ⲥⲩⲙⲉⲱⲛ ⲙⲛ̅ ⲭⲁⲃⲣⲓ ⲡϣⲏⲣⲉ ⲛ̅ⲅⲟⲑⲟⲛⲓⲏⲗ ⲙⲛ̅
  ⲭⲁⲣⲙⲓ ⲡϣⲏⲣⲉ ⲙ̅ⲙⲉⲗⲭⲓⲏⲗ <span style="color:#b00e23">(ⲓ̅ⲋ̅)</span> ⲁⲩⲱ ⲁⲩⲙⲟⲩⲧⲉ
  ⲉⲛⲉ ⲡⲣⲉⲥⲃⲩⲧⲉⲣⲟⲥ ⲧⲏⲣⲟⲩ ⲛ̅ⲧⲡⲟⲗⲓⲥ ⲁⲩⲱ ⲛⲉⲩϩⲣϣⲓⲣⲉ ⲧⲏⲣⲟⲩ ⲙⲛ̅ ⲛⲉⲩϩⲓⲟⲙⲉ ⲁⲩⲡⲱⲧ ϩⲓⲟⲩⲥⲟⲡ
  ⲁⲩⲉⲓ ⲉⲧⲥⲟⲟⲩϩⲥ̅ ⲁⲩⲧⲁϩⲟ ⲉⲣⲁⲧϥ̅ ⲛⲁⲭⲓⲱⲣ ϩⲛ̅ ⲧⲙⲏⲧⲉ ⲙ̅ⲡⲉⲩⲗⲁⲟⲥ ⲧⲏⲣϥ̅ ⲁϥϫⲛⲟⲩϥ ⲇⲉ ⲛ̅ϭⲓ
  ⲟⲍⲉⲓⲁⲥ ⲉⲡⲉⲛⲧⲁϥϣⲱⲡⲉ <span style="color:#b00e23">(ⲓ̅ⲍ̅)</span> ⲁϥⲟⲩⲱϣⲃ̅ ⲁϥϫⲱ
  ⲉⲣⲟⲟⲩ ⲛ̅ⲛ̅ϣⲁϫⲉ ⲛ̅ⲧⲥⲟⲟⲩϩⲥ̅ ⲛ̅ⲟⲗⲟⲫⲉⲣⲛⲏⲥ ⲁⲩⲱ ⲛ̅ϣⲁϫⲉ ⲧⲏⲣⲟⲩ ⲛ̅ⲧⲁϥϫⲟⲟⲩ ⲛ̅ⲧⲙⲏⲧⲉ
  ⲛ̅ⲛ̅ⲁⲣⲭⲱⲛ ⲛ̅ⲛ̅ⲁⲥⲥⲟⲩⲣ ⲁⲩⲱ ⲛ̅ⲛⲟϭ ⲛ̅ϣⲁϫⲉ ⲉⲛⲧⲁ ⲟⲗⲟⲫⲉⲣⲛⲏⲥ ϫⲟⲟⲩ ⲉϫⲙ̅ ⲡⲏⲓ̈
  ⲙ̅ⲡⲓ̈ⲥⲣⲁⲏⲗ <span style="color:#b00e23">(ⲓ̅ⲏ̅)</span> ⲁⲩⲱ ⲁϥⲡⲁϩⲧϥ̅ ⲛ̅ϭⲓ ⲡⲗⲁⲟⲥ
  ⲁϥⲟⲩⲱϣⲧ̅ ⲙ̅ⲡϫⲟⲉⲓⲥ ⲁⲩⲱ ⲁⲩϫⲓϣⲕⲁⲕ ⲉⲃⲟⲗ ⲉⲩϫⲱ ⲙ̅ⲙⲟⲥ <span style=
  "color:#b00e23">(ⲓ̅ⲑ̅)</span> ϫⲉ ⲡϫⲟⲉⲓⲥ ⲡⲛⲟⲩⲧⲉ ⲛ̅ⲧⲡⲉ ϭⲱϣⲧ̅ ⲉϩⲣⲁⲓ̈ ⲉϫⲛ̅
  ⲛⲉⲩⲙⲛ̅ⲧϫⲁⲥⲓ ϩⲏⲧ ⲁⲩⲱ ⲛⲅ̅ⲛⲁ ⲙ̅ⲡⲉⲑⲃ̅ⲃⲓⲟ ⲙ̅ⲡⲉⲛⲅⲉⲛⲟⲥ ⲛⲅ̅ϭⲱϣⲧ̅ ⲉϫⲙ̅ ⲡϩⲟ
  ⲛ̅ⲛⲉⲛⲧⲁⲩⲑⲃ̅ⲃⲓⲟⲟⲩ ⲛⲁⲕ ϩⲙ̅ ⲡⲟⲟⲩ ⲛ̅ϩⲟⲟⲩ <span style="color:#b00e23">(ⲕ̅)</span>
  ⲁⲩⲥⲟⲗⲥⲗ̅ ⲇⲉ ⲛ̅ⲁⲭⲓⲱⲣ ⲁⲩⲱ ⲁⲩⲧⲁⲓⲟϥ ⲉⲙⲁⲧⲉ <span style=
  "color:#b00e23">(ⲕ̅ⲁ̅)</span> ⲁⲩⲱ ⲁϥϫⲓⲧϥ̅ ⲛ̅ϭⲓ ⲟⲍⲉⲓⲁⲥ ⲉⲃⲟⲗ ϩⲛ̅ ⲧⲥⲟⲟⲩϩⲥ̅
  ⲉⲡⲉϥⲏⲓ̈ ⲁϥⲉⲓⲣⲉ ⲛ̅ⲟⲩⲛⲟϭ ⲛ̅ϩⲟⲟⲡ ⲉⲛⲉ ⲡⲣⲉⲥⲃⲩⲧⲉⲣⲟⲥ ⲁⲩⲱ ⲁⲩⲉⲡⲓⲕⲁⲗⲓ ⲙ̅ⲡⲛⲟⲩⲧⲉ
  ⲙ̅ⲡⲓ̈ⲥⲣⲁⲏⲗ ⲉⲩⲃⲟⲏⲑⲓⲁ ⲛ̅ⲧⲉⲩϣⲏ ⲧⲏⲣⲥ̅ ⲉⲧⲙ̅ⲙⲁⲩ
  <h3 id="judith7">7</h3><span style="color:#b00e23">(ⲁ̅)</span> ⲙ̅ⲡⲉϥⲣⲁⲥⲧⲉ ⲇⲉ
  ⲁϥⲡⲁⲣⲁⲅⲅⲉⲓⲗⲉ ⲛ̅ϭⲓ ⲟⲗⲟⲫⲉⲣⲛⲏⲥ ⲙ̅ⲡⲉϥⲙ̅ⲗⲁϩ ⲧⲏⲣϥ̅ ⲙⲛ̅ ⲡⲉϥⲗⲁⲟⲥ ⲧⲏⲣϥ̅ ⲛⲁⲓ̈ ⲉⲛⲧⲁⲩⲉⲓ
  ⲛⲙ̅ⲙⲁϥ ⲉⲡⲡⲟⲗⲉⲙⲟⲥ ⲉⲥⲣ̅ⲙ̅ⲗⲁϩ [... <span style="color:#b00e23">(ⲃ̅)</span>
  <span style="color:#b00e23">(ⲅ̅)</span> <span style=
  "color:#b00e23">(ⲇ̅)</span> <span style="color:#b00e23">(ⲉ̅)</span>
  <span style="color:#b00e23">(ⲋ̅)</span> <span style=
  "color:#b00e23">(ⲍ̅)</span> <span style="color:#b00e23">(ⲏ̅)</span> ...] ⲙⲛ̅
  ⲛ̅ϩⲏⲅⲟⲩⲙⲉⲛⲟⲥ ⲧⲏⲣⲟⲩ ⲙ̅ⲡⲗⲁⲟⲥ ⲙ̅ⲙⲱⲁⲃ ⲙⲛ̅ ⲛⲉⲥⲧⲣⲁⲧⲏⲅⲟⲥ ⲛ̅ⲧⲡⲁⲣϩⲁⲗⲓⲁ ⲡⲉϫⲁⲩ
  <span style="color:#b00e23">(ⲑ̅)</span> ϫⲉ ⲙⲁⲣⲉ ⲡⲉⲛϫⲟⲉⲓⲥ ⲥⲱⲧⲙ̅ ⲉⲩϣⲁϫⲉ ϫⲉⲕⲁⲥ
  ⲉⲛⲛⲉⲩⲟⲩⲱϣⲃ̅ ϣⲱⲡⲉ ϩⲛ̅ ⲧⲉⲕϭⲟⲙ <span style="color:#b00e23">(ⲓ̅)</span> ⲡⲉⲓⲗⲁⲟⲥ
  ⲅⲁⲣ ⲛ̅ϣⲏⲣⲉ ⲙ̅ⲡⲓ̈ⲥⲣⲁⲏⲗ ⲙⲉⲩⲕⲱ ⲛ̅ϩⲧⲏⲩ ⲁⲛ ⲉϫⲛ̅ ⲛⲉⲩⲙⲉⲣⲉϩ ⲁⲗⲗⲁ ⲉϫⲙ̅ ⲡϫⲓ̈ⲥⲉ ⲛ̅ⲛ̅ⲧⲟⲟⲩ
  ⲛⲁⲓ̈ ⲛ̅ⲧⲟⲟⲩ ⲉⲧⲟⲩⲟⲩⲏϩ ϩⲣⲁⲓ̈ ϩⲓϫⲱⲟⲩ ⲙ̅ⲡϩⲱⲃ ⲅⲁⲣ ⲙⲟⲧⲛ̅ ⲁⲛ ⲉⲃⲱⲕ ⲉϩⲣⲁⲓ̈ ⲉϫⲛ̅ ⲛ̅ⲕⲟⲟϩ
  ⲛ̅ⲛ̅ⲧⲟⲩⲉⲓⲏ <span style="color:#b00e23">(ⲓ̅ⲁ̅)</span> ⲧⲉⲛⲟⲩ ϭⲉ ⲡϫⲟⲉⲓⲥ
  ⲙ̅ⲡⲣ̅ⲣ̅ⲡⲟⲗⲉⲙⲟⲥ ⲛⲙ̅ⲙⲁⲩ ⲕⲁⲧⲁ ⲑⲉ ⲉϣⲁϥϣⲱⲡⲉ ⲛ̅ϭⲓ ⲟⲩⲡⲟⲗⲉⲙⲟⲥ ⲛ̅ⲙ̅ⲗⲁϩ ⲁⲩⲱ ⲙⲛ̅ ⲟⲩⲣⲱⲙⲉ
  ⲛ̅ⲟⲩⲱⲧ ⲡⲉ ⲛⲁϩⲉ ⲉⲃⲟⲗ ϩⲙ̅ ⲡⲉⲕⲗⲁⲟⲥ <span style="color:#b00e23">(ⲓ̅ⲃ̅)</span> ϭⲱ
  ⲉϩⲣⲁⲓ̈ ⲉϫⲛ̅ ⲧⲉⲕⲡⲁⲣⲉⲙⲃⲟⲗⲏ ⲉⲕϩⲁⲣⲉϩ ⲉⲣⲱⲙⲉ ⲛⲓⲙ ⲉⲃⲟⲗ ϩⲛ̅ ⲧⲉⲕϭⲟⲙ ⲁⲩⲱ ⲙⲁⲣⲉ ⲛⲉⲕϩⲙ̅ϩⲁⲗ
  ⲁⲙⲁϩⲧⲉ ⲉϫⲛ̅ ⲧⲡⲏⲅⲏ ⲙ̅ⲡⲙⲟⲟⲩ ⲧⲁⲓ̈ ⲉⲧⲛⲏⲩ ⲉⲃⲟⲗ ϩⲁⲣⲁⲧϥ̅ ⲙ̅ⲡⲧⲟⲟⲩ <span style=
  "color:#b00e23">(ⲓ̅ⲅ̅)</span> ⲉⲧⲃⲉ ϫⲉ ⲉⲩⲙⲉϩ ⲙⲟⲟⲩ ⲉⲃⲟⲗ ϩⲙ̅ ⲡⲙⲁ ⲉⲧⲙ̅ⲙⲁⲩ ⲛ̅ϭⲓ
  ⲛⲉⲧⲟⲩⲏϩ ⲧⲏⲣⲟⲩ ϩⲛ̅ ⲃⲁⲓⲧⲩⲗⲟⲩⲁ ⲁⲩⲱ ⲥⲉⲛⲁⲙⲟⲩ ⲡⲉ ϩⲁ ⲡⲓⲃⲉ ⲛ̅ⲥⲉϯ ⲛⲁⲛ ⲛ̅ⲧⲉⲩⲡⲟⲗⲓⲥ ⲁⲛⲟⲛ
  ⲇⲉ ⲙⲛ̅ ⲡⲉⲛⲗⲁⲟⲥ ⲧⲛ̅ⲛⲁⲃⲱⲕ ⲉϩⲣⲁⲓ̈ ⲉϫⲛ̅ ⲛ̅ⲕⲟⲟϩ ⲛ̅ⲛ̅ⲧⲟⲩⲉⲓⲏ ⲉⲧϩⲏⲛ ⲉⲣⲟⲟⲩ ⲛ̅ⲧⲛ̅ϭⲱ
  ϩⲣⲁⲓ̈ ϩⲓϫⲱⲟⲩ ⲉⲛ̅ⲣⲟⲉⲓⲥ ⲉⲧⲙ̅ⲧⲣⲉ ⲟⲩⲣⲱⲙⲉ ⲛ̅ⲟⲩⲱⲧ ⲉⲓ ⲉⲃⲟⲗ ϩⲛ̅ ⲧⲡⲟⲗⲓⲥ <span style=
  "color:#b00e23">(ⲓ̅ⲇ̅)</span> ⲁⲩⲱ ⲥⲉⲛⲁⲃⲱⲗ ⲉⲃⲟⲗ ⲡⲉ ϩⲁ ⲡⲉⲕϩⲟ ⲛ̅ⲧⲟⲟⲩ ⲙⲛ̅
  ⲛⲉⲩϩⲓⲟⲙⲉ ⲙⲛ̅ ⲛⲉⲩϣⲏⲣⲉ ⲁⲩⲱ ⲉⲙⲡⲁⲧⲉ ⲧⲥⲏϥⲉ ⲉⲓ ⲉϩⲣⲁⲓ̈ ⲉϫⲱⲟⲩ ⲥⲉⲛⲁⲡⲟⲣϣⲟⲩ ϩⲛ̅ ⲛⲉⲡⲗⲁⲧⲓⲁ
  ⲛ̅ⲛⲉⲩⲙⲁ ⲛ̅ϣⲱⲡⲉ <span style="color:#b00e23">(ⲓ̅ⲉ̅)</span> ⲛⲅ̅ⲧⲱⲱⲃⲉ ⲛⲁⲩ
  ⲛ̅ⲟⲩⲧⲱⲱⲃⲉ ⲉϥϩⲟⲟⲩ ⲉⲧⲃⲉ ϫⲉ ⲁⲩⲃⲱϭⲉ ⲉⲣⲟⲕ ⲁⲩⲱ ⲙ̅ⲡⲟⲩⲉⲓ ⲉⲃⲟⲗ ⲉⲧⲱⲙⲛ̅ⲧ ⲉⲣⲟⲕ ϩⲛ
  ⲟⲩⲉⲓⲣⲏⲛⲏ <span style="color:#b00e23">(ⲓ̅ⲋ̅)</span> ⲁ ⲛⲉⲩϣⲁϫⲉ ⲇⲉ ⲣⲁⲛⲁϥ
  ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲟⲗⲟⲫⲉⲣⲛⲏⲥ ⲁⲩⲱ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉϥϩⲙ̅ϩⲁⲗ ⲁϥⲟⲩⲉϩⲥⲁϩⲛⲉ ⲉⲉⲓⲣⲉ
  ⲕⲁⲧⲁ ⲑⲉ ⲉⲛⲧⲁⲩϣⲁϫⲉ <span style="color:#b00e23">(ⲓ̅ⲍ̅)</span> ⲁⲩⲧⲱ[...
  <span style="color:#b00e23">(ⲓ̅ⲏ̅)</span> <span style=
  "color:#b00e23">(ⲓ̅ⲑ̅)</span> <span style="color:#b00e23">(ⲕ̅)</span>
  <span style="color:#b00e23">(ⲕ̅ⲁ̅)</span> <span style=
  "color:#b00e23">(ⲕ̅ⲃ̅)</span> ...] ϩⲛ̅ ⲙⲁ ⲙ̅ⲙⲟⲟϣⲉ ⲛ̅ⲛⲉⲩⲡⲩⲗⲏ ⲁⲩⲱ ⲛⲉⲙⲛ̅ϭⲟⲙ ϭⲉ
  ϣⲟⲟⲡ ⲡⲉ ϩⲣⲁⲓ̈ ⲛ̅ϩⲏⲧⲟⲩ <span style="color:#b00e23">(ⲕ̅ⲅ̅)</span> ⲁ ⲡⲗⲁⲟⲥ ⲇⲉ
  ⲧⲏⲣϥ̅ ⲥⲱⲟⲩϩ ⲉϫⲛ̅ ⲟⲍⲉⲓⲁⲥ ⲙⲛ̅ ⲛ̅ⲁⲣⲭⲱⲛ ⲛ̅ⲧⲡⲟⲗⲓⲥ ⲛⲉⲩϩⲣϣⲓⲣⲉ ⲙⲛ̅ ⲛⲉⲩϣⲏⲣⲉ ⲕⲟⲩⲓ
  ⲁⲩϫⲓϣⲕⲁⲕ ⲇⲉ ⲉⲃⲟⲗ ⲡⲉϫⲁⲩ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉⲡⲣⲉⲥⲃⲩⲧⲉⲣⲟⲥ ⲧⲏⲣⲟⲩ <span style=
  "color:#b00e23">(ⲕ̅ⲇ̅)</span> ϫⲉ ⲉⲣⲉ ⲡⲛⲟⲩⲧⲉ ⲕⲣⲓⲛⲉ ϩⲛ̅ ⲧⲉⲛⲙⲏⲧⲉ ϩⲓⲟⲩⲥⲟⲡ ϫⲉ
  ⲁⲧⲉⲧⲛ̅ⲉⲓⲣⲉ ⲛⲁⲛ ⲛ̅ϩⲉⲛⲛⲟϭ ⲛ̅ϫⲓ ⲛ̅ϭⲟⲛⲥ̅ ⲉⲙⲡⲉⲧⲛ̅ϣⲁϫⲉ ϩⲛ̅ ⲟⲩⲓ̈ⲣⲏⲛⲏ ⲙⲛ̅ ⲛ̅ϣⲏⲣⲉ
  ⲛ̅ⲛ̅ⲁⲥⲥⲟⲩⲣ <span style="color:#b00e23">(ⲕ̅ⲉ̅)</span> ⲧⲉⲛⲟⲩ ϭⲉ ⲙⲛ̅ⲃⲟⲏⲑⲟⲥ ϣⲟⲟⲡ
  ⲛⲁⲛ ⲁⲗⲗⲁ ⲁ ⲡⲉⲛⲛⲟⲩⲧⲉ ⲧⲁⲁⲛ ⲉⲃⲟⲗ ⲉϩⲣⲁⲓ̈ ⲉⲛⲉⲩϭⲓϫ ⲉⲧⲣⲉⲛⲣⲱϩⲧ̅ ⲙ̅ⲡⲉⲩⲙ̅ⲧⲟ ⲉⲃⲟⲗ ϩⲛ̅
  ⲟⲩⲉⲓⲃⲉ ⲙⲛ̅ ⲟⲩⲛⲟϭ ⲛ̅ϩⲕⲟ <span style="color:#b00e23">(ⲕ̅ⲋ̅)</span> ⲧⲉⲛⲟⲩ ϭⲉ
  ⲙⲟⲩⲧⲉ ⲉⲣⲟⲟⲩ ⲛ̅ⲧⲉⲧⲛ̅ϯ ⲛ̅ⲧⲡⲟⲗⲓⲥ ⲧⲏⲣⲥ̅ ⲉⲩϣⲱⲗ ⲙ̅ⲡⲗⲁⲟⲥ ⲛ̅ⲟⲗⲟⲫⲉⲣⲛⲏⲥ ⲙⲛ̅ ⲧⲉϥϭⲟⲙ
  ⲧⲏⲣⲥ̅ <span style="color:#b00e23">(ⲕ̅ⲍ̅)</span> ⲥⲥⲟⲧⲡ ⲅⲁⲣ ⲛⲁⲛ ⲉⲧⲣⲉⲛϣⲱⲡⲉ ⲛⲁⲩ
  ⲉⲩⲧⲱⲣⲡ̅ ⲧⲛ̅ⲛⲁϣⲱⲡⲉ ⲛⲁⲩ ⲉϩⲉⲛϩⲙ̅ϩⲁⲗ ⲛ̅ⲥⲱⲛϩ̅ ⲛ̅ϭⲓ ⲧⲉⲛⲯⲩⲭⲏ ⲛ̅ⲧⲉⲧⲙ̅ⲛⲁⲩ ⲉⲡⲙⲟⲩ
  ⲛ̅ⲛⲉⲛϣⲏⲣⲉ ⲕⲟⲩⲓ̈ ϩⲛ̅ ⲛⲉⲛⲃⲁⲗ ⲁⲩⲱ ⲛⲉⲛϩⲓⲟⲙⲉ ⲙⲛ̅ ⲛⲉⲛϣⲏⲣⲉ ⲉⲩϣⲟⲥⲙ̅ ϩⲛ̅ ⲛⲉⲩⲯⲩⲭⲏ
  <span style="color:#b00e23">(ⲕ̅ⲏ̅)</span> ⲧⲛ̅ⲣ̅ⲙⲛ̅ⲧⲣⲉ ⲛⲏⲧⲛ̅ ⲛ̅ⲧⲡⲉ ⲙⲛ̅ ⲡⲕⲁϩ
  ⲙⲛ̅ ⲡⲉⲛⲛⲟⲩⲧⲉ ⲁⲩⲱ ⲡϫⲟⲉⲓⲥ ⲛ̅ⲛⲉⲛⲉⲓⲟⲧⲉ ⲡⲁⲓ̈ ⲉⲧϫⲓⲕⲃⲁ ⲛ̅ϩⲏⲧⲛ̅ ⲕⲁⲧⲁ ⲛⲉⲛⲛⲟⲃⲉ ⲁⲩⲱ ⲕⲁⲧⲁ
  ⲛ̅ⲛⲟⲃⲉ ⲛ̅ⲛⲉⲛⲉⲓⲟⲧⲉ ⲉⲧⲣⲉⲧⲙ̅ⲉⲓⲣⲉ ⲛ̅ⲛⲉⲓ̈ϣⲁϫⲉ ϩⲙ̅ ⲡⲟⲟⲩ ⲛ̅ϩⲟⲟⲩ <span style=
  "color:#b00e23">(ⲕ̅ⲑ̅)</span> ⲁϥϣⲱⲡⲉ ⲇⲉ ⲛ̅ϭⲓ ⲟⲩⲛⲟϭ ⲛ̅ⲣⲓⲙⲉ ϩⲛ ⲧⲙⲏⲧⲉ
  ⲛ̅ⲧⲥⲥⲟⲟⲩϩⲥ̅(sic) ⲧⲏⲣⲥ̅ ϩⲓ ⲟⲩⲥⲟⲡ ⲁⲩⲱ ⲁⲩϫⲓϣⲕⲁⲕ ⲉϩⲣⲁⲓ̈ ⲉⲡϫⲟⲉⲓⲥ ⲡⲉⲩⲛⲟⲩⲧⲉ ϩⲛ̅
  ⲟⲩⲛⲟϭ ⲛ̅ⲥⲙⲏ <span style="color:#b00e23">(ⲗ̅)</span> ⲁⲩⲱ ⲡⲉϫⲁϥ ⲛⲁⲩ ⲛ̅ϭⲓ ⲟⲍⲉⲓⲁⲥ
  ϫⲉ ⲧⲱⲕ ⲛ̅ϩⲏⲧ ⲛⲁⲥⲛⲏⲩ ⲙⲁⲣⲉⲛϭⲱϣⲧ̅ ⲉⲃⲟⲗ ⲛ̅ⲕⲉϯⲟⲩ ⲛ̅ϩⲟⲟⲩ ϣⲁⲛⲧⲉ ⲡϫⲟⲉⲓⲥ ⲡⲉⲛⲛⲟⲩⲧⲉ ⲕⲧⲟ
  ⲉϩⲣⲁⲓ̈ ⲉϫⲱⲛ ⲙ̅ⲡⲉϥⲛⲁ ⲛϥ̅ⲛⲁⲕⲁⲁⲛ ⲅⲁⲣ ⲁⲛ ⲛ̅ⲥⲱϥ ϣⲁⲃⲟⲗ <span style=
  "color:#b00e23">(ⲗ̅ⲁ̅)</span> ⲉⲣϣⲁⲛ ⲛⲁⲓ̈ ⲇⲉ ⲟⲩⲉⲓⲛⲉ ⲛ̅ⲧⲉⲧⲙ̅ⲃⲟⲏⲑⲓⲁ ⲧⲁϩⲟⲛ
  ⲧⲛ̅ⲛⲁⲉⲓⲣⲉ ⲕⲁⲧⲁ ⲛⲉⲧⲛ̅ϣⲁϫⲉ <span style="color:#b00e23">(ⲗ̅ⲃ̅)</span> ⲁⲩⲱ
  ⲁϥϫⲉⲉⲣⲉ ⲡⲗⲁⲟⲥ ⲉⲃⲟⲗ ⲉϩⲣⲁⲓ̈ ⲉⲧⲉϥⲡⲁⲣⲉⲙⲃⲟⲗⲏ ⲁⲩⲱ ⲁⲩⲃⲱⲕ ⲉϩⲣⲁⲓ̈ ⲉϫⲛ̅ ⲛ̅ⲥⲟⲃⲧ̅
  ⲛ̅ⲙ̅ⲡⲩⲣⲅⲟⲥ ⲛ̅ⲧⲉⲩⲡⲟⲗⲓⲥ ⲁⲩⲱ ⲛⲉⲩϩⲓⲟⲙⲉ ⲙⲛ̅ ⲛⲉⲩϣⲏⲣⲉ ⲁⲩϫⲟⲟⲩⲥⲟⲩ ⲉⲛⲉⲩⲏⲓ̈ ⲁⲩⲱ
  ⲛ̅ⲛⲉⲩϣⲟⲟⲡ ⲡⲉ ϩⲛ̅ ⲟⲩⲛⲟϭ ⲛ̅ⲑⲃ̅ⲃⲓⲟ ϩⲣⲁⲓ̈ ϩⲛ̅ ⲧⲡⲟⲗⲓⲥ
  <h3 id="judith8">8</h3><span style="color:#b00e23">(ⲁ̅)</span> ⲁⲥⲥⲱⲧⲙ̅ ⲇⲉ ϩⲛ̅
  ⲛⲉϩⲟⲟⲩ ⲉⲧⲙ̅ⲙⲁⲩ ⲛ̅ϭⲓ ⲓ̈ⲟⲩⲇⲉⲓⲑ ⲧϣⲉⲉⲣⲉ ⲛ̅ⲙⲉⲣⲁⲣⲓ ⲡϣⲏⲣⲉ ⲛ̅ⲱⲝ ⲡϣⲏⲣⲉ ⲛ̅ⲓ̈ⲱⲥⲏⲫ ⲡϣⲏⲣⲉ
  ⲛ̅ⲟⲍⲉⲓⲏⲗ ⲡϣⲏⲣⲉ ⲛ̅ⲉⲗⲕⲓⲁ ⲡϣⲏⲣⲉ ⲛ̅ⲁⲛⲁⲛⲁⲓⲟⲩ ⲡϣⲏⲣⲉ ⲛ̅ⲅⲉⲇⲉⲱⲛ ⲡϣⲏⲣⲉ ⲛ̅ϩⲣⲁⲫⲁⲉⲓⲛ ⲡϣⲏⲣⲉ
  ⲛ̅ⲁⲭⲓⲧⲱⲃ ⲡϣⲏⲣⲉ ⲛ̅ϩⲏⲗⲓⲁⲥ ⲡϣⲏⲣⲉ ⲛ̅ⲭⲉⲗⲕⲓⲁⲥ ⲡϣⲏⲣⲉ ⲛ̅ⲉⲛⲁⲃ ⲡϣⲏⲣⲉ ⲛ̅ⲁⲑⲁⲛⲁⲏⲗ ⲡϣⲏⲣⲉ
  ⲛ̅ⲥⲁⲙⲁⲏⲗ ⲡϣⲏⲣⲉ ⲛ̅ⲥⲁⲣⲁⲥⲁⲇⲁⲓ ⲡϣⲏⲣⲉ ⲛ̅ⲓ̈ⲉⲥⲣⲁⲏⲗ <span style=
  "color:#b00e23">(ⲃ̅)</span> ⲁⲩⲱ ⲡⲉⲥϩⲁⲓ̈ ⲡⲉ ⲙⲁⲛⲁⲥⲥⲏ ⲉⲃⲟⲗ ϩⲛ̅ ⲧⲉⲥⲫⲩⲗⲏ ⲁⲩⲱ
  ⲧⲉⲥⲡⲁⲧⲣⲓⲁ ⲡⲁⲓ̈ ⲉⲛⲧⲁϥⲙⲟⲩ ϩⲛ̅ ⲛⲉϩⲟⲟⲩ ⲙ̅ⲡⲱϩⲥ̅ ⲛ̅ⲉⲓⲱⲧ <span style=
  "color:#b00e23">(ⲅ̅)</span> ⲛ̅ⲛⲉϥⲁϩⲉ ⲅⲁⲣ ⲉⲣⲁⲧϥ̅ ϩⲓ̈ϫⲛ ⲛⲉⲧⲙⲟⲩⲣ ⲛ̅ⲛⲉⲕⲛⲁⲁⲩ ϩⲛ̅
  ⲧⲥⲱϣⲉ ⲁⲩϣⲁⲣⲃⲁ ⲣⲉϩⲧ̅ ⲧⲉϥⲁⲡⲉ ⲁϥⲛ̅ⲕⲟⲧⲕ̅ ⲉϩⲣⲁⲓ̈ ⲉϫⲙ̅ ⲡⲉϥϭⲗⲟϭ ⲁϥⲙⲟⲩ ϩⲣⲁⲓ̈ ϩⲛ̅
  ⲃⲁⲓⲧⲩⲗⲟⲩⲁ ⲧⲉϥⲡⲟⲗⲓⲥ ⲁⲩⲧⲟⲙⲥϥ̅ ⲙⲛ̅ ⲛⲉϥⲉⲓⲟⲧⲉ ϩⲛ̅ ⲧⲥⲱϣⲉ ⲉⲧϩⲛ̅ ⲧⲙⲏⲧⲉ ⲛ̅ⲇⲱⲑⲁⲉⲓⲙ ⲙⲛ̅
  ⲃⲁⲗⲁⲙⲱⲛ <span style="color:#b00e23">(ⲇ̅)</span> ⲁⲩⲱ ⲛⲉⲣⲉ ⲓ̈ⲟⲩⲇⲉⲓⲑ ϩⲙⲟⲟⲥ ϩⲙ̅
  ⲡⲉⲥⲏⲓ̈ ⲉⲥⲟ ⲛ̅ⲭⲏⲣⲁ ⲛ̅ϣⲟⲙⲧⲉ ⲛ̅ⲣⲟⲙⲡⲉ ⲙⲛ̅ ϥⲧⲟⲟⲩ ⲛ̅ⲉⲃⲟⲧ <span style=
  "color:#b00e23">(ⲉ̅)</span> ⲉⲁⲥⲧⲁⲙⲓⲟ ⲛⲁⲥ ⲛ̅ⲟⲩϩⲃⲱ ϩⲓϫⲛ̅ ⲧϫⲉⲛⲉⲡⲱⲣ ⲙ̅ⲡⲉⲥⲏⲓ̈ ⲁⲩⲱ
  ⲁⲥⲕⲱ ⲛ̅ⲟⲩϭⲟⲟⲩⲛⲉ ϩⲓϫⲛ̅ ⲧⲉⲥϯⲡⲉ ⲁⲩⲱ ⲛⲉⲣⲉ ⲛ̅ϩⲟⲉⲓⲧⲉ ⲛ̅ⲧⲉⲥⲙⲛ̅ⲧⲭⲏⲣⲁ ⲧⲟ ϩⲓⲱⲱⲥ
  <span style="color:#b00e23">(ⲋ̅)</span> ⲛ̅ⲛⲉⲥⲛⲏⲥⲧⲉⲩⲉ ⲇⲉ ⲡⲉ ⲛ̅ⲛⲉϩⲟⲟⲩ ⲧⲏⲣⲟⲩ
  ⲛ̅ⲧⲉⲥⲙⲛ̅ⲧⲭⲏⲣⲁ ϣⲁⲧⲛ̅ ⲛ̅ϩⲁⲑⲏ ⲛ̅ⲛ̅ⲥⲁⲃⲃⲁⲧⲟⲛ ⲁⲩⲱ ϩⲁⲑⲏ ⲛ̅ⲛ̅ⲥⲟⲩⲁ ⲙⲛ̅ ⲛ̅ⲥⲟⲩⲁ ⲙⲛ̅ ⲛ̅ϣⲁ
  ⲙⲛ̅ ⲛⲉϩⲟⲟⲩ ⲛ̅ⲟⲩⲛⲟϥ ⲙ̅ⲡⲏⲓ̈ ⲙ̅ⲡⲓ̈ⲥⲣⲁⲏⲗ <span style="color:#b00e23">(ⲍ̅)</span>
  ⲛ̅ⲛⲉ ⲛⲁⲛⲟⲩⲥ ⲇⲉ ⲡⲉ ϩⲙ̅ ⲡⲉⲥϩⲟ ⲉⲙⲁⲧⲉ ⲁⲩⲱ ⲉⲛⲉⲛⲉⲥⲱⲥ ϩⲙ̅ ⲡⲉⲥⲉⲓⲛⲉ ⲉⲙⲁⲧⲉ ⲁⲩⲱ ⲁ
  ⲙⲁⲛⲁⲥⲥⲏ ⲡⲉⲥϩⲁⲓ̈ ϣⲱϫⲡ̅ ⲛⲁⲥ ⲛ̅ⲟⲩⲛⲟⲩⲃ ⲙⲛ̅ ⲟⲩϩⲁⲧ ⲁⲩⲱ ϩⲉⲛϩⲙ̅ϩⲁⲗ ⲛ̅ϩⲟⲟⲩⲧ ⲙⲛ̅
  ϩⲉⲛϩⲙ̅ϩⲁⲗ ⲛ̅ⲥϩⲓⲙⲉ ⲁⲩⲱ ϩⲉⲛⲧⲃ̅ⲛⲟⲟⲩⲉ ⲙⲛ̅ ϩⲉⲛⲥⲱϣⲉ ⲁⲩⲱ ⲁⲥϭⲱ ⲉϩⲣⲁⲓ̈ ⲉϫⲱⲟⲩ
  <span style="color:#b00e23">(ⲏ̅)</span> ⲙ̅ⲡⲉ ⲗⲁⲁⲩ ⲧⲁⲩⲟ ⲉϩⲣⲁⲓ̈ ⲉϫⲱⲥ ⲛ̅ⲟⲩϣⲁϫⲉ
  ⲙ̅ⲡⲟⲛⲏⲣⲟⲛ ⲉⲧⲃⲉ ϫⲉ ⲛ̅ⲛⲉⲥⲣ̅ϩⲟⲧⲉ ϩⲏⲧϥ̅ ⲙ̅ⲡⲛⲟⲩⲧⲉ ⲉⲙⲁⲧⲉ <span style=
  "color:#b00e23">(ⲑ̅)</span> ⲁⲩⲱ ⲁⲥⲥⲱⲧⲉⲙ ⲉⲛ̅ϣⲁϫⲉ ⲉⲧϩⲟⲟⲩ ⲛ̅ⲧⲉ ⲡⲗⲁⲟⲥ ⲉⲛⲧⲁⲩϫⲟⲟⲩ
  ⲉϫⲙ̅ ⲡⲁⲣⲭⲱⲛ ⲉⲧⲃⲉ ϫⲉ ⲁⲩⲣ̅ⲕⲟⲩⲓ̈ ⲛ̅ϩⲏⲧ ϩⲙ̅ ⲡⲧⲣⲉ ⲛⲉⲩⲙⲟⲟⲩ ⲥⲃⲏⲕ ⲁⲩⲱ ⲁⲥⲥⲱⲧⲙ̅ ⲛ̅ϭⲓ
  ⲓ̈ⲟⲩⲇⲉⲓⲑ ⲉϣⲁϫⲉ ⲛⲓⲙ ⲉⲛⲧⲁϥϫⲟⲟⲩ ⲛⲁⲩ ⲛ̅ϭⲓ ⲟⲍⲉⲓⲁⲥ ⲛ̅ⲑⲉ ⲉⲛⲧⲁϥⲱⲣⲕ̅ ⲛⲁⲩ ⲉϯ ⲛ̅ⲧⲡⲟⲗⲓⲥ
  ⲉϩⲣⲁⲓ̈ ⲉⲧⲟⲟⲧⲟⲩ ⲛ̅ⲛ̅ⲁⲥⲥⲩⲣⲓⲟⲥ ⲙⲛ̅ⲛ̅ⲥⲁ ϯⲟⲩ ⲛ̅ϩⲟⲟⲩ <span style=
  "color:#b00e23">(ⲓ̅)</span> ⲁⲥϫⲟⲟⲩ ⲛ̅ⲧⲉⲥϩⲙϩⲁⲗ ⲧⲁⲓ̈ ⲉⲧϩⲓϫⲛ ⲛⲉⲥϩⲩⲡⲁⲣⲭⲱⲛⲧⲁ
  ⲁⲥⲙⲟⲩⲧⲉ ⲉⲭⲁⲃⲣⲉⲓ ⲙⲛ̅ ⲭⲁⲣⲙⲉⲓ ⲛⲉⲡⲣⲉⲥⲃⲩⲧⲉⲣⲟⲥ ⲛ̅ⲧⲉⲥⲡⲟⲗⲓⲥ <span style=
  "color:#b00e23">(ⲓ̅ⲁ̅)</span> ⲁⲩⲉⲓ ϣⲁⲣⲟⲥ ⲡⲉϫⲁⲥ ⲛⲁⲩ ϫⲉ ⲥⲱⲧⲙ̅ ⲉⲣⲟⲓ̈ ⲛ̅ⲁⲣⲭⲱⲛ
  ⲛⲉⲧⲟⲩⲏϩ ϩⲛ̅ ⲃⲁⲓⲧⲩⲗⲟⲩⲁ ⲉⲧⲃⲉ ϫⲉ ⲛϥ̅ⲥⲟⲩⲧⲱⲛ ⲁⲛ ⲛ̅ϭⲓ ⲡⲉⲧⲛ̅ϣⲁϫⲉ ⲉⲛⲧⲁⲧⲛ̅ⲧⲛⲧⲁⲩⲟϥ(sic)
  ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲗⲁⲟⲥ ϩⲙ̅ ⲡⲟⲟⲩ ⲛ̅ϩⲟⲟⲩ ⲁⲩⲱ ⲁⲧⲉⲧⲛ̅ⲧⲁϩⲟ ⲉⲣⲁⲧϥ̅ ⲙ̅ⲡⲁⲛⲁϣ
  ⲉⲛⲧⲁⲧⲉⲧⲛ̅ⲧⲁⲩⲟϥ ϩⲛ̅ ⲧⲉⲧⲛ̅ⲙⲏⲧⲉ ⲙⲛ̅ ⲡⲛⲟⲩⲧⲉ ⲁⲩⲱ ⲁⲧⲉⲧⲛ̅ϫⲟⲟⲥ ⲉϯ ⲛ̅ⲧⲡⲟⲗⲓⲥ ⲉϩⲣⲁⲓ̈
  ⲉⲧⲟⲟⲧⲟⲩ ⲛ̅ⲛⲉⲛϫⲓϫⲉⲉⲩ ⲉⲣϣⲁⲛⲧⲙ̅ ⲡϫⲟⲉⲓⲥ ⲕⲧⲟ ⲛ̅ⲟⲩⲃⲟⲏⲑⲓⲁ ⲛⲏⲧⲛ̅ ϩⲣⲁⲓ̈ ϩⲙ̅ ⲡⲉⲓϩⲟⲟⲩ
  <span style="color:#b00e23">(ⲓ̅ⲃ̅)</span> ⲧⲉⲛⲟⲩ ϭⲉ ⲛ̅ⲧⲉⲧⲛ̅ ⲛⲓⲙ ⲛ̅ⲧⲱⲧⲛ̅
  ⲉⲁⲧⲉⲧⲛ̅ⲡⲓⲣⲁⲍⲉ ⲙ̅ⲡⲛⲟⲩⲧⲉ ϩⲙ̅ ⲡⲟⲟⲩ ⲛ̅ϩⲟⲟⲩ ⲁⲩⲱ ⲁⲧⲉⲧⲛⲁϩⲉⲣⲁⲧ ⲧⲏⲩⲧⲛ̅ ϩⲁ ⲡⲛⲟⲩⲧⲉ
  ⲛ̅ⲧⲙⲏⲧⲉ ⲛ̅ⲛ̅ϣⲏⲣⲉ ⲛ̅ⲛ̅ⲣⲱⲙⲉ <span style="color:#b00e23">(ⲓ̅ⲅ̅)</span>
  ⲉⲁⲧⲉⲧⲛ̅ϩⲟⲧϩⲧ̅ ⲙ̅ⲡϫⲟⲉⲓⲥ ⲡⲡⲁⲛⲧⲟⲕⲣⲁⲇⲱⲣ ⲉⲛⲧⲉⲧⲛⲁⲉⲓⲙⲉ ⲁⲛ ⲉⲗⲁⲁⲩ ϣⲁ ⲉⲛⲉϩ <span style=
  "color:#b00e23">(ⲓ̅ⲇ̅)</span> ⲉⲧⲃⲉ ϫⲉ ⲡϣⲓⲕ ⲙ̅ⲡϩⲏⲧ ⲙ̅ⲡⲣⲱⲙⲉ ⲛ̅ⲧⲉⲧⲛⲁϩⲉ ⲉⲣⲟϥ ⲁⲛ
  ⲁⲩⲱ ⲛ̅ϣⲁϫⲉ ⲙ̅ⲡⲉϥϩⲏⲧ ⲛⲧⲉⲧⲛⲁⲧϩⲟⲟⲩ(sic) ⲁⲛ ⲁⲩⲱ ⲛ̅ⲁϣ ⲛ̅ϩⲉ ⲧⲉⲧⲛⲁϣ̅ϩⲉⲧϩⲧ̅ ⲡⲛⲟⲩⲧⲉ
  ⲡⲉⲛⲧⲁϥⲧⲁⲙⲓⲉ ⲛⲁⲓ̈ ⲧⲏⲣⲟⲩ ⲁⲩⲱ ⲧⲉⲧⲛⲁⲥⲟⲩⲛ ⲡⲉϥϩⲏⲧ ⲛ̅ⲧⲉ ⲧⲛ̅ⲉⲓⲙⲉ ⲉⲡⲉϥⲙⲟⲕⲙⲉⲕ ⲙ̅ⲡⲱⲣ
  ⲛⲁⲥⲛⲏⲩ ⲙ̅ⲡⲣ̅ϯⲛⲟⲩϭⲉ ⲙ̅ⲡϫⲟⲉⲓⲥ ⲡⲉⲛⲛⲟⲩⲧⲉ <span style=
  "color:#b00e23">(ⲓ̅ⲉ̅)</span> ϫⲉ ⲉϥϣⲁⲛⲧⲙ̅ⲟⲩⲱϣ ⲉⲃⲟⲏⲑⲓ ⲉⲣⲟⲛ ϩⲣⲁⲓ̈ ϩⲙ̅ ⲡϯⲟⲩ
  ⲛ̅ϩⲟⲟⲩ ⲛ̅ⲧⲟϥ ⲡⲉⲧⲉⲛⲟⲩⲧϥ(sic) ⲧⲉⲝⲟⲩⲥⲓⲁ ⲙ̅ⲙⲁⲩ ⲉⲃⲟⲏⲑⲓ ⲉⲣⲟⲛ ϩⲛ̅ ⲛⲉϩⲟⲟⲩ ⲉⲧⲉϩⲛⲁϥ ⲏ
  ⲉϥⲟⲧⲛ̅ ⲉⲃⲟⲗ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉⲛϫⲓϫⲉⲉⲩ <span style=
  "color:#b00e23">(ⲓ̅ⲋ̅)</span> ⲛ̅ⲧⲱⲧⲛ̅ ⲇⲉ ⲙ̅ⲡⲣ̅ⲥⲱϣⲧ̅ ⲛ̅ⲛ̅ϣⲟϫⲛⲉ ⲙ̅ⲡϫⲟⲉⲓⲥ
  ⲡⲉⲛⲛⲟⲩⲧⲉ ϫⲉ ⲙⲉⲣⲉ ⲡⲛⲟⲩⲧⲉ ⲟ ⲛ̅ⲑⲉ ⲁⲛ ⲛ̅ⲟⲩⲣⲱⲙⲉ ⲉⲧⲣⲉⲩϭⲱⲛⲧ̅ ⲉⲣⲟϥ ⲟⲩⲇⲉ ⲛ̅ⲑⲉ ⲁⲛ
  ⲛ̅ⲟⲩϣⲏⲣⲉ ⲛ̅ⲣⲱⲙⲉ ⲉⲧⲣⲉⲩϯϩⲁⲡ ⲉⲣⲟϥ <span style="color:#b00e23">(ⲓ̅ⲍ̅)</span> ⲉⲧⲃⲉ
  ϫⲉ ⲧⲛ̅ⲛⲁⲉⲡⲓⲕⲁⲗⲓ ⲙ̅ⲙⲟϥ ⲉⲩⲃⲟⲏⲑⲓⲁ ⲛⲁⲛ ⲉⲛϭⲉⲧⲉ ⲉⲡⲟⲩϫⲁⲓ̈ ⲡⲉⲃⲟⲗ ϩⲓⲧⲟⲟⲧϥ̅ ⲁⲩⲱ
  ϥⲛⲁⲥⲱⲧⲙ̅ ⲡⲉ ⲉⲡⲉⲛϩⲣⲟⲟⲩ ⲉϣⲱⲡⲉ ⲉϩⲛⲁϥ <span style="color:#b00e23">(ⲓ̅ⲏ̅)</span>
  ⲉⲧⲃⲉ ϫⲉ ⲙ̅ⲡⲉ ⲟⲩⲟⲛ ⲧⲱⲟⲩⲛ ϩⲛ̅ ⲧⲉⲛⲅⲉⲛⲉⲁ ⲟⲩⲇⲉ ⲛ̅ⲥⲉϣⲟⲟⲡ ⲁⲛ ϩⲙ̅ ⲡⲟⲟⲩ ⲛ̅ϩⲟⲟⲩ ⲛ̅ϭⲓ
  ⲟⲩⲫⲩⲗⲏ ⲟⲩⲇⲉ ⲟⲩⲡⲁⲧⲣⲓⲁ ⲟⲩⲇⲉ ⲟⲩⲇⲏⲙⲟⲥ ⲟⲩⲇⲉ ⲟⲩⲡⲟⲗⲓⲥ ⲉⲃⲟⲗ ⲛ̅ϩⲏⲧⲛ̅ ⲛⲁⲓ̈ ⲉⲧϣⲙ̅ϣⲉ
  ⲛ̅ϩⲉⲛⲛⲟⲩⲧⲉ ⲛ̅ⲧⲁⲙⲓ̈ⲟ ⲛ̅ϭⲓϫ ⲕⲁⲧⲁ ⲑⲉ ⲉⲛⲧⲁⲥϣⲱⲡⲉ ϩⲛ̅ ⲛⲉϩⲟⲟⲩ ⲛ̅ϣⲟⲣⲡ̅ <span style=
  "color:#b00e23">(ⲓ̅ⲑ̅)</span> ⲉⲧⲃⲉ ⲡⲁⲓ̈ ⲁⲩϯ ⲛ̅ⲛⲉⲛⲉⲓⲟⲧⲉ ⲉϩⲣⲁⲓ̈ ⲉⲧⲟⲟⲧⲥ̅ ⲛ̅ⲧⲥⲏϥⲉ
  ⲁⲩⲱ ⲉⲩⲧⲱⲣⲡ̅ ⲁⲩⲱ ⲁⲩϩⲉ ϩⲛ̅ ⲟⲩⲛⲟϭ ⲛ̅ϩⲧⲟⲡ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉⲩϫⲓϫⲉⲉⲩ <span style=
  "color:#b00e23">(ⲕ̅)</span> ⲁⲛⲟⲛ ⲇⲉ ⲙ̅ⲡⲛ̅ⲥⲟⲩⲛ ⲕⲉⲛⲟⲩⲧⲉ ⲛ̅ⲃⲗⲗⲁϥ ⲉⲧⲃⲉ ⲡⲁⲓ̈
  ⲧⲛ̅ϩⲉⲗⲡⲓⲍⲉ ϫⲉ ⲛϥ̅ⲛⲁⲟⲃϣϥ̅ ⲁⲛ ⲉⲣⲟⲛ ⲟⲩⲇⲉ ⲉⲡⲉⲛⲅⲉⲛⲟⲥ <span style=
  "color:#b00e23">(ⲕ̅ⲁ̅)</span> ⲉⲧⲃⲉ ϫⲉ ⲉⲩϣⲁⲛϫⲓⲧⲛ̅ ⲡⲉ ϩⲓⲛⲁⲓ̈ ⲥⲉⲛⲁⲡⲱⲣⲕ̅ ⲡⲉ
  ⲛ̅ϯⲟⲩⲇⲁⲓⲁ ⲧⲏⲣⲥ̅ ⲁⲩⲱ ⲥⲉⲛⲁϣⲱⲗ ⲡⲉ ⲙ̅ⲡⲉⲛⲙⲁ ⲉⲧⲟⲩⲁⲁⲃ ⲛϥ̅ϣⲓⲛⲉ ⲛ̅ⲥⲁ ⲡⲉⲩϫⲱϩⲙ̅ ⲉⲃⲟⲗ ϩⲙ̅
  ⲡⲉⲛⲥⲛⲟϥ <span style="color:#b00e23">(ⲕ̅ⲃ̅)</span> ⲁⲩⲱ ⲡϩⲱⲃⲧ̅(sic) ⲛ̅ⲛⲉⲛⲥⲛⲏⲩ
  ⲙⲛ̅ ⲧⲁⲓⲭⲙⲁⲗⲱⲥⲓⲁ ⲙ̅ⲡⲕⲁϩ ⲙⲛ̅ ⲡϣⲱϥ ⲛ̅ⲧⲉⲛⲕⲗⲏⲣⲟⲛⲟⲙⲓⲁ ϥⲛⲁⲕⲧⲟϥ ⲉϩⲣⲁⲓ̈ ⲉϫⲛ̅ ⲧⲉⲛⲁⲡⲉ
  ϩⲛ̅ ⲛ̅ϩⲉⲑⲛⲟⲥ ⲉⲧⲛⲁⲣ̅ϩⲙ̅ϩⲁⲗ ϩⲣⲁⲓ̈ ⲛ̅ϩⲏⲧⲟⲩ ⲁⲩⲱ ⲧⲛ̅ⲛⲁϣⲱⲡⲉ ⲉⲩϫⲣⲟⲡ ⲙⲛ̅ ⲟⲩⲛⲟϭⲛⲉϭ
  ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉⲧⲛⲁϫⲡⲟⲛ ⲛⲁⲩ <span style="color:#b00e23">(ⲕ̅ⲅ̅)</span> ϫⲉ
  ⲛ̅ⲧⲉⲛⲙⲛ̅ⲧϩⲙ̅ϩⲁⲗ ⲛⲁⲥⲟⲟⲩⲧⲛ̅ ⲁⲛ ⲡⲉ ⲉⲩϩⲙⲟⲧ ⲁⲗⲗⲁ ⲡϫⲟⲉⲓⲥ ⲡⲉⲛⲛⲟⲩⲧⲉ ⲛⲁⲕⲁⲁⲥ ⲡⲉ ⲉⲩⲥⲱϣ
  <span style="color:#b00e23">(ⲕ̅ⲇ̅)</span> ⲧⲉⲛⲟⲩ ϭⲉ ⲛⲉⲥⲛⲏⲩ ⲙⲁⲣⲉⲛⲧⲁⲙⲉ ⲛⲉⲛⲥⲛⲏⲩ
  ⲉⲧⲃⲉ ϫⲉ ⲉⲣⲉ ⲧⲉⲩⲯⲩⲭⲏ ⲁϣⲉ ⲛ̅ϩⲏⲧⲛ̅ ⲁⲩⲱ ⲙ̅ⲡⲉⲧⲟⲩⲁⲁⲃ ⲙⲛ̅ ⲡⲏⲓ̈ ⲙ̅ⲡⲉⲩⲑⲩⲥⲓⲁⲥⲧⲏⲣⲓⲟⲛ
  ⲉⲩⲧⲁϫⲣⲏⲩ ⲉϩⲣⲁⲓ̈ ⲉϫⲱⲛ <span style="color:#b00e23">(ⲕ̅ⲉ̅)</span> ⲛ̅ⲃⲗⲗⲛⲁⲓ̈
  ⲧⲏⲣⲟⲩ ⲙⲁⲣⲉⲛϣⲡ̅ϩⲙⲟⲧ ⲛ̅ⲧⲛ̅ ⲡϫⲟⲉⲓⲥ ⲡⲉⲛⲛⲟⲩⲧⲉ ⲡⲁⲓ̈ ⲉⲧⲡⲓⲣⲁⲍⲉ ⲙ̅ⲙⲟⲛ ⲕⲁⲧⲁ ⲛⲉⲛⲉⲓⲟⲧⲉ
  <span style="color:#b00e23">(ⲕ̅ⲋ̅)</span> ⲁⲣⲓⲡⲙⲉⲉⲩⲉ ⲛ̅ⲛⲉⲛⲧⲁϥⲁⲁⲩ ⲛ̅ⲁⲃⲣⲁϩⲁⲙ ⲁⲩⲱ
  ⲛⲉⲛⲧⲁϥⲡⲓⲣⲁⲍⲉ ⲛ̅ⲓ̈ⲥⲁⲁⲕ ⲛ̅ϩⲏⲧⲟⲩ ⲙⲛ̅ ⲛⲉⲛⲧⲁⲩϣⲱⲡⲉ ⲛ̅ⲓ̈ⲁⲕⲱⲃ ϩⲛ̅ ⲧⲙⲉⲥⲟⲡⲟⲧⲁⲙⲓⲁ
  ⲛ̅ⲧⲥⲩⲣⲓⲁ ⲉϥⲙⲟⲟⲛⲉ ⲛ̅ⲛⲉⲥⲟⲟⲩ ⲛ̅ⲗⲁⲃⲁⲛ ⲡⲥⲟⲛ ⲛ̅ⲧⲉϥⲙⲁⲁⲩ <span style=
  "color:#b00e23">(ⲕ̅ⲍ̅)</span> ϫⲉ ⲕⲁⲧⲁ ⲑⲉ ⲉⲛⲧⲁϥⲡⲓⲣⲁⲍⲉ ⲛ̅ⲛⲏ ⲉⲩϩⲟⲧϩⲧ̅ ⲙ̅ⲡⲉⲩϩⲏⲧ
  ⲁⲛⲟⲛ ϩⲱⲱⲛ ⲉϥϫⲓⲕⲃⲁ ⲙ̅ⲙⲟⲛ ⲁⲛ ⲁⲗⲗⲁ ⲉⲣⲉ ⲡϫⲟⲉⲓⲥ ⲙⲁⲥⲧⲓⲅⲟⲩ ⲛ̅ⲛⲉⲧϩⲏⲛ ⲉⲣⲟϥ ⲉⲩⲥⲃⲱ
  <span style="color:#b00e23">(ⲕ̅ⲏ̅)</span> ⲡⲉϫⲁϥ ⲇⲉ ⲛⲁⲥ ⲛ̅ϭⲓ ⲟⲍⲉⲓⲁⲥ ϫⲉ
  ⲛⲉⲛⲧⲁϫⲟⲟⲩ ⲧⲏⲣⲟⲩ ⲉⲛⲧⲁϫⲟⲟⲩ ϩⲛ̅ ⲟⲩϩⲏⲧ ⲉⲛⲁⲛⲟⲩϥ ⲁⲩⲱ ⲙⲛ̅ ⲡⲉⲧⲛⲁϯ ⲟⲩⲃⲉ ⲛⲟⲩϣⲁϫⲉ
  <span style="color:#b00e23">(ⲕ̅ⲑ̅)</span> ϫⲉ ⲉⲣⲉ ⲧⲟⲩⲥⲟⲫⲓⲁ ⲟⲩⲏⲛϩ ⲉⲃⲟⲗ ⲁⲛ ϩⲙ̅
  ⲡⲟⲟⲩ ⲛ̅ϩⲟⲟⲩ ⲁⲗⲗⲁ ⲉϫⲓ ⲛ̅ⲛ̅ⲛⲉϩⲟⲟⲩ ⲛ̅ϣⲟⲣⲡ̅ ⲁϥⲉⲓⲙⲉ ⲛ̅ϭⲓ ⲡⲗⲁⲟⲥ ⲧⲏⲣϥ̅
  ⲉⲧⲟⲩⲙⲛ̅ⲧⲣⲙ̅ⲛ̅ϩⲏⲧ ⲕⲁⲧⲁ ⲑⲉ ϫⲉ ⲟⲩⲁⲅⲁⲑⲟⲛ ⲡⲉ ⲡⲉⲡⲗⲁⲥⲙⲁ ⲙ̅ⲡⲟⲩϩⲏⲧ <span style=
  "color:#b00e23">(ⲗ̅)</span> ⲁⲗⲗⲁ ⲁ ⲡⲗⲁⲟⲥ ⲉⲓⲃⲉ ⲉⲙⲁⲧⲉ ⲁⲩⲁⲛⲁⲅⲕⲁⲍⲉ ⲙ̅ⲙⲟⲛ ⲉⲉⲓⲣⲉ
  ⲕⲁⲧⲁ ⲑⲉ ⲉⲛⲧⲁⲛϣⲁϫⲉ ⲛⲙ̅ⲙⲁⲩ ⲁⲩⲱ ⲁⲩⲉⲓⲛⲉ ⲉϩⲣⲁⲓ̈ ⲉϫⲱⲛ ⲛ̅ⲟⲩⲁ ⲛ̅ⲁϣ ⲡⲁⲓ̈ ⲉⲧⲛⲁϣⲡ̅ⲁⲣⲁⲃⲁ
  ⲙ̅ⲙⲟϥ ⲁⲛ <span style="color:#b00e23">(ⲗ̅ⲁ̅)</span> ⲧⲉⲛⲟⲩ ϭⲉ ⲥⲟⲡⲥ̅ ϩⲁⲣⲟⲛ ϫⲉ
  ⲛ̅ⲧⲉ ⲟⲩⲥϩⲓⲙⲉ ⲛ̅ⲣⲉϥϣⲙ̅ϣⲉ ⲛⲟⲩⲧⲉ ⲁⲩⲱ ⲡϫⲟⲉⲓⲥ ⲛⲁⲧⲛ̅ⲛⲟⲟⲩ ⲙ̅ⲡϩⲟⲩ ⲙ̅ⲡⲉ ⲛϥ̅ⲧⲣⲉ ⲛⲉⲛϣⲏⲓ
  ⲙⲟⲩϩ ⲛ̅ⲧⲉⲧⲙ̅ⲱϫⲛ̅ ϭⲉ <span style="color:#b00e23">(ⲗ̅ⲃ̅)</span> ⲡⲉϫⲁⲥ ⲇⲉ ⲛⲁⲩ
  ⲛ̅ϭⲓ ⲓ̈ⲟⲩⲇⲉⲓⲑ ϫⲉ ⲥⲱⲧⲙ̅ ⲉⲣⲟⲓ̈ ⲁⲩⲱ ϯⲛⲁⲉⲓⲣⲉ ⲛ̅ⲟⲩϩⲱⲃ ⲡⲁⲓ̈ ⲉⲧⲛⲁⲣⲥⲟⲓⲧ ⲉϩⲉⲛϫⲱⲙ ⲛ̅ϫⲱⲙ
  ⲛ̅ⲛ̅ϣⲏⲣⲉ ⲙ̅ⲡⲉⲛⲅⲉⲛⲟⲥ <span style="color:#b00e23">(ⲗ̅ⲅ̅)</span> ⲛ̅ⲧⲉⲧⲛⲁⲁϩⲉⲣⲁⲧ
  ⲧⲏⲩⲧⲛ̅ ϩⲓϫⲛ ⲧⲡⲩⲗⲏ ⲛ̅ⲧⲉⲓⲟⲩϣⲏ ⲁⲩⲱ ⲁⲛⲟⲕ ϯⲛⲁⲃⲱⲕ ⲉⲃⲟⲗ ⲙⲛ̅ ⲧⲁϩⲙ̅ϩⲁⲗ ⲁⲩⲱ ϩⲣⲁⲓ̈ ϩⲛ̅
  ⲛⲉϩⲟⲟⲩ ⲛⲁⲓ̈ ⲉⲛⲧⲁⲧⲉⲧⲛ̅ϫⲟⲟⲩ ϫⲉ ⲙⲛ̅ⲛ̅ⲥⲱⲟⲩ ⲧⲛ̅ⲛⲁϯ ⲛ̅ⲧⲡⲟⲗⲓⲥ ⲉϩⲣⲁⲓ̈ ⲉⲧⲟⲟⲧⲟⲩ
  ⲛ̅ⲛⲉⲛϫⲓϫⲉⲉⲩ ⲡϫⲟⲓ̈ⲥ ⲛⲁϭⲙ̅ⲡϣⲓⲛⲉ ⲙ̅ⲡⲓ̈ⲥⲣⲁⲏⲗ ϩⲣⲁⲓ̈ ϩⲛ̅ ⲧⲁϭⲓϫ <span style=
  "color:#b00e23">(ⲗ̅ⲇ̅)</span> ⲛ̅ⲧⲱⲧⲛ̅ ⲇⲉ ⲛ̅ⲛⲉⲧⲛ̅ϩⲟⲧϩⲧ̅ ⲙ̅ⲡⲁϩⲱⲃ ⲛ̅ϯⲛⲁϫⲟⲟϥ ⲅⲁⲣ
  ⲁⲛ ⲉⲣⲱⲧⲛ̅ ϣⲁⲛϯϫⲱⲕ ⲉⲃⲟⲗ ⲛ̅ⲛⲉϯⲛⲁⲁⲁⲩ <span style="color:#b00e23">(ⲗ̅ⲉ̅)</span>
  ⲡⲉϫⲁϥ ⲇⲉ ⲛⲁⲥ ⲛ̅ϭⲓ ⲟⲍⲉⲓⲁⲥ ⲙⲛ̅ ⲛ̅ⲛ̅ⲁⲣⲭⲱⲛ ϫⲉ ⲃⲱⲕ ϩⲛ̅ ⲟⲩⲉⲓⲣⲏⲛⲏ ⲁⲩⲱ ⲡϫⲟⲉⲓⲥ
  ⲡⲉⲛⲛⲟⲩⲧⲉ ϩⲓϩⲏ ⲙ̅ⲙⲟ ⲉⲩϫⲓⲕⲃⲁ ⲛ̅ⲛⲉⲛϫⲁϫⲉ <span style=
  "color:#b00e23">(ⲗ̅ⲋ̅)</span> ⲁⲩⲕⲧⲟⲟⲩ ⲇⲉ ⲉⲃⲟⲗ ϩⲛ̅ ⲧⲉⲥⲕⲏⲛⲏ ⲁⲩⲃⲱⲕ ⲉⲃⲟⲗ ⲉⲛⲉⲩⲙⲁ
  ⲉⲧⲧⲏϣ ⲛⲁⲩ
  <h3 id="judith9">9</h3><span style="color:#b00e23">(ⲁ̅)</span> ⲓ̈ⲟⲩⲇⲉⲓⲑ ⲇⲉ
  ⲁⲥⲡⲁϩⲧⲥ ⲉϫⲙ̅ ⲡⲉⲥϩⲟ ⲁⲥⲛⲉϫ ⲕⲣⲙⲥ̅ ⲉϫⲛ̅ ⲧⲉⲥⲁⲡⲉ ⲁⲥϭⲱⲗⲡ̅ ⲉⲃⲟⲗ ⲛ̅ⲧϭⲟⲟⲩⲛⲉ ⲉⲧϩⲓⲱⲱⲥ ⲁⲩⲱ
  ϣⲁ ϩⲣⲁⲓ̈ ⲉⲧⲉⲛⲟⲩⲛ ⲛⲉϣⲁⲩⲧⲁⲗⲟ ⲉϩⲣⲁⲓ̈ ⲡⲉ ⲙ̅ⲡϣⲟⲩϩⲏⲛⲉ ⲙ̅ⲡⲉ ⲣⲟⲩϩⲉ ⲉⲧⲙ̅ⲙⲁⲩ ϩⲛ̅
  ⲑⲓⲉⲣⲟⲩⲥⲁⲗⲏⲙ ϩⲙ̅ ⲡⲏⲓ̈ ⲙ̅ⲡⲛⲟⲩⲧⲉ ⲁⲥϫⲓϣⲕⲁⲕ ⲇⲉ ⲉⲃⲟⲗ ⲛ̅ϭⲓ ⲓ̈ⲟⲩⲇⲉⲓⲑ ⲉϩⲣⲁⲓ̈ ⲉⲡϫⲟⲉⲓⲥ
  ⲡⲉϫⲁⲥ ϩⲛ̅ ⲟⲩⲛⲟϭ ⲛ̅ⲥⲙⲏ <span style="color:#b00e23">(ⲃ̅)</span> ϫⲉ ⲡϫⲟⲉⲓⲥ
  ⲡⲛⲟⲩⲧⲉ ⲙ̅ⲡⲁⲉⲓⲱⲧ ⲥⲩⲙⲉⲱⲛ ⲡⲁⲓ̈ ⲉⲛⲧⲁⲕϯ ⲉϩⲣⲁⲓ̈ ⲉⲧⲉϥϭⲓϫ ⲛ̅ⲟⲩⲥⲏϥⲉ ⲉϫⲓⲕⲃⲁ
  ⲛ̅ⲛ̅ⲁⲗⲟⲅⲉⲛⲏⲥ ⲛⲁⲓ̈ ⲉⲛⲧⲁⲩⲃⲱⲗ ⲉⲃⲟⲗ ⲛ̅ⲧⲟⲟⲧⲉ ⲛ̅ⲟⲩⲡⲁⲣⲑⲉⲛⲟⲥ ⲉⲩⲥⲱϣϥ̅ ⲁⲩⲱ ⲁⲩϭⲱⲗⲡ̅ ⲉⲃⲟⲗ
  ⲛ̅ⲟⲩⲙⲉⲣⲟⲥ(sic) ⲉⲩϣⲓⲡⲉ ⲁⲩⲱ ⲁⲩϫⲱϩⲙ̅ ⲛ̅ⲟⲩⲟⲟⲧⲉ ⲉⲩⲛⲟϭⲛⲉϭ ⲁⲕϫⲟⲟⲥ ⲅⲁⲣ ϫⲉ ⲛ̅ⲛⲉⲥϣⲱⲡⲉ
  ϩⲓⲛⲁⲓ ⲁⲩⲱ ⲁⲩⲁⲁⲥ <span style="color:#b00e23">(ⲅ̅)</span> ⲉⲧⲃⲉ ⲡⲁⲓ̈ ⲁⲕϯ
  ⲛⲉⲩⲁⲣⲭⲱⲛ ⲉⲩϩⲱⲧⲃ̅ ⲁⲩⲱ ⲡⲉⲩⲡⲣⲏϣ ⲡⲁⲓ̈ ⲉⲛⲧⲁϥϯϣⲓⲡⲉ ⲛ̅ⲧⲓⲁⲡⲁⲧⲏ ⲉⲩⲁⲡⲁⲧⲁ ⲙ̅ⲙⲟⲥ ⲉⲩⲥⲛⲟϥ
  ⲁⲩⲱ ⲁⲕⲣⲱϩⲧ̅ ⲛ̅ϩⲉⲛϩⲙ̅ϩⲁⲗ ⲉϫⲛ̅ ϩⲉⲛⲇⲩⲛⲁⲥⲧⲏⲥ ⲁⲩⲱ ϩⲉⲛⲇⲩⲛⲁⲥⲧⲏⲥ ⲉϫⲛ̅ ⲛⲉⲩⲑⲣⲟⲛⲟⲥ
  <span style="color:#b00e23">(ⲇ̅)</span> ⲁⲩⲱ ⲁⲕϯ ⲛ̅ⲛⲉⲩϩⲓⲟⲙⲉ ⲉⲩϣⲱⲗ ⲁⲩⲱ ⲛⲉⲩϣⲉⲉⲣⲉ
  ⲉⲩⲁⲓⲭⲙⲁⲗⲱⲥⲓⲁ ⲁⲩⲱ ⲛⲉⲩϣⲱⲗ ⲉⲧⲣⲉⲩⲡⲟϣⲟⲩ ⲉϫⲱⲟⲩ ⲛ̅ϭⲓ ⲛ̅ϣⲏⲣⲉ ⲛ̅ⲛⲉⲛⲧⲁⲕⲙⲉⲣⲓⲧⲟⲩ
  ⲛ̅ⲛⲉⲛⲧⲁⲩⲕⲱϩ ϩⲙ̅ ⲡⲉⲕⲕⲱϩ ⲁⲩⲱ ⲁⲩⲃⲱⲧⲉ ⲙ̅ⲡϫⲱϩⲙ ⲙ̅ⲡⲉⲩⲥⲛⲟϥ ⲁⲩⲉⲡⲓⲕⲁⲗⲓ ⲙⲙⲟⲕ ⲉⲩⲃⲟⲏⲑⲟⲥ
  ⲡⲛⲟⲩⲧⲉ ⲡⲁⲛⲟⲩⲧⲉ ⲥⲱⲧⲙ̅ ⲉⲣⲟⲓ̈ ⲧⲉⲭⲏⲣⲁ <span style="color:#b00e23">(ⲉ̅)</span>
  ⲛ̅ⲧⲟⲕ ⲅⲁⲣ ⲕⲧⲁⲙⲓⲟ ⲛ̅ⲛⲉⲧϩⲁⲑⲏ ⲛ̅ⲛⲏ ⲁⲩⲱ ⲛⲏ ⲙⲛ̅ ⲛⲉⲧⲙⲛ̅ⲛ̅ⲥⲱⲟⲩ ⲁⲩⲱ ⲛⲁⲧⲉⲛⲟⲩ ⲙⲛ̅
  ⲛⲉⲧⲛⲏⲩ ⲁⲕⲙⲉⲉⲩⲉ ⲉⲣⲟⲟⲩ ⲁⲩⲱ ⲁⲩϣⲱⲡⲉ ⲛ̅ϭⲓ ⲛⲉⲛⲧⲁⲕⲙⲉⲕⲙⲟⲩⲕⲟⲩ <span style=
  "color:#b00e23">(ⲋ̅)</span> ⲁⲩⲱ ⲁⲩⲁϩⲉⲣⲁⲧⲟⲩ ⲛ̅ϭⲓ ⲛⲉⲛⲧⲁⲕϣⲟϫⲛⲉ ⲉⲣⲟⲟⲩ ⲡⲉϫⲁⲩ ϫⲉ
  ⲉⲓⲥ ϩⲏⲏⲧⲉ ⲧⲛ̅ ⲙ̅ⲡⲉⲓⲙⲁ ⲛⲉⲕϩⲓⲟⲟⲩⲉ ⲅⲁⲣ ⲧⲏⲣⲟⲩ ⲥⲉⲥⲃⲧⲱⲧ ⲁⲩⲱ ⲡⲉⲕϩⲁⲡ ⲉϥϣⲟⲟⲡ ϩⲛ̅
  ⲟⲩϣⲣⲡ̅ⲥⲟⲟⲩⲛ <span style="color:#b00e23">(ⲍ̅)</span> ⲉⲓⲥ ϩⲏⲏⲧⲉ ⲅⲁⲣ ⲛ̅ⲁⲥⲥⲩⲣⲓⲟⲥ
  ⲁⲩⲁϣⲁⲓ ϩⲛ̅ ⲧⲉⲩϭⲟⲙ ⲁⲩⲱ ⲁⲩϫⲓⲥⲉ ⲉϩⲣⲁⲓ̈ ⲉϫⲛ̅ ⲟⲩϩⲧⲟ ⲙⲛ̅ ⲟⲩⲁⲛⲁⲃⲁⲧⲏⲥ ⲁⲩⲱ ⲁⲩϣⲟⲩϣⲟⲩ
  ⲙ̅ⲙⲟⲟⲩ ϩⲙ̅ ⲡⲉϭⲃⲟⲓ ⲛ̅ⲛⲉⲩⲣⲙ̅ⲣⲁⲧⲟⲩ ⲁⲩⲱ ⲁⲩⲕⲁ ϩⲧⲏⲩ ⲉⲩϩⲟⲡⲗⲟⲛ ⲙⲛ̅ ⲟⲩϭⲗ ⲙⲛ̅ ⲟⲩⲡⲓⲧⲉ
  ⲙⲛ̅ ⲟⲩⲥⲫⲉⲛⲇⲱⲛⲏ ⲁⲩⲱ ⲙ̅ⲡⲟⲩⲉⲓⲙⲉ ϫⲉ ⲛ̅ⲧⲟⲕ ⲡⲉ ⲡϫⲟⲉⲓⲥ ⲉⲧⲟⲩⲱϣϥ̅ ⲛ̅ⲙ̅ⲡⲟⲗⲉⲙⲟⲥ
  <span style="color:#b00e23">(ⲏ̅)</span> ϫⲟⲉⲓⲥ ⲡⲉ ⲡⲉϥⲣⲁⲛ ⲛ̅ⲧⲟⲕ ⲟⲩⲱϣϥ̅ ⲛ̅ⲧⲉⲩϭⲟⲙ
  ⲁⲩⲱ ⲛⲅ̅ⲧⲁⲩⲟ ⲉⲡⲉⲥⲏⲧ ⲙ̅ⲡⲉⲩⲁⲙⲁϩⲧⲉ ϩⲣⲁⲓ̈ ϩⲙ̅ ⲡⲉⲕϭⲱⲛⲧ̅ ⲁⲩϣⲟϫⲛⲉ ⲅⲁⲣ ⲉϥⲱⲧⲉ ⲛ̅ⲛⲉⲕⲙⲁ
  ⲉⲧⲟⲩⲁⲁⲃ ⲁⲩⲱ ⲉϫⲱϩⲙ̅ ⲙ̅ⲡⲙⲁ ⲛ̅ⲙ̅ⲧⲟⲛ ⲙ̅ⲡⲙⲁ ⲛ̅ϣⲱⲡⲉ ⲙ̅ⲡⲣⲁⲛ ⲙ̅ⲡⲉⲕⲉⲟⲟⲩ ⲉⲧⲁⲩⲟ ⲉⲡⲉⲥⲏⲧ
  ϩⲛ̅ ⲟⲩⲡⲉⲛⲓⲡⲉ ⲙ̅ⲡⲧⲁⲡ ⲙ̅ⲡⲉⲕⲑⲩⲥⲓⲁⲥⲧⲏⲣⲓⲟⲛ <span style="color:#b00e23">(ⲑ̅)</span>
  ϭⲱϣⲧ̅ ⲉϩⲣⲁⲓ̈ ⲉϫⲛ̅ ⲧⲉⲩⲙⲛ̅ⲧϫⲁⲥⲓϩⲏⲧ ⲛⲅ̅ⲧⲛ̅ⲛⲟⲟⲩ ⲛ̅ⲧⲉⲕⲟⲣⲅⲏ ⲉϩⲣⲁⲓ̈ ⲉϫⲛ̅ ⲛⲉⲩⲁⲡⲏⲩⲉ ϯ
  ⲉϩⲣⲁⲓ̈ ⲉⲧⲁϭⲓϫ ⲧⲉⲭⲏⲣⲁ ⲙ̅ⲡⲁⲙⲁϩⲧⲉ ⲉⲛⲧⲁⲓ̈ⲙⲉⲉⲩ ⲉⲣⲟϥ <span style=
  "color:#b00e23">(ⲓ̅)</span> ⲣⲱϩⲧ̅ ⲛ̅ⲟⲩϩⲙ̅ϩⲁⲗ ⲉϫⲛ̅ ⲟⲩⲁⲣⲭⲱⲛ ⲉⲃⲟⲗ ϩⲛ̅ ⲛⲉⲥⲡⲟⲧⲟⲩ
  ⲛ̅ⲧⲁⲁⲡⲁⲧⲏ ⲁⲩⲱ ⲟⲩⲁⲣⲭⲱⲛ ⲉϫⲙ̅ ⲡⲉϥϩⲙ̅ϩⲁⲗ ⲟⲩⲱϣϥ̅ ⲙ̅ⲡⲉⲩϫⲓⲥⲉ ϩⲛ̅ ⲧϭⲓϫ ⲛ̅ⲟⲩⲥϩⲓⲙⲉ
  <span style="color:#b00e23">(ⲓ̅ⲁ̅)</span> ⲛⲉⲣⲉ ⲡⲉⲕⲁⲙⲁϩⲧⲉ ⲅⲁⲣ ϣⲟⲟⲡ ⲁⲛ ⲉⲃⲟⲗ ϩⲛ̅
  ⲟⲩⲁϣⲏ ⲟⲩⲇⲉ ⲛⲉⲣⲉ ⲧⲉⲕϭⲟⲙ ⲁⲛ ϩⲛ̅ ϩⲉⲛϫⲱⲱⲣⲉ ⲁⲗⲗⲁ ⲛ̅ⲧⲕ̅ ⲡⲛⲟⲩⲧⲉ ⲛ̅ⲛⲉⲧⲑⲃⲃⲓⲏⲩ ⲡⲃⲟⲏⲑⲟⲥ
  ⲛ̅ⲛⲉⲧϭⲟϫⲃ ⲡⲣⲉϥϣⲱⲡ ⲉⲣⲟϥ ⲛ̅ⲛ̅ϭⲱⲃ ⲡⲉⲥⲕⲉⲡⲁⲥⲧⲏⲥ ⲛ̅ⲛⲉⲛⲧⲁⲩⲣ̅ⲡⲉⲩⲱⲃϣ ⲡⲥⲱⲧⲏⲣ
  ⲛ̅ⲛⲉⲧⲉⲙⲛ̅ⲧⲁⲩ ϩⲉⲗⲡⲓⲥ ⲙ̅ⲙⲁⲩ <span style="color:#b00e23">(ⲓ̅ⲃ̅)</span> ϩⲁⲓⲟ ϩⲁⲓⲟ
  ⲡⲛⲟⲩⲧⲉ ⲙ̅ⲡⲁⲓ̈ⲱⲧ ⲁⲩⲱ ⲡⲛⲟⲩⲧⲉ ⲛ̅ⲧⲉⲕⲗⲏⲣⲟⲛⲟⲙⲓⲁ ⲙ̅ⲡⲓ̈ⲥⲣⲁⲏⲗ ⲡϫⲟⲉⲓⲥ ⲛ̅ⲙ̅ⲡⲏⲩⲉ ⲙⲛ̅ ⲡⲕⲁϩ
  ⲡⲣⲉϥⲥⲱⲛⲧ ⲛⲙ̅ⲙⲟⲩ ⲛⲉⲓⲟⲟⲩⲉ ⲡⲣ̅ⲣⲟ ⲙ̅ⲡⲉϥⲥⲱⲛⲧ̅ ⲧⲏⲣϥ̅ ⲥⲱⲧⲙ̅ ⲉⲡⲁⲥⲟⲡⲥ̅ <span style=
  "color:#b00e23">(ⲓ̅ⲅ̅)</span> ⲁⲩⲱ ⲛⲅ̅ϯ ⲙ̅ⲡⲁϣⲁϫⲉ ⲙⲛ̅ ⲧⲁⲁⲡⲁⲧⲏ ⲉⲩϣⲱϭⲉ ⲛⲁⲩ ⲙⲛ̅
  ⲟⲩⲥⲁϣ ⲛⲁⲓ̈ ⲉⲛⲧⲁⲩϣⲟϫⲛⲉ ⲉϩⲉⲛϩⲃⲏⲩⲉ ⲉⲩⲛⲁϣⲧ̅ ⲉϩⲟⲩⲛ ⲉⲧⲉⲕⲇⲓⲁⲑⲏⲕⲏ ⲁⲩⲱ ⲉⲡⲉⲕⲏⲓ̈ ⲉⲧⲟⲩⲁⲁⲃ
  ⲁⲩⲱ ⲉⲡⲧⲟⲟⲩ ⲛ̅ⲥⲓⲱⲛ ⲡⲏⲓ̈ ⲛⲙ̅ⲙⲁ ⲛ̅ⲁⲙϩⲧⲉ ⲛ̅ⲛⲉⲕϣⲏⲣⲉ <span style=
  "color:#b00e23">(ⲓ̅ⲇ̅)</span> ⲁⲩⲱ ⲉⲕⲉⲉⲓⲣⲉ ⲛ̅ⲟⲩⲥⲟⲟⲩⲛ ⲉϩⲣⲁⲓ̈ ⲉϫⲙ̅ ⲡⲉⲕϩⲉⲑⲛⲟⲥ
  ⲧⲏⲣϥ̅ ⲁⲩⲱ ⲉϫⲛ̅ ⲧⲉⲕⲫⲩⲗⲏ ⲧⲏⲣⲥ̅ ⲉⲧⲣⲉⲩⲥⲟⲩⲱⲛⲅ̅ ϫⲉ ⲛ̅ⲧⲟⲕ ⲡⲉ ⲡⲛⲟⲩⲧⲉ ⲡⲛⲟⲩⲧⲉ ⲛ̅ⲧϭⲟⲙ
  ⲧⲏⲣⲥ̅ ⲙⲛ̅ ⲡⲁⲙⲁϩⲧⲉ ⲁⲩⲱ ⲙⲛ̅ ⲕⲉⲟⲩⲁ ⲛ̅ⲃⲗ̅ⲗⲁⲕ ⲉϥⲣ̅ⲛⲁϣⲧⲉ ⲉⲡⲅⲉⲛⲟⲥ ⲙ̅ⲡⲓ̈ⲥⲣⲁⲏⲗ
  <h3 id="judith10">10</h3><span style="color:#b00e23">(ⲁ̅)</span> ⲁⲩⲱ ⲁⲥϣⲱⲡⲉ
  ⲛ̅ⲧⲉⲣⲉⲥⲟⲩⲱ ⲉⲥϫⲓϣⲕⲁⲕ ⲉϩⲣⲁⲓ̈ ⲉⲡⲛⲟⲩⲧⲉ ⲙ̅ⲡⲓ̈ⲥⲣⲁⲏⲗ ⲁⲩⲱ ⲁⲥϫⲱⲕ ⲉⲃⲟⲗ ⲛ̅ⲛⲉⲓϣⲁϫⲉ ⲧⲏⲣⲟⲩ
  <span style="color:#b00e23">(ⲃ̅)</span> ⲁⲥⲧⲱⲟⲩⲛ ϩⲓⲡⲉⲥⲏⲧ ⲁⲥⲙⲟⲩⲧⲉ ⲉⲧⲉⲥϩⲙ̅ϩⲁⲗ
  ⲁⲥⲉⲓ ⲉⲡⲉⲥⲏⲧ ⲉⲡⲙⲁ ⲉϣⲁⲥϣⲱⲡⲉ ⲛ̅ϩⲏⲧϥ̅ ϩⲛ̅ ⲛⲉϩⲟⲟⲩ ⲛ̅ⲛ̅ⲥⲁⲃⲃⲁⲧⲟⲛ ⲁⲩⲱ ϩⲛ̅ ⲛⲉⲥϣⲁ
  <span style="color:#b00e23">(ⲅ̅)</span> ⲁⲥϥⲓ ⲉⲃⲟⲗ ϩⲓϫⲱⲥ ⲛ̅ⲧϭⲟⲟⲩⲛⲉ ⲉⲛⲉⲥϩⲓⲱⲱⲥ
  ⲁⲥⲕⲁⲁⲥ ⲕⲁϩⲏⲩ ⲛ̅ⲛ̅ϩⲟⲓ̈ⲧⲉ ⲛ̅ⲧⲉⲥⲙⲛ̅ⲧⲭⲏⲣⲁ ⲁⲥϫⲱⲕⲙ̅ ⲙ̅ⲡⲉⲥⲥⲱⲙⲁ ϩⲛ̅ ⲟⲩⲙⲟⲟⲩ ⲁⲥⲧⲁϩⲥⲥ̅
  ⲛ̅ⲟⲩⲥⲟϭⲛ̅ ⲉⲛⲁⲛⲟⲩϥ ⲁⲥϣⲱϣ ⲙ̅ⲡϥⲱ ⲛ̅ⲧⲉⲥⲁⲡⲉ ⲁⲥⲧⲁⲗⲟ ⲉϩⲣⲁⲓ̈ ⲉϫⲱⲥ ⲛ̅ⲟⲩⲙⲓⲧⲣⲁ ⲁⲥϯ ϩⲓⲱⲱⲥ
  ⲛ̅ⲛ̅ϩⲟⲓ̈ⲧⲉ ⲙ̅ⲡⲉⲥⲟⲩⲛⲟϥ ⲛⲁⲓ̈ ⲉϣⲁⲥϭⲟⲟⲗⲉⲥ ⲙ̅ⲙⲟⲟⲩ ⲛ̅ⲛⲉϩⲟⲟⲩ ⲙ̅ⲡⲱⲛϩ̅ ⲙ̅ⲡⲉⲥϩⲁⲓ
  ⲙⲁⲛⲁⲥⲥⲏ <span style="color:#b00e23">(ⲇ̅)</span> ⲁⲩⲱ ⲁⲥϯ ⲛ̅ⲛⲉⲥⲥⲁⲛⲇⲁⲗⲓⲟⲛ
  ⲉⲛⲉⲥⲟⲩⲉⲣⲏⲧⲉ ⲁⲥϯ ⲉⲣⲟⲥ ⲛ̅ⲛⲉⲥⲕⲗⲁⲗ ⲙⲛ̅ ⲛⲉⲥⲯⲉⲗⲓⲟⲛ ⲙⲛ̅ ⲛⲉⲥⲝⲟⲩⲣ ⲙⲛ̅ ⲛⲉⲥϭⲁϫⲉ ⲙⲛ̅
  ⲡⲉⲥⲕⲟⲥⲙⲟⲥ ⲧⲏⲣϥ̅ ⲁⲩⲱ ⲁⲥⲧⲁⲙⲓⲟⲥ ⲉⲙⲁⲧⲉ ⲉⲉⲓ ⲉϩⲟⲩⲛ ϩⲛ̅ ⲛ̅ⲃⲁⲗ ⲛ̅ⲛ̅ⲣⲱⲙⲉ ⲛⲓⲙ ⲉⲧⲛⲁⲛⲁⲩ
  ⲉⲣⲟⲥ <span style="color:#b00e23">(ⲉ̅)</span> ⲁⲥϯ ⲇⲉ ⲛ̅ⲧⲉⲥϩⲙ̅ϩⲁⲗ ⲛ̅ⲟⲩⲁⲥⲕⲟⲥ
  ⲛ̅ⲏⲣⲡ ⲙⲛ̅ ⲟⲩⲕⲁⲡⲯⲁⲅⲏⲥ ⲛ̅ⲛⲉϩ ⲁⲩⲱ ⲁⲥⲙⲟⲩϩ ⲛ̅ⲟⲩⲡⲏⲣⲁ ⲛⲟⲉⲓⲧ ϩⲓ ⲧⲁϭ ⲛ̅ⲛ̅ⲕⲁ ⲛ̅ⲟⲩⲱⲙ ϩⲓ
  ⲟⲉⲓⲕ ⲉⲧⲃ̅ⲃⲏⲩ(sic) ⲁⲥⲧⲱϣ ⲇⲉ ⲛ̅ⲛⲉⲥϩⲛⲁⲁⲩ ⲧⲏⲣⲟⲩ ⲁⲥⲧⲁⲗⲟⲟⲩ ⲉϩⲣⲁⲓ̈ ⲉϫⲱⲥ <span style=
  "color:#b00e23">(ⲋ̅)</span> ⲁⲩⲉⲓ ⲉϫⲛ̅ ⲧⲡⲩⲗⲏ ⲛ̅ⲧⲡⲟⲗⲓⲥ ⲃⲁⲓⲧⲩⲗⲟⲩⲁ ⲁⲩϩⲉ ⲉⲟⲍⲉⲓⲁⲥ
  ⲉϥⲁϩⲉ ⲣⲁⲧϥ̅ ϩⲓϫⲱⲥ ⲙⲛ̅ ⲛⲉⲡⲣⲉⲥⲃⲩⲧⲉⲣⲟⲥ ⲛ̅ⲧⲡⲟⲗⲓⲥ ⲭⲁⲃⲣⲓ ⲙⲛ̅ ⲭⲁⲣⲙⲉⲓ <span style=
  "color:#b00e23">(ⲍ̅)</span> ⲛ̅ⲧⲉⲣⲟⲩⲛⲁⲩ ⲇⲉ ⲉⲣⲟⲥ ⲉⲁϥϣⲓⲃⲉ ⲛ̅ϭⲓ ⲡⲉⲥϩⲟ ⲁⲩⲱ ⲧⲉⲥϩⲃⲥⲱ
  ⲉⲁⲥⲣ̅ ⲕⲉⲟⲩⲉⲓ ⲁⲩⲣ̅ϣⲡⲏⲣⲉ ⲉϩⲣⲁⲓ̈ ⲉϫⲙ̅ ⲡⲉⲥⲥⲁ ⲉⲙⲁⲧⲉ ⲉⲙⲁⲧⲉ ⲁⲩⲱ ⲡⲉϫⲁⲩ ⲛⲁⲥ
  <span style="color:#b00e23">(ⲏ̅)</span> ϫⲉ ⲉⲣⲉ ⲡⲛⲟⲩⲧⲉ ⲛ̅ⲛⲉⲛⲉⲓⲟⲧⲉ ⲉϥⲉⲧⲁⲁⲧⲉ
  ⲉⲩϩⲙⲟⲧ ⲁⲩⲱ ⲉϥⲉϫⲱⲕ ⲉⲃⲟⲗ ⲛ̅ⲛⲉⲛⲧⲁϩⲓⲧⲟⲟⲧⲉ ⲉⲣⲟⲟⲩ ⲉⲩϣⲟⲩϣⲟⲩ ⲛ̅ⲛ̅ϣⲏⲣⲉ ⲙ̅ⲡⲓ̈ⲥⲣⲁⲏⲗ ⲙⲛ̅
  ⲟⲩϫⲓⲥⲉ ⲛ̅ⲑⲓⲉⲣⲟⲩⲥⲁⲗⲏⲙ ⲁⲥⲟⲩⲱϣⲧ̅ ⲇⲉ ⲙ̅ⲡⲛⲟⲩⲧⲉ <span style=
  "color:#b00e23">(ⲑ̅)</span> ⲡⲉϫⲁⲥ ⲛⲁⲩ ϫⲉ ⲟⲩⲉϩⲥⲁϩⲛⲉ ⲛ̅ⲥⲉⲟⲩⲱⲛ ⲛⲁⲓ̈ ⲛ̅ⲧⲡⲩⲗⲏ
  ⲛ̅ⲧⲡⲟⲗⲓⲥ ⲛ̅ⲧⲁⲃⲱⲕ ⲉϫⲱⲕ ⲉⲃⲟⲗ ⲛ̅ⲛ̅ϣⲁϫⲉ ⲉⲛⲧⲁⲧⲉⲧⲛ̅ϣⲁϫⲉ ⲛⲙ̅ⲙⲁⲓ̈ ⲛ̅ϩⲏⲧⲟⲩ ⲁⲩⲟⲩⲉϩⲥⲁϩⲛⲉ
  ⲇⲉ ⲛ̅ⲛ̅ϩⲣϣⲓⲣⲉ ⲉⲟⲩⲱⲛ ⲛⲁⲥ <span style="color:#b00e23">(ⲓ̅)</span> ⲁⲩⲉⲓⲣⲉ ϩⲓ
  ⲛⲁⲓ̈ ⲕⲁⲧⲁ ⲑⲉ ⲉⲛⲧⲁⲩϫⲟⲟⲥ ⲁⲩⲱ ⲁⲥⲉⲓ ⲉⲃⲟⲗ ⲛ̅ϭⲓ ⲓ̈ⲟⲩⲇⲉⲓⲑ ⲛ̅ⲧⲟⲥ ⲙⲛ̅ ⲧⲉⲥϩⲙ̅ϩⲁⲗ ⲛⲙ̅ⲙⲁⲥ
  ⲛ̅ⲛⲉⲩϭⲱϣⲧ ⲇⲉ ⲛ̅ⲥⲱⲥ ⲛ̅ϭⲓ ⲛ̅ⲣⲱⲙⲉ ⲛ̅ⲧⲡⲟⲗⲓⲥ ϣⲁⲛⲧⲥ̅ⲉⲓ ⲉⲡⲉⲥⲏⲧ ϩⲙ̅ ⲡⲧⲟⲟⲩ ϣⲁⲛⲧⲥⲉⲓ
  ⲉϫⲙ̅ ⲡⲁⲩⲗⲱⲛ ⲛ̅ⲥⲉⲗⲟ ⲉⲩⲛⲁⲩ ⲉⲣⲟⲥ <span style="color:#b00e23">(ⲓ̅ⲁ̅)</span>
  ⲁⲥⲙⲟⲟϣⲉ ⲇⲉ ϩⲙ̅ ⲡⲁⲩⲗⲱⲛ ⲉⲩⲥⲟⲟⲩⲧⲛ̅ ⲁⲩⲧⲱⲙⲛ̅ⲧ ⲉⲣⲟⲥ ⲛ̅ϭⲓ ⲡϣⲟⲣⲡ̅ ⲙ̅ⲙⲁ ⲛ̅ⲣⲟⲓ̈ⲥ ⲛ̅ⲧⲉ
  ⲛ̅ⲁⲥⲥⲩⲣⲓⲟⲥ <span style="color:#b00e23">(ⲓ̅ⲃ̅)</span> ⲁⲩϭⲟⲡⲥ̅ ⲁⲩϫⲛⲟⲩⲥ ϫⲉ ⲉⲣⲉⲏⲡ
  ⲉⲛⲓⲙ ⲁⲩⲱ ⲉⲛⲧⲁⲣⲉⲉⲓ ⲧⲱⲛ ⲡⲉϫⲁⲥ ϫⲉ ⲁⲛⲅ̅ ⲟⲩϣⲉⲉⲣⲉ ⲛ̅ⲧⲉ ⲛ̅ϩⲉⲃⲣⲁⲓⲟⲥ ⲛ̅ⲧⲁⲓ̈ⲡⲱⲧ
  ⲙ̅ⲡⲉⲩⲙ̅ⲧⲟ ⲉⲃⲟⲗ ⲉⲧⲃⲉ ϫⲉ ⲥⲉⲛⲁⲧⲁⲁⲩ ⲛⲏⲧⲛ̅ ⲉⲩϩⲣⲉ <span style=
  "color:#b00e23">(ⲓ̅ⲅ̅)</span> ⲁⲛⲟⲕ ⲇⲉ ⲉⲛⲧⲁⲓ̈ⲉⲓ ⲉⲧⲱⲙⲛ̅ⲧ ⲉⲟⲗⲟⲫⲉⲣⲛⲏⲥ
  ⲡⲁⲣⲭⲓⲥⲧⲣⲁⲧⲏⲅⲟⲥ ⲛ̅ⲧⲉ ⲧⲛ̅ϭⲟⲙ ⲉⲧⲣⲁϫⲱ ⲉⲣⲟϥ ⲛ̅ϩⲉⲛϣⲁϫⲉ ⲙ̅ⲙⲉ ⲧⲁⲧⲥⲁⲃⲟϥ ⲉⲩϩⲓⲏ ⲧⲁⲓ̈
  ⲉⲧϥ̅ⲛⲁⲃⲱⲕ ϩⲣⲁⲓ̈ ⲛ̅ϩⲏⲧⲥ̅ ⲛϥ̅ⲣ̅ϫⲟⲉⲓⲥ ⲉⲧⲟⲣⲓⲛⲏ ⲧⲏⲣⲥ̅ ⲛ̅ⲧⲉⲧⲙ̅ ⲟⲩⲥⲁⲣⲝ ⲛ̅ⲟⲩⲱⲧ ϯ
  ⲙ̅ⲡⲉⲥϩⲣⲟⲟⲩ ⲉⲃⲟⲗ ϩⲛ̅ ⲛⲉϥⲣⲱⲙⲉ ⲟⲩⲇⲉ ⲟⲩⲡⲛ̅ⲁ̅ ⲛ̅ⲱⲛϩ̅ <span style=
  "color:#b00e23">(ⲓ̅ⲇ̅)</span> ⲛ̅ⲧⲉⲣⲟⲩⲥⲱⲧⲙ̅ ⲇⲉ ⲛ̅ϭⲓ ⲛ̅ⲣⲱⲙⲉ ⲉⲛⲉⲥϣⲁϫⲉ ⲁⲩⲛⲁⲩ
  ⲉⲡⲉⲥϩⲟ ⲁϥϣⲱⲡⲉ ⲉⲩⲛⲟϭ ⲛ̅ϣⲡⲏⲣⲉ ⲙ̅ⲡⲉⲩⲙ̅ⲧⲟ ⲉⲃⲟⲗ ⲛ̅ϭⲓ ⲡⲉⲥⲥⲁ ⲡⲉϫⲁⲩ ⲛⲁⲥ <span style=
  "color:#b00e23">(ⲓ̅ⲉ̅)</span> ϫⲉ ⲁⲛⲟⲩϩⲙ̅ ⲛ̅ⲧⲟⲩⲯⲩⲭⲏ ⲉⲁⲣⲉϭⲉⲡⲏ ⲉⲉⲓ ⲉⲡⲉⲥⲏⲧ
  ⲉⲧⲱⲙⲛ̅ⲧ ⲉⲡⲉⲛϫⲟⲉⲓⲥ ⲧⲉⲛⲟⲩ ϭⲉ ⲃⲱⲕ ⲛⲁϥ ⲉⲧⲉⲥⲕⲏⲛⲏ ⲁⲩⲱ ⲟⲩⲛ̅ ϩⲟⲉⲓⲛⲉ ⲉⲃⲟⲗ ⲛ̅ϩⲏⲧⲛ ⲛⲁⲑⲡⲟ
  ϣⲁⲛⲧⲟⲩⲧⲁⲁⲧⲉ ⲉⲧⲟⲟⲧϥ̅ <span style="color:#b00e23">(ⲓ̅ⲋ̅)</span> ⲉⲣϣⲁⲛⲁϩⲉ ⲇⲉ
  ⲉⲣⲁⲧⲉ ⲙ̅ⲡⲉϥⲙ̅ⲧⲟ ⲉⲃⲟⲗ ⲙ̅ⲡⲣ̅ⲣ̅ϩⲟⲧⲉ ϩⲣⲁⲓ̈ ϩⲙ̅ ⲡⲟⲩϩⲏⲧ ⲁⲗⲗⲁ ⲧⲁⲩⲟ ⲉⲣⲟϥ ⲛ̅ⲟⲩϣⲁϫⲉ ⲁⲩⲱ
  ϥⲛⲁⲣ̅ⲡⲉⲧⲛⲁⲛⲟⲩϥ ⲛⲉ <span style="color:#b00e23">(ⲓ̅ⲍ̅)</span> ⲁⲩⲛⲟⲩϩⲉ ⲇⲉ ⲉⲃⲟⲗ
  ⲛ̅ϩⲏⲧⲟⲩ ⲛ̅ϣⲉ ⲛ̅ⲣⲱⲙⲉ ⲁⲩⲗⲟϫⲧⲟⲩ ⲉⲣⲟⲥ ⲙⲛ̅ ⲧⲉⲥϩⲙ̅ϩⲁⲗ ⲁⲩⲛ̅ⲧⲟⲩ ⲉⲧⲉⲥⲕⲏⲛⲏ ⲛ̅ⲟⲗⲟⲫⲉⲣⲛⲏⲥ
  <span style="color:#b00e23">(ⲓ̅ⲏ̅)</span> ⲁⲩⲱ ⲁⲩⲡⲱⲧ ⲛ̅ⲥⲁ ⲛⲉⲩⲉⲣⲏⲩ ϩⲣⲁⲓ̈ ϩⲛ̅
  ⲧⲡⲁⲣⲉⲙⲃⲟⲗⲏ ⲧⲏⲣⲥ̅ ⲁⲥⲣ̅ⲥⲟⲓⲧ ⲅⲁⲣ ϩⲛ̅ ⲛⲉⲩⲙⲁⲛ̅ϣⲱⲡⲉ ⲧⲏⲣⲟⲩ ⲛ̅ϭⲓ ⲧⲉⲥⲡⲁⲣⲣⲏⲥⲓⲁ ⲁⲩⲱ
  ⲁⲩⲕⲱⲧⲉ ⲉⲣⲟⲥ ⲉⲥⲁϩⲉ ⲣⲁⲧⲥ̅ ⲡⲃⲟⲗ ⲛ̅ⲧⲉⲥⲕⲏⲛⲏ ⲛ̅ⲟⲗⲟⲫⲉⲣⲛⲏⲥ ϣⲁⲛⲧⲟⲩϫⲓ ⲡⲟⲩⲱ ⲛⲁϥ ⲉⲧⲃⲏⲏⲧⲥ̅
  <span style="color:#b00e23">(ⲓ̅ⲑ̅)</span> ⲁⲩⲱ ⲁⲩⲣ̅ϣⲡⲏⲣⲉ ⲉϩⲣⲁⲓ̈ ⲉϫⲙ̅ ⲡⲉⲥⲥⲁ
  ⲉⲩⲣ̅ⲙⲟⲓϩⲉ ⲛ̅ⲛ̅ϣⲉⲉⲣⲉ ⲙ̅ⲡⲓ̈ⲥⲣⲁⲏⲗ ⲉⲃⲟⲗ ⲙ̅ⲙⲟⲥ ⲡⲉϫⲉ ⲡⲟⲩⲁ ⲡⲟⲩⲁ ⲛ̅ⲛⲁϩⲣⲙ̅ ⲡⲉⲧϩⲓⲧⲱϥ ϫⲉ
  ⲛⲓⲙ ⲡⲉⲧⲛⲁⲕⲁⲧⲁⲫⲣⲟⲛⲓ ⲙ̅ⲡⲉⲓⲗⲁⲟⲥ ⲡⲁⲓ̈ ⲉⲟⲩⲛ̅ⲧⲁϥ ϩⲣⲁⲓ̈ ⲛ̅ϩⲏⲧϥ ⲛ̅ϩⲉⲛϩⲓⲟⲙⲉ ⲛ̅ⲧⲉⲓⲙⲓⲛⲉ
  ϫⲉ ⲛⲁⲛⲟⲩⲥ ⲁⲛ ⲉϣⲱϫⲡ̅ ⲉⲃⲟⲗ ⲛ̅ϩⲏⲧⲟⲩ ⲛ̅ⲟⲩⲣⲱⲙⲉ ⲛ̅ⲟⲩⲱⲧ ⲛⲁⲓ̈ ⲉⲩϣⲁⲛⲕⲁⲁⲩ ⲉⲩⲛ̅ϭⲟⲙ
  ⲙ̅ⲙⲟⲟⲩ ⲉⲑⲙ̅ⲕⲟ ⲙ̅ⲡⲕⲁϩ ⲧⲏⲣϥ̅ <span style="color:#b00e23">(ⲕ̅)</span> ⲁⲩⲉⲓ ⲇⲉ
  ⲉⲃⲟⲗ ⲛ̅ϭⲓ ⲛⲉⲧⲛ̅ⲕⲟⲧⲕ̅ ϩⲁⲧⲛ̅ ⲟⲗⲟⲫⲉⲣⲛⲏⲥ ⲙⲛ̅ ⲛⲉϥϩⲙ̅ϩⲁⲗ ⲧⲏⲣⲟⲩ ⲁⲩϫⲓⲧⲥ̅ ⲉϩⲟⲩⲛ
  ⲉⲧⲉⲥⲕⲏⲛⲏ <span style="color:#b00e23">(ⲕ̅ⲁ̅)</span> ⲁⲩⲱ ⲛⲉⲣⲉ ⲟⲗⲟⲫⲉⲣⲛⲏⲥ ⲛⲏϫ
  ⲉϫⲙ̅ ⲡⲉϥϭⲗⲟϭ ϩⲙ̅ ⲡⲉϥⲕⲱⲛⲱⲡⲓⲟⲛ ⲡⲁⲓ̈ ⲉⲧⲧⲁⲗⲏⲩ ⲉⲃⲟⲗ ϩⲛ̅ ⲟⲩⲛⲟⲩⲃ ⲙⲛ̅ ⲟⲩϫⲏϭⲉ ⲙⲛ̅
  ⲟⲩⲥⲙⲁⲣⲁⲅⲇⲟⲥ ⲙⲛ̅ ϩⲉⲛⲱⲛⲉ ⲉⲛⲁϣⲉⲥⲟⲩⲛⲧⲟⲩ <span style="color:#b00e23">(ⲕ̅ⲃ̅)</span>
  ⲁⲩⲧⲁⲙⲟϥ ⲇⲉ ⲉⲧⲃⲏⲏⲧⲥ ⲁϥⲉⲓ ⲉⲃⲟⲗ ⲉⲧⲉⲥⲕⲏⲛⲏ ⲉⲧϩⲓⲃⲟⲗ ⲉⲩϥⲓ ⲛ̅ϩⲉⲛⲗⲁⲙⲡⲁⲥ ⲛ̅ϩⲁⲧ ϩⲓϩⲏ
  ⲙ̅ⲙⲟϥ <span style="color:#b00e23">(ⲕ̅ⲅ̅)</span> ⲛ̅ⲧⲉⲣⲉ ⲓ̈ⲟⲩⲇⲓⲑ ⲇⲉ ⲉⲓ
  ⲙ̅ⲡⲉϥⲙ̅ⲧⲟ ⲉⲃⲟⲗ ⲙⲛ̅ ⲛⲉϥϩⲙ̅ϩⲁⲗ ⲁⲩⲣ̅ϣⲡⲏⲣⲉ ⲧⲏⲣⲟⲩ ⲉϫⲙ̅ ⲡⲥⲁ ⲙ̅ⲡⲉⲥϩⲟ ⲁⲩⲱ ⲁⲥⲡⲁϩⲧⲥ̅
  ⲉϫⲙ̅ ⲡⲉⲥϩⲟ ⲁⲥⲟⲩⲱϣⲧ̅ ⲛⲁϥ ⲁⲩⲧⲟⲩⲛⲟⲥⲥ̅ ⲛ̅ϭⲓ ⲛⲉϥϩⲙ̅ϩⲁⲗ
  <h3 id="judith11">11</h3><span style="color:#b00e23">(ⲁ̅)</span> ⲡⲉϫⲁϥ ⲛⲁⲥ
  ⲛ̅ϭⲓ ⲟⲗⲟⲫⲉⲣⲛⲏⲥ ϫⲉ ⲧⲱⲕ ⲛ̅ϩⲏⲧ ⲧⲉⲥϩⲓⲙⲉ ⲙ̅ⲡⲣ̅ⲣ̅ϩⲟⲧⲉ ϩⲣⲁⲓ̈ ϩⲙ̅ ⲡⲟⲩϩⲏⲧ ϫⲉ ⲁⲛⲟⲕ
  ⲙ̅ⲡⲓ̈ⲑⲙ̅ⲕⲉ ⲣⲱⲙⲉ ⲉⲁϥⲣ̅ϩⲛⲁϥ ⲛ̅ⲣ̅ϩⲙ̅ϩⲁⲗ ⲛ̅ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲣ̅ⲣⲟ ⲙ̅ⲡⲕⲁϩ ⲧⲏⲣϥ̅
  ⲛ̅ⲥⲁⲃⲏⲗ ⲅⲁⲣ <span style="color:#b00e23">(ⲃ̅)</span> ϫⲉ ⲁϥⲥⲟϣϥⲧ̅ ⲛ̅ϭⲓ ⲡⲟⲩⲗⲁⲟⲥ
  ⲡⲁⲓ̈ ⲉⲧⲟⲩⲏϩ ϩⲛ̅ ⲧⲟⲣⲓⲛⲏ ⲛⲉⲓ̈ⲛⲁϥⲓ ⲁⲛ ⲡⲉ ⲙ̅ⲡⲁⲙⲉⲣⲉϩ ⲉϩⲣⲁⲓ̈ ⲉϫⲱⲟⲩ ⲁⲗⲗⲁ ⲛ̅ⲧⲟⲟⲩ
  ⲁⲩⲉⲓⲣⲉ ⲛⲁⲩ ⲛ̅ⲛⲁⲓ̈ <span style="color:#b00e23">(ⲅ̅)</span> ⲧⲉⲛⲟⲩ ϭⲉ ⲁϫⲓⲥ ⲉⲣⲟⲓ̈
  ϫⲉ ⲉⲧⲃⲉ ⲟⲩ ⲛ̅ϩⲱⲃ ⲁⲣⲉⲡⲱⲧ ⲛ̅ⲧⲟⲟⲧⲟⲩ ⲁⲣⲉⲉⲓ ϣⲁⲣⲟⲛ ⲛ̅ⲧⲁⲉⲓ ⲅⲁⲣ ⲉⲩⲟⲩϫⲁⲓ ⲧⲱⲕ ⲛ̅ϩⲏⲧ
  ⲧⲉⲛⲁⲱⲛϩ̅ ϩⲣⲁⲓ̈ ϩⲛ̅ ⲧⲉⲓⲟⲩϣⲏ ⲁⲩⲱ ⲙⲛ̅ⲛ̅ⲥⲱⲥ <span style=
  "color:#b00e23">(ⲇ̅)</span> ⲙⲛ̅ ⲡⲉⲧⲛⲁϫⲓⲧⲉ ⲅⲁⲣ ⲛ̅ϭⲟⲛⲥ̅ ⲁⲗⲗⲁ ⲥⲉⲛⲁⲣ̅ⲡⲉⲧⲛⲁⲛⲟⲩϥ ⲛⲉ
  ⲕⲁⲧⲁ ⲑⲉ ⲉϣⲁⲥϣⲱⲡⲉ ⲛ̅ⲛ̅ϩⲙ̅ϩⲁⲗ ⲙ̅ⲡⲁϫⲟⲉⲓⲥ ⲡⲣ̅ⲣⲟ ⲛⲁⲃⲟⲩⲭⲟⲇⲟⲛⲟⲥⲟⲣ <span style=
  "color:#b00e23">(ⲉ̅)</span> ⲡⲉϫⲁⲥ ⲛⲁϥ ⲛ̅ϭⲓ ⲓ̈ⲟⲩⲇⲉⲓⲑ ϫⲉ ϫⲓ ⲛ̅ϣⲁϫⲉ ⲛ̅ⲧⲉⲕϩⲙ̅ϩⲁⲗ
  ⲁⲩⲱ ⲙⲁⲣⲉ ⲧⲉⲕϩⲙ̅ϩⲁⲗ ϫⲱ ⲛⲟⲩϣⲁϫⲉ ⲙ̅ⲡⲉⲕⲙ̅ⲧⲟ ⲉⲃⲟⲗ ⲛ̅ϯⲛⲁϫⲓϭⲟⲗ ⲅⲁⲣ ⲁⲛ ⲙ̅ⲡⲁϫⲟⲉⲓⲥ
  ϩⲣⲁⲓ̈ ϩⲛ̅ ⲧⲉⲓⲟⲩϣⲏ <span style="color:#b00e23">(ⲋ̅)</span> ⲁⲩⲱ ⲉⲕϣⲁⲛⲟⲩⲁϩⲕ̅
  ⲛ̅ⲥⲁ ⲛ̅ϣⲁϫⲉ ⲛ̅ⲧⲉⲕϩⲙ̅ϩⲁⲗ ϩⲛ̅ ⲟⲩϫⲱⲕ ⲡⲛⲟⲩⲧⲉ ⲡⲉ ⲛⲁⲉⲓⲣⲉ ⲛⲁⲕ ⲛ̅ⲟⲩϩⲱⲃ ⲁⲩⲱ ⲛ̅ⲛⲉ
  ⲡϫⲟⲉⲓⲥ ϩⲉ ⲉⲃⲟⲗ ϩⲛ̅ ⲛⲉϥϩⲃⲏⲩⲉ <span style="color:#b00e23">(ⲍ̅)</span> ϥⲟⲛϩ̅ ⲅⲁⲣ
  ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲣ̅ⲣⲟ ⲙ̅ⲡⲕⲁϩ ⲧⲏⲣϥ̅ ⲁⲩⲱ ϥⲟⲛϩ̅ ⲛ̅ϭⲓ ⲡⲉϥⲁⲙⲁϩⲧⲉ ⲡⲁⲓ̈ ⲉⲛⲧⲁϥⲧⲛⲟⲟⲩⲕ̅
  ⲉⲩⲧⲁϩⲟ ⲉⲣⲁⲧϥ̅ ⲙ̅ⲯⲩⲭⲏ ⲛⲓⲙ ϫⲉ ⲛ̅ⲣⲱⲙⲉ ⲁⲛ ⲙ̅ⲙⲁⲧⲉ ⲛⲉⲧⲟ ⲛ̅ϩⲙ̅ϩⲁⲗ ⲛⲁϥ ⲉⲧⲃⲏⲏⲧⲕ̅ ⲁⲗⲗⲁ
  ⲛ̅ⲕⲉⲑⲏⲣⲓⲟⲛ ⲛ̅ⲧⲥⲱϣⲉ ⲙⲛ̅ ⲛ̅ⲧⲃ̅ⲛⲟⲟⲩⲉ ⲙⲛ̅ ⲛ̅ϩⲁⲗⲁⲧⲉ ⲛ̅ⲧⲡⲉ ⲉⲃⲟⲗ ϩⲓⲧⲛ̅ ⲧⲉⲕϭⲟⲙ
  ⲥⲉⲛⲁⲱⲛϩ̅ ⲛⲁⲃⲟⲩⲭⲟⲇⲟⲛⲟⲥⲟⲣ ⲁⲩⲱ ⲡⲉϥⲏⲓ̈ ⲧⲏⲣϥ̅ <span style=
  "color:#b00e23">(ⲏ̅)</span> ⲁⲛⲥⲱⲧⲙ̅ ⲅⲁⲣ ⲉⲧⲉⲕⲥⲟⲫⲓⲁ ⲙⲛ̅ ⲧⲙⲛ̅ⲧⲥⲁ ⲛ̅ⲕⲟⲧⲥ̅
  ⲛ̅ⲧⲉⲕⲯⲩⲭⲏ ⲛⲁⲓ̈ ⲉⲛⲧⲁⲩϫⲟⲟⲩ ⲉⲡⲕⲁϩ ⲧⲏⲣϥ̅ ϫⲉ ⲛ̅ⲧⲟⲕ ⲙⲁⲩⲁⲁⲕ ⲡⲉⲧⲛⲁⲛⲟⲩⲕ̅ ϩⲙ̅ ⲙⲛ̅ⲧⲉⲣⲟ
  ⲛⲓⲙ ⲉⲕϭⲙ̅ϭⲟⲙ ϩⲉⲛ ⲧⲉⲕⲥⲃⲱ ⲉⲕⲟ ⲛ̅ⲇⲩⲛⲁⲧⲟⲥ ϩⲛ̅ ⲛⲉⲧϩⲏⲕ ⲉⲡⲡⲟⲗⲉⲙⲟⲥ <span style=
  "color:#b00e23">(ⲑ̅)</span> ⲧⲉⲛⲟⲩ ϭⲉ ⲡϣⲁϫⲉ ⲉⲛⲧⲁ ⲁⲭⲓⲱⲣ ϫⲟⲟϥ ϩⲛ̅ ⲧⲉⲕⲥⲟⲟⲩϩⲥ̅
  ⲁⲛⲥⲱⲧⲙ̅ ⲉⲛⲉϥϣⲁϫⲉ ⲉⲧⲃⲉ ϫⲉ ⲁⲩⲧⲁϩⲟϥ ⲛ̅ϭⲓ ⲛ̅ⲣⲱⲙⲉ ⲛ̅ⲃⲁⲓⲧⲩⲗⲟⲩⲁ ⲁϥϫⲱ ⲉⲣⲟⲟⲩ ⲛ̅ϣⲁϫⲉ
  ⲛⲓⲙ ⲉⲛⲧⲁϥϫⲟⲟϥ ϩⲁⲧⲏⲕ <span style="color:#b00e23">(ⲓ̅)</span> ⲉⲧⲃⲉ ⲡⲁⲓ̈ ϭⲉ
  ⲡϫⲟⲉⲓⲥ ⲙ̅ⲡⲣ̅ⲕⲱ ⲛ̅ⲥⲱⲕ ⲙ̅ⲡⲉϥϣⲁϫⲉ ⲁⲗⲗⲁ ⲕⲁⲁϥ ϩⲣⲁⲓ̈ ϩⲙ̅ ⲡⲉⲕϩⲏⲧ ⲉⲧⲃⲉ ϫⲉ ⲟⲩⲙⲉⲉⲡⲉ
  ⲙⲉⲩϫⲓⲕⲃⲁ ⲅⲁⲣ ⲙ̅ⲡⲉⲛⲅⲉⲛⲟⲥ ⲟⲩⲇⲉ ⲙⲉⲣⲉ ⲥⲏϥⲉ ϭⲙ̅ϭⲟⲙ ⲉⲣⲟⲟⲩ ⲉⲩⲧⲙ̅ⲣ̅ⲛⲟⲃⲉ ⲉⲡⲉⲩⲛⲟⲩⲧⲉ
  <span style="color:#b00e23">(ⲓ̅ⲁ̅)</span> ϫⲉⲕⲁⲥ ϭⲉ ⲉⲛⲛⲉ ⲡⲁϫⲟⲉⲓⲥ ϣⲱⲡⲉ ⲉϥⲧⲥⲧⲏⲩ
  ⲉⲃⲟⲗ ϩⲛ̅ ⲛⲉϥϩⲃⲏⲩⲉ ⲁⲩⲱ ⲙ̅ⲡⲣ̅ⲣ̅ ⲗⲁⲁⲩ ⲛ̅ϩⲱⲃ ⲟⲩⲛ̅ ⲟⲩⲙⲟⲩ ⲛⲁⲉⲓ ⲉϩⲣⲁⲓ̈ ⲉϫⲱⲟⲩ ⲁⲩⲱ
  ⲁⲩⲛⲟⲃⲉ ⲧⲁϩⲟⲟⲩ ⲡⲁⲓ̈ ⲉⲧⲟⲩⲛⲁϯⲛⲟⲩϭⲥ̅ ⲙ̅ⲡⲉⲩⲛⲟⲩⲧⲉ ⲛ̅ϩⲏⲧϥ̅ ϩⲙ̅ ⲡⲧⲣⲉⲩⲉⲓⲣⲉ ⲛ̅ⲛⲉⲧⲉⲙⲉϣϣⲉ
  <span style="color:#b00e23">(ⲓ̅ⲃ̅)</span> ⲉⲧⲃⲉ ϫⲉ ⲁⲩⲱϫⲛ̅ ⲅⲁⲣ ⲛ̅ⲧⲟⲟⲧⲟⲩ ⲛ̅ϭⲓ
  ⲉⲩϩⲣⲏⲩⲉ ⲁⲩⲱ ⲁⲩⲥⲃⲟⲕ ⲛ̅ϭⲓ ⲛⲉⲩⲙⲟⲩ ⲛⲉⲓ̈ⲟⲟⲩⲉ ⲁⲩϫⲓϣⲟϫⲛⲉ ⲉⲛⲧⲟⲟⲧⲟⲩ ⲉϫⲛ̅ ⲛⲉⲩⲧⲃ̅ⲛⲟⲟⲩⲉ
  ⲁⲩⲱ ⲛ̅ⲕⲁ ⲛⲓⲙ ⲉⲛⲧⲁ ⲡⲛⲟⲩⲧⲉ ⲡⲟⲣϫⲟⲩ ⲛⲁⲩ ⲉⲃⲟⲗ ϩⲛ̅ ⲛⲉϥⲛⲟⲙⲟⲥ ⲉⲧⲙⲟⲩⲟⲙⲟⲩ ⲁⲩⲙⲉⲉⲩⲉ
  ⲉⲟϫⲛⲟⲩ <span style="color:#b00e23">(ⲓ̅ⲅ̅)</span> ⲁⲩⲱ ⲛ̅ⲁⲡⲁⲣⲭⲏ ⲙ̅ⲡⲉⲥⲟⲩⲟ ⲙⲛ̅
  ⲛ̅ⲣⲉⲙⲏⲧ ⲙ̅ⲡⲏⲣⲡ̅ ⲙⲛ̅ ⲡⲛⲉϩ ⲛⲁⲓ̈ ⲉⲛⲧⲁⲩϩⲁⲣⲉϩ ⲉⲣⲟⲟⲩ ⲉⲁⲩⲧⲃ̅ⲃⲟⲟⲩ ⲛ̅ⲟⲩⲏⲏⲃ ⲉⲧⲁϩⲉⲣⲁⲧⲟⲩ
  ϩⲛ̅ ⲑⲓⲉⲣⲟⲩⲥⲁⲗⲏⲙ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲉⲛⲛⲟⲩⲧⲉ ⲁⲩⲕⲣⲓⲛⲉ ⲙ̅ⲙⲟⲟⲩ ⲉⲟϫⲛⲟⲩ ⲛⲁⲓ̈ ⲉⲧⲉⲙⲉϣϣⲉ
  ⲉⲗⲁⲁⲩ ϩⲙ̅ ⲡⲗⲁⲟⲥ ⲉϫⲱϩ ⲣⲱ ⲉⲣⲟⲟⲩ ϩⲛ̅ ⲛⲉⲩϭⲓ̈ϫ <span style=
  "color:#b00e23">(ⲓ̅ⲇ̅)</span> ⲁⲩϫⲟⲟⲩ ⲇⲉ ⲟⲛ ⲉⲑⲓⲉⲣⲟⲩⲥⲁⲗⲏⲙ ⲉⲧⲃⲉ ϫⲉ ⲛ̅ⲕⲟⲟⲩⲉ
  ⲉⲧⲟⲩⲏϩ ⲙ̅ⲙⲁⲩ ⲁⲩⲉⲓⲣⲉ ϩⲓ ⲛⲁⲓ̈ ⲉⲧⲣⲉⲩϯⲑⲉ ⲛⲁⲩ ⲉⲃⲟⲗ ϩⲓⲧⲛ̅ ⲛⲉϩⲗⲗⲟⲓ <span style=
  "color:#b00e23">(ⲓ̅ⲉ̅)</span> ⲁⲩⲱ ⲥⲛⲁϣⲱⲡⲉ ⲉⲩϣⲁⲛⲙ̅ⲡⲟⲩⲱ ⲛⲁⲩ ⲛ̅ⲥⲉⲉⲓⲣⲉ ϩⲓ ⲛⲁⲓ̈
  ⲥⲉⲛⲁⲧⲁⲁⲩ ⲡⲉ ⲉϩⲣⲁⲓ̈ ⲉⲧⲟⲟⲧⲕ̅ ϩⲙ̅ ⲡⲉϩⲟⲟⲩ ⲉⲧⲙ̅ⲙⲁⲩ ⲉⲩⲧⲁⲕⲟ <span style=
  "color:#b00e23">(ⲓ̅ⲋ̅)</span> ⲉⲧⲃⲉ ⲡⲁⲓ̈ ⲁⲛⲟⲕ ⲧⲉⲕϩⲙ̅ϩⲁⲗ ⲁⲓ̈ⲉⲓⲙⲉ ⲉⲛⲁⲓ̈ ⲧⲏⲣⲟⲩ
  ⲁⲓ̈ⲡⲱⲧ ⲙ̅ⲡⲉⲩⲙ̅ⲧⲟ ⲉⲃⲟⲗ ⲁⲩⲱ ⲡⲛⲟⲩⲧⲉ ⲧⲛ̅ⲛⲟⲟⲩⲧ ⲉⲉⲓⲣⲉ ⲛⲙ̅ⲙⲁⲕ ⲛ̅ϩⲉⲛϩⲃⲏⲩⲉ ⲛⲁⲓ̈ ⲉⲧⲉⲣⲉ
  ⲡⲕⲁϩ ⲧⲏⲣϥ̅ ⲛⲁⲡⲱϣⲥ̅ ⲉϩⲣⲁⲓ̈ ⲉϫⲱⲟⲩ ⲛⲉⲧⲛⲁⲥⲱⲧⲙ̅ ⲉⲣⲟⲟⲩ <span style=
  "color:#b00e23">(ⲓ̅ⲍ̅)</span> ⲉⲧⲃⲉ ϫⲉ ⲧⲉⲕϩⲙ̅ϩⲁⲗ ⲟⲩⲣⲉϥϣⲙ̅ϣⲉ ⲛⲟⲩⲧⲉ ⲧⲉ ⲉⲥϣⲙ̅ϣⲉ
  ⲙ̅ⲡⲉϩⲟⲟⲩ ⲙⲛ̅ ⲧⲉⲩϣⲏ ⲙ̅ⲡⲛⲟⲩⲧⲉ ⲛ̅ⲧⲡⲉ ϯⲛⲁϭⲱϭⲉ ϩⲁⲧⲏⲕ ⲡⲁϫⲟⲉⲓⲥ ⲁⲩⲱ ⲧⲉⲕϩⲙ̅ϩⲁⲗ ⲥⲛⲁⲉⲓ
  ⲉⲃⲟⲗ ⲉⲡⲓ̈ⲁ ⲕⲁⲧⲁ ⲟⲩϣⲏ ⲧⲁϣⲗⲏⲗ ⲉϩⲣⲁⲓ̈ ⲉⲡⲛⲟⲩⲧⲉ ⲛ̅ⲧⲡⲉ ⲛϥ̅ⲧⲁⲙⲟⲓ̈ ϫⲉ ⲛ̅ⲧⲁⲩⲣ̅ⲛⲟⲃⲉ
  ⲧⲛⲁⲩ <span style="color:#b00e23">(ⲓ̅ⲏ̅)</span> ⲧⲁⲉⲓ ⲧⲁⲙ̅ⲡⲟⲩⲱ ⲛⲁⲕ ⲛⲅ̅ⲉⲓ ⲉⲃⲟⲗ
  ⲙⲛ̅ ⲧⲉⲕϭⲟⲙ ⲧⲏⲣⲥ̅ ⲛ̅ⲧⲉⲧⲙ̅ ⲗⲁⲁⲩ ⲁϩⲉⲣⲁⲧϥ ⲉⲣⲟⲕ ⲉⲃⲟⲗ ⲛ̅ϩⲏⲧⲟⲩ <span style=
  "color:#b00e23">(ⲓ̅ⲑ̅)</span> ⲁⲩⲱ ϯⲛⲁⲛ̅ⲧⲕ̅ ⲉⲃⲟⲗ ϩⲛ̅ ⲧⲙⲏⲧⲉ ⲛ̅ϯⲟⲩⲇⲁⲓⲁ ϣⲁⲛⲧⲕ̅ⲉⲓ
  ⲉϫⲛ̅ ⲑⲓⲉⲣⲟⲩⲥⲁⲗⲏⲙ ⲧⲁⲕⲱ ⲙ̅ⲡⲉⲕⲧⲟϭⲥ̅ ϩⲛ̅ ⲧⲉⲥⲙⲏⲧⲉ ⲛⲅ̅ⲛ̅ⲧⲟⲩ ⲛ̅ⲑⲉ ⲛ̅ϩⲉⲛⲥⲟⲟⲩ ⲉⲙⲛ̅ⲧⲟⲩ
  ϣⲱⲥ ⲙ̅ⲙⲁⲩ ⲁⲩⲱ ⲙⲛ̅ ⲟⲩⲟⲩϩⲟⲣ ⲛⲁϯϩⲣⲟⲟⲩ ϩⲙ̅ ⲡⲉϥⲗⲁⲥ ⲙ̅ⲡⲉⲕⲙ̅ⲧⲟ ⲉⲃⲟⲗ ϫⲉ ⲛⲁⲓ̈ ⲁⲩϫⲟⲟⲩ
  ⲉⲣⲟⲓ̈ ⲁⲩⲱ ⲁⲩⲧⲁⲙⲟⲓ̈ ⲉⲣⲟⲟⲩ ⲕⲁⲧⲁ ⲡⲁϣⲣⲡ̅ⲥⲟⲟⲩⲛ ⲁⲩⲧⲛⲟⲟⲩⲧ̅ ⲉϫⲟⲟⲩ ⲉⲣⲟⲕ <span style=
  "color:#b00e23">(ⲕ̅)</span> ⲁ ⲛⲉⲥϣⲁϫⲉ ⲇⲉ ⲣⲁⲛⲁϥ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲟⲗⲟⲫⲉⲣⲛⲏⲥ ⲁⲩⲱ
  ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉϥϩⲙ̅ϩⲁⲗ ⲧⲏⲣⲟⲩ ⲁⲩⲣ̅ϣⲡⲏⲣⲉ ⲉϩⲣⲁⲓ̈ ⲉϫⲛ̅ ⲧⲉⲥⲥⲟⲫⲓⲁ ⲡⲉϫⲁⲩ
  <span style="color:#b00e23">(ⲕ̅ⲁ̅)</span> ϫⲉ ⲙⲛ̅ ⲥϩⲓⲙⲉ ⲛ̅ⲧⲉⲓⲙⲓⲛⲉ ϫⲓⲛ ⲛ̅ϫⲱϥ
  ⲙ̅ⲡⲕⲁϩ ϣⲁϫⲱϥ ⲙ̅ⲡⲕⲁϩ ϩⲣⲁⲓ̈ ϩⲙ̅ ⲡⲥⲁ ⲙ̅ⲡⲉⲥϩⲟ ⲁⲩⲱ ϩⲛ̅ ⲧⲙⲛ̅ⲧⲣⲙ̅ⲛ̅ϩⲏⲧ ⲛ̅ⲛⲉⲥϣⲁϫⲉ
  <span style="color:#b00e23">(ⲕ̅ⲃ̅)</span> ⲁⲩⲱ ⲡⲉϫⲁϥ ⲛⲁⲥ ⲛ̅ϭⲓ ⲟⲗⲟⲫⲉⲣⲛⲏⲥ ϫⲉ ⲁ
  ⲡⲛⲟⲩⲧⲉ ⲣ̅ⲟⲩⲡⲉⲧⲛⲁⲛⲟⲩϥ ⲉⲁϥⲧⲛ̅ⲛⲟⲟⲩ ⲧⲉ ϩⲓϩⲏ ⲙ̅ⲡⲗⲁⲟⲥ ⲉⲧⲣⲉϣⲱⲡⲉ ϩⲣⲁⲓ̈ ϩⲛ̅ ⲛⲉⲛϭⲓϫ
  ⲉⲩⲁⲙⲁϩⲧⲉ ϩⲣⲁⲓ̈ ⲇⲉ ϩⲛ̅ ⲛⲉⲛⲧⲁⲩⲥⲱϣϥ̅ ⲙ̅ⲡⲁϫⲟⲉⲓⲥ ⲉⲩⲧⲁⲕⲟ <span style=
  "color:#b00e23">(ⲕ̅ⲅ̅)</span> ⲧⲉⲛⲟⲩ ϭⲉ ⲛ̅ⲧⲟ ⲛⲉⲥⲱ ϩⲣⲁⲓ̈ ϩⲙ̅ ⲡⲟⲩⲉⲓⲛⲉ ⲁⲩⲱ ⲛⲁⲛⲟⲩ
  ϩⲣⲁⲓ̈ ϩⲛ̅ ⲟⲩϣⲁϫⲉ ϫⲉ ⲉⲣϣⲁⲛⲉⲓⲣⲉ ⲕⲁⲧⲁ ⲑⲉ ⲉⲛⲧⲁϣⲁϫⲉ ⲡⲟⲩⲛⲟⲩⲧⲉ ⲡⲉⲧⲛⲁϣⲱⲡⲉ ⲛⲁⲓ̈
  ⲛ̅ⲛⲟⲩⲧⲉ ⲁⲩⲱ ⲛ̅ⲧⲟ ⲧⲉⲛⲁϩⲙⲟⲟⲥ ϩⲙ̅ ⲡⲏⲓ̈ ⲙ̅ⲡⲣ̅ⲣⲟ ⲛⲁⲃⲟⲩⲭⲟⲇⲟⲛⲟⲥⲟⲣ ⲛ̅ⲧⲉϣⲱⲡⲉ ⲉⲣⲟ
  ⲛ̅ⲥⲟⲉⲓⲧ ⲡⲁⲣⲁ ⲡⲕⲁϩ ⲧⲏⲣϥ̅
  <h3 id="judith12">12</h3><span style="color:#b00e23">(ⲁ̅)</span> ⲁϥⲟⲩⲉϩⲥⲁϩⲛⲉ
  ⲇⲉ ⲉⲧⲣⲉⲩϫⲓⲧⲥ̅ ⲉϩⲟⲩⲛ ⲉⲡⲙⲁ ⲉϣⲁⲩⲕⲱ ⲛ̅ϩⲏⲧϥ̅ ⲛ̅ⲛⲉϥϩⲛⲟⲩ ⲛ̅ϩⲁⲧ ⲁⲩⲱ ⲁϥϫⲟⲟⲥ ⲉⲕⲱ ϩⲁⲣⲱⲥ
  ⲉⲃⲟⲗ ϩⲛ̅ ⲛ̅ϭⲓⲛⲟⲩⲟⲟⲙ ⲉϣⲁⲩⲧⲁⲙⲓⲟⲟⲩ ⲛⲁϥ ⲁⲩⲱ ⲉⲥⲱ ⲉⲃⲟⲗ ϩⲙ̅ ⲡⲉϥⲏⲣⲡ̅ <span style=
  "color:#b00e23">(ⲃ̅)</span> ⲡⲉϫⲁⲥ ⲛ̅ϭⲓ ⲓ̈ⲟⲩⲇⲉⲓⲑ ϫⲉ ⲛ̅ϯⲛⲁⲟⲩⲱⲙ ⲁⲛ ⲉⲃⲟⲗ ⲛ̅ϩⲏⲧⲟⲩ
  ϫⲉⲕⲁⲥ ⲛ̅ⲛⲉϥϣⲱⲡⲉ ⲉⲩϫⲣⲟⲡ ⲁⲗⲗⲁ ⲉⲩⲛⲁⲥⲁϩⲛⲉ ⲛⲁⲓ̈ ⲉⲃⲟⲗ ϩⲛ̅ ⲛⲉⲧⲟⲩⲏϩ ⲛ̅ⲥⲱⲓ̈
  <span style="color:#b00e23">(ⲅ̅)</span> ⲡⲉϫⲁϥ ⲛⲁⲥ ⲛ̅ϭⲓ ⲟⲗⲟⲫⲉⲣⲛⲏⲥ ϫⲉ ⲉϣⲱⲡⲉ ϭⲉ
  ⲉⲩϣⲁⲛⲱϫⲛ̅ ⲛ̅ϭⲓ ⲛⲉⲧⲛ̅ⲙ̅ⲙⲉ ⲉⲛⲛⲁⲉⲓⲛⲉ ⲧⲱⲛ ⲉϥⲉⲓⲛⲉ ⲙ̅ⲙⲟⲟⲩ ⲉϯ ⲛⲉ ⲙⲛ ⲟⲩⲟⲛ ⲅⲁⲣ ⲙ̅ⲙⲟⲛ
  ⲉⲃⲟⲗ ϩⲙ̅ ⲡⲟⲩⲅⲉⲛⲟⲥ <span style="color:#b00e23">(ⲇ̅)</span> ⲡⲉϫⲁⲥ ⲛⲁϥ ⲛ̅ϭⲓ
  ⲓ̈ⲟⲩⲇⲉⲓⲑ ϫⲉ ⲥⲟⲛϩ̅ ⲛ̅ϭⲓ ⲧⲉⲕⲯⲩⲭⲏ ⲡⲁϫⲟⲉⲓⲥ ϫⲉ ⲛ̅ⲧⲉⲕϩⲙ̅ϩⲁⲗ ⲛⲁϫⲟ ⲉⲃⲟⲗ ⲁⲛ
  ⲛ̅ⲛⲉⲧⲛ̅ⲙ̅ⲙⲁⲓ̈ ϣⲁⲛϯⲉⲓⲣⲉ ϩⲛ ⲧⲁϭⲓϫ ⲛ̅ⲛⲉⲧⲁⲓϣⲟϫⲛⲉ ⲉⲣⲟⲟⲩ <span style=
  "color:#b00e23">(ⲉ̅)</span> ⲁⲩⲛ̅ⲧⲥ̅ ⲇⲉ ⲛ̅ϭⲓ ⲛ̅ϩⲙ̅ϩⲁⲗ ⲛ̅ⲟⲗⲟⲫⲉⲣⲛⲏⲥ ⲉⲧⲉⲥⲕⲏⲛⲏ
  ⲁⲥⲱⲃϣ̅ ϣⲁ ⲧⲡⲁϣⲉ ⲛ̅ⲧⲉⲩϣⲏ ⲁⲥⲧⲱⲟⲩⲛ ⲇⲉ ⲉϩⲟⲩⲛ ϩⲛ̅ ⲧⲟⲩⲣϣⲉ ⲛ̅ϩⲧⲟⲟⲩⲉ <span style=
  "color:#b00e23">(ⲋ̅)</span> ⲁⲥϫⲟⲟⲩ ϣⲁ ⲟⲗⲟⲫⲉⲣⲛⲏⲥ ⲉⲥϫⲱ ⲙ̅ⲙⲟⲥ ϫⲉ ⲙⲁⲣⲉ ⲡⲁϫⲟⲉⲓⲥ
  ⲟⲩⲉϩⲥⲁϩⲛⲉ ⲉⲧⲣⲉⲩⲕⲱ ⲛ̅ⲧⲉⲕϩⲙ̅ϩⲁⲗ ⲉⲃⲱⲕ ⲉⲃⲟⲗ ⲉϣⲗⲏⲗ <span style=
  "color:#b00e23">(ⲍ̅)</span> ⲁⲩⲱ ⲁϥⲟⲩⲉϩⲥⲁϩⲛⲉ ⲛ̅ϭⲓ ⲟⲗⲟⲫⲉⲣⲛⲏⲥ ⲛⲉϥⲣⲉϥⲣⲟⲓⲥ
  ⲉⲧⲙ̅ⲕⲱⲗⲩ ⲙ̅ⲙⲟⲥ ⲁⲩⲱ ⲁⲥϭⲱ ϩⲛ̅ ⲧⲡⲁⲣⲉⲙⲃⲟⲗⲏ ⲛ̅ϣⲙⲛ̅ⲧ ⲛ̅ϩⲟⲟⲩ ⲉϣⲁⲥⲉⲓ ⲉⲃⲟⲗ ⲕⲁⲧⲁ ⲟⲩϣⲏ
  ⲉⲡⲓⲁ ⲛ̅ⲃⲁⲓⲧⲩⲗⲟⲩⲁ ⲛⲥ̅ϫⲟⲕⲙⲥ̅ ϩⲛ̅ ⲧⲡⲁⲣⲉⲙⲃⲟⲗⲏ ϩⲓϫⲛ̅ ⲧⲡⲏⲅⲏ ⲙ̅ⲡⲙⲟⲟⲩ <span style=
  "color:#b00e23">(ⲏ̅)</span> ⲉⲥϣⲁⲛⲉⲓ ⲇⲉ ⲉϩⲣⲁⲓ̈ ϣⲁⲥⲥⲟⲡⲥ̅ ⲙ̅ⲡⲛⲟⲩⲧⲉ ⲙ̅ⲡⲓ̈ⲥⲣⲁⲏⲗ
  ⲉⲥⲟⲟⲩⲧⲛ̅ ⲛ̅ⲧⲉⲥϩⲓ̈ⲏ ⲉⲩϫⲓⲥⲉ ⲛ̅ⲛ̅ϣⲏⲣⲉ ⲙ̅ⲡⲉϥⲗⲁⲟⲥ <span style=
  "color:#b00e23">(ⲑ̅)</span> ⲉⲥϣⲁⲛⲃⲱⲕ ⲇⲉ ⲉϩⲟⲩⲛ ϣⲁⲥϭⲱ ⲉⲥⲧⲃ̅ⲃⲏⲩ ϩⲛ̅ ⲧⲉⲥⲕⲏⲛⲏ
  ϣⲁⲛⲧⲟⲩϫⲓ ⲛⲁⲥ ⲉϩⲟⲩⲛ ⲛ̅ⲧⲉⲥⲧⲣⲟⲫⲏ ⲙ̅ⲡⲛⲁⲩ ⲛ̅ⲣⲟⲩϩⲉ <span style=
  "color:#b00e23">(ⲓ̅)</span> ⲁⲥϣⲱⲡⲉ ⲇⲉ ⲡⲙⲉϩϥⲧⲟⲟⲩ ⲛ̅ϩⲟⲟⲩ ⲁ ⲟⲗⲟⲫⲉⲣⲛⲏⲥ ⲉⲓⲣⲉ
  ⲛ̅ⲟⲩϩⲟⲟⲡ ⲉⲛⲉϥϩⲙ̅ϩⲁⲗ ⲙⲁⲩⲁⲁⲩ ⲁⲩⲱ ⲙ̅ⲡϥ̅ⲙⲟⲩⲧⲉ ⲉⲗⲁⲁⲩ ⲉⲧⲉⲭⲣⲓⲁ ⲛ̅ⲛⲉⲧϩⲓϫⲛ̅ ⲛⲉⲭⲣⲓⲁ
  <span style="color:#b00e23">(ⲓ̅ⲁ̅)</span> ⲡⲉϫⲁϥ ⲇⲉ ⲛⲃⲁⲅⲱⲁⲥ ⲡⲉϥⲥⲓⲟⲩⲣ ⲡⲉⲧϩⲓϫⲛ̅
  ⲛⲉϥⲛ̅ⲛ̅ⲕⲁ ⲧⲏⲣⲟⲩ ϫⲉ ⲃⲱⲕ ⲛⲅ̅ⲡⲓⲑⲉ ⲛ̅ⲧⲉⲓⲥϩⲓⲙⲉ ⲛ̅ϩⲉⲃⲣⲁⲓⲁ ⲧⲁⲓ̈ ⲉⲧϩⲁⲧⲏⲕ ⲉⲧⲣⲉⲥⲉⲓ
  ϣⲁⲣⲟⲛ ⲛⲥ̅ⲟⲩⲱⲙ ⲛⲥ̅ⲥⲱ ⲛⲙ̅ⲙⲁⲛ <span style="color:#b00e23">(ⲓ̅ⲃ̅)</span> ⲉⲓⲥ
  ϩⲏⲏⲧⲉ ⲅⲁⲣ ⲟⲩϣⲓⲡⲉ ⲙ̅ⲡⲉⲛϩⲟ ⲡⲉ ⲉⲛϣⲁⲛⲕⲱ ⲛ̅ⲥⲱⲛ ⲛ̅ⲟⲩⲥϩⲓⲙⲉ ⲛ̅ⲧⲉⲓⲙⲓⲛⲉ ⲉⲙⲉⲛϣⲁϫⲉ ⲛⲙ̅ⲙⲁⲥ
  ϫⲉ ⲛ̅ϣⲁⲛⲧⲙ̅ⲥⲉⲕ ⲧⲁⲓ̈ ⲛⲁⲛ ⲥⲉⲛⲁⲥⲱⲃⲉ ⲡⲉ ⲛ̅ⲥⲱⲛ <span style=
  "color:#b00e23">(ⲓ̅ⲅ̅)</span> ⲁⲩⲱ ⲁϥⲉⲓ ⲉⲃⲟⲗ ⲛ̅ϭⲓ ⲃⲁⲅⲱⲁⲥ ⲛ̅ⲛⲁϩⲣⲙ̅ ⲡϩⲟ
  ⲛ̅ⲟⲗⲟⲫⲉⲣⲛⲏⲥ ⲁϥⲉⲓ ⲉϩⲟⲩⲛ ϣⲁⲣⲟⲥ ⲡⲉϫⲁϥ ϫⲉ ⲙ̅ⲡⲣ̅ⲧⲣⲉⲥϫⲛⲁⲁⲩ ⲛ̅ϭⲓ ⲧⲉⲓϣⲉⲉⲣⲉ ϣⲏⲙ
  ⲉⲧⲛⲁⲛⲟⲩⲥ ⲉⲉⲓϣⲁ ⲡⲁϫⲟⲉⲓⲥ ⲉϫⲓⲉⲟⲟⲩ ⲉⲃⲟⲗ ϩⲓⲧⲟⲟⲧϥ̅ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉⲧⲉⲛⲟⲩϥ ⲛⲉ ⲁⲩⲱ
  ⲛ̅ⲧⲉⲥⲱ ⲛⲙ̅ⲙⲁⲛ ⲛ̅ⲟⲩⲏⲣⲡ̅ ⲉⲩⲟⲩⲛⲟϥ ⲛ̅ⲧⲉϣⲱⲡⲉ ϩⲣⲁⲓ̈ ϩⲙ̅ ⲡⲟⲟⲩ ⲛ̅ϩⲟⲟⲩ ⲛ̅ⲑⲉ ⲛ̅ⲟⲩⲉⲓ
  ⲛ̅ⲛ̅ϣⲉⲉⲣⲉ ⲛ̅ⲛ̅ϣⲏⲣⲉ ⲛ̅ⲛ̅ⲁⲥⲥⲟⲩⲣ ⲛⲁⲓ̈ ⲉⲧⲁϩⲉⲣⲁⲧⲟⲩ ϩⲙ̅ ⲡⲏⲓ̈ ⲛ̅ⲛⲁⲃⲟⲩⲭⲟⲇⲟⲛⲟⲥⲟⲣ
  <span style="color:#b00e23">(ⲓ̅ⲇ̅)</span> ⲡⲉϫⲁⲥ ⲛⲁϥ ⲛ̅ϭⲓ ⲓ̈ⲟⲩⲇⲉⲓⲑ ϫⲉ ⲁⲛⲅ̅ ⲛⲓⲙ
  ⲁⲛⲟⲕ ϫⲉ ⲉⲓ̈ⲉⲟⲩⲱϩⲙ̅ ⲙ̅ⲡⲁϫⲟⲉⲓⲥ ϫⲉ ϩⲱⲃ ⲛⲓⲙ ⲉⲧⲛⲁϣⲱⲡⲉ ⲉⲩⲣⲁⲛⲁⲩ ⲛ̅ⲛⲉϥⲃⲁⲗ ϯⲛⲁϭⲉⲡⲏ
  ⲛ̅ⲧⲁⲁⲩ ⲁⲩⲱ ⲡⲁⲓ̈ ϥⲛⲁϣⲱⲡⲉ ⲛⲁⲓ̈ ⲉⲩⲧⲉⲗⲏⲗ ϣⲁ ⲡⲉϩⲟⲟⲩ ⲙ̅ⲡⲁⲙⲟⲩ <span style=
  "color:#b00e23">(ⲓ̅ⲉ̅)</span> ⲁⲥⲧⲱⲛⲥ(sic) ⲇⲉ ⲁⲥⲕⲟⲥⲙⲓ ⲙ̅ⲙⲟⲥ ϩⲛ̅ ⲧⲉⲥϩⲃⲥⲱ ⲁⲩⲱ
  ϩⲙ̅ ⲡⲕⲟⲥⲙⲟⲥ ⲧⲏⲣϥ̅ ⲛ̅ⲧⲉⲥⲙⲛ̅ⲧⲥϩⲓⲙⲉ ⲁ ⲧⲉⲥϩⲙ̅ϩⲁⲗ ⲙⲟⲟϣⲉ ϩⲏⲧⲥ̅ ⲁⲩⲡⲱⲣϣ̅ ϩⲁⲣⲟⲥ ⲉϫⲙ̅
  ⲡⲕⲁϩ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲟⲗⲟⲫⲉⲣⲛⲏⲥ ⲛ̅ⲛⲉⲡⲣⲏϣ ⲛⲁⲓ̈ ⲉⲛⲧⲁⲩϫⲓⲧⲟⲩ ⲛ̅ⲧⲛ̅ ⲃⲁⲅⲱⲁⲥ ⲉⲡⲉⲥⲙⲁ
  ⲉϣⲁⲥϭⲱ ⲛ̅ϩⲏⲧϥ̅ ⲙ̅ⲙⲏⲛⲉ ⲉⲧⲣⲉⲥⲛⲟϫⲥ̅ ⲉϩⲣⲁⲓ̈ ⲉϫⲱⲟⲩ ⲉⲛⲥⲟⲩⲱⲙ <span style=
  "color:#b00e23">(ⲓ̅ⲋ̅)</span> ⲁⲥⲃⲱⲕ ⲇⲉ ⲉϩⲟⲩⲛ ⲛ̅ϭⲓ ⲓ̈ⲟⲩⲇⲉⲓⲑ ⲁⲥⲛⲟϫⲥ̅ ⲁⲩⲱ ⲁ ⲡϩⲏⲧ
  ⲛ̅ⲟⲗⲟⲫⲉⲣⲛⲏⲥ ⲡⲱϣⲥ̅ ⲉϩⲣⲁⲓ̈ ⲉϫⲱⲥ ⲁⲩⲱ ⲁ ⲧⲉϥⲯⲩⲭⲏ ⲕⲓⲙ ⲁϥⲉⲡⲓⲑⲩⲙⲓ ⲅⲁⲣ ⲉⲙⲁⲧⲉ ⲉϣⲱⲡⲉ
  ⲛⲙ̅ⲙⲁⲥ ⲁⲩⲱ ⲛ̅ⲛⲉϥϭⲱⲣϭ̅ ⲉⲩⲟⲩⲟⲉⲓϣ ⲉⲧⲣⲉϥⲣ̅ϩⲁⲗ ⲙ̅ⲙⲟⲥ ϫⲓⲛ ⲙ̅ⲡⲉϩⲟⲟⲩ ⲉⲛⲧⲁϥⲛⲁⲩ ⲉⲣⲟⲥ
  <span style="color:#b00e23">(ⲓ̅ⲍ̅)</span> ⲡⲉϫⲁϥ ⲛⲁⲥ ⲛ̅ϭⲓ ⲟⲗⲟⲫⲉⲣⲛⲏⲥ ϫⲉ ⲥⲱ
  ⲛ̅ⲧⲉϣⲱⲡⲉ ⲛⲙ̅ⲙⲁⲛ ⲉⲩⲟⲩⲛⲟϥ <span style="color:#b00e23">(ⲓ̅ⲏ̅)</span> ⲡⲉϫⲁⲥ ⲛ̅ϭⲓ
  ⲓ̈ⲟⲩⲇⲉⲓⲑ ϫⲉ ϯⲛⲁⲥⲱ ⲡⲁϫⲟⲉⲓⲥ ϫⲉ ⲁϥⲁⲓⲁⲓ ⲛ̅ϩⲏⲧ ⲙ̅ⲡⲟⲟⲩ ⲛ̅ϭⲓ ⲡⲁⲱⲛϩ̅ ⲉϩⲟⲩⲉ ⲛⲉϩⲟⲟⲩ
  ⲧⲏⲣⲟⲩ ⲙ̅ⲡⲁϫⲡⲟ <span style="color:#b00e23">(ⲓ̅ⲑ̅)</span> ⲁⲥϫⲓ ⲇⲉ ⲁⲥⲟⲩⲱⲙ ⲁⲩⲱ
  ⲁⲥⲥⲱ ⲙ̅ⲡⲉϥⲙ̅ⲧⲟ ⲉⲃⲟⲗ ⲛ̅ⲛⲉⲛⲧⲁⲧⲉⲥϩⲙ̅ϩⲁⲗ ⲥⲃ̅ⲧⲱⲧⲟⲩ ⲛⲁⲥ <span style=
  "color:#b00e23">(ⲕ̅)</span> ⲁⲩⲱ ⲁϥⲟⲩⲛⲟϥ ⲛ̅ϭⲓ ⲟⲗⲟⲫⲉⲣⲛⲏⲥ ⲉⲃⲟⲗ ⲙ̅ⲙⲟⲥ ⲁⲩⲱ ⲁϥⲥⲱ
  ⲛ̅ⲟⲩⲏⲣⲡ ⲉⲛⲁϣⲱϥ ⲉⲙⲁⲧⲉ ⲡⲁⲓ̈ ⲉⲧⲉ ⲙ̅ⲡⲉϥⲥⲟⲟϥ ⲉⲛⲉϩ ⲛ̅ⲟⲩϩⲟⲟⲩ ⲛ̅ⲟⲩⲱⲧ ϫⲓⲛ ⲡⲉϩⲟⲟⲩ
  ⲉⲛⲧⲁⲩϫⲡⲟϥ
  <h3 id="judith13">13</h3><span style="color:#b00e23">(ⲁ̅)</span> ⲛ̅ⲧⲉⲣⲉ ⲣⲟⲩϩⲉ
  ⲇⲉ ϣⲱⲡⲉ ⲁⲩϭⲉⲡⲏ ⲛ̅ϭⲓ ⲛⲉϥϩⲙ̅ϩⲁⲗ ⲉⲙⲧⲟⲛ ⲙ̅ⲙⲟⲟⲩ ⲁⲩⲱ ⲃⲁⲅⲱⲁⲥ ⲁϥϣⲱⲧⲙ̅ ⲛ̅ⲧⲉⲥⲕⲏⲛⲏ ϩⲓⲃⲟⲗ
  ⲁϥϣⲧⲁⲙ ⲉⲣⲛ̅ ⲛⲉⲧⲁϩⲉⲣⲁⲧⲟⲩ ⲛ̅ⲛⲁϩⲣⲙ̅ ⲡⲉϥϫⲟⲉⲓⲥ ⲁⲩⲃⲱⲕ ⲉⲛⲉⲩⲙⲁ ⲛ̅ⲛ̅ⲕⲟⲧⲕ̅ ⲛ̅ⲛⲉ ⲁⲩϩⲓⲥⲉ
  ⲅⲁⲣ ⲧⲏⲣⲟⲩ ⲡⲉ ⲉⲧⲃⲉ ϫⲉ ⲁ ⲡϩⲟⲟⲡ ϣⲱⲡⲉ ⲉⲩⲛⲟϭ <span style=
  "color:#b00e23">(ⲃ̅)</span> ⲁⲥϣⲱϫⲡ̅ ⲇⲉ ⲙⲁⲩⲁⲁⲥ ⲛ̅ϭⲓ ⲓ̈ⲟⲩⲇⲉⲓⲑ ϩⲛ̅ ⲧⲉⲥⲕⲏⲛⲏ ⲁⲩⲱ
  ⲟⲗⲟⲫⲉⲣⲛⲏⲥ ⲁϥϣⲣⲡ̅ ⲛⲟϫϥ̅ ⲉϫⲙ̅ ⲡⲉϥϭⲗⲟϭ ⲉⲛⲉ ⲁ ⲡⲏⲣⲡ̅ ⲅⲁⲣ ⲡⲉ ϩⲣⲟϣ ⲉϩⲣⲁⲓ̈ ⲉϫⲱϥ
  <span style="color:#b00e23">(ⲅ̅)</span> ⲓ̈ⲟⲩⲇⲉⲓⲑ ⲇⲉ ⲁⲥϣⲁϫⲉ ⲙⲛ̅ ⲧⲉⲥϩⲙ̅ϩⲁⲗ
  ⲉⲧⲣⲉⲥⲁϩⲉ ⲣⲁⲧⲥ̅ ⲡⲃⲟⲗ ⲙ̅ⲡⲉⲥⲕⲟⲓⲇⲱⲛ ⲛⲥ̅ϯϩⲧⲏⲥ ⲉⲧⲉϩⲓⲏ ⲛⲉⲓ ⲉⲃⲟⲗ ⲕⲁⲧⲁ ⲑⲉ ⲙ̅ⲙⲏⲛⲉ
  ⲁⲥϫⲟⲟⲥ ⲅⲁⲣ ϫⲉ ⲉⲓ̈ⲛⲁⲃⲱⲕ ⲉⲃⲟⲗ ⲉϣⲗⲏⲗ ⲁⲩⲱ ⲁⲥϣⲁϫⲉ ⲙⲛ̅ ⲃⲁⲅⲱⲁⲥ ⲕⲁⲧⲁ ⲛⲉⲓϣⲁϫⲉ
  <span style="color:#b00e23">(ⲇ̅)</span> ⲁⲩⲃⲱⲕ ⲇⲉ ⲧⲏⲣⲟⲩ ⲙ̅ⲡⲉⲩⲙ̅ⲧⲟ ⲉⲃⲟⲗ ⲁⲩⲱ
  ⲙ̅ⲡⲉ ⲗⲁⲁⲩ ϣⲱϫⲡ̅ ϩⲙ̅ ⲡⲕⲟⲓⲇⲱⲛ ϫⲓⲛ ⲟⲩⲕⲟⲩⲓ̈ ϣⲁ ϩⲣⲁⲓ̈ ⲉⲩⲛⲟϭ ⲁⲥⲁϩⲉ ⲇⲉ ⲉⲣⲁⲧⲥ̅ ⲛ̅ϭⲓ
  ⲓ̈ⲟⲩⲇⲉⲓⲑ ϩⲁⲧⲙ̅ ⲡⲉϥⲙⲁ ⲛ̅ⲛ̅ⲕⲟⲧⲕ̅ ⲡⲉϫⲁⲥ ϩⲣⲁⲓ̈ ϩⲙ̅ ⲡⲉⲥϩⲏⲧ ϫⲉ ⲡϫⲟⲉⲓⲥ ⲡⲛⲟⲩⲧⲉ ⲛ̅ϭⲟⲙ
  ⲛⲓⲙ ϭⲱϣⲧ̅ ⲉϩⲣⲁⲓ̈ ⲉϫⲛ̅ ⲛⲉϩⲃⲏⲩⲉ ⲛ̅ⲛⲁϭⲓϫ ϩⲣⲁⲓ̈ ϩⲛ̅ ⲧⲉⲓⲟⲩⲛⲟⲩ ⲉⲩϫⲓⲥⲉ ⲛ̅ⲑⲓⲉⲣⲟⲩⲥⲁⲗⲏⲙ
  <span style="color:#b00e23">(ⲉ̅)</span> ϫⲉ ⲡⲉⲩⲟⲉⲓϣ ⲡⲉ ⲡⲁⲓ̈ ⲧⲉⲛⲟⲩ ⲉϯⲧⲟⲟⲧⲥ̅
  ⲛ̅ⲧⲉⲕⲕⲗⲏⲣⲟⲛⲟⲙⲓⲁ ⲉⲉⲓⲣⲉ ⲙ̅ⲡⲉⲛⲧⲁⲓ̈ ϩⲓⲧⲟⲟⲧ ⲉⲣⲟϥ ⲉⲩⲟⲩⲱϣϥ̅ ⲛ̅ⲛ̅ϫⲁϫⲉ ⲉⲛⲧⲁⲩⲧⲱⲟⲩⲛ
  ⲉϩⲣⲁⲓ̈ ⲉϫⲱⲛ <span style="color:#b00e23">(ⲋ̅)</span> ⲁⲥϯ ⲡⲉⲥⲟⲩⲟⲓ̈ ⲇⲉ ⲉⲡⲕⲁⲛⲱⲛ
  ⲙ̅ⲡⲉϭⲗⲟϭ ⲡⲁⲓ̈ ⲉⲧϩⲁϫⲱϥ ⲛ̅ⲟⲗⲟⲫⲉⲣⲛⲏⲥ ⲁⲥⲧⲱⲕ ⲙ̅ⲡⲉϥⲁⲕⲓⲛⲁⲕⲏⲥ ⲉⲧⲛⲙ̅ⲙⲁϥ <span style=
  "color:#b00e23">(ⲍ̅)</span> ⲁⲥϩⲱⲛ ⲉϩⲟⲩⲛ ⲉⲡⲉϥϭⲗⲟϭ ⲁⲥⲁⲙⲁϩⲧⲉ ⲙ̅ⲡϥ̅ⲱ ⲛ̅ⲧⲉϥⲁⲡⲉ
  ⲡⲉϫⲁⲥ ϫⲉ ϯϭⲟⲙ ⲛⲁⲓ̈ ⲡⲛⲟⲩⲧⲉ ⲙ̅ⲡⲓ̈ⲥⲣⲁⲏⲗ ϩⲣⲁⲓ̈ ϩⲙ̅ ⲡⲟⲟⲩ ⲛ̅ϩⲟⲟⲩ <span style=
  "color:#b00e23">(ⲏ̅)</span> ⲁⲥⲣⲁϩⲧϥ̅ ⲉⲡⲉϥⲙⲁⲕϩ̅ ⲛ̅ⲥⲟⲡ ⲥⲛⲁⲩ ϩⲣⲁⲓ̈ ϩⲛ̅ ⲧⲉⲥϭⲟⲙ
  ⲁⲥϥⲓ ⲛ̅ⲧⲉϥⲁⲡⲉ <span style="color:#b00e23">(ⲑ̅)</span> ⲁⲥⲥⲕⲟⲣⲕⲣ̅ ⲙ̅ⲡⲉϥⲥⲱⲙⲁ
  ⲉⲃⲟⲗ ϩⲓ̈ϫⲙ̅ ⲡⲉⲡⲣⲏϣ ⲁⲥϥⲓ ⲙ̅ⲡⲕⲱⲛⲱⲡⲓⲟⲛ ⲉⲃⲟⲗ ϩⲛ̅ ⲛⲉⲥⲧⲩⲗⲟⲥ ⲁⲩⲱ ⲙⲛ̅ⲛ̅ⲥⲁ ⲟⲩⲕⲟⲩⲓ̈
  ⲁⲥⲉⲓ ⲉⲃⲟⲗ ⲁⲥϯ ⲛ̅ⲧⲉⲥϩⲙ̅ϩⲁⲗ ⲛ̅ⲧⲁⲡⲉ ⲛ̅ⲟⲗⲟⲫⲉⲣⲛⲏⲥ <span style=
  "color:#b00e23">(ⲓ̅)</span> ⲁⲥⲛⲟⲩϫⲥ̅ ⲉⲧⲡⲏⲣⲁ ⲛ̅ⲛⲉⲥϭⲓⲛⲟⲩⲟⲟⲙ ⲁⲩⲉⲓ ⲉⲃⲟⲗ ⲛ̅ⲧⲥⲛ̅ⲧⲉ
  ϩⲓ̈ ⲟⲩⲥⲟⲡ ⲕⲁⲧⲁ ⲡⲉⲩⲥⲱⲛⲧ ⲉϣⲗⲏⲗ ⲁⲩⲱ ⲛ̅ⲧⲉⲣⲟⲩⲥⲁⲁⲧ ⲧⲡⲁⲣⲉⲙⲃⲟⲗⲏ ⲁⲩⲕⲱⲧⲉ ⲉⲡⲓⲁ ⲉⲧⲙ̅ⲙⲁⲩ
  ⲁⲩⲃⲱⲕ ⲉϩⲣⲁⲓ̈ ⲉϫⲙ̅ ⲡⲧⲟⲟⲩ ⲛ̅ⲃⲁⲓⲧⲩⲗⲟⲩⲁ ⲁⲩϩⲱⲛ ⲉϩⲟⲩⲛ ⲉⲛⲉⲥⲡⲩⲗⲏ <span style=
  "color:#b00e23">(ⲓ̅ⲁ̅)</span> ⲡⲉϫⲁⲥ ⲛ̅ϭⲓ ⲓ̈ⲟⲩⲇⲉⲓⲑ ⲙⲡⲟⲩⲉ ⲛ̅ⲛⲉⲧⲣⲟⲓ̈ⲥ ϩⲓϫⲛ̅
  ⲧⲡⲩⲗⲏ ϫⲉ ⲁⲟⲩⲱⲛ ⲁⲟⲩⲱⲛ ⲛ̅ⲧⲡⲩⲗⲏ ⲡⲛⲟⲩⲧⲉ ⲛⲙ̅ⲙⲁⲛ ⲡⲉⲛⲛⲟⲩⲧⲉ ⲉϥⲉⲉⲓⲣⲉ ⲟⲛ ⲛⲟⲩϭⲟⲙ ϩⲙ̅
  ⲡⲓ̈ⲥⲣⲁⲏⲗ ⲙⲛ̅ ⲟⲩⲁⲙⲁϩⲧⲉ ⲟⲩⲃⲉ ⲛⲉⲛϫⲁϫⲉ ⲕⲁⲧⲁ ⲑⲉ ⲉⲛⲧⲁϥⲉⲓⲣⲉ ϩⲙ̅ ⲡⲟⲟⲩ ⲛ̅ϩⲟⲟⲩ
  <span style="color:#b00e23">(ⲓ̅ⲃ̅)</span> ⲁⲥϣⲱⲡⲉ ⲇⲉ ⲛ̅ⲧⲉⲣⲟⲩⲥⲱⲧⲙ̅ ⲛ̅ϭⲓ ⲛ̅ⲣⲱⲙⲉ
  ⲛ̅ⲧⲉⲥⲡⲟⲗⲓⲥ ⲉⲧⲉⲥⲥⲙⲏ ⲁⲩϭⲉⲡⲏ ⲉⲉⲓ ⲉⲡⲉⲥⲏⲧ ⲉⲧⲡⲩⲗⲏ ⲛ̅ⲧⲉⲩⲡⲟⲗⲓⲥ ⲉⲁⲩⲙⲟⲩⲧⲉ
  ⲉⲛⲉⲡⲣⲉⲥⲃⲩⲧⲉⲣⲟⲥ ⲧⲏⲣⲟⲩ ⲛ̅ⲧⲡⲟⲗⲓⲥ <span style="color:#b00e23">(ⲓ̅ⲅ̅)</span> ⲁⲩⲉⲓ
  ⲧⲏⲣⲟⲩ ⲉⲩⲡⲏⲧ ϫⲓⲛ ⲡⲉⲩⲕⲟⲩⲓ ϣⲁ ⲡⲉⲩⲛⲟϭ ⲉⲧⲃⲉ ϫⲉ ⲛⲉⲣⲉ ⲡϩⲱⲃ ⲡⲉ ⲟ ⲛ̅ϣⲡⲏⲣⲉ ⲛ̅ⲛⲁϩⲣⲁⲩ
  ⲉⲧⲣⲉⲥⲉⲓ ⲁⲩⲟⲩⲱⲛ ⲇⲉ ⲛ̅ⲧⲡⲩⲗⲏ ⲁⲩϣⲟⲡⲟⲩ ⲉⲣⲟⲟⲩ ⲉⲁⲩϫⲉⲣⲟ ⲛ̅ⲟⲩⲕⲱϩⲧ ⲉⲧⲣⲉ ⲡⲙⲁ ⲣ̅ⲟⲩⲟⲉⲓⲛ
  ⲁⲩⲕⲱⲧⲉ ⲉⲣⲟⲟⲩ <span style="color:#b00e23">(ⲓ̅ⲇ̅)</span> ⲛ̅ⲧⲟⲥ ⲇⲉ ⲡⲉϫⲁⲥ ⲛⲁⲩ ϩⲛ̅
  ⲟⲩⲛⲟϭ ⲛ̅ⲥⲙⲏ ϫⲉ ⲥⲙⲟⲩ ⲉⲡⲛⲟⲩⲧⲉ ⲥⲙⲟⲩ ⲥⲙⲟⲩ ⲉⲡⲛⲟⲩⲧⲉ ⲡⲁⲓ̈ ⲉⲧⲉ ⲙ̅ⲡϥ̅ⲥⲁϩⲉ ⲡⲉϥⲛⲁ ⲉⲃⲟⲗ
  ⲙ̅ⲡⲏⲓ̈ ⲙ̅ⲡⲓ̈ⲥⲣⲁⲏⲗ ⲁⲗⲗⲁ ⲁϥⲟⲩⲱϣϥ̅ ⲙ̅ⲡⲉϫⲁϫⲉ ⲉⲃⲟⲗ ϩⲓⲧⲟⲟⲧ ϩⲣⲁⲓ̈ ϩⲛ̅ ⲧⲉⲓⲟⲩϣⲏ
  <span style="color:#b00e23">(ⲓ̅ⲉ̅)</span> ⲁⲩⲱ ⲁⲥⲉⲓⲛⲉ ⲉϩⲣⲁⲓ̈ ⲛ̅ⲧⲁⲡⲉ
  ⲛ̅ⲟⲗⲟⲫⲉⲣⲛⲏⲥ ⲉⲃⲟⲗ ϩⲛ̅ ⲧⲡⲏⲣⲁ ⲁⲥⲧⲥⲁⲃⲟⲥ ⲉⲣⲟⲟⲩ ⲡⲉϫⲁⲥ ϫⲉ ⲉⲓⲥ ⲧⲁⲡⲉ ⲛ̅ⲟⲗⲟⲫⲉⲣⲛⲏⲥ
  ⲡⲁⲣⲭⲓⲥⲧⲣⲁⲧⲏⲅⲟⲥ ⲛ̅ⲧϭⲟⲙ ⲛ̅ⲛ̅ⲁⲥⲥⲟⲩⲣ ⲁⲩⲱ ⲉⲓⲥ ⲡⲉϥⲕⲱⲛⲟⲡⲓⲟⲛ ⲉⲛⲉϥⲛⲏϫ ⲉϩⲣⲁⲓ̈ ⲉϫⲱϥ
  ϩⲣⲁⲓ̈ ϩⲙ̅ ⲡⲉϥϯϩⲉ ⲁ ⲡϫⲟⲉⲓⲥ ⲡⲁⲧⲁⲥⲥⲉ ⲙ̅ⲙⲟϥ ϩⲛ̅ ⲧϭⲓϫ ⲛ̅ⲟⲩⲥϩⲓⲙⲉ <span style=
  "color:#b00e23">(ⲓ̅ⲋ̅)</span> ⲁⲩⲱ ϥⲟⲛϩ̅ ⲛ̅ϭⲓ ⲡϫⲟⲉⲓⲥ ⲡⲁⲓ̈ ⲉⲛⲧⲁϥϩⲁⲣⲉϩ ⲉⲣⲟⲓ̈
  ϩⲣⲁⲓ̈ ϩⲛ̅ ⲧⲉϩⲓ̈ⲏ ⲉⲛⲧⲁⲓ̈ⲃⲱⲕ ϩⲣⲁⲓ̈ ⲛ̅ϩⲏⲧⲥ̅ ϫⲉ ⲁϥⲁⲡⲁⲧⲁ ⲙ̅ⲙⲟϥ ⲛ̅ϭⲓ ⲡⲁϩⲟ ⲉⲡⲉϥⲧⲁⲕⲟ
  ⲁⲩⲱ ⲙ̅ⲡϥ̅ⲉⲓⲣⲉ ⲛⲙ̅ⲙⲁⲓ̈ ⲛ̅ⲟⲩⲛⲟⲃⲉ ⲉⲩϫⲱϩⲙ̅ ⲙⲛ̅ ⲟⲩϣⲓⲡⲉ <span style=
  "color:#b00e23">(ⲓ̅ⲍ̅)</span> ⲁⲩⲱ ⲁϥⲡⲱϣⲥ̅ ⲛ̅ϭⲓ ⲡⲗⲁⲟⲥ ⲧⲏⲣϥ̅ ⲉⲙⲁⲧⲉ ⲁⲩⲱ ⲁⲩⲡⲁϩⲧⲟⲩ
  ⲉϫⲙ̅ ⲡⲉⲩϩⲟ ⲁⲩⲟⲩⲱϣⲧ̅ ⲙ̅ⲡⲛⲟⲩⲧⲉ ⲡⲉϫⲁⲩ ϩⲓⲟⲩⲥⲟⲡ ϫⲉ ⲕⲥⲙⲁⲙⲁⲁⲧ ⲡⲉⲛⲛⲟⲩⲧⲉ ⲉⲁⲕⲟⲩⲱϣϥ̅
  ⲉϩⲣⲁⲓ̈ ϩⲙ̅ ⲡⲟⲟⲩ ⲛ̅ϩⲟⲟⲩ ⲛ̅ⲛⲉϫⲓϫⲉⲉⲩ ⲙ̅ⲡⲉⲕⲗⲁⲟⲥ <span style=
  "color:#b00e23">(ⲓ̅ⲏ̅)</span> ⲁⲩⲱ ⲡⲉϫⲁϥ ⲛⲁⲥ ⲛ̅ϭⲓ ⲟⲍⲉⲓⲁⲥ ϫⲉ ⲧⲉⲥⲙⲁⲙⲁⲁⲧ ⲛ̅ⲧⲟ
  ⲙ̅ⲡⲛⲟⲩⲧⲉ ⲉⲧϫⲟⲥⲉ ⲧⲁϣⲉⲉⲣⲉ ⲡⲁⲣⲁ ⲛⲉϩⲓⲟⲙⲉ ⲧⲏⲣⲟⲩ ⲉⲧϩⲓϫⲙ̅ ⲡⲕⲁϩ ⲁⲩⲱ ϥⲥⲙⲁⲙⲁⲁⲧ ⲛ̅ϭⲓ
  ⲡϫⲟⲉⲓⲥ ⲡⲛⲟⲩⲧⲉ ⲡⲁⲓ̈ ⲉⲛⲧⲁϥⲥⲱⲛⲧ̅ ⲛ̅ⲙⲡⲏⲩⲉ ⲙⲛ̅ ⲡⲕⲁϩ ⲉⲛⲧⲁϥⲥⲟⲩⲧⲱⲛⲉ ⲉⲡϣⲱⲱϭⲉ ⲛ̅ⲧⲁⲡⲉ
  ⲙ̅ⲡⲁⲣⲭⲱⲛ ⲛ̅ⲛⲉⲛϫⲁϫⲉ <span style="color:#b00e23">(ⲓ̅ⲑ̅)</span> ⲉⲧⲃⲉ ϫⲉ
  ⲛ̅ⲧⲟⲩϩⲉⲗⲡⲓⲥ ⲛⲁⲱϫⲛ̅ ⲁⲛ ϩⲙ̅ ⲡϩⲏⲧ ⲛ̅ⲛ̅ⲣⲱⲙⲉ ⲉⲩⲉⲓⲣⲉ ⲙ̅ⲡⲙⲉⲉⲩⲉ ⲛ̅ⲛ̅ϭⲟⲙ ⲙ̅ⲡⲛⲟⲩⲧⲉ ϣⲁ
  ⲉⲛⲉϩ <span style="color:#b00e23">(ⲕ̅)</span> ⲉϭⲙ̅ⲡⲟⲩϣⲓⲛⲉ ϩⲛ̅ ϩⲉⲛⲁⲅⲁⲑⲟⲛ ⲉⲧⲃⲉ
  ϫⲉ ⲙ̅ⲡⲉϯⲥⲟ ⲉⲧⲟⲩⲯⲩⲭⲏ ⲉⲧⲃⲉ ⲡⲉⲑⲃ̅ⲃⲓⲟ ⲙ̅ⲡⲉⲛⲅⲉⲛⲟⲥ ⲁⲗⲗⲁ ⲁⲃⲱⲕ ⲉⲃⲟⲗ ϩⲣⲁⲓ̈ ϩⲙ̅ ⲡⲉⲛϩⲧⲟⲡ
  ⲉⲁⲙⲟⲟϣⲉ ϩⲛ̅ ⲟⲩⲥⲟⲟⲩⲧⲛ̅ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲛⲟⲩⲧⲉ ⲁⲩⲱ ⲡⲉϫⲉ ⲡⲗⲁⲟⲥ ⲧⲏⲣϥ̅ ϫⲉ ⲉϥⲉϣⲱⲡⲉ
  ⲉϥⲉϣⲱⲡⲉ
  <h3 id="judith14">14</h3><span style="color:#b00e23">(ⲁ̅)</span> ⲡⲉϫⲁⲥ ⲛⲁⲩ
  ⲛ̅ϭⲓ ⲓ̈ⲟⲩⲇⲉⲓⲑ ϫⲉ ⲥⲱⲧⲙ̅ ⲉⲣⲟⲓ̈ ⲛⲁⲥⲛⲏⲩ ⲛ̅ⲧⲉⲧⲛ̅ϫⲓ ⲛ̅ⲧⲉⲓⲁⲡⲉ ⲛ̅ⲧⲉⲧⲛⲁϣⲧⲥ̅ ϩⲓϫⲙ̅ ⲡⲙⲁ
  ⲛ̅ⲣⲟⲉⲓⲥ ⲙ̅ⲡⲉⲧⲛ̅ⲥⲟⲃⲧ̅ <span style="color:#b00e23">(ⲃ̅)</span> ⲁⲩⲱ ⲥⲛⲁϣⲱⲡⲉ
  ⲉⲣϣⲁⲛ ϩⲧⲟⲟⲩⲉ ϣⲱⲡⲉ ⲛ̅ⲧⲉ ⲡⲣⲏ ⲉⲓ ⲉⲃⲟⲗ ⲉϫⲙ̅ ⲡⲕⲁϩ ⲙⲁⲣⲉ ⲡⲟⲩⲁ ⲡⲟⲩⲁ ⲙ̅ⲙⲱⲧⲛ̅ ϫⲓ
  ⲛ̅ⲛⲉϥⲥⲟⲧⲃⲉϥ ⲙ̅ⲙⲓϣⲉ ⲛ̅ⲧⲉⲧⲛ̅ⲉⲓ ⲉⲃⲟⲗ ⲣⲱⲙⲉ ⲛⲓⲙ ⲉⲧϭⲙ̅ϭⲟⲙ ⲡⲃⲟⲗ ⲛ̅ⲧⲡⲟⲗⲓⲥ ⲛ̅ⲧⲉⲧⲛ̅ⲕⲁ
  ⲟⲩⲁ ϩⲓϩⲏ ⲙ̅ⲙⲱⲧⲛ̅ ϩⲱⲥ ⲉⲧⲉⲧⲛⲁⲃⲱⲕ ⲉⲡⲉⲥⲏⲧ ⲉⲧⲥⲱϣⲉ ⲉⲣⲁⲧϥ̅ ⲙ̅ⲡϣⲟⲣⲡ̅ ⲙ̅ⲙⲁ ⲛ̅ⲣⲟⲉⲓⲥ
  ⲛ̅ⲛ̅ϣⲏⲣⲉ ⲛ̅ⲛ̅ⲁⲥⲥⲟⲩⲣ ⲁⲩⲱ ⲛⲉⲧⲛⲁⲃⲱⲕ <span style="color:#b00e23">(ⲅ̅)</span> ⲁⲩⲱ
  ⲛⲁⲓ̈ ⲥⲉⲛⲁϫⲓ ⲛ̅ⲛⲉⲩϩⲟⲡⲗⲟⲛ ⲛ̅ⲥⲉⲡⲱⲧ ⲉϩⲣⲁⲓ̈ ⲉⲧⲉⲩⲡⲁⲣⲉⲙⲃⲟⲗⲏ ⲛ̅ⲥⲉⲧⲟⲩⲛⲟⲥ ⲛ̅ⲛⲉⲥⲧⲣⲁⲧⲏⲅⲟⲥ
  ⲛ̅ⲧϭⲟⲙ ⲛ̅ⲛ̅ⲁⲥⲥⲟⲩⲣ ⲛ̅ⲥⲉⲡⲱⲧ ϩⲓ ⲟⲩⲥⲟⲡ ⲉⲧⲉⲥⲕⲏⲛⲏ ⲛ̅ⲟⲗⲟⲫⲉⲣⲛⲏⲥ ⲁⲩⲱ ⲛ̅ⲥⲉⲛⲁϩⲉ ⲉⲣⲟϥ ⲁⲛ
  ⲡⲉ ⲛ̅ⲧⲉ ⲟⲩϩⲟⲧⲉ ϩⲉ ⲉϩⲣⲁⲓ̈ ⲉϫⲱⲟⲩ ⲛ̅ⲥⲉⲡⲱⲧ ⲙ̅ⲡⲉⲧⲛ̅ⲙ̅ⲧⲟ ⲉⲃⲟⲗ <span style=
  "color:#b00e23">(ⲇ̅)</span> ⲛ̅ⲧⲉⲧⲛⲟⲩⲉϩ ⲧⲏⲩⲧⲛ̅ ⲛ̅ⲥⲱⲟⲩ ⲛ̅ⲧⲱⲧⲛ̅ ⲙⲛ̅ ⲟⲩⲟⲛ ⲛⲓⲙ
  ⲉⲧⲟⲩⲏϩ ϩⲛ̅ ⲛⲉⲧⲉϣⲉⲉⲩ ⲙ̅ⲡⲓ̈ⲥⲣⲁⲏⲗ ⲛ̅ⲧⲉⲧⲛ̅ⲣⲱϩⲧ̅ ⲙ̅ⲙⲟⲟⲩ ϩⲣⲁⲓ̈ ϩⲛ ⲛⲉⲩϩⲓⲟⲟⲩⲉ
  <span style="color:#b00e23">(ⲉ̅)</span> ⲉⲙⲡⲁⲧⲉⲧⲛ̅ⲣ̅ ⲛⲁⲓ̈ ⲇⲉ ⲙⲟⲩⲧⲉ ⲛⲁⲓ̈ ⲉⲁⲭⲓⲱⲣ
  ⲡⲁⲙⲁⲛⲓⲧⲏⲥ ϫⲉⲕⲁⲥ ⲉϥⲉⲛⲁⲩ ⲛϥ̅ⲥⲟⲩⲱⲛ(sic) ⲡⲉⲛⲧⲁϥⲥⲱϣϥ̅ ⲙ̅ⲡⲏⲓ̈ ⲙ̅ⲡⲓ̈ⲥⲣⲁⲏⲗ ⲁⲩⲱ ⲛ̅ⲧⲟϥ
  ⲉⲁϥⲧⲛ̅ⲛⲟⲟⲩϥ ⲛⲁⲛ ⲛ̅ⲑⲉ ⲉϩⲟⲩⲛ ⲉⲡⲙⲟⲩ <span style="color:#b00e23">(ⲋ̅)</span> ⲁⲩⲱ
  ⲁⲩⲙⲟⲩⲧⲉ ⲉⲁⲭⲓⲱⲣ ⲉⲃⲟⲗ ϩⲙ̅ ⲡⲏⲓ̈ ⲛ̅ⲟⲍⲉⲓⲁⲥ ⲛ̅ⲧⲉⲣⲉϥⲉⲓ ⲇⲉ ⲁϥⲛⲁⲩ ⲉⲧⲁⲡⲉ ⲛ̅ⲟⲗⲟⲫⲉⲣⲛⲏⲥ
  ϩⲛ̅ ⲧϭⲓϫ ⲛ̅ⲟⲩⲣⲱⲙⲉ ⲛ̅ⲟⲩⲱⲧ ϩⲣⲁⲓ̈ ϩⲛ̅ ⲧⲥⲟⲟⲩϩⲥ̅ ⲙ̅ⲡⲗⲁⲟⲥ ⲁϥϩⲉ ⲉϩⲣⲁⲓ̈ ⲉϫⲙ̅ ⲡⲉϥϩⲟ
  ⲁⲩⲱ ⲁϥⲃⲱⲗ ⲉⲃⲟⲗ ⲛ̅ϭⲓ ⲡⲉϥⲡⲛ̅ⲁ̅ <span style="color:#b00e23">(ⲍ̅)</span> ⲛ̅ⲧⲉⲣⲉϥ
  ⲧⲉϥϩⲉ ⲇⲉ ⲁϥⲛⲟϫϥ̅ ϩⲁ ⲟⲩⲉⲣⲏⲧⲉ ⲛ̅ⲓ̈ⲟⲩⲇⲉⲓⲑ ⲁϥⲟⲩⲱϣⲧ̅ ⲙ̅ⲡⲉⲥϩⲟ ⲡⲉϫⲁϥ ⲛⲁⲥ ϫⲉ
  ⲧⲉⲥⲙⲁⲙⲁⲁⲧ ⲛ̅ⲧⲟ [....] ϩⲙ̅ ⲡⲙⲁ ⲛ̅ϣⲱⲡⲉ ⲧⲏⲣϥ̅ ⲛ̅ⲓ̈ⲟⲩⲇⲁ ⲁⲩⲱ ϩⲛ̅ ϩⲉⲑⲛⲟⲥ ⲛⲓⲙ ⲛⲁⲓ̈
  ⲉⲩϣⲁⲛⲥⲱⲧⲙ̅ ⲉⲡⲟⲩⲣⲁⲛ ⲥⲉⲛⲁϣⲧⲟⲣⲧⲣ̅ <span style="color:#b00e23">(ⲏ̅)</span> ⲧⲉⲛⲟⲩ
  ϭⲉ ⲙⲁⲧⲁⲙⲟⲓ ⲉⲛⲉⲛⲧⲁⲁⲁⲩ ϩⲣⲁⲓ̈ ϩⲛ̅ ⲛⲉⲓϩⲟⲟⲩ ⲁⲥⲧⲁⲩⲟ ⲉⲣⲟϥ ⲛ̅ϭⲓ ⲓ̈ⲟⲩⲇⲉⲓⲑ ⲛ̅ⲧⲙⲏⲧⲉ
  ⲙ̅ⲡⲗⲁⲟⲥ ⲛ̅ϩⲱⲃ ⲛⲓⲙ ⲉⲛⲧⲁⲥⲁⲁⲩ ϫⲓⲛ ⲙ̅ⲡⲉϩⲟⲟⲩ ⲉⲛⲧⲁⲥⲃⲱⲕ ⲉⲃⲟⲗ ϣⲁ ϩⲣⲁⲓ̈ ⲉⲧⲉⲩⲛⲟⲩ ⲉⲥϣⲁϫⲉ
  ⲛⲙ̅ⲙⲁⲩ <span style="color:#b00e23">(ⲑ̅)</span> ⲛ̅ⲧⲉⲣⲉⲥⲗⲟ ⲇⲉ ⲉⲥϣⲁϫⲉ ⲁ ⲡⲗⲁⲟⲥ
  ϯⲗⲟⲩⲗⲁⲓ ϩⲛ̅ ⲟⲩⲛⲟϭ ⲛ̅ⲥⲙⲏ ⲁⲩⲱ ⲁⲩϯ ⲛ̅ⲟⲩϩⲣⲟⲟⲩ ⲛ̅ⲟⲩⲛⲟϥ ϩⲣⲁⲓ̈ ϩⲛ̅ ⲧⲉⲩⲡⲟⲗⲓⲥ
  <span style="color:#b00e23">(ⲓ̅)</span> ⲛ̅ⲧⲉⲣⲉϥⲛⲁⲩ ⲇⲉ ⲛ̅ϭⲓ ⲁⲭⲓⲱⲣ ⲉϩⲱⲃ ⲛⲓⲙ
  ⲛⲁⲓ̈ ⲉⲛⲧⲁϥⲁⲁⲩ ⲛ̅ϭⲓ ⲡϫⲟⲉⲓⲥ ⲡⲛⲟⲩⲧⲉ ⲙ̅ⲡⲓ̈ⲥⲣⲁⲏⲗ ⲁϥⲡⲓⲥⲧⲉⲩⲉ ⲉⲡⲛⲟⲩⲧⲉ ⲁⲩⲱ ⲁϥⲥⲃ̅ⲃⲉ
  ⲛ̅ⲧⲥⲁⲣⲝ ⲛ̅ⲧⲉϥⲁⲕⲣⲟⲃⲩⲥⲧⲓⲁ ⲁϥⲟⲩⲁϩϥ̅ ⲉⲡⲏⲓ̈ ⲙ̅ⲡⲓ̈ⲥⲣⲁⲏⲗ ϣⲁ ϩⲣⲁⲓ̈ ⲉⲡⲟⲟⲩ ⲛ̅ϩⲟⲟⲩ
  <span style="color:#b00e23">(ⲓ̅ⲁ̅)</span> ⲛ̅ⲧⲉⲣⲉ ϩⲧⲟⲟⲩⲉ ⲇⲉ ϣⲱⲡⲉ ⲁⲩⲉϣⲧ̅ ⲧⲁⲡⲉ
  ⲛ̅ⲟⲗⲟⲫⲉⲣⲛⲏⲥ ⲡⲃⲟⲗ ⲙ̅ⲡⲥⲟⲃⲧ̅ ⲁ ⲣⲱⲙⲉ ⲛⲓⲙ ϫⲓ ⲛ̅ⲛⲉϥϩⲟⲡⲗⲟⲛ ⲙ̅ⲙⲓϣⲉ ⲁⲩⲉⲓ ⲉⲃⲟⲗ ⲕⲁⲧⲁ
  ⲥⲟⲟⲩϩⲥ̅ ⲉϫⲛ̅ ⲙ̅ⲙⲁ ⲛⲉⲓ ⲉϩⲣⲁⲓ̈ ⲉⲡⲧⲟⲟⲩ <span style="color:#b00e23">(ⲓ̅ⲃ̅)</span>
  ⲛ̅ϣⲏⲣⲉ ⲇⲉ ⲛ̅ⲛ̅ⲁⲥⲥⲟⲩⲣ ⲛ̅ⲧⲉⲣⲟⲩⲛⲁⲩ ⲉⲣⲟⲟⲩ ⲁⲩⲧⲛ̅ⲛⲟⲟⲩ ⲛ̅ⲥⲁ ⲛⲉⲩⲁⲛϫⲱϫ ⲛ̅ⲧⲟⲟⲩ ⲇⲉ ⲁⲩⲉⲓ
  ⲉϫⲛ̅ ⲛⲉⲩⲥⲧⲣⲁⲧⲏⲅⲟⲥ ⲙⲛ̅ ⲛⲉⲩⲭⲓⲗⲓⲁⲣⲭⲟⲥ ⲁⲩⲱ ⲉϫⲛ̅ ⲁⲣⲭⲱⲛ ⲛⲓⲙ ⲛ̅ⲧⲟⲟⲧⲟⲩ <span style=
  "color:#b00e23">(ⲓ̅ⲅ̅)</span> ⲁⲩⲉⲓ ⲉⲧⲉⲥⲕⲏⲛⲏ ⲛ̅ⲟⲗⲟⲫⲉⲣⲛⲏⲥ ⲡⲉϫⲁⲩ ⲙ̅ⲡⲉⲧϣⲟⲟⲡ
  ⲉϩⲣⲁⲓ̈ ⲉϫⲛ̅ ⲛⲉϥⲉⲛⲕⲁ ⲧⲏⲣⲟⲩ ϫⲉ ⲛⲉϩⲥⲉ ⲙ̅ⲡⲉⲛϫⲟⲉⲓⲥ ⲉⲧⲃⲉ ϫⲉ ⲁⲩⲧⲟⲗⲙⲁ ⲛ̅ϭⲓ ⲛ̅ⲓ̈ⲟⲩⲇⲁⲓ
  ⲉⲉⲓ(sic) ⲉⲡⲉⲥⲏⲧ ⲉϫⲱⲛ ⲉⲩⲡⲟⲗⲉⲙⲟⲥ ϫⲉ ⲉⲩⲉϥⲟⲧⲛ̅ ⲉⲃⲟⲗ ⲉⲡⲧⲏⲣϥ̅ <span style=
  "color:#b00e23">(ⲓ̅ⲇ̅)</span> ⲁϥⲃⲱⲕ ⲇⲉ ⲉϩⲟⲩⲛ ⲛ̅ϭⲓ ⲃⲁⲅⲱⲁⲥ ⲁϥⲕⲱⲗϩ̅ ⲉⲡⲣⲟ
  ⲛ̅ⲧⲉⲥⲕⲏⲛⲏ ⲉϥⲙⲉⲉⲩⲉ ⲅⲁⲣ ⲡⲉ ϫⲉ ⲛ̅ⲛⲉϥⲛ̅ⲕⲟⲧⲕ̅ ⲙⲛ̅ ⲓ̈ⲟⲩⲇⲉⲓⲑ <span style=
  "color:#b00e23">(ⲓ̅ⲉ̅)</span> ⲛ̅ⲧⲉⲣⲉⲧⲙ̅ ⲗⲁⲁⲩ ⲇⲉ ⲥⲱⲧⲙ̅ ⲁϥⲟⲩⲱⲛ ⲁϥⲃⲱⲕ ⲉϩⲟⲩⲛ
  ⲉⲡⲕⲟⲓⲇⲱⲛ ⲁϥϩⲉ ⲉⲣⲟϥ ⲉϥⲥⲕⲣⲕⲱⲣ ϩⲓϫⲛ̅ ⲧⲉⲭⲗⲱⲛⲓⲥ ⲉϥⲙⲟⲟⲩⲧ ⲁⲩⲱ ⲉⲁⲩϥⲓ ⲛ̅ⲧⲉϥⲁⲡⲉ
  <span style="color:#b00e23">(ⲓ̅ⲋ̅)</span> ⲁϥϫⲓϣⲕⲁⲕ ⲉⲃⲟⲗ ϩⲛ̅ ⲟⲩⲛⲟϭ ⲛ̅ϩⲣⲟⲟⲩ ⲙⲛ̅
  ⲟⲩⲣⲓⲙⲉ ⲙⲛ̅ ⲟⲩⲁϣⲁϩⲟⲙ ⲙⲛ̅ ⲟⲩⲥⲙⲏ ⲉⲥⲛⲁϣⲧ̅ ⲁϥⲡⲱϩ ⲛ̅ⲛⲉϥϩⲟⲓ̈ⲧⲉ <span style=
  "color:#b00e23">(ⲓ̅ⲍ̅)</span> ⲁϥⲃⲱⲕ ⲉϩⲟⲩⲛ ⲉⲧⲉⲥⲕⲏⲛⲏ ⲉⲛⲉⲣⲉ ⲓ̈ⲟⲩⲇⲉⲓⲑ ⲛ̅ϩⲏⲧⲥ̅
  ⲙ̅ⲡϥ̅ϩⲉ ⲉⲣⲟⲥ ⲁϥⲡⲱⲧ ⲁϥⲉⲓ ⲉⲃⲟⲗ ⲉⲡⲗⲁⲟⲥ ⲁϥϫⲓϣⲕⲁⲕ ⲉⲃⲟⲗ <span style=
  "color:#b00e23">(ⲓ̅ⲏ̅)</span> ϫⲉ ⲁⲩⲁⲑⲉⲧⲓ ⲛ̅ϭⲓ ⲛ̅ϩⲙ̅ϩⲁⲗ ⲁⲥⲉⲓⲣⲉ ⲛ̅ϭⲓ ⲟⲩⲥϩⲓⲙⲉ
  ⲛ̅ⲟⲩϣⲓⲡⲉ ϩⲙ̅ ⲡⲏⲓ ⲙ̅ⲡⲣ̅ⲣⲟ ⲛⲁⲃⲟⲩⲭⲟⲇⲟⲛⲟⲥⲟⲣ ⲉⲃⲟⲗ ϩⲛ̅ ⲛ̅ϩⲉⲃⲣⲁⲓⲟⲥ ϫⲉ ⲉⲓⲥ ⲟⲗⲟⲫⲉⲣⲛⲏⲥ
  ϩⲓ ⲡⲕⲁϩ ⲁⲩⲱ ⲛ̅ⲧⲉϥⲁⲡⲉ ϩⲓϫⲱϥ ⲁⲛ <span style="color:#b00e23">(ⲓ̅ⲑ̅)</span>
  ⲛ̅ⲧⲉⲣⲟⲩⲥⲱⲧⲙ ⲇⲉ ⲉⲛⲉⲓϣⲁϫⲉ ⲛ̅ϭⲓ ⲛ̅ⲁⲣⲭⲱⲛ ⲛ̅ⲧϭⲟⲙ ⲛ̅ⲛ̅ⲁⲥⲥⲟⲩⲣ ⲁⲩⲡⲱⲧ ϩⲛ̅ ⲛⲉⲩϩⲟⲓ̈ⲧⲉ
  ⲁⲩⲱ ⲁ ⲧⲉⲩⲯⲩⲭⲏ ϣⲧⲟⲣⲧⲣ̅ ⲉⲙⲁⲧⲉ ⲁⲩⲱ ⲁⲩϫⲓϣⲕⲁⲕ ⲉⲃⲟⲗ ϩⲛ̅ ⲟⲩⲛⲟϭ ⲛ̅ⲥⲙⲏ ⲉⲙⲁⲧⲉ ϩⲛ̅ ⲧⲙⲏⲧⲉ
  ⲛ̅ⲧⲡⲁⲣⲉⲙⲃⲟⲗⲏ
  <h3 id="judith15">15</h3><span style="color:#b00e23">(ⲁ̅)</span> ⲛ̅ⲧⲉⲣⲟⲩⲥⲱⲧⲙ̅
  ⲇⲉ ⲛ̅ϭⲓ ⲛⲉⲧⲟⲩⲏϩ ϩⲛ̅ ⲛⲉⲩⲙⲁ ⲛ̅ϣⲱⲡⲉ ⲁⲩⲡⲱϣⲥ̅ ⲉϩⲣⲁⲓ̈ ⲉϫⲙ̅ ⲡⲉⲛⲧⲁϥϣⲱⲡⲉ <span style=
  "color:#b00e23">(ⲃ̅)</span> ⲁⲩⲥⲧⲱⲧⲉⲓ ⲉϩⲣⲁⲓ̈ ⲉϫⲱⲟⲩ ⲙⲛ̅ ⲟⲩϩⲟⲧⲉ ⲁⲩⲱ ⲉⲛⲉ ⲙⲛ̅ⲣⲱⲙⲉ
  ϭⲉ ⲉⲧⲡⲉ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲉⲧϩⲓⲧⲟⲩⲱϥ ⲁⲗⲗⲁ ⲁⲩϣⲧⲟⲣⲧⲣ̅ ϩⲓⲟⲩⲥⲟⲡ ⲁⲩⲡⲱⲧ ϩⲓϩⲓⲏ ⲛⲓⲙ
  ⲛ̅ⲧⲉ ⲧⲥⲱϣⲉ ⲙⲛ̅ ⲧⲟⲣⲓⲛⲏ <span style="color:#b00e23">(ⲅ̅)</span> ⲁⲩⲱ ⲛⲉⲧⲥⲙⲛ̅
  ⲡⲁⲣⲉⲙⲃⲟⲗⲏ ϩⲛ̅ ⲧⲟⲣⲓⲛⲏ ⲙⲛ̅ ⲡⲕⲱⲧⲉ ⲛ̅ⲃⲁⲓⲧⲩⲗⲟⲩⲁ ⲁⲩⲡⲱⲧ ⲉⲩϭⲟⲧⲡ̅ ⲧⲟⲧⲉ ⲛ̅ϣⲏⲣⲉ
  ⲙ̅ⲡⲓ̈ⲥⲣⲁⲏⲗ ⲣⲱⲙⲉ ⲛⲓⲙ ⲛ̅ⲣⲉϥⲙⲓϣⲉ ⲉⲃⲟⲗ ⲛ̅ϩⲏⲧⲟⲩ ⲁⲩⲡⲱϩⲧ̅ ⲉⲃⲟⲗ ⲉϫⲱⲟⲩ <span style=
  "color:#b00e23">(ⲇ̅)</span> ⲁⲩⲱ ⲁϥϫⲟⲟⲩ ⲛ̅ϭⲓ ⲟⲍⲉⲓⲁⲥ ⲉⲃⲁⲓⲇⲟⲙⲉⲥⲑⲉⲙ ⲙⲛ̅ ⲭⲱⲃⲁ ⲙⲛ̅
  ⲥⲉⲗⲃⲉⲙ ⲙⲛ̅ ⲕⲱⲗⲁ ⲁⲩⲱ ⲉⲧⲟϣ ⲛⲓⲙ ⲙ̅ⲡⲓ̈ⲥⲣⲁⲏⲗ ⲉϫⲱ ⲉⲣⲟⲟⲩ ⲛ̅ⲛⲉⲛⲧⲁⲩϣⲱⲡⲉ ⲁⲩⲱ ϫⲉⲕⲁⲥ
  ⲉⲩⲉⲡⲱϩⲧ̅ ⲉⲃⲟⲗ ⲧⲏⲣⲟⲩ ⲉϫⲛ̅ ⲛⲉⲧⲙⲓϣⲉ ⲛⲙ̅ⲙⲁⲩ ⲉϩⲱⲧⲃ̅ ⲙ̅ⲙⲟⲟⲩ <span style=
  "color:#b00e23">(ⲉ̅)</span> ⲛ̅ⲧⲉⲣⲟⲩⲥⲱⲧⲙ̅ ⲇⲉ ⲛ̅ϭⲓ ⲛ̅ϣⲏⲣⲉ ⲙ̅ⲡⲓ̈ⲥⲣⲁⲏⲗ ⲁⲩⲉⲓ ⲧⲏⲣⲟⲩ
  ϩⲓⲟⲩⲥⲟⲡ ⲉϩⲣⲁⲓ̈ ⲉϫⲱⲟⲩ ⲁⲩϭⲟϫϭϫ̅ ⲙ̅ⲙⲟⲟⲩ ϣⲁ ϩⲣⲁⲓ̈ ⲉⲭⲱⲃⲁ ⲁⲩⲉⲓ ⲇⲉ ⲟⲛ ⲛ̅ⲧⲉⲓϩⲉ ⲛ̅ϭⲓ
  ⲛ̅ⲉⲃⲟⲗ ϩⲛ̅ ⲑⲓⲉⲣⲟⲩⲥⲁⲗⲏⲙ ⲁⲩⲱ ⲉⲃⲟⲗ ϩⲛ̅ ⲧⲟⲣⲓⲛⲏ ⲧⲏⲣⲥ̅ ⲁⲩϫⲱ ⲅⲁⲣ ⲉⲣⲟⲟⲩ ⲛ̅ⲛⲉⲛⲧⲁⲩϣⲱⲡⲉ
  ϩⲛ̅ ⲧⲡⲁⲣⲉⲙⲃⲟⲗⲏ ⲛ̅ⲛⲉⲩϫⲁϫⲉ ⲁⲩⲱ ⲛⲉⲧϩⲛ̅ ⲅⲁⲗⲁⲁⲇ ⲙⲛ̅ ⲛⲉⲧϩⲛ̅ ⲧⲅⲁⲗⲓⲗⲁⲓⲁ ⲁⲩϫⲟⲟⲣⲟⲩ ⲉⲃⲟⲗ
  ϩⲛ̅ ⲟⲩⲛⲟϭ ⲙ̅ⲡⲗⲏⲅⲏ ϣⲁⲛⲧⲟⲩⲥⲓⲛⲉ ⲛ̅ⲇⲁⲙⲁⲥⲕⲟⲥ ⲙⲛ̅ ⲛⲉⲥⲧⲉϣⲉⲉⲩ <span style=
  "color:#b00e23">(ⲋ̅)</span> ⲡⲕⲉⲥⲉⲉⲡⲉ ⲇⲉ ⲛ̅ⲛⲉⲧⲟⲩⲏϩ ϩⲛ̅ ⲃⲁⲓⲧⲩⲗⲟⲩⲁ ⲁⲩⲡⲱϩⲧ̅ ⲉϫⲛ̅
  ⲧⲡⲁⲣⲉⲙⲃⲟⲗⲏ ⲛ̅ⲛ̅ⲁⲥⲥⲟⲩⲣ ⲁⲩϣⲟⲗⲟⲩ ⲁⲩⲣ̅ⲣⲙ̅ⲙⲁⲟ ⲉⲙⲁⲧⲉ <span style=
  "color:#b00e23">(ⲍ̅)</span> ⲛ̅ϣⲏⲣⲉ ⲇⲉ ⲙ̅ⲡⲓ̈ⲥⲣⲁⲏⲗ ⲛ̅ⲧⲉⲣⲟⲩⲕⲟⲧⲟⲩ ⲉⲃⲟⲗ ϩⲙ̅
  ⲡϭⲟϫϭϫ̅ ⲁⲩⲣ̅ϫⲟⲉⲓⲥ ⲉⲡⲕⲉⲥⲉⲉⲡⲉ ⲁⲩⲱ ⲛ̅ϯⲙⲉ ⲙⲛ̅ ⲛ̅ⲣ̅ⲥⲟⲟⲩⲉ ⲉⲧϩⲛ̅ ⲧⲟⲣⲓⲛⲏ ⲙⲛ̅
  ⲇⲡⲉⲇⲓⲛⲏ(sic) ⲁⲩⲁⲙⲁϩⲧⲉ ⲉϩⲁϩ ⲛ̅ϣⲱⲗ ⲛⲉⲩⲟ ⲅⲁⲣ ⲛ̅ⲟⲩⲛⲟϭ ⲛ̅ⲁϣⲏ ⲉⲙⲁⲧⲉ ⲡⲉ <span style=
  "color:#b00e23">(ⲏ̅)</span> ⲓ̈ⲱⲁⲕⲓⲙ ⲇⲉ ⲡⲛⲟϭ ⲛ̅ⲟⲩⲏⲏⲃ ⲙⲛ̅ ⲛ̅ⲛ̅ϩⲗⲗⲟⲓ ⲛ̅ⲛ̅ϣⲏⲣⲉ
  ⲙ̅ⲡⲓ̈ⲥⲣⲁⲏⲗ ⲛ̅ⲛⲉⲧⲟⲩⲏϩ ϩⲛ̅ ⲑⲓⲉⲣⲟⲩⲥⲁⲗⲏⲙ ⲁⲩⲉⲓ ⲉⲛⲁⲩ ⲉⲛ̅ⲁⲅⲁⲑⲟⲛ ⲉⲛⲧⲁ ⲡϫⲟⲉⲓⲥ ⲁⲁⲩ
  ⲙ̅ⲡⲓ̈ⲥⲣⲁⲏⲗ ⲁⲩⲱ ⲉⲛⲁⲩ ⲉⲓ̈ⲟⲩⲇⲉⲓⲑ ⲉϣⲁϫⲉ ⲛⲙ̅ⲙⲁⲥ ϩⲛ̅ ⲟⲩⲉⲓⲣⲏⲛⲏ <span style=
  "color:#b00e23">(ⲑ̅)</span> ⲛ̅ⲧⲉⲣⲟⲩⲉⲓ ⲇⲉ ⲉⲃⲟⲗ ϣⲁⲣⲟⲥ ⲁⲩⲥⲙⲟⲩ ⲉⲣⲟⲥ ⲧⲏⲣⲟⲩ ϩⲓ
  ⲟⲩⲥⲟⲡ ⲡⲉϫⲁⲩ ⲛⲁⲥ ϫⲉ ⲛ̅ⲧⲟ ⲡⲉ ⲡϫⲓⲥⲉ ⲛ̅ⲑⲓⲉⲣⲟⲩⲥⲁⲗⲏⲙ ⲛ̅ⲧⲟ ⲡⲉ ⲡⲛⲟϭ ⲛ̅ϣⲟⲩϣⲟⲩ
  ⲙ̅ⲡⲓ̈ⲥⲣⲁⲏⲗ ⲛ̅ⲧⲟ ⲡⲉ ⲡⲛⲟϭ ⲛ̅ϣⲟⲩϣⲟⲩ ⲙ̅ⲡⲉⲛⲅⲉⲛⲟⲥ <span style=
  "color:#b00e23">(ⲓ̅)</span> ⲁⲣⲣ̅ ⲛⲁⲓ̈ ⲧⲏⲣⲟⲩ ϩⲣⲁⲓ̈ ϩⲛ̅ ⲧⲟⲩϭⲓϫ ⲁⲉⲓⲣⲉ
  ⲛ̅ϩⲉⲛⲡⲉⲧⲛⲁⲛⲟⲩϥ ⲙⲛ̅ ⲡⲓ̈ⲥⲣⲁⲏⲗ ⲁⲩⲱ ⲁ ⲡⲛⲟⲩⲧⲉ ⲣ̅ϩⲛⲁϥ ⲛ̅ϩⲏⲧⲟⲩ ⲉⲣⲉϣⲱⲡⲉ ⲉⲣⲉⲥⲙⲁⲙⲁⲁⲧ
  ⲙ̅ⲡϫⲟⲉⲓⲥ ⲡⲡⲁⲛⲧⲟⲕⲣⲁⲇⲱⲣ ϣⲁ ⲉⲛⲉϩ ⲛ̅ⲟⲩⲉⲓϣ ⲁⲩⲱ ⲡⲉϫⲉ ⲡⲗⲁⲟⲥ ⲧⲏⲣϥ̅ ϫⲉ ⲉⲥⲉϣⲱⲡⲉ ⲉⲥⲉϣⲱⲡⲉ
  <span style="color:#b00e23">(ⲓ̅ⲁ̅)</span> ⲁ ⲡⲗⲁⲟⲥ ⲇⲉ ϣⲱⲗ ⲛ̅ⲧⲡⲁⲣⲉⲙⲃⲟⲗⲏ ⲙ̅ⲙⲁⲁⲃ
  ⲛ̅ϩⲟⲟⲩ ⲁⲩⲱ ⲁⲩϯ ⲛ̅ⲓ̈ⲟⲩⲇⲉⲓⲑ ⲛ̅ⲧⲉⲥⲕⲏⲛⲏ ⲛ̅ⲟⲗⲟⲫⲉⲣⲛⲏⲥ ⲙⲛ̅ ⲛⲉϥϩⲛⲟⲩ ⲛ̅ϩⲁⲧ ⲧⲏⲣⲟⲩ ⲙⲛ̅
  ⲛⲉϥϭⲗⲟϭ ⲙⲛ̅ ⲛⲉⲧⲧⲁⲓ̈ⲏⲩ ⲧⲏⲣⲟⲩ ⲛ̅ⲧⲟⲟⲧϥ̅ ⲙⲛ̅ ⲛⲉϥϩⲛⲁⲁⲩ ⲧⲏⲣⲟⲩ ⲛ̅ⲧⲟⲥ ⲇⲉ ⲁⲥϫⲓⲧⲟⲩ
  ⲁⲥⲧⲁⲗⲟⲟⲩ ⲉϩⲣⲁⲓ̈ ⲉϫⲙ̅ ⲡⲉⲥϥⲁⲓⲛⲁϩϥ ⲁⲩⲱ ⲁⲥⲛⲟⲩϩⲃ̅ ⲛ̅ⲛⲉⲥⲁϭⲟⲗⲧⲉ ⲁⲥⲧⲁⲗⲟⲟⲩ ⲉϫⲱⲟⲩ
  <span style="color:#b00e23">(ⲓ̅ⲃ̅)</span> ⲁⲩⲡⲱⲧ ⲇⲉ ⲧⲏⲣⲟⲩ ϩⲓ ⲟⲩⲥⲟⲡ ⲛ̅ϭⲓ
  ⲛⲉϩⲓⲟⲙⲉ ⲧⲏⲣⲟⲩ ⲙ̅ⲡⲓⲥⲣⲁⲏⲗ ⲉⲛⲁⲩ ⲉⲣⲟⲥ ⲁⲥⲧⲁⲙⲓⲟ ⲛⲁⲥ ⲛ̅ⲟⲩⲭⲟⲣⲟⲥ ⲉⲃⲟⲗ ⲛ̅ϩⲏⲧⲟⲩ ⲁⲩϫⲓ̈
  ⲛ̅ϩⲉⲛϫⲓⲛϫⲓⲛ ⲉϩⲣⲁⲓ̈ ⲉⲛⲉⲥϭⲓϫ ⲁⲩⲱ ⲁⲥϯ ⲛ̅ⲛⲉϩⲓⲟⲙⲉ ⲉⲧⲛⲙ̅ⲙⲁⲥ <span style=
  "color:#b00e23">(ⲓ̅ⲅ̅)</span> ⲁⲩⲱ ⲥⲉⲥⲧⲉⲫⲁⲛⲟⲩ ϩⲛ̅ ϩⲉⲛⲃⲱ ⲛ̅ϫⲟⲉⲓⲧ ⲛ̅ⲧⲟⲥ ⲙⲛ̅
  ⲛⲉⲧⲛⲙ̅ⲙⲁⲥ ⲁⲩⲱ ⲁⲥⲙⲟⲟϣⲉ ϩⲓϩⲏ ⲙ̅ⲡⲗⲁⲟⲥ ⲧⲏⲣϥ̅ ⲉⲥⲥⲱⲕ ϩⲏⲧϥ̅ ⲙ̅ⲡⲉⲭⲟⲣⲟⲥ ⲧⲏⲣϥ̅
  ⲛ̅ⲛⲉϩⲓⲟⲙⲉ ⲁⲩⲱ ⲛ̅ⲛⲉⲩⲟⲩⲏϩ ⲛ̅ⲥⲱⲥ ⲛ̅ϭⲓ ⲣⲱⲙⲉ ⲛⲓⲙ ⲛ̅ⲧⲉ ⲡⲓ̈ⲥⲣⲁⲏⲗ ⲉⲩϩⲏⲕ ⲙⲛ̅ ϩⲉⲛⲕⲗⲟⲙ
  ⲉⲩⲥⲙⲟⲩ ϩⲛ̅ ⲧⲉⲩⲧⲁⲡⲣⲟ <span style="color:#b00e23">(ⲓ̅ⲇ̅)</span> ⲓ̈ⲟⲩⲇⲉⲓⲑ ⲇⲉ
  ⲛⲉⲥⲧⲁⲩⲟ ⲛ̅ϣⲟⲣⲡ̅ ⲡⲉ ⲛ̅ⲧⲉⲓⲉⲝⲟⲙⲟⲗⲟⲅⲓⲥⲓⲥ ⲙ̅ⲡⲓ̈ⲥⲣⲁⲏⲗ ⲧⲏⲣϥ̅ ⲁⲩⲱ ⲛ̅ⲧⲉⲣⲉ ⲡⲗⲁⲟⲥ ⲧⲏⲣϥ̅
  ⲟⲩⲱϩⲙ ⲙ̅ⲡⲉⲓⲥⲙⲟⲩ
  <h3 id="judith16">16</h3><span style="color:#b00e23">(ⲁ̅)</span> ⲡⲉϫⲁⲥ ⲛ̅ϭⲓ
  ⲓ̈ⲟⲩⲇⲉⲓⲑ ϫⲉ ⲁⲙⲏⲓ̈ⲧⲛ̅ ⲉⲃⲟⲗ ϩⲏⲧϥ̅ ⲙ̅ⲡⲁⲛⲟⲩⲧⲉ ϩⲛ̅ ϩⲉⲛⲧⲩⲙⲡⲁⲛⲟⲛ ϫⲱ ⲉⲡϫⲟⲉⲓⲥ ⲡⲁⲛⲟⲩⲧⲉ
  ϩⲛ̅ ϩⲉⲛⲕⲩⲙⲃⲁⲗⲟⲛ ϣⲱⲛⲃ̅ ⲛⲁϥ ⲛ̅ⲟⲩⲯⲁⲗⲙⲟⲥ ⲛ̅ⲧⲉⲧⲛ̅ϫⲓⲥⲉ ⲛ̅ⲟⲩⲥⲙⲟⲩ ⲛ̅ⲧⲉⲧⲛ̅ⲉⲡⲓⲕⲁⲗⲓ
  ⲙ̅ⲡⲉϥⲣⲁⲛ <span style="color:#b00e23">(ⲃ̅)</span> ϫⲉ ⲡⲛⲟⲩⲧⲉ ⲉⲧⲟⲩⲱϣϥ̅
  ⲛ̅ⲙ̅ⲡⲟⲗⲉⲙⲟⲥ ⲡⲉ ⲡϫⲟⲉⲓⲥ ϫⲉ ⲁϥⲧⲛⲟⲟⲩ ⲛ̅ⲛⲉϥⲡⲁⲣⲉⲙⲃⲟⲗⲏ ⲛ̅ⲧⲙⲏⲧⲉ ⲙ̅ⲡⲗⲁⲟⲥ ⲉⲛⲁϩⲙⲛ̅ⲧ(sic)
  ⲉⲃⲟⲗ ϩⲛ̅ ⲧϭⲓϫ ⲛⲉⲧⲡⲏⲧ ⲛ̅ⲥⲱⲓ̈ <span style="color:#b00e23">(ⲅ̅)</span> ⲁϥⲉⲓ ⲛ̅ϭⲓ
  ⲁⲥⲥⲟⲩⲣ ⲉⲃⲟⲗ ϩⲛ̅ ⲛ̅ⲧⲟⲩⲓ̈ⲏ ⲙ̅ⲡⲉⲙϩⲓⲧ ⲁϥⲉⲓ ϩⲛ̅ ⲛ̅ϣⲟ ⲛ̅ⲧⲉϥϭⲟⲙ ⲛⲁⲓ̈ ⲉⲛⲧⲁⲧⲉⲩⲁϣⲏ ϩⲱⲥ
  ⲛ̅ⲛⲉⲭⲓⲙⲁⲣⲣⲟⲥ ⲁⲩⲱ ⲁ ⲛⲉⲩϩⲧⲱⲱⲣ ϩⲱⲃⲥ̅ ⲛ̅ⲛ̅ⲃⲟⲩⲛⲟⲥ <span style=
  "color:#b00e23">(ⲇ̅)</span> ⲁϥϫⲟⲟⲥ ⲉⲣⲱⲕ ϩⲛ̅ ⲛⲁⲧⲟϣ ⲁⲩⲱ ⲉⲙⲟⲩⲟⲩⲧ ⲛ̅ⲛⲁϩⲣϣⲓⲣⲉ ϩⲛ̅
  ⲟⲩⲥⲏϥⲉ ⲁⲩⲱ ⲛⲉⲧϫⲓⲉⲕⲓⲃⲉ ⲛ̅ⲧⲟⲟⲧ ⲉⲕⲁⲁⲩ ⲉⲩⲕⲁϩ ⲁⲩⲱ ⲛⲁϣⲉⲉⲣⲉ ⲕⲟⲩⲓ̈ ⲉⲧⲁⲁⲩ ⲉⲩϣⲱⲗ ⲁⲩⲱ
  ⲉϣⲱⲗ ⲛ̅ⲛⲁⲡⲁⲣⲑⲉⲛⲟⲥ <span style="color:#b00e23">(ⲉ̅)</span> ⲡϫⲟⲉⲓⲥ ⲡⲡⲁⲛⲧⲟⲕⲣⲁⲇⲱⲣ
  ⲁϥⲁⲑⲉⲧⲓ ⲙ̅ⲙⲟⲟⲩ ϩⲛ̅ ⲧϭⲓϫ ⲛ̅ⲟⲩⲥϩⲓⲙⲉ <span style="color:#b00e23">(ⲋ̅)</span>
  ⲛ̅ⲧⲁ ⲡⲉⲩⲇⲩⲛⲁⲧⲟⲥ ⲅⲁⲣ ϩⲉ ⲁⲛ ϩⲛ̅ ⲛ̅ϩⲣϣⲓⲣⲉ ⲟⲩⲇⲉ ⲛ̅ⲛ̅ϣⲏⲣⲉ ⲁⲛ ⲛ̅ⲛⲉⲛⲧⲓⲇⲁⲛⲟⲥ
  ⲛⲉⲛⲧⲁⲩⲣⲁϩⲧϥ̅ [... <span style="color:#b00e23">(ⲍ̅)</span> <span style=
  "color:#b00e23">(ⲏ̅)</span> <span style="color:#b00e23">(ⲑ̅)</span>
  <span style="color:#b00e23">(ⲓ̅)</span> <span style=
  "color:#b00e23">(ⲓ̅ⲁ̅)</span> <span style="color:#b00e23">(ⲓ̅ⲃ̅)</span>
  <span style="color:#b00e23">(ⲓ̅ⲅ̅)</span> <span style=
  "color:#b00e23">(ⲓ̅ⲇ̅)</span> <span style="color:#b00e23">(ⲓ̅ⲉ̅)</span>
  <span style="color:#b00e23">(ⲓ̅ⲋ̅)</span> <span style=
  "color:#b00e23">(ⲓ̅ⲍ̅)</span> ...] ⲑⲛⲟⲥ ⲉⲧⲧⲱⲟⲩⲛ ⲉϩⲣⲁⲓ̈ ⲉϫⲙ̅ ⲡⲁⲅⲉⲛⲟⲥ ⲡϫⲟⲉⲓⲥ
  ⲡⲡⲁⲛⲧⲟⲕⲣⲁⲇⲱⲣ ⲛⲁϫⲓⲕⲃⲁ ⲙ̅ⲙⲟⲟⲩ ϩⲙ̅ ⲡⲉϩⲟⲟⲩ ⲙ̅ⲡϩⲁⲡ ⲉϯ ⲛ̅ⲟⲩⲕⲱϩⲧ̅ ⲙⲛ̅ ⲟⲩϥⲛ̅ⲧ ⲉϩⲣⲁⲓ̈
  ⲉϫⲛ̅ ⲛⲉⲩⲥⲁⲣⲝ̅ ⲁⲩⲱ ⲥⲉⲛⲁⲣⲓⲙⲉ ϩⲛ̅ ⲟⲩⲉⲥⲑⲏⲥⲓⲥ ϣⲁ ⲉⲛⲉϩ <span style=
  "color:#b00e23">(ⲓ̅ⲏ̅)</span> ⲛ̅ⲧⲉⲣⲟⲩⲉⲓ ⲇⲉ ⲉⲑⲓⲉⲣⲟⲩⲥⲁⲗⲏⲙ ⲁⲩⲟⲩⲱϣⲧ̅ ⲙ̅ⲡⲛⲟⲩⲧⲉ ⲁⲩⲱ
  ⲛ̅ⲧⲉⲣⲉ ⲡⲗⲁⲟⲥ ⲧⲃ̅ⲃⲟ ⲁⲩⲧⲁⲗⲟ ⲉϩⲣⲁⲓ̈ ⲛ̅ⲛⲉⲩϭⲗⲓⲗ ⲙⲛ̅ ⲛⲉⲩⲉⲣⲏⲧ ⲙⲛ ⲛⲉϣⲁⲩⲧⲁⲁⲩ
  <span style="color:#b00e23">(ⲓ̅ⲑ̅)</span> ⲁ ⲓ̈ⲟⲩⲇⲉⲓⲑ ⲇⲉ ϯ ⲛ̅ⲛⲉⲥⲕⲉⲩⲏ ⲧⲏⲣⲟⲩ
  ⲛ̅ⲟⲗⲟⲫⲉⲣⲛⲏⲥ ⲛⲉⲛⲧⲁ ⲡⲗⲁⲟⲥ ⲧⲁⲁⲩ ⲛⲁⲥ ⲁⲩⲱ ⲡⲉϥⲕⲱⲛⲟⲡⲓⲟⲛ ⲉⲛⲧⲁⲥϫⲓⲧϥ̅ ⲉⲃⲟⲗ ϩⲙ̅
  ⲡⲉϥⲕⲟⲓ̈ⲇⲱⲛ ⲛ̅ⲁⲛⲁⲑⲏⲙⲁ ⲙ̅ⲡϫⲟⲉⲓⲥ <span style="color:#b00e23">(ⲕ̅)</span> ⲁⲩⲱ
  ⲛⲉⲣⲉ ⲡⲗⲁⲟⲥ ⲡⲉ ϩⲛ̅ ⲑⲓⲉⲣⲟⲩⲥⲁⲗⲏⲙ ⲉϥⲟⲩⲛⲟϥ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲙ̅ⲡⲉⲧⲟⲩⲁⲁⲃ ⲛ̅ϣⲟⲙⲛ̅ⲧ
  ⲛ̅ⲉⲃⲟⲧ ⲁⲩⲱ ⲁ ⲓ̈ⲟⲩⲇⲉⲓⲑ ϭⲱ ⲛⲙ̅ⲙⲁⲩ <span style="color:#b00e23">(ⲕ̅ⲁ̅)</span>
  ⲙⲛ̅ⲛ̅ⲥⲁ ⲛⲉⲓϩⲟⲟⲩ ⲇⲉ ⲁ ⲡⲟⲩⲁ ⲡⲟⲩⲁ ⲃⲱⲕ ⲉϩⲣⲁⲓ̈ ⲉⲧⲉϥⲕⲗⲏⲣⲟⲛⲟⲙⲓⲁ ⲁⲩⲱ ⲁ ⲓ̈ⲟⲩⲇⲉⲓⲑ ⲃⲱⲕ
  ⲉϩⲣⲁⲓ̈ ⲉⲃⲁⲓⲧⲩⲗⲟⲩⲁ ⲁⲥϭⲱ ⲉϩⲣⲁⲓ̈ ⲉϫⲙ̅ ⲡⲉⲥⲛⲕⲁ ⲁⲥϣⲱⲡⲉ ⲇⲉ ⲉⲥϩⲁⲉⲟⲟⲩ ϩⲣⲁⲓ̈ ϩⲙ̅ ⲡⲕⲁϩ
  ⲧⲏⲣϥ̅ <span style="color:#b00e23">(ⲕ̅ⲃ̅)</span> ⲁⲩⲱ ⲁ ϩⲁϩ ⲉⲡⲓⲑⲩⲙⲓ ⲉⲣⲟⲥ
  ⲙ̅ⲡⲉϩⲟⲟⲩⲧ ⲇⲉ ⲥⲟⲩⲱⲛⲥ̅ ⲛ̅ⲛⲉϩⲟⲟⲩ ⲧⲏⲣⲟⲩ ⲙ̅ⲡⲉⲥⲱⲛϩ̅ ϫⲓⲛ ⲙ̅ⲡⲉϩⲟⲟⲩ ⲉⲛⲧⲁϥⲙⲟⲩ ⲛ̅ϭⲓ
  ⲙⲁⲛⲁⲥⲥⲏ ⲡⲉⲥϩⲁⲓ̈ ⲁⲩⲟⲩⲁϩϥ̅ ⲛ̅ⲛⲁϩⲣⲙ̅ ⲡⲉϥⲗⲁⲟⲥ <span style=
  "color:#b00e23">(ⲕ̅ⲅ̅)</span> ⲁⲩⲱ ⲛⲉⲥⲁⲓⲁⲓ ⲉⲩⲙⲛ̅ⲧⲛⲟϭ ⲉⲙⲁⲧⲉ ⲁⲥⲣ̅ϩⲗ̅ⲗⲱ ϩⲙ̅ ⲡⲏⲓ̈
  ⲙ̅ⲡⲉϥϩⲁⲓ ⲉⲁⲥⲣ̅ϣⲉϯ ⲛ̅ⲣⲟⲙⲡⲉ ⲁⲥⲕⲱ ⲇⲉ ⲉⲃⲟⲗ ⲛ̅ⲧⲉⲥϩⲙ̅ϩⲁⲗ ⲛ̅ⲣⲙ̅ϩⲏ ⲁⲩⲱ ⲁⲥⲙⲟⲩ ϩⲛ̅
  ⲃⲁⲓⲧⲩⲗⲟⲩⲁ ⲁⲩⲧⲟⲙⲥⲥ̅ ϩⲙ̅ ⲡⲉⲥⲡⲏⲗⲁⲓⲟⲛ ⲙ̅ⲡⲉⲥϩⲁⲓ ⲙⲁⲛⲁⲥⲥⲏ <span style=
  "color:#b00e23">(ⲕ̅ⲇ̅)</span> ⲁⲩⲱ ⲁϥⲣ̅ϩⲏⲃⲉ ⲉⲣⲟⲥ ⲛ̅ϭⲓ ⲡⲏⲓ̈ ⲙ̅ⲡⲓ̈ⲥⲣⲁⲏⲗ ⲛ̅ⲥⲁϣϥ
  ⲛ̅ϩⲟⲟⲩ ⲁⲩⲱ ⲉⲙⲡⲁⲧⲥ̅ⲙⲟⲩ ⲁⲥⲡⲱϣ ⲛ̅ⲛⲉⲥⲛ̅ⲕⲁ ⲉϫⲛ̅ ⲛⲉⲧϩⲏⲛ ⲉϩⲟⲩⲛ ⲧⲏⲣⲟⲩ ⲙ̅ⲙⲁⲛⲁⲥⲥⲏ
  ⲡⲉⲥϩⲁⲓ ⲁⲩⲱ ⲉϫⲛ̅ ⲛⲉⲧϩⲏⲛ ⲉϩⲟⲩⲛ ⲧⲏⲣⲟⲩ ⲉⲡⲉⲥⲅⲉⲛⲟⲥ <span style=
  "color:#b00e23">(ⲕ̅ⲉ̅)</span> ⲛⲉⲙⲛ̅ ⲡⲉⲧⲑⲣ̅ϣⲟ ⲇⲉ ⲡⲉ ⲛ̅ⲛ̅ϣⲏⲣⲉ ⲙ̅ⲡⲓ̈ⲥⲣⲁⲏⲗ ϩⲛ̅
  ⲛⲉϩⲟⲟⲩ ⲧⲏⲣⲟⲩ ⲛ̅ⲓ̈ⲟⲩⲇⲉⲓⲑ ⲁⲩⲱ ⲙⲛ̅ⲛ̅ⲥⲁ ⲧⲣⲉⲥⲙⲟⲩ ⲛ̅ϩⲉⲛϩⲟⲟⲩ ⲉⲛⲁϣⲱⲟⲩ ⲡϫⲱⲱⲙⲉ
  ⲛ̅ⲓ̈ⲟⲩⲇⲉⲓⲑ
</body>
</html>
