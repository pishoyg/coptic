<!DOCTYPE html>
<html>
<head>
  <title>Second Samuel</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="second_samuel">Second Samuel</h2><a href="#second_samuel1">1</a>
  <a href="#second_samuel2">2</a> <a href="#second_samuel3">3</a> <a href=
  "#second_samuel4">4</a> <a href="#second_samuel5">5</a> <a href=
  "#second_samuel6">6</a> <a href="#second_samuel7">7</a> <a href=
  "#second_samuel8">8</a> <a href="#second_samuel9">9</a> <a href=
  "#second_samuel10">10</a> <a href="#second_samuel11">11</a> <a href=
  "#second_samuel12">12</a> <a href="#second_samuel13">13</a> <a href=
  "#second_samuel14">14</a> <a href="#second_samuel15">15</a> <a href=
  "#second_samuel16">16</a> <a href="#second_samuel17">17</a> <a href=
  "#second_samuel18">18</a> <a href="#second_samuel19">19</a> <a href=
  "#second_samuel20">20</a> <a href="#second_samuel21">21</a> <a href=
  "#second_samuel22">22</a> <a href="#second_samuel23">23</a> <a href=
  "#second_samuel24">24</a>
  <h3 id="second_samuel1">1</h3>ⲧϣⲟⲣⲡ̅ ⲙ̅ⲙⲛ̅ⲧⲣ̅ⲣⲟ ⲛ̅ⲥⲁⲟⲩⲗ ⲁⲥϫⲱⲕ ⲉⲃⲟⲗ: ϩⲟⲙⲁⲓ̈ⲟⲥ
  ⲧⲙⲉϩⲃ̅ ⲙ̅ⲙⲛ̅ⲧⲣ̅ⲣⲟ ⲛ̅ⲇⲁⲩⲉⲓⲇ. ϩⲛ̅ ⲟⲩⲉⲓⲣⲏⲛⲏ ϩⲁⲙⲏⲛ <span style=
  "color:#b00e23">(ⲁ̅)</span> ⲁⲥϣⲱⲡⲉ ⲇⲉ ⲛ̅ⲧⲉⲣⲉ ⲥⲁⲟⲩⲗ ⲙⲟⲩ ⲇⲁⲩⲓⲉⲇ ⲁϥⲕⲟⲧϥ̅
  ⲉϥϩⲓ̈ⲟⲩⲉ ⲛ̅ⲥⲁ ⲡⲁⲙⲁⲗⲏⲕ. ⲁⲩⲱ ⲇⲁⲩⲓⲉⲇ ⲁϥϩⲙⲟⲟⲥ ϩⲛ̅ ⲥⲉⲕⲉⲗⲁⲕ ⲛ̅ϩⲟⲟⲩ ⲥⲛⲁⲩ
  <span style="color:#b00e23">(ⲃ̅)</span> ϩⲙ̅ ⲡⲙⲉϩϣⲟⲙⲛ̅ⲧ ⲇⲉ ⲛ̅ϩⲟⲟⲩ. ⲉⲓⲥ ⲟⲩⲣⲱⲙⲉ
  ⲁϥⲓ̈ ⲉⲃⲟⲗ ϩⲛ̅ ⲧⲡⲁⲣⲉⲙⲃⲟⲗⲏ. ⲏ ⲉⲃⲟⲗ ϩⲙ̅ ⲡⲗⲁⲟⲥ ⲛ̅ⲥⲁⲟⲩⲗ. ⲉⲣⲉ ⲛⲉϥϩⲟⲉⲓⲧⲉ ⲡⲏϩ ϩⲓ̈ⲱⲱϥ.
  ⲁⲩⲱ ⲉⲣⲉ ⲧⲉϥⲁⲡⲉ ⲙⲉϩ ⲛ̅ⲓ̈ⲧⲛ̅. ⲛ̅ⲧⲉⲣⲉϥⲡⲱⲧ ⲇⲉ ⲉϩⲟⲩⲛ ϣⲁ ⲇ̅ⲁ̅ⲇ̅ ⲁϥⲡⲁϩⲧϥ̅ ⲁϥⲟⲩⲱϣⲧ̅
  ⲛⲁϥ ⲉϫⲙ̅ ⲡⲕⲁϩ. <span style="color:#b00e23">(ⲅ̅)</span> ⲡⲉϫⲉ ⲇⲁⲩⲉⲓⲇ ⲛⲁϥ ϫⲉ
  ⲛ̅ⲧⲁⲕⲉⲓ ⲛ̅ⲧⲱⲛ. ⲡⲉϫⲁϥ ⲛⲁϥ ϫⲉ ⲛ̅ⲧⲁⲓ̈ⲉⲣⲃⲟⲗ ⲁⲛⲟⲕ ϩⲛ̅ ⲧⲡⲁⲣⲉⲙⲃⲟⲗⲏ ⲙ̅ⲡⲓⲏ̅ⲗ̅
  <span style="color:#b00e23">(ⲇ̅)</span> ⲡⲉϫⲉ ⲇⲁⲩⲉⲓⲇ ⲛⲁϥ ϫⲉ ⲟⲩ ⲡⲉ ⲡⲉⲓ̈ϣⲁϫⲉ
  ⲁϫⲓ̈ϥ ⲉⲣⲟⲓ ⲡⲉϫⲁϥ ⲛⲁϥ ϫⲉ ⲡⲗⲁⲟⲥ ⲁϥϭⲱⲧⲡ̅ ϩⲙ̅ ⲡⲡⲟⲗⲩⲙⲟⲥ ⲁⲩⲱ ⲁⲩⲙⲏⲏϣⲉ ϩⲉ ⲉⲃⲟⲗ ϩⲙ̅
  ⲡⲗⲁⲟⲥ ⲁⲩⲙⲟⲩ. ⲡⲕⲉⲥⲁⲟⲩⲗ. ⲁⲩⲱ ⲓ̈̈ⲱⲛⲁⲑⲁⲛ. ⲁⲩⲱ ⲛⲉϥϣⲏⲣⲉ ⲁⲩⲙⲟⲩ <span style=
  "color:#b00e23">(ⲉ̅)</span> ⲡⲉϫⲉ ⲇⲁⲩⲉⲓⲇ ⲉϩⲟⲩⲛ ϩⲙ̅ ⲡϣⲏⲣⲉ ϣⲏⲙ ⲡⲉⲧⲧⲁⲩⲟ ⲉⲣⲟϥ
  ⲛ̅ⲛⲉⲓϣⲁϫⲉ. ϫⲉ ⲉⲕⲥⲟⲟⲩⲛ ⲛ̅ⲁϣ ⲛ̅ϩⲉ. ϫⲉ ⲁ ⲥⲁⲟⲩⲗ ⲙⲟⲩ ⲙⲛ̅ ⲓ̈ⲱⲛⲁⲑⲁⲛ ⲡⲉϥϣⲏⲣⲉ.
  <span style="color:#b00e23">(ⲋ̅)</span> ⲡⲉϫⲉ ⲡϣⲏⲣⲉ ϣⲏⲙ ⲛ̅ⲇⲁⲩⲉⲓⲇ ϫⲉ ϩⲛ̅ ⲟⲩϩⲉ.
  ⲁⲩϩⲉ ϩⲙ̅ ⲡⲧⲟⲟⲩ ⲛ̅ⲕⲉⲗⲃⲟⲩⲉ. ⲁⲩⲱ ⲉⲓⲥ ⲥⲁⲟⲩⲗ ⲛⲉϥⲧⲁϫⲣⲏⲩ ⲉϫⲛ̅ ⲧⲉϥⲗⲟⲅⲭⲏ. ⲉⲓⲥ ⲛ̅ϩⲁⲣⲙⲁ
  ⲇⲉ ⲙⲛ̅ ⲛⲉⲧϩⲓϫⲛ̅ ⲛⲉϩⲧⲱⲱⲣ ⲁⲩⲧⲁϩⲟϥ <span style="color:#b00e23">(ⲍ̅)</span>
  ⲁϥⲕⲧⲟϥ ⲉⲡⲁϩⲟⲩ ⲙ̅ⲙⲟϥ. ⲁϥⲛⲁⲩ ⲉⲣⲟⲓ. ⲁϥⲙⲟⲩⲧⲉ ⲉⲣⲟⲓ ⲡⲉϫⲁⲓ ⲛⲁϥ. ϫⲉ ⲉⲓⲥ ϩⲏⲏⲧⲉ
  ϯⲉⲙⲡⲉⲓⲙⲁ. <span style="color:#b00e23">(ⲏ̅)</span> ⲡⲉϫⲁϥ ⲛⲁⲓ ϫⲉ ⲛ̅ⲧⲕ̅ ⲛⲓⲙ
  ⲛ̅ⲧⲟⲕ. ⲡⲉϫⲁⲓ ⲛⲁϥ ϫⲉ ⲁⲛⲅ̅ ⲟⲩϩⲙ̅ϩⲁⲗ ⲛ̅ϩⲁⲙⲁⲗⲏⲕⲓⲧⲏⲥ ⲁⲛⲟⲕ. <span style=
  "color:#b00e23">(ⲑ̅)</span> ⲡⲉϫⲁϥ ⲛⲁⲓ ϫⲉ ⲁϩⲉⲣⲁⲧⲕ̅ ϩⲓϫⲱⲓ ⲛⲅ̅ⲙⲟⲟⲩⲧ. ϫⲉ ⲁⲩⲛⲟϭ
  ⲛ̅ⲕⲁⲕⲉ ϩⲱⲃⲥ̅ ⲉⲃⲟⲗ ϩⲓϫⲱⲓ. ϫⲉ ⲧⲁⲯⲩⲭⲏ ⲧⲏⲣⲥ̅ ⲛ̅ϩⲏⲧ ⲁⲛ <span style=
  "color:#b00e23">(ⲓ̅)</span> ⲁⲓⲁϩⲉⲣⲁⲧ ϩⲓϫⲱϥ ⲁⲓⲙⲟⲟⲩⲧϥ̅. ϫⲉ ⲛⲉⲓⲥⲟⲟⲩⲛ ϫⲉ
  ⲛϥ̅ⲛⲁⲱⲛϩ̅ ⲁⲛ ⲙⲛ̅ⲛ̅ⲥⲁ ⲉⲧⲣⲉϥϩⲉ ⲁⲩⲱ ⲁⲓϥⲓ ⲛ̅ⲧⲉϭⲣⲏⲡⲉ ⲉⲧϩⲓϫⲉⲛ ⲧⲉϥⲁⲡⲉ. ⲁⲩⲱ ⲡⲉⲕⲗⲁⲗ
  ⲉⲧⲉ ⲛ̅ϩⲟⲩⲛ ⲉⲡⲉϥϭⲃⲟⲓ ⲁⲓⲉⲛⲧⲟⲩ ⲉⲡⲉⲓⲙⲁ ⲉⲣⲁⲧϥ̅ ⲙ̅ⲡⲁϫⲟⲉⲓⲥ <span style=
  "color:#b00e23">(ⲓ̅ⲁ̅)</span> ⲇⲁⲩⲓⲉⲇ ⲇⲉ ⲁϥϯⲧⲟⲟⲧϥ̅ ⲉⲛⲉϥϩⲟⲉⲓⲧⲉ ⲁϥⲡⲁϩⲟⲩ. ⲁⲩⲱ
  ⲛ̅ⲕⲉⲣⲱⲙⲉ ⲧⲏⲣⲟⲩ ⲉⲧⲛ̅ⲙ̅ⲙⲁϥ ⲁⲩⲡⲉϩ ⲛⲉⲩϩⲟⲉⲓⲧⲉ <span style=
  "color:#b00e23">(ⲓ̅ⲃ̅)</span> ⲁⲩⲱ ⲁⲩⲧⲟⲉⲓⲧ. ⲁⲩⲛⲏⲥⲧⲉⲩⲉ ϣⲁ ⲡⲛⲁⲩ ⲛ̅ⲣⲟⲩϩⲉ. ⲉϫⲛ̅
  ⲥⲁⲟⲩⲗ. ⲁⲩⲱ ⲉϫⲛ̅ ⲓ̈ⲱⲛⲁⲑⲁⲛ ⲡⲉϥϣⲏⲣⲉ. ⲁⲩⲱ ⲉϫⲙ̅ ⲡⲗⲁⲟⲥ ⲛ̅ⲓ̈ⲟⲩⲇⲁ. ⲁⲩⲱ ⲉϫⲙ̅ ⲡⲗⲁⲟⲥ
  ⲙ̅ⲡⲓⲏ̅ⲗ̅. ⲉⲃⲟⲗ ϫⲉ ⲁⲩⲡⲗⲩⲅⲏ ϩⲛ̅ ⲟⲩⲥⲏϥⲉ <span style=
  "color:#b00e23">(ⲓ̅ⲅ̅)</span> ⲡⲉϫⲉ ⲇ̅ⲁ̅ⲇ̅ ⲉϩⲟⲩⲛ ϩⲙ̅ ⲡϣⲏⲣⲉ ϣⲏⲙ ⲡⲉⲧⲧⲁⲩⲟ ⲉⲣⲟϥ
  ⲛ̅ⲛⲉⲓϣⲁϫⲉ. ϫⲉ ⲛ̅ⲧⲕ̅ ⲟⲩⲉ ⲉⲃⲟⲗ ⲧⲱⲛ ⲛ̅ⲧⲟⲕ. ⲡⲉϫⲁϥ ϫⲉ ⲁⲛⲅ̅ ⲡϣⲏⲣⲉ ⲛ̅ⲟⲩⲣⲱⲙⲉ
  ⲛ̅ⲣⲉⲙⲛ̅ϭⲟⲉⲓⲗⲉ. ⲛ̅ϩⲁⲙⲁⲗⲏⲕⲓⲧⲏⲥ. <span style="color:#b00e23">(ⲓ̅ⲇ̅)</span> ⲡⲉϫⲉ
  ⲇ̅ⲁ̅ⲇ̅ ⲛⲁϥ ϫⲉ ⲙ̅ⲡⲉⲕⲣ̅ϩⲟⲧⲉ ⲛ̅ⲧⲟⲕ. ⲉⲉⲛ ⲧⲟⲟⲧⲕ̅ ⲉϫⲙ̅ ⲡⲉⲭ̅ⲥ̅ ⲙ̅ⲡϫⲟⲉⲓⲥ.
  <span style="color:#b00e23">(ⲓ̅ⲉ̅)</span> ⲁⲩⲱ ⲇⲁⲩⲉⲓⲇ ⲁϥⲙⲟⲩⲧⲉ ⲉⲟⲩⲁ ⲛ̅ⲛⲉϥϩⲙ̅ϩⲁⲗ
  ⲉϥϫⲱ ⲙ̅ⲙⲟⲥ ⲛⲁϥ ϫⲉ ϯ ⲙ̅ⲡⲉⲕⲟⲩⲟⲓ ⲉϩⲟⲩⲛ ⲉⲣⲟϥ ⲛⲅ̅ⲣⲁϩⲧϥ̅ ⲛⲅ̅ⲧⲁⲩⲟϥ. ⲁⲩⲱ ⲁϥⲡⲁⲧⲁⲥⲥⲉ
  ⲙ̅ⲙⲟϥ ⲁϥⲙⲟⲟⲩⲧϥ̅. <span style="color:#b00e23">(ⲓ̅ⲋ̅)</span> ⲡⲉϫⲉ ⲇⲁⲩⲉⲓⲇ ⲉϩⲟⲩⲛ
  ⲉϩⲣⲁϥ. ϫⲉ ⲡⲉⲕⲥⲛⲟϥ ϩⲓϫⲛ̅ ⲧⲉⲕⲁⲡⲉ. ⲉⲃⲟⲗ ϫⲉ ⲧⲉⲕⲧⲁⲡⲣⲟ ⲧⲉ ⲛ̅ⲧⲁⲥⲉⲣⲙ̅ⲛ̅ⲧⲣⲉ ϩⲁⲣⲟⲕ ⲉⲕϫⲱ
  ⲙ̅ⲙⲟⲥ ϫⲉ ⲁⲛⲟⲕ ⲡⲉ ⲛ̅ⲧⲁⲓⲙⲟⲩⲟⲩⲧ ⲙ̅ⲡⲉⲭⲣⲏⲥⲧⲟⲥ ⲙ̅ⲡϫⲟⲉⲓⲥ <span style=
  "color:#b00e23">(ⲓ̅ⲍ̅)</span> ⲁⲩⲱ ⲇⲁⲩⲉⲓⲇ ⲁϥⲧⲟⲉⲓⲧ ⲙ̅ⲡⲉⲓⲧⲟⲉⲓⲧ ⲉϫⲛ̅ ⲥⲁⲟⲩⲗ. ⲁⲩⲱ
  ⲉϫⲛ̅ ⲓ̈ⲱⲛⲁⲑⲁⲛ ⲡⲉϥϣⲏⲣⲉ. <span style="color:#b00e23">(ⲓ̅ⲏ̅)</span> ⲁϥϫⲟⲟⲥ
  ⲉⲧⲥⲁⲃⲉ ⲛ̅ϣⲏⲣⲉ ⲛ̅ⲓ̈ⲟⲩⲇⲁ ⲙ̅ⲡⲉⲓⲧⲟⲉⲓⲧ. ⲉⲓⲥ ϩⲏⲏⲧⲉ ϥⲥⲏϩ ⲉⲡϫⲱⲱⲙⲉ ⲙ̅ⲡⲉⲧⲥⲟⲩⲧⲱⲛ. ⲏ
  ⲛ̅ⲧⲙⲉ. ⲉϥϫⲱ ⲙ̅ⲙⲟⲥ. <span style="color:#b00e23">(ⲓ̅ⲑ̅)</span> ϫⲉ ⲁϩⲉⲣⲁⲧⲕ̅
  ⲡⲓⲏ̅ⲗ̅ ⲉϫⲛ̅ ⲛⲉⲛⲧⲁⲩⲙⲟⲩ. ⲉϫⲛ̅ ⲛⲉⲧⲱⲉⲓ ⲛ̅ⲧⲟⲟⲧⲕ̅. ⲛ̅ⲧⲁⲩⲣⲁϩⲧⲟⲩ. ⲟⲩ ⲧⲉ ⲑⲉ ⲛ̅ⲧⲁ
  ⲛⲉⲇⲩⲛⲁⲧⲟⲥ ϩⲉ. <span style="color:#b00e23">(ⲕ̅)</span> ⲙ̅ⲡⲉⲣⲧⲁⲩⲉ ⲡⲁⲓ̈ ϩⲛ̅ ⲅⲉⲑ.
  ⲁⲩⲱ ⲙ̅ⲡⲉⲣⲧⲁϣⲉⲟⲉⲓϣ ⲙ̅ⲡⲁⲓ ϩⲓ̈ ⲛⲉϩⲓⲟⲟⲩⲉ ⲛⲁⲥⲕⲁⲗⲱⲛ. ⲙ̅ⲡⲉⲣⲧⲣⲉⲩⲟⲩⲛⲟϥ ⲉϫⲙ̅ ⲡⲁⲓ ⲛ̅ϭⲓ
  ⲛ̅ϣⲉⲉⲣⲉ ⲛ̅ⲛ̅ⲁⲗⲗⲟⲫⲩⲗⲟⲥ. ⲁⲩⲱ ⲙⲏⲡⲟⲧⲉ ⲛ̅ⲥⲉⲧⲉⲗⲏⲗ ⲛ̅ϭⲓ ⲛ̅ϣⲉⲉⲣⲉ ⲛ̅ⲛⲓⲁⲧⲥⲃ̅ⲃⲉ.
  <span style="color:#b00e23">(ⲕ̅ⲁ̅)</span> ⲛ̅ⲧⲟⲩⲉⲓⲏ ⲉⲧϩⲉⲛ ⲕⲉⲗⲃⲟⲩⲉ ⲙ̅ⲡⲉⲣⲧⲣⲉ
  ϯⲱⲧⲉ ⲉⲓ ⲉϫⲱⲟⲩ. ⲁⲩⲱ ⲛ̅ⲛⲉ ϩⲟⲩⲙⲡⲉ ⲉⲓ ⲉϫⲛ̅ ⲧⲏⲩⲧⲛ̅. ⲁⲩⲱ ⲉϫⲛ̅ ⲛⲉⲥⲱϣⲉ ⲉⲧⲥⲟⲧⲡ̅ ϫⲉ
  ⲛ̅ⲧⲁⲩϩⲉ ⲉⲃⲟⲗ ϩⲙ̅ ⲡⲙⲁ ⲉⲧⲙ̅ⲙⲁⲩ ⲛ̅ϭⲓ ⲛ̅ⲑⲩⲣⲟⲛ ⲛ̅ⲛ̅ϫⲱⲱⲣⲉ. ⲡⲉⲑⲩⲣⲟⲛ ⲛ̅ⲥⲁⲟⲩⲗ
  ⲙ̅ⲡⲟⲩϩⲓⲧϥ̅ ⲛ̅ⲟⲩⲛⲉϩ. <span style="color:#b00e23">(ⲕ̅ⲃ̅)</span> ⲉⲃⲟⲗ ϩⲙ̅ ⲡⲉⲥⲛⲟϥ
  ⲛ̅ⲛⲉⲛⲧⲁⲩϣⲟⲟϭⲟⲩ ⲉⲃⲟⲗ ϩⲙ̅ ⲡⲱⲧ ⲛ̅ⲛⲉⲇⲩⲛⲁⲧⲟⲥ. ⲧⲡⲓⲧⲉ ⲛ̅ⲓ̈ⲱⲛⲁⲑⲁⲛ ⲙ̅ⲡⲉⲥⲕⲟⲧⲥ̅ ⲉⲡⲁϩⲟⲩ
  ⲉⲥϣⲟⲩⲉⲓⲧ. ⲁⲩⲱ ⲧⲡⲓⲧⲉ ⲛ̅ⲥⲁⲟⲩⲗ ⲙ̅ⲡⲉⲥⲕⲟⲧⲥ̅ ⲉⲡⲁϩⲟⲩ ⲉⲥϣⲟⲩⲉⲓⲧ. <span style=
  "color:#b00e23">(ⲕ̅ⲅ̅)</span> ⲥⲁⲟⲩⲗ ⲙⲛ̅ ⲓ̈ⲱⲛⲁⲑⲁⲛ ⲙ̅ⲙⲉⲣⲁⲧⲉ. ⲁⲩⲱ ⲉⲛⲉⲥⲱⲟⲩ
  ⲙ̅ⲡⲟⲩⲡⲱⲣϫ̅ ⲉⲃⲟⲗ ⲛ̅ⲛⲉⲩⲉⲣⲏⲩ. ⲉⲛⲉⲥⲱⲟⲩ. ⲉⲩⲟⲓ ϩⲙ̅ ⲡⲉⲩⲱⲛϩ̅. ϩⲙ̅ ⲡⲉⲩⲕⲉⲙⲟⲩ ⲟⲛ.
  ⲙ̅ⲡⲟⲩⲡⲱⲣϫ̅ ⲉⲃⲟⲗ ⲛ̅ⲛⲉⲩⲉⲣⲏⲩ. ⲉⲩⲁⲥⲱⲟⲩ ⲉϩⲟⲩⲉ ⲉⲛⲁⲉⲧⲟⲥ. ⲉⲁⲩⲧⲁϫⲣⲟ ⲟⲛ ⲉϩⲟⲩⲉ
  ⲉϩⲛ̅ⲙⲟⲩⲓ̈. <span style="color:#b00e23">(ⲕ̅ⲇ̅)</span> ⲛ̅ϣⲉⲉⲣⲉ ⲙ̅ⲡⲓⲏ̅ⲗ̅. ϫⲓⲣⲓⲙⲉ
  ⲉϫⲛ̅ ⲥⲁⲟⲩⲗ. ⲣⲓⲙⲉ ⲉϫⲛ̅ ⲡⲉϯϩⲃⲥⲱ ⲛ̅ⲕⲟⲕⲕⲟⲥ ⲉϫⲛ̅ ⲧⲏⲩⲧⲛ̅. ⲙⲛ̅ ⲡⲉⲧⲛ̅ⲕⲟⲥⲙⲟⲥ ⲡⲉⲧϯ
  ϩⲛ̅ⲓ̈ⲉⲡⲛⲟⲩⲃ ⲉϫⲛ̅ ⲛⲉⲧⲛ̅ϩⲉⲃⲥⲟⲟⲩⲉ. <span style="color:#b00e23">(ⲕ̅ⲉ̅)</span> ⲟⲩ
  ⲧⲉ ⲑⲉ ⲛ̅ⲧⲁ ⲛⲉⲇⲩⲛⲁⲧⲟⲥ ϩⲉ. ϩⲛ̅ ⲧⲙⲏⲧⲉ ⲙ̅ⲡⲡⲟⲗⲩⲙⲟⲥ. ⲟⲩ ⲧⲉ ⲑⲉ ⲛ̅ⲧⲁⲕϩⲉ ⲓ̈ⲱⲛⲁⲑⲁⲛ. ϩⲙ̅
  ⲡⲁϣⲁⲓ ⲛ̅ⲛⲉⲛⲧⲁⲕⲣⲁϩⲧⲟⲩ. <span style="color:#b00e23">(ⲕ̅ⲋ̅)</span> ϯⲙⲟⲕϩ̅ ⲛ̅ϩⲏⲧ
  ϩⲓϫⲱⲕ ⲡⲁⲥⲟⲛ ⲓ̈ⲱⲛⲁⲑⲁⲛ. ⲁⲕϣⲱⲡⲉ ⲉⲕⲥⲟⲧⲡ̅ ⲉⲙⲁⲧⲉ ⲛ̅ⲧⲟⲟⲧ. ⲡⲉⲕⲙⲉ ⲁϥϣⲱⲡⲉ ⲉⲩϣⲡⲏⲣⲉ ⲡⲉ
  ⲛ̅ⲧⲟⲟⲧ. ⲉϩⲟⲩⲉ ⲉⲩⲙⲉ ⲛ̅ⲥϩⲓⲙⲉ. <span style="color:#b00e23">(ⲕ̅ⲍ̅)</span> ⲟⲩ ⲧⲉ
  ⲑⲉ ⲛ̅ⲧⲁ ⲛⲉⲓϫⲱⲱⲣⲉ ϩⲉ. ⲁⲩⲱ ⲁⲩϩⲉ ⲉⲃⲟⲗ ⲛ̅ϭⲓ ⲛⲉⲩⲥⲟⲧⲃⲉϥ ⲙ̅ⲙⲓϣⲉ.
  <h3 id="second_samuel2">2</h3><span style="color:#b00e23">(ⲁ̅)</span> ⲙⲛ̅ⲛ̅ⲥⲁ
  ⲛⲁⲓ̈ ⲇⲉ ⲇⲁⲩⲉⲓⲇ ⲁϥϣⲓⲛⲉ ⲙ̅ⲡϫⲟⲉⲓⲥ ⲉϥϫⲱ ⲙ̅ⲙⲟⲥ ϫⲉ ⲉⲛⲉ ⲕⲟⲩⲱϣ ⲉⲧⲣⲁⲃⲱⲕ ⲉϩⲣⲁⲓ̈ ⲉⲟⲩⲉⲓ
  ⲛ̅ⲛⲉⲡⲟⲗⲓⲥ ⲛ̅ⲓⲁⲓ̈ⲟⲩⲇⲁ. ⲡⲉϫⲉ ⲡϫⲟⲉⲓⲥ ⲛⲁϥ. ϫⲉ ⲃⲱⲕ ⲉϩⲣⲏⲓ ⲉⲣⲟⲥ. ⲡⲉϫⲉ ⲇⲁⲩⲉⲓⲇ ⲛⲁϥ ϫⲉ
  ⲧⲁⲃⲱⲕ ⲉϩⲣⲏⲓ ⲉⲁϣ. ⲡⲉϫⲉ ⲡϫⲟⲉⲓⲥ ⲛⲁϥ ϫⲉ ⲃⲱⲕ ⲉϩⲣⲏⲓ ⲉⲭⲉⲃⲣⲱⲛ. <span style=
  "color:#b00e23">(ⲃ̅)</span> ⲁⲩⲱ ⲇ̅ⲁ̅ⲇ̅ ⲁϥⲃⲱⲕ ⲉϩⲣⲏⲓ ⲉⲭⲉⲃⲣⲱⲛ. ⲁⲩⲱ ⲧⲉϥⲥϩⲓⲙⲉ
  ⲥⲛ̅ⲧⲉ ⲛⲙ̅ⲙⲁϥ. ⲁⲭⲓⲛⲁⲁⲃ ⲧⲓⲥⲣⲁⲏⲗⲓⲧⲏⲥ. ⲁⲩⲱ ⲁⲃⲓⲕⲓⲁ ⲑⲓⲙⲉ ⲛ̅ⲛⲁⲃⲁⲗ ⲡⲕⲁⲣⲙⲏⲗⲟⲥ.
  <span style="color:#b00e23">(ⲅ̅)</span> ⲁⲩⲱ ⲛⲉϥⲣⲱⲙⲉ ⲉⲧⲛ̅ⲙ̅ⲙⲁϥ ⲡⲟⲩⲁ ⲡⲟⲩⲁ ⲙⲛ̅
  ⲡⲉϥⲏⲓ̈. ⲁⲩⲟⲩⲱϩ ϩⲛ̅ ⲛⲉⲡⲟⲗⲓⲥ ⲛ̅ⲭⲉⲃⲣⲱⲛ. <span style="color:#b00e23">(ⲇ̅)</span>
  ⲁⲩⲉⲓ ⲇⲉ ⲛ̅ϭⲓ ⲛⲉⲣⲱⲙⲉ ⲛ̅ⲓ̈ⲟⲩⲇⲁ. ⲁⲩⲧⲱϩⲥ̅ ⲛ̅ⲇ̅ⲁ̅ⲇ̅ ϩⲙ̅ ⲡⲙⲁ ⲉⲧⲙ̅ⲙⲁⲩ ⲉⲧⲣⲉϥⲣ̅ⲣ̅ⲣⲟ
  ϩⲙ̅ ⲡⲙⲁ ⲉⲧⲙ̅ⲙⲁⲩ ⲉϫⲙ̅ ⲡⲏⲓ̈ ⲛ̅ⲓ̈ⲟⲩⲇⲁ. ⲁⲩⲧⲁⲙⲉ ⲇⲁⲩⲉⲓⲇ ⲇⲉ ϫⲉ ⲛ̅ⲣⲱⲙⲉ ⲛ̅ⲓⲁⲃⲓⲥ ⲛ̅ⲧⲉ
  ⲅⲁⲗⲁⲁⲇ ⲁⲩⲧⲱⲙⲥ̅ ⲛ̅ⲥⲁⲟⲩⲗ. ⲙⲛ̅ ⲓ̈ⲱⲛⲁⲑⲁⲛ. <span style="color:#b00e23">(ⲉ̅)</span>
  ⲁⲩⲱ ⲥⲁⲟⲩⲗ(sic) ⲁϥϫⲟⲟⲩ ⲛ̅ϩⲉⲛⲃⲁⲓϣⲓⲛⲉ ⲉⲣⲁⲧⲟⲩ ⲛ̅ⲛⲉⲛⲟϭ ⲛ̅ⲓⲁⲃⲓⲥ ⲛ̅ⲧⲉ ⲅⲁⲗⲁⲁⲇ ⲉϥϫⲱ
  ⲙ̅ⲙⲟⲥ ⲛⲁⲩ. ϫⲉ ⲧⲉⲧⲛ̅ⲥⲙⲁⲙⲁⲁⲧ ⲛ̅ⲧⲱⲧⲛ̅ ⲛ̅ⲧⲟⲟⲧϥ̅ ⲙ̅ⲡϫⲟⲉⲓⲥ. ϫⲉ ⲁⲧⲉⲧⲛ̅ⲉⲓⲣⲉ ⲙ̅ⲡⲉⲓⲛⲁ
  ⲉϫⲙ̅ ⲡⲉⲧⲛ̅ϫⲟⲉⲓⲥ ⲥⲁⲟⲩⲗ ⲡⲉⲭⲣ̅ⲥ̅ ⲙ̅ⲡϫⲟⲉⲓⲥ. ⲉⲁⲧⲉⲧⲛ̅ⲧⲟⲙⲥϥ̅. ⲙⲛ̅ ⲓ̈ⲱⲛⲁⲑⲁⲛ ⲡⲉϥϣⲏⲣⲉ.
  <span style="color:#b00e23">(ⲋ̅)</span> ⲧⲉⲛⲟⲩ ϭⲉ ⲉⲣⲉ ⲡϫⲟⲉⲓⲥ ⲉⲓⲣⲉ ⲛⲙ̅ⲙⲏⲧⲛ̅
  ⲛ̅ⲟⲩⲛⲁ ⲙⲛ̅ ⲟⲩⲙⲉ. ⲁⲛⲟⲕ ϩⲱ ⲉⲓⲉⲉⲓⲣⲉ ⲛⲙ̅ⲙⲏⲧⲛ̅ ⲙ̅ⲡⲁⲅⲁⲑⲟⲛ. ⲉⲃⲟⲗ ϫⲉ ⲁⲧⲉⲧⲛ̅ⲉⲓⲣⲉ
  ⲙ̅ⲡⲉⲓϣⲁϫⲉ. <span style="color:#b00e23">(ⲍ̅)</span> ⲧⲉⲛⲟⲩ ϭⲉ ⲙⲁⲣⲉ ⲛⲉⲧⲛ̅ϭⲓϫ
  ⲧⲁϫⲣⲟ. ⲛ̅ⲧⲉⲧⲛ̅ϣⲱⲡⲉ ⲛ̅ϩⲉⲛⲣⲱⲙⲉ ⲛ̅ϫⲱⲱⲣⲉ. ⲉⲃⲟⲗ ϫⲉ ⲡⲉⲧⲉⲛϫⲟⲉⲓⲥ ⲥⲁⲟⲩⲗ ⲁϥⲙⲟⲩ. ⲁⲩⲱ
  ⲁⲛⲟⲕ ⲁ ⲡⲏⲓ̈ ⲛ̅ⲓ̈ⲟⲩⲇⲁ ⲧⲁϩⲥⲧ̅. ⲉⲧⲣⲁⲣ̅ⲣ̅ⲣⲟ ⲉϩⲣⲏⲓ ⲉϫⲱⲟⲩ. <span style=
  "color:#b00e23">(ⲏ̅)</span> ⲁⲩⲱ ⲁⲃⲉⲛⲛⲏⲣ ⲡϣⲏⲣⲉ ⲛ̅ⲛⲏⲣ. ⲡⲁⲣⲭⲏⲥⲧⲣⲁⲧⲏⲅⲟⲥ ⲛ̅ⲥⲁⲟⲩⲗ.
  ⲁϥϫⲓ ⲛ̅ⲓ̈ⲉⲃⲟⲩⲥⲑⲉ ⲡϣⲏⲣⲉ ⲛ̅ⲥⲁⲟⲩⲗ. ⲁϥⲉⲓⲛⲉ ⲙ̅ⲙⲟϥ ⲉⲃⲟⲗ ϩⲛ̅ ⲧⲡⲁⲣⲉⲙⲃⲟⲗⲏ ⲉϩⲣⲏⲓ
  ⲉⲙⲁⲛⲁⲁⲙ <span style="color:#b00e23">(ⲑ̅)</span> ⲁϥⲁⲁϥ ⲛ̅ⲣ̅ⲣⲟ ⲉϩⲣⲏⲓ ⲉϫⲛ̅
  ⲅⲁⲗⲁⲁⲇ. ⲁⲩⲱ ⲉϩⲣⲏⲓ ⲉϫⲛ̅ ⲑⲁⲥⲓⲣⲓ. ⲁⲩⲱ ⲉϫⲙ̅ ⲡⲓⲏ̅ⲗ̅ ⲁⲩⲱ ⲉϫⲉⲛ ⲉⲫⲣⲁⲓⲙ. ⲁⲩⲱ ⲉϫⲉⲛ
  ⲃⲉⲛⲓⲁⲙⲓⲛ. ⲁⲩⲱ ⲉϫⲙ̅ ⲡⲓⲏ̅ⲗ̅ ⲧⲏⲣϥ̅. <span style="color:#b00e23">(ⲓ̅)</span>
  ⲓ̈ⲉⲃⲟⲩⲥⲑⲉ ⲇⲉ ⲡϣⲏⲣⲉ ⲛ̅ⲥⲁⲟⲩⲗ. ⲛⲉϥϩⲛ̅ ϩⲙⲉ ⲛ̅ⲣⲟⲙⲡⲉ ⲡⲉ ⲛ̅ⲧⲉⲣⲉϥⲣ̅ⲣ̅ⲣⲟ ⲉϫⲙ̅ ⲡⲓⲏ̅ⲗ̅.
  ⲁⲩⲱ ⲁϥⲉⲣⲣⲟⲙⲡⲉ ⲥⲛ̅ⲧⲉ ⲉϥⲟ ⲛ̅ⲣ̅ⲣⲟ. ϣⲁⲧⲉⲙ ⲡⲏⲓ̈ ⲛⲓ̈ⲟⲩⲇⲁ. ⲛⲁⲓ ⲛ̅ⲧⲁⲩⲟⲩⲁϩⲟⲩ ⲛ̅ⲥⲁ
  ⲇ̅ⲁ̅ⲇ̈̅. <span style="color:#b00e23">(ⲓ̅ⲁ̅)</span> ⲁⲩϣⲱⲡⲉ ⲛ̅ϭⲓ ⲛⲉϩⲟⲟⲩ ⲛ̅ⲧⲁ
  ⲇ̅ⲁ̅ⲇ̈̅ ⲁⲁⲩ ϩⲛ̅ ⲭⲉⲃⲣⲱⲛ ⲉϥⲟ ⲛ̅ⲣ̅ⲣⲟ ⲉϫⲙ̅ ⲡⲏⲓ̈ ⲛ̅ⲓ̈ⲟⲩⲇⲁ. ⲉⲩⲛⲁⲣ̅ ⲥⲁϣϥⲉ ⲛ̅ⲣⲟⲙⲡⲉ.
  ⲙⲛ̅ ⲥⲟⲟⲩ ⲛ̅ⲉⲃⲟⲧ. <span style="color:#b00e23">(ⲓ̅ⲃ̅)</span> ⲁⲩⲱ ⲁϥⲓ̈ ⲉⲃⲟⲗ ⲛ̅ϭⲓ
  ⲁⲃⲉⲛⲛⲏⲣ ⲡϣⲏⲣⲉ ⲛ̅ⲛⲏⲣ ⲁⲩⲱ ⲛ̅ϩⲙ̅ϩⲁⲗ ⲛ̅ⲓ̈ⲉⲃⲟⲩⲥⲑⲉ ⲡϣⲏⲣⲉ ⲛ̅ⲥⲁⲟⲩⲗ ⲉⲃⲟⲗ ϩⲙ̅ ⲙⲁⲛⲁⲉⲓⲙ
  ⲉϩⲣⲏⲓ. ⲉⲅⲁⲃⲁⲱⲛ. <span style="color:#b00e23">(ⲓ̅ⲅ̅)</span> ⲓ̈ⲱⲁⲃ ϩⲱⲱϥ ⲡϣⲏⲣⲉ
  ⲛ̅ⲥⲁⲣⲟⲩⲉⲓⲁⲥ. ⲁⲩⲱ ⲛ̅ϩⲙ̅ϩⲁⲗ ⲛ̅ⲇⲁⲩⲉⲓⲇ ⲉⲃⲟⲗ ϩⲛ̅ ⲭⲉⲃⲣⲱⲛ ⲁⲩⲧⲱⲙⲛⲧ̅ ⲉⲣⲟⲟⲩ. ϩⲓϫⲛ̅
  ⲧⲉⲕⲣⲏⲛⲏ ⲛ̅ⲅⲁⲃⲁⲱⲛ ⲉⲩϩⲓ ⲛⲉⲩⲉⲣⲏⲩ. ⲁⲩⲱ ⲛⲁⲓ ⲛⲉⲁⲩϩⲙⲟⲟⲥ ϩⲓϫⲛ̅ ⲧⲉⲕⲣⲏⲛⲏ ⲛ̅ⲅⲁⲃⲁⲱⲛ ⲛ̅ⲥⲁ
  ⲡⲓⲥⲁ. ⲛⲉⲓⲕⲟⲟⲩⲉ ⲁⲩϩⲙⲟⲟⲥ ⲛ̅ⲥⲁ ⲡⲓⲥⲁ. <span style="color:#b00e23">(ⲓ̅ⲇ̅)</span>
  ⲡⲉϫⲉ ⲁⲃⲉⲛⲛⲏⲣ ⲇⲉ ⲉϩⲟⲩⲛ ϩⲛ̅ ⲓ̈ⲱⲁⲃ. ϫⲉ ⲙⲁⲣⲉ ⲛⲉϣⲏⲣⲉ ϣⲏⲙ ⲧⲱⲟⲩⲛ ⲛ̅ⲥⲉⲥⲱⲃⲉ ϩⲓϩⲏ ⲙ̅ⲙⲟⲛ
  ⲡⲉϫⲉ ⲓ̈ⲱⲁⲃ ⲛⲁϥ ϫⲉ ⲙⲁⲣⲟⲩⲧⲱⲟⲩⲛ. <span style="color:#b00e23">(ⲓ̅ⲉ̅)</span> ⲁⲩⲱ
  ⲁⲩⲧⲱⲟⲩⲛ ⲁⲩⲉⲓ ⲉⲧⲙⲏⲧⲉ ⲛ̅ϭⲓ ⲙⲛ̅ⲧⲥⲛⲟⲟⲩⲥ ⲛ̅ϣⲏⲣⲉ ϣⲏⲙ ⲛ̅ⲧⲉ ⲃⲉⲛⲓⲁⲙⲓⲛ ⲉⲧⲏⲡ ⲉⲓ̈ⲉⲃⲟⲩⲥⲑⲉ
  ⲡϣⲏⲣⲉ ⲛ̅ⲥⲁⲟⲩⲗ. ⲙⲛ̅ ⲙⲛ̅ⲧⲥⲛⲟⲟⲩⲥ ϩⲱⲟⲩ ⲉⲃⲟⲗ ϩⲛ̅ ⲛⲉϩⲙ̅ϩⲁⲗ ⲛ̅ⲇ̅ⲁ̅ⲇ̈̅. <span style=
  "color:#b00e23">(ⲓ̅ⲋ̅)</span> ⲁⲩⲱ ⲡⲟⲩⲁ ⲡⲟⲩⲁ ⲁϥⲁⲙⲁϩⲧⲉ ⲛ̅ⲧⲁⲡⲉ ⲙ̅ⲡⲉⲑⲓ̈ⲧⲟⲩⲱϣ. ⲉⲁ
  ⲡⲟⲩⲁ ⲡⲟⲩⲁ ⲧⲉⲣⲧⲣ̅ ⲧⲉϥⲥⲏϥⲉ ⲉⲡⲉⲥⲡⲓⲣ ⲙ̅ⲡⲉⲑⲓ̈ⲧⲟⲩⲱϥ ⲁⲩⲣⲱϩⲧ̅ ⲉⲡⲕⲁϩ ϩⲓⲟⲩⲥⲟⲡ. ⲁⲩⲙⲟⲩⲧⲉ
  ⲇⲉ ⲉⲡⲣⲁⲛ ⲙ̅ⲡⲙⲁ ⲉⲧⲙ̅ⲙⲁⲩ ϫⲉ ⲧⲙⲉⲣⲓⲥ ⲛ̅ⲛⲉⲡⲓⲃⲟⲩⲗⲟⲥ. ⲧⲁⲓ ⲉⲧϣⲟⲟⲡ ϩⲛ̅ ⲅⲁⲃⲁⲱⲛ.
  <span style="color:#b00e23">(ⲓ̅ⲍ̅)</span> ⲁⲩⲱ ⲟⲩⲛⲟϭ ⲙ̅ⲡⲟⲗⲩⲙⲟⲥ ⲉϥⲛⲁϣⲧ̅ ⲉⲙⲁⲧⲉ
  ⲁϥϣⲱⲡⲉ ⲙ̅ⲡⲉϩⲟⲟⲩ ⲉⲧⲙ̅ⲙⲁⲩ. ⲁϥϭⲱⲧⲡ̅ ⲇⲉ ⲛ̅ϭⲓ ⲁⲃⲉⲛⲛⲏⲣ. ⲙⲛ̅ ⲛⲉⲣⲱⲙⲉ ⲙ̅ⲡⲓⲏ̅ⲗ̅ ϩⲓ̈ⲑⲏ
  ⲛ̅ⲛⲉϩⲙ̅ϩⲁⲗ ⲛ̅ⲇ̅ⲁ̅ⲇ̈̅ <span style="color:#b00e23">(ⲓ̅ⲏ̅)</span> ⲛⲉⲩⲉⲙⲙⲁⲩ ⲇⲉ
  ⲛ̅ϭⲓ ⲡϣⲟⲙⲛⲧ̅ ⲛ̅ϣⲏⲣⲉ ⲛ̅ⲥⲁⲣⲟⲩⲉⲓⲁⲥ. ⲓ̈ⲱⲁⲃ. ⲙⲛ̅ ⲁⲃⲓⲥⲁ. ⲁⲩⲱ ⲁⲍⲁⲏⲗ ⲉⲣⲉ ⲣⲁⲧϥ̅ ⲁⲥⲱⲟⲩ
  ⲉⲣⲟϥ ⲛ̅ⲑⲉ ⲛ̅ⲟⲩⲉⲓ ⲛ̅ⲛⲉⲓϭⲁϩⲥⲉ ⲉⲧϩⲛ̅ ⲧⲥⲱϣⲉ. <span style=
  "color:#b00e23">(ⲓ̅ⲑ̅)</span> ⲁⲍⲁⲏⲗ ⲇⲉ ⲁϥⲡⲱⲧ ⲛ̅ⲥⲁ ⲁⲃⲉⲛⲛⲏⲣ. ⲙ̅ⲡⲉϥⲁⲗⲉϥ ⲉⲃⲟⲗ
  ⲙ̅ⲙⲟϥ. ⲉⲃⲱⲕ ⲉⲟⲩⲛⲁⲙ ⲏ ⲉϩⲃⲟⲩⲣ. ⲉϥⲡⲏⲧ ϩⲓⲛⲁⲓ ⲛ̅ⲥⲁ ⲁⲃⲉⲛⲛⲏⲣ. <span style=
  "color:#b00e23">(ⲕ̅)</span> ⲁⲃⲉⲛⲛⲏⲣ ⲇⲉ ⲁϥⲕⲟⲧϥ̅ ⲉⲡⲁϩⲟⲩ ⲡⲉϫⲁϥ ⲛⲁϥ. ϫⲉ ⲉⲓⲉ ⲛ̅ⲧⲟⲕ
  ⲡⲉ ⲁⲍⲁⲏⲗ ⲉⲕⲡⲏⲧ ⲛ̅ⲥⲱⲓ. ⲡⲉϫⲁϥ ϫⲉ ⲁⲛⲟⲕ ⲡⲉ. <span style=
  "color:#b00e23">(ⲕ̅ⲁ̅)</span> ⲡⲉϫⲉ ⲁⲃⲉⲛⲛⲏⲣ ⲛⲁϥ ϫⲉ ⲧⲁⲁⲕ ⲉⲟⲩⲛⲁⲙ ⲏ ⲉϩⲃⲟⲩⲣ.
  ⲛⲅ̅ϭⲉⲡ ⲟⲩⲁ ⲛⲁⲕ ⲛ̅ⲛⲉϣⲏⲣⲉ ϣⲏⲙ ⲛⲅ̅ⲃⲟϣϥ̅ ⲛ̅ⲧⲉϥⲡⲁⲛϩⲟⲡⲗⲓⲁ. ⲛⲅ̅ϥⲓⲧⲥ ⲛⲁⲕ. ⲁⲩⲱ ⲙ̅ⲡⲉ
  ⲁⲥⲁⲏⲗ ⲉⲣϩⲛ̅ⲁϥ ⲉⲃⲱⲗ ⲉⲃⲟⲗ ⲙ̅ⲙⲟϥ ⲉⲃⲱⲕ ⲉⲗⲁⲁⲩ ⲛ̅ⲥⲁ. <span style=
  "color:#b00e23">(ⲕ̅ⲃ̅)</span> ⲁⲃⲉⲛⲛⲏⲣ ⲇⲉ ⲁϥⲟⲩⲱϩ ⲉⲧⲟⲟⲧϥ̅ ⲉϣⲁϫⲉ ⲙⲛ̅ ⲁⲍⲁⲏⲗ ⲉϥϫⲱ
  ⲙ̅ⲙⲟⲥ. ϫⲉ ⲡⲁϣⲥⲕ̅ ⲉⲃⲟⲗ ⲙ̅ⲙⲟⲓ. ⲙ̅ⲡⲉⲣⲧⲣⲁⲕⲟⲧⲧ. ⲛ̅ⲧⲁⲣⲁϩⲧⲕ̅. ⲉⲡⲕⲁϩ. ⲁⲩⲱ ⲉⲓⲛⲁⲉϣϥⲓⲁⲧ
  ⲉϩⲣⲏⲓ ⲛ̅ⲁϣ ⲛ̅ϩⲉ ⲟⲩⲃⲉ ⲡⲉⲕⲥⲟⲛ ⲓ̈ⲱⲁⲃ. <span style="color:#b00e23">(ⲕ̅ⲅ̅)</span>
  ⲉⲕⲣ̅ⲣⲟⲩ(sic) ϩⲓⲛⲁⲓ. ⲕⲁ ⲣⲁⲧⲕ̅ ⲉⲣⲁⲧϥ̅ ⲙ̅ⲡⲉⲕⲥⲟⲛ ⲓ̈ⲱⲁⲃ ⲁⲩⲱ ⲙ̅ⲡⲉϥⲉⲣϩⲛ̅ⲁϥ ⲉⲥⲁϩⲱⲱϥ
  ⲉⲃⲟⲗ ⲙ̅ⲙⲟϥ. ⲁⲃⲉⲛⲛⲏⲣ ⲇⲉ ⲁϥϫⲁⲧϥ̅ ⲛ̅ⲧⲉϥⲗⲟⲅⲭⲏ. ⲉϫⲛ̅ ⲛⲉϥϭⲗⲟⲟⲧⲉ ⲛ̅ⲥⲁ ⲡⲁϩⲟⲩ ⲁ ⲧⲗⲟⲅⲭⲏ
  ϫⲱⲧⲉ ⲉⲃⲟⲗ ⲛ̅ϩⲏⲧϥ̅. ⲁⲩⲱ ⲟⲩⲟⲛ ⲛⲓⲙ ⲉϥϣⲁⲛⲡⲱϩ ⲉⲡⲙⲁ. ⲛ̅ⲧⲁ ⲁⲍⲁⲏⲗ ϩⲉ ⲛ̅ϩⲏⲧϥ̅ ⲁϥⲙⲟⲩ.
  ϣⲁϥⲧⲱⲱϭⲉ ⲁϥⲁϩⲉⲣⲁⲧϥ̅. <span style="color:#b00e23">(ⲕ̅ⲇ̅)</span> ⲓ̈ⲱⲁⲃ ⲇⲉ ⲙⲛ̅
  ⲁⲃⲓⲥⲁ. ⲁⲩⲧⲁⲁⲩ ⲛ̅ⲥⲁ ⲁⲃⲉⲛⲛⲏⲣ. ⲁⲩⲱ ⲡⲣⲏ ⲁϥϩⲱⲧⲡ. ⲛ̅ⲧⲟⲟⲩ ⲇⲉ ⲁⲩⲃⲱⲕ ⲉϩⲟⲩⲛ ϣⲁ ⲡⲃⲟⲩⲛⲟⲥ
  ⲛ̅ⲁⲙⲙⲁⲛ. ⲡⲁⲓ ⲉⲧϩⲓϩⲏ ⲛ̅ⲅⲁⲓ. ϩⲛ̅ ⲧⲉϩⲓⲏ ⲛ̅ϫⲁⲓⲉ. ⲛ̅ⲧⲉ ⲅⲁⲃⲁⲱⲛ. <span style=
  "color:#b00e23">(ⲕ̅ⲉ̅)</span> ⲁⲩⲥⲱⲟⲩϩ ⲇⲉ ⲉϩⲟⲩⲛ ⲛ̅ϭⲓ ⲛ̅ϣⲏⲣⲉ ⲛ̅ⲃⲉⲛⲓⲁⲙⲓⲛ. ⲉⲧⲟⲩⲏϩ
  ⲛ̅ⲥⲁⲃⲉⲛⲛⲏⲣ(sic) ⲁⲩϣⲱⲡⲉ ϩⲓ ⲛⲉⲩⲉⲣⲏⲩ. ⲁⲩⲁϩⲉⲣⲁⲧⲟⲩ ϩⲓϫⲛ̅ ⲧⲁⲡⲉ ⲛ̅ⲟⲩⲃⲟⲩⲛⲟⲥ ⲛ̅ⲟⲩⲱⲧ.
  <span style="color:#b00e23">(ⲕ̅ⲋ̅)</span> ⲁⲩⲱ ⲁⲃⲉⲛⲛⲏⲣ ⲁϥⲙⲟⲩⲧⲉ ⲉⲃⲟⲗ ⲉⲓ̈ⲱⲁⲃ
  ⲉϥϫⲱ ⲙ̅ⲙⲟⲥ ⲛⲁϥ. ϫⲉ ⲙⲏ ⲉⲣⲉ ⲧⲉⲕⲥⲏϥⲉ ⲛⲁⲟⲩⲱⲙ ϣⲁⲃⲟⲗ ⲉⲩϣⲟⲩϣⲟⲩ. ⲏ ⲛⲅ̅ⲥⲟⲟⲩⲛ ⲁⲛ ϫⲉ
  ϣⲁⲥⲟⲩⲱ. ⲛ̅ⲥⲥⲓϣⲉ ⲉⲑⲁⲏ. ⲁⲩⲱ ϣⲁⲛⲧⲉ ⲟⲩ ϭⲉ ϣⲱⲡⲉ. ⲛⲅ̅ⲛⲁϫⲟⲟⲥ ⲁⲛ ⲙ̅ⲡⲉⲕⲗⲁⲟⲥ. ⲉⲧⲣⲉⲩⲗⲟ.
  ⲉⲩⲡⲏⲧ ⲛ̅ⲥⲁ ⲛⲉⲩⲥⲛⲏⲩ. <span style="color:#b00e23">(ⲕ̅ⲍ̅)</span> ⲡⲉϫⲉ ⲓ̈ⲱⲁⲃ ⲛⲁϥ
  ϫⲉ ϥⲟⲛϩ ⲛ̅ϭⲓ ⲡϫⲟⲉⲓⲥ ϫⲉ ⲉⲛⲉ ⲙ̅ⲡⲉⲕϣⲁϫⲉ. ⲛⲉⲣⲉ ⲡⲗⲁⲟⲥ ⲛⲁϭⲱ ⲛ̅ϫⲓⲛⲉ ϩⲧⲟⲟⲩⲉ ⲉⲣⲉ ⲡⲟⲩⲁ
  ⲡⲟⲩⲁ ⲡⲏⲧ ⲛ̅ⲥⲁ ⲡⲉϥⲥⲟⲛ. <span style="color:#b00e23">(ⲕ̅ⲏ̅)</span> ⲁⲩⲱ ⲓ̈ⲱⲁⲃ.
  ⲁϥⲥⲁⲗⲡⲓⲍⲉ ϩⲛ̅ ⲧⲥⲁⲗⲡⲓⲅⲝ̅. ⲁ ⲡⲗⲁⲟⲥ ⲧⲏⲣϥ̅ ⲱⲗ ⲉⲃⲟⲗ. ⲁⲩⲗⲟ. ⲉⲩⲡⲏⲧ ⲛ̅ⲥⲁ ⲡⲓⲏ̅ⲗ̅.
  ⲙ̅ⲡⲟⲩⲱϩ ⲛⲉⲩⲉⲣⲏⲟⲩ ϭⲉ ⲉⲧⲟⲟⲧⲟⲩ ⲉⲙⲓϣⲉ ⲙⲛ̅ ⲛⲉⲩⲉⲣⲏⲩ <span style=
  "color:#b00e23">(ⲕ̅ⲑ̅)</span> ⲁⲩⲱ ⲁⲃⲉⲛⲛⲏⲣ ⲙⲛ̅ ⲛⲉϥⲣⲱⲙⲉ ⲁⲩⲃⲱⲕ ⲉϩⲣⲏⲓ ⲉⲙⲙⲁ
  ⲛ̅ϩⲱⲧⲡ̅. ⲏ ⲉⲡⲉⲙⲛ̅ⲧ ⲛ̅ⲧⲉⲩϣⲏ ⲉⲧⲙ̅ⲙⲁⲩ. ⲁⲩⲱ ⲁⲩϫⲓⲟⲟⲣ ϩⲙ̅ ⲡⲓⲟⲣⲇⲁⲛⲏⲥ ⲁⲩⲙⲟⲟϣⲉ. ϩⲛ̅
  ⲃⲟⲑⲟⲣⲟⲛ ⲧⲏⲣⲥ̅. ⲁⲩⲉⲓ ⲉϩⲣⲏⲓ ⲉⲧⲡⲁⲣⲉⲙⲃⲟⲗⲏ. <span style=
  "color:#b00e23">(ⲗ̅)</span> ⲓ̈ⲱⲁⲃ ⲇⲉ ϩⲱⲱϥ ⲁϥⲕⲧⲟϥ ⲉⲃⲟⲗ ϩⲛ̅ ⲁⲃⲉⲛⲛⲏⲣ ⲁⲩⲥⲱⲟⲩϩ ⲇⲉ
  ⲉϩⲟⲩⲛ ⲙ̅ⲡⲗⲁⲟⲥ ⲧⲏⲣϥ̅ ⲁⲩⲕⲱⲧⲉ ⲛ̅ⲥⲁ ⲙⲛ̅ⲧⲯⲓⲥ ⲛ̅ⲣⲱⲙⲉ. ⲉⲃⲟⲗ ϩⲛ̅ ⲛⲉϩⲙ̅ϩⲁⲗ ⲛ̅ⲇⲁⲩⲉⲓⲇ.
  ⲙⲛ̅ ⲁⲍⲁⲏⲗ ⲉⲁⲩⲙⲟⲩ. <span style="color:#b00e23">(ⲗ̅ⲁ̅)</span> ⲛⲉϩⲙ̅ϩⲁⲗ ⲇⲉ
  ⲛ̅ⲇ̅ⲁ̅ⲇ̈̅. ⲁⲩⲡⲁⲧⲁⲥⲥⲉ ⲉⲃⲟⲗ ϩⲛ̅ ⲛⲉϣⲏⲣⲉ ⲛ̅ⲃⲉⲛⲓⲁⲙⲓⲛ. ⲛⲉⲧⲟⲩⲏϩ ⲛ̅ⲥⲁ ⲁⲃⲉⲛⲛⲏⲣ.
  ⲉⲩⲛⲁⲉⲣϣⲟⲙⲛ̅ⲧ ⲛ̅ϣⲉ ⲛⲣⲱⲙⲉ ⲉⲩⲏⲡ ⲉⲣⲟϥ. <span style="color:#b00e23">(ⲗ̅ⲃ̅)</span>
  ⲁⲩϥⲓ ⲇⲉ ⲛⲁⲍⲁⲏⲗ. ⲁⲩⲧⲟⲙⲥϥ̅ ϩⲙ̅ ⲡⲧⲁⲫⲟⲥ ⲙ̅ⲡⲉϥⲉⲓⲱⲧ ϩⲛ̅ ⲃⲏⲑⲗⲉⲉⲙ. ⲁⲩⲱ ⲁϥⲃⲱⲕ ⲛ̅ϭⲓ
  ⲓ̈ⲱⲁⲃ. ⲙⲛ̅ ⲛ̅ⲣⲱⲙⲉ ⲉⲧⲛ̅ⲙ̅ⲙⲁϥ ⲛ̅ⲧⲉⲩϣⲏ ⲧⲏⲣⲥ̅ ⲁ ⲡⲟⲩⲟⲉⲓⲛ ⲉⲓ ⲉⲃⲟⲗ ⲛⲁⲩ ϩⲛ̅ ⲭⲉⲃⲣⲱⲛ.
  <h3 id="second_samuel3">3</h3><span style="color:#b00e23">(ⲁ̅)</span>
  ⲡⲡⲟⲗⲩⲙⲟⲥ ⲇⲉ ⲁϥϣⲱⲡⲉ ⲉⲡⲉϩⲟⲩⲟ. ⲟⲩⲧⲉ ⲡⲏⲓ̈ ⲛⲥⲁⲟⲩⲗ. ⲁⲩⲱ ⲟⲩⲧⲉ ⲡⲏⲓ̈ ⲛⲇ̅ⲁ̅ⲇ̅. ⲡⲏⲓ̈ ⲇⲉ
  ⲛ̅ⲇⲁⲩⲉⲓⲇ ⲛⲉϥⲛⲏⲩ ⲉⲑⲏ ⲁⲩⲱ ⲛⲉϥⲛⲏⲩ ⲛ̅ⲧⲁϫⲣⲟ. ⲡⲏⲓ̈ ⲇⲉ ⲛ̅ⲥⲁⲟⲩⲗ. ⲛⲉϥⲛⲏⲩ ⲛ̅ϩⲏⲃⲉ(sic).
  ⲁⲩⲱ ⲛⲉϥⲛⲏⲩ ⲛⲉⲣϭⲱⲃ. <span style="color:#b00e23">(ⲃ̅)</span> ⲁⲩϫⲡⲟ ⲇⲉ ⲛ̅ϩⲉⲛϣⲏⲣⲉ
  ⲛ̅ⲇⲁⲩⲉⲓⲇ ϩⲛ̅ ⲭⲉⲃⲣⲱⲛ. ⲁⲩⲱ ⲡⲉϥϣⲣ̅ⲡⲙⲓⲥⲉ ⲡⲉ ⲁⲙⲛⲱⲛ ⲡϣⲏⲣⲉ ⲛ̅ⲁⲭⲓⲛⲁⲁⲃ ⲧⲓⲥⲣⲁⲏⲗⲓⲧⲏⲥ.
  <span style="color:#b00e23">(ⲅ̅)</span> ⲁⲩⲱ ⲡⲙⲉϩⲥⲛⲁⲩ ⲛ̅ϣⲏⲣⲉ ⲡⲉ ⲭⲁⲗⲏⲃ.
  ⲧⲁⲗⲟⲩⲓⲁ. ⲡϣⲏⲣⲉ ⲛ̅ⲁⲃⲓⲕⲓⲁ ⲑⲓⲙⲉ ⲛ̅ⲛⲁⲃⲁⲗ ⲡⲕⲁⲣⲙⲏⲗⲟⲥ. ⲡⲙⲉϩϣⲟⲙⲛ̅ⲧ ⲇⲉ ⲛ̅ϣⲏⲣⲉ. ⲡⲉ
  ⲁⲃⲏⲥⲁⲗⲱⲙ ⲡϣⲏⲣⲉ ⲙ̅ⲙⲁⲁⲭⲁ. ⲧϣⲉⲉⲣⲉ ⲛ̅ⲑⲟⲙⲛⲓ ⲡⲣ̅ⲣⲟ ⲛ̅ⲅⲉⲥⲓⲣ. <span style=
  "color:#b00e23">(ⲇ̅)</span> ⲁⲩⲱ ⲡⲉϥⲙⲉϩϥⲧⲟⲟⲩ ⲛ̅ϣⲏⲣⲉ ⲡⲉ ⲟⲣⲛⲓⲁ. ⲡϣⲏⲣⲉ ⲙ̅ⲫⲉⲅⲉⲑ.
  ⲡⲙⲉϩϯⲟⲩ ⲇⲉ ⲡⲉ ⲫⲁⲗⲓⲁⲥ ⲡϣⲏⲣⲉ ⲛ̅ⲁⲃⲓⲇⲁⲗ. <span style="color:#b00e23">(ⲉ̅)</span>
  ⲁⲩⲱ ⲡⲙⲉϩⲥⲟⲟⲩ ⲡⲉ ⲉⲓⲑⲉⲣⲁⲁⲛ ⲡϣⲏⲣⲉ ⲛ̅ⲉⲅⲁⲗ ⲑⲓⲙⲉ ⲛ̅ⲇ̅ⲁ̅ⲇ̈̅. ⲛⲁⲓ ⲁⲩϫⲡⲟⲟⲩ ⲛⲇ̅ⲁ̅ⲇ̅ ϩⲛ̅
  ⲭⲉⲃⲣⲱⲛ. <span style="color:#b00e23">(ⲋ̅)</span> ⲛ̅ⲧⲉⲣⲉ ⲡⲡⲟⲗⲩⲙⲟⲥ ⲇⲉ ⲧⲱⲟⲩⲛ ϩⲛ̅
  ⲧⲙⲏⲧⲉ ⲙ̅ⲡⲏⲓ̈ ⲛ̅ⲥⲁⲟⲩⲗ. ⲁⲩⲱ ϩⲛ̅ ⲧⲙⲏⲧⲉ ⲙ̅ⲡⲏⲓ̈ ⲛ̅ⲇⲁⲩⲉⲓⲇ. ⲁⲃⲉⲛⲛⲏⲣ ⲛⲉϥⲁⲙⲁϩⲧⲉ ⲉϫⲉⲙ
  ⲡⲏⲓ̈ ⲛ̅ⲥⲁⲟⲩⲗ. <span style="color:#b00e23">(ⲍ̅)</span> ⲥⲁⲟⲩⲗ ⲇⲉ ⲛⲉⲟⲩⲛ̅ⲧⲁϥ
  ⲙ̅ⲙⲁⲩ ⲛ̅ⲟⲩⲡⲁⲗⲗⲁⲕⲏ. ⲉⲡⲉⲥⲣⲁⲛ ⲡⲉ ϩⲣⲉⲥⲫⲁ. ⲧϣⲉⲉⲣⲉ ⲛ̅ⲓ̈ⲟⲗ. ⲁⲩⲱ ⲓ̈ⲉⲃⲟⲥⲑⲉ ⲡϣⲏⲣⲉ
  ⲛ̅ⲥⲁⲟⲩⲗ ⲡⲉϫⲁϥ ⲉϩⲟⲩⲛ ϩⲉⲛ ⲁⲃⲉⲛⲛⲏⲣ. ϫⲉ ⲉⲧⲃⲉⲟⲩ ⲁⲕⲃⲱⲕ ⲉϩⲟⲩⲛ ϣⲁ ⲧⲡⲁⲗⲗⲁⲕⲏ ⲙ̅ⲡⲁⲉⲓⲱⲧ.
  <span style="color:#b00e23">(ⲏ̅)</span> ⲁⲩⲱ ⲁⲃⲉⲛⲛⲏⲣ ⲁϥϭⲱⲛⲧ̅ ⲉⲙⲁⲧⲉ ⲉⲧⲃⲉ ⲡϣⲁϫⲉ
  ⲛ̅ⲓ̈ⲉⲃⲟⲥⲑⲉ. ⲡϣⲏⲣⲉ ⲛ̅ⲥⲁⲟⲩⲗ ⲡⲉϫⲉ ⲁⲃⲉⲛⲛⲏⲣ ⲉϩⲟⲩⲛ ⲉϩⲣⲁϥ. ϫⲉ ⲙⲏ ⲁⲛⲅ̅ ⲟⲩⲁⲡⲉ ⲁⲛⲟⲕ
  ⲛ̅ⲟⲩϩⲟⲣ. ⲉⲁⲓⲉⲓⲣⲉ ⲛ̅ⲟⲩⲛⲁ ⲙ̅ⲡⲟⲟⲩ ⲙⲛ̅ ⲡⲏⲓ̈ ⲛ̅ⲥⲁⲟⲩⲗ ⲡⲉⲕⲉⲓⲱⲧ. ⲁⲩⲱ ⲉⲧⲃⲉ ⲛⲉⲕⲥⲛⲏⲩ ⲙⲛ̅
  ⲛⲉⲣⲉⲙⲛ̅ⲥⲟⲟⲩⲛ. ⲉⲙⲡⲓⲃⲱⲕ ⲉⲣⲁⲧϥ̅ ⲙ̅ⲡⲏⲓ̈ ⲛ̅ⲇ̅ⲁ̅ⲇ̅. ⲁⲩⲱ ⲛ̅ⲧⲟⲕ ⲕⲕⲱⲧⲉ ⲛ̅ⲥⲁ ⲟⲩⲡⲉⲑⲟⲟⲩ
  ⲉϩⲟⲩⲛ ⲉⲣⲟⲓ ⲉⲧⲃⲉ ⲟⲩⲥϩⲓⲙⲉ ⲙ̅ⲡⲟⲟⲩ. <span style="color:#b00e23">(ⲑ̅)</span> ⲛⲁⲓ
  ⲉⲣⲉ ⲡⲛⲟⲩⲧⲉ ⲁⲁⲩ ⲛ̅ⲁⲃⲉⲛⲛⲏⲣ ⲁⲩⲱ ⲛⲉⲓⲕⲟⲟⲩⲉ ⲉϥⲉⲟⲩⲁϩⲟⲩ ⲉϫⲱϥ ϫⲉ ⲕⲁⲧⲁ ⲑⲉ ⲛ̅ⲧⲁ ⲡϫⲟⲉⲓⲥ
  ⲱⲣⲕ̅ ⲛ̅ⲇⲁⲩⲉⲓⲇ. ⲧⲁⲓ ⲧⲉ ⲑⲉ ⲉϯⲛⲁⲁⲥ ⲛⲁϥ ϩⲙ̅ ⲡⲟⲟⲩ ⲛ̅ϩⲟⲟⲩ <span style=
  "color:#b00e23">(ⲓ̅)</span> ⲉⲧⲣⲁϥⲓ ⲛ̅ⲧⲙⲛ̅ⲧⲣ̅ⲣⲟ ⲉⲃⲟⲗ ϩⲙ̅ ⲡⲏⲓ̈ ⲛ̅ⲥⲁⲟⲩⲗ. ⲁⲩⲱ
  ⲉⲧⲁϩⲟ ⲉⲣⲁⲧϥ̅ ⲙ̅ⲡⲉⲑⲣⲟⲛⲟⲥ ⲛ̅ⲇ̅ⲁ̅ⲇ̅ ⲉϫⲙ̅ ⲡⲓⲏ̅ⲗ̅. ⲁⲩⲱ ⲉϫⲛ ⲓ̈ⲟⲩⲇⲁ. ϫⲓⲛ ⲇⲁⲛ ϣⲁ
  ⲃⲉⲣⲥⲁⲃⲉⲉ. <span style="color:#b00e23">(ⲓ̅ⲁ̅)</span> ⲁⲩⲱ ⲓ̈ⲉⲃⲟⲩⲥⲑⲉ ⲙ̅ⲡⲉϥϣⲁϫⲉ.
  ⲗⲁⲁⲩ ϩⲁⲣⲱϥ ⲛ̅ⲁⲃⲉⲛⲛⲏⲣ ϫⲉ ⲛⲉ ⲁϥⲣ̅ϩⲟⲧⲉ ⲛ̅ϩⲏⲧϥ̅. <span style=
  "color:#b00e23">(ⲓ̅ⲃ̅)</span> ⲁⲩⲱ ⲁⲃⲉⲛⲛⲏⲣ ⲁϥϫⲟⲟⲩ. ⲛ̅ϩⲉⲛⲃⲁⲓϣⲓⲛⲉ ⲉⲣⲁⲧϥ̅
  ⲛ̅ⲇ̅ⲁ̅ⲇ̅ ⲛ̅ⲧⲉⲩⲛⲟⲩ ⲉϩⲣⲏⲓ ⲉⲑⲓⲗ̅ⲏ̅ⲙ̅. ⲡⲙⲁ ⲉⲛⲉϥⲉⲛϩⲏⲧϥ̅ ⲉϥϫⲱ ⲙ̅ⲙⲟⲥ ⲛⲁϥ. ϫⲉ ⲥⲙⲓⲛⲉ
  ⲛ̅ⲧⲉⲕⲇⲓⲁⲑⲩⲕⲏ ⲛⲙ̅ⲙⲁⲓ. ⲁⲩⲱ ⲉⲓⲥ ⲧⲟⲟⲧ ⲛⲁϣⲱⲡⲉ ⲛⲙ̅ⲙⲁⲕ. ⲉⲕⲧⲟ ⲉⲣⲟⲕ ⲙ̅ⲡⲏⲓ̈ ⲧⲏⲣϥ̅
  ⲙ̅ⲡⲓⲏ̅ⲗ̅ <span style="color:#b00e23">(ⲓ̅ⲅ̅)</span> ⲡⲉϫⲉ ⲇ̅ⲁ̅ⲇ̅ ⲛⲁϥ ϫⲉ ⲕⲁⲗⲱⲥ
  ⲁⲛⲟⲕ ϯⲛⲁⲥⲙⲓⲛⲉ ⲛⲙ̅ⲙⲁⲕ ⲛ̅ⲟⲩⲇⲓⲁⲑⲩⲕⲏ ⲡⲗⲏⲛ ⲟⲩϣⲁϫⲉ ⲛ̅ⲟⲩⲱⲧ ⲛ̅ⲧⲟⲕ. ϯⲛⲁⲉⲧⲓ̈ ⲙ̅ⲙⲟϥ
  ⲛ̅ⲧⲟⲟⲧⲕ̅. ⲉⲓϫⲱ ⲙ̅ⲙⲟⲥ ϫⲉ ⲛⲅ̅ⲛⲁϣ̅ⲉⲓ ⲁⲛ ⲉϩⲟⲩⲛ ⲉϩⲣⲏⲓ. ⲉⲕⲧⲙ̅ⲉⲓⲛⲉ ⲙ̅ⲙⲉⲗⲭⲱⲗ ⲧϣⲉⲉⲣⲉ
  ⲛ̅ⲥⲁⲟⲩⲗ ⲉⲕⲛⲁⲉⲓ ⲉⲧⲱⲙⲛ̅ⲧ ⲉⲣⲟⲓ. <span style="color:#b00e23">(ⲓ̅ⲇ̅)</span> ⲁⲩⲱ
  ⲇ̅ⲁ̅ⲇ̅ ⲁϥϫⲟⲟⲩ ⲛ̅ϩⲛ̅ⲃⲁⲓϣⲓⲛⲉ ⲉⲣⲁⲧϥ̅ ⲛ̅ⲓ̈ⲉⲃⲟⲩⲥⲑⲉ. ⲡϣⲏⲣⲉ ⲛ̅ⲥⲁⲟⲩⲗ ⲉϥϫⲱ ⲙ̅ⲙⲟⲥ ⲛⲁϥ
  ϫⲉ ⲙⲁ ⲛⲁⲓ ⲛ̅ⲧⲁⲥϩⲓⲙⲉ ⲙⲉⲗⲭⲱⲗ ⲧⲁⲓ ⲛ̅ⲧⲁⲓϫⲓⲧⲥ ϩⲁ ϣⲉ ⲙ̅ⲙⲛ̅ⲧⲁⲧⲥⲃ̅ⲃⲉ ⲛ̅ⲧⲉ
  ⲛ̅ⲁⲗⲗⲟⲫⲩⲗⲟⲥ. <span style="color:#b00e23">(ⲓ̅ⲉ̅)</span> ⲁⲩⲱ ⲁϥϫⲟⲟⲩ ⲛ̅ϭⲓ
  ⲓ̈ⲉⲃⲟⲩⲥⲑⲉ. ⲁϥϫⲓⲧⲥ̅ ⲛ̅ⲧⲟⲟⲧϥ̅ ⲙ̅ⲡⲉⲥϩⲁⲓ ⲫⲁⲗⲧⲓⲏⲗ ⲡϣⲏⲣⲉ ⲛ̅ⲥⲉⲗⲗⲏⲥ. <span style=
  "color:#b00e23">(ⲓ̅ⲋ̅)</span> ⲡⲉⲥϩⲁⲓ ⲇⲉ ⲛⲉϥⲙⲟⲟϣⲉ ⲛⲙ̅ⲙⲁⲥ. ⲉϥⲣⲓⲙⲉ ⲉϥⲟⲩⲏϩ ⲛ̅ⲥⲱⲥ.
  ϣⲁ ⲉϩⲣⲏⲓ ⲉⲃⲁⲣⲁⲕⲓ. ⲁⲩⲱ ⲁⲃⲉⲛⲛⲏⲣ ⲡⲉϫⲁϥ ϫⲉ ⲕⲟⲧⲕ̅ ⲛⲅ̅ⲃⲱⲕ. ⲁϥⲕⲧⲟϥ ⲇⲉ ⲁϥⲙⲟⲟϣⲉ.
  <span style="color:#b00e23">(ⲓ̅ⲍ̅)</span> ⲡⲉϫⲉ ⲁⲃⲉⲛⲛⲏⲣ ⲉϩⲟⲩⲛ ϩⲛ̅
  ⲛⲉⲡⲣⲉⲥⲃⲩⲧⲉⲣⲟⲥ ⲙ̅ⲡⲓ̈ⲏ̅ⲗ̅. ⲉϥϫⲱ ⲙ̅ⲙⲟⲥ ⲛⲁⲩ. ϫⲉ ⲛ̅ⲥⲁϥ. ⲁⲩⲱ ⲛ̅ϣⲙⲛ̅ⲧ ⲙ̅ⲡⲟⲟⲩ.
  ⲛⲉⲧⲉⲧⲛ̅ⲕⲱⲧⲉ ⲛ̅ⲥⲁ ⲇ̅ⲁ̅ⲇ̅ ⲉⲧⲣⲉϥⲣ̅ⲣ̅ⲣⲟ ⲉϫⲛ̅ ⲧⲏⲩⲧⲛ̅. <span style=
  "color:#b00e23">(ⲓ̅ⲏ̅)</span> ⲧⲉⲛⲟⲩ ϭⲉ ⲁⲣⲓ ⲡⲁⲓ. ϫⲉ ⲡϫⲟⲉⲓⲥ ⲁϥϣⲁϫⲉ ⲉⲧⲃⲉ ⲇ̅ⲁ̅ⲇ̅
  ⲉϥϫⲱ ⲙ̅ⲙⲟⲥ. ϫⲉ ⲉⲃⲟⲗ ϩⲓⲧⲟⲟⲧϥ ⲛⲇ̅ⲁ̅ⲇ̅ ⲡⲁϩⲙ̅ϩⲁⲗ ϯⲛⲁⲧⲟⲩϫⲉ ⲡⲓ̈ⲏ̅ⲗ̅ ⲛ̅ⲧⲟⲟⲧⲟⲩ
  ⲛ̅ⲛ̅ⲁⲗⲗⲟⲫⲩⲗⲟⲥ. ⲁⲩⲱ ⲛ̅ⲧⲟⲟⲧⲟⲩ ⲛ̅ⲛⲉⲩϫⲁϫⲉ ⲧⲏⲣⲟⲩ <span style=
  "color:#b00e23">(ⲓ̅ⲑ̅)</span> ⲁⲃⲉⲛⲛⲏⲣ ⲇⲉ ⲁϥϣⲁϫⲉ ⲉⲛⲉⲙⲁⲁϫⲉ ⲙ̅ⲡⲕⲉⲃⲉⲛⲓⲁⲙⲓⲛ. ⲁⲩⲱ
  ⲁϥⲃⲱⲕ ⲛ̅ϭⲓ ⲁⲃⲉⲛⲛⲏⲣ. ⲁϥⲧⲁⲩⲟ ⲉϩⲣⲏⲓ. ⲉⲙ̅ⲙⲁⲁϫⲉ ⲛ̅ⲇⲁⲩⲉⲓⲇ ϩⲛ̅ ⲭⲉⲃⲣⲱⲛ. ⲛ̅ϣⲁϫⲉ ⲛⲓⲙ.
  ⲛ̅ⲧⲁⲩⲉⲣⲁⲛⲁϥ ⲙ̅ⲡⲓ̈ⲏ̅ⲗ̅. ⲁⲩⲱ ⲛⲉⲛⲧⲁⲩⲉⲣⲁⲛⲁϥ ⲙ̅ⲡⲏⲓ̈ ⲧⲏⲣϥ̅ ⲛ̅ⲃⲉⲛⲓⲁⲙⲓⲛ <span style=
  "color:#b00e23">(ⲕ̅)</span> ⲁⲃⲉⲛⲛⲏⲣ ⲁϥⲓ̈ ⲉⲣⲁⲧϥ̅ ⲛ̅ⲇⲁⲩⲉⲓⲇ ⲉϩⲣⲏⲓ ⲉⲭⲉⲃⲣⲱⲛ. ⲉⲣⲉ
  ϫⲟⲩⲱⲧ ⲛ̅ⲣⲱⲙⲉ ⲛⲙ̅ⲙⲁϥ. ⲇ̅ⲁ̅ⲇ̅ ⲇⲉ ⲁϥⲉⲓⲣⲉ ⲛ̅ⲟⲩϩⲟⲟⲩ ⲛ̅ⲥⲱ. ⲉⲁⲃⲉⲛⲛⲏⲣ ⲙⲛ̅ ⲛ̅ⲣⲱⲙⲉ
  ⲉⲧⲛ̅ⲙ̅ⲙⲁϥ. <span style="color:#b00e23">(ⲕ̅ⲁ̅)</span> ⲡⲉϫⲉ ⲁⲃⲉⲛⲛⲏⲣ ⲛ̅ⲇ̅ⲁ̅ⲇ̅ ϫⲉ
  ϯⲛⲁⲧⲱⲟⲩⲛ ⲛ̅ⲧⲁⲃⲱⲕ. ⲛ̅ⲧⲁⲥⲱⲟⲩϩ ⲉⲣⲁⲧϥ̅ ⲙ̅ⲡⲁϫⲟⲉⲓⲥ ⲡⲣ̅ⲣⲟ ⲙ̅ⲡⲓ̈ⲏ̅ⲗ̅. ⲛ̅ⲧⲁⲥⲙⲓⲛⲉ
  ⲛⲙ̅ⲙⲁϥ ⲛ̅ⲟⲩⲇⲓⲁⲑⲩⲕⲏ. ⲛⲅ̅ⲉⲣⲣ̅ⲣⲟ ⲉϩⲣⲏⲓ ⲉϫⲱⲟⲩ ⲧⲏⲣⲟⲩ. ϩⲛ̅ ⲛⲉⲧⲉⲣⲉ ⲧⲉⲕⲯⲩⲭⲏ ⲟⲩⲁϣⲟⲩ.
  ⲁⲩⲱ ⲇ̅ⲁ̅ⲇ̅ ⲁϥⲕⲱ ⲉⲃⲟⲗ ⲛ̅ⲁⲃⲉⲛⲛⲏⲣ. ⲙⲛ̅ ⲛ̅ⲣⲱⲙⲉ ⲧⲏⲣⲟⲩ ⲉⲧⲛ̅ⲙ̅ⲙⲁϥ ϩⲛ̅ ⲟⲩⲉⲓⲣⲏⲛⲏ.
  <span style="color:#b00e23">(ⲕ̅ⲃ̅)</span> ⲛ̅ϩⲙ̅ϩⲁⲗ ⲇⲉ ⲛ̅ⲇⲁⲩⲉⲓⲇ. ⲙⲛ̅ ⲓ̈ⲱⲁⲃ.
  ⲁⲩⲉⲓ ⲉⲃⲟⲗ ϩⲙ̅ ⲡⲕⲉⲇⲇⲟⲩⲣ ⲉⲣⲉ ⲟⲩⲁϣⲏ ⲛ̅ϣⲟⲗⲥ̅ ⲛⲙ̅ⲙⲁⲩ. ⲁⲃⲉⲛⲛⲏⲣ ⲇⲉ ⲛⲉϥϩⲁⲧⲛ̅ ⲇⲁⲩⲉⲓⲇ
  ⲁⲛ ϩⲛ̅ ⲭⲉⲃⲣⲱⲛ. ϫⲉ ⲛⲉⲁϥϫⲟⲟⲩϥ ⲉⲃⲟⲗ ⲡⲉ. ⲁϥⲃⲱⲕ ϩⲛ̅ ⲟⲩⲉⲓⲣⲏⲛⲏ. <span style=
  "color:#b00e23">(ⲕ̅ⲅ̅)</span> ⲓ̈ⲱⲁⲃ ⲇⲉ ⲙⲛ̅ ⲡⲉϥⲙⲏⲏϣⲉ ⲧⲏⲣϥ̅ ⲁϥⲉⲓ. ⲁⲩⲱ ⲁⲩⲧⲁⲙⲉ
  ⲓ̈ⲱⲁⲃ ⲉⲩϫⲱ ⲙ̅ⲙⲟⲥ ϫⲉ ⲁⲃⲉⲛⲛⲏⲣ ⲡϣⲏⲣⲉ ⲛ̅ⲛⲏⲣ ⲁϥⲓ̈ ⲉⲣⲁⲧϥ̅ ⲛ̅ⲇⲁⲩⲉⲓⲇ ⲁⲩⲱ ⲁϥⲕⲁⲁϥ ⲉⲃⲟⲗ
  ⲁϥⲃⲱⲕ ϩⲛ̅ ⲟⲩⲉⲓⲣⲏⲛⲏ. <span style="color:#b00e23">(ⲕ̅ⲇ̅)</span> ⲛ̅ⲧⲉⲩⲛⲟⲩ ⲇⲉ
  ⲓ̈ⲱⲁⲃ. ⲁϥⲃⲱⲕ ⲉϩⲟⲩⲛ ϣⲁ ⲇ̅ⲁ̅ⲇ̅ ⲡⲣ̅ⲣⲟ ⲡⲉϫⲁϥ ⲛⲁϥ ϫⲉ ⲟⲩ ⲡⲉ ⲡⲉⲓϩⲱⲃ ⲛ̅ⲧⲁⲕⲁⲁϥ. ⲉⲓⲥ
  ⲁⲃⲉⲛⲛⲏⲣ ⲁϥⲓ̈ ⲉⲣⲁⲧϥ̅. ⲁⲩⲱ ⲉⲧⲃⲉⲟⲩ ⲁⲕⲕⲁⲁϥ ⲉⲃⲟⲗ ⲉⲃⲱⲕ ϩⲛ̅ ⲟⲩⲉⲓⲣⲏⲛⲏ. <span style=
  "color:#b00e23">(ⲕ̅ⲉ̅)</span> ⲛⲅ̅ⲥⲟⲟⲩⲛ ⲁⲛ ⲛ̅ⲧⲕⲁⲕⲓⲁ ⲛ̅ⲁⲃⲉⲛⲛⲏⲣ ⲡϣⲏⲣⲉ ⲛ̅ⲛⲏⲣ. ϫⲉ
  ⲛⲧⲁϥⲉⲓ ⲉⲣϩⲁⲗ ⲙ̅ⲙⲟⲕ. ⲁⲩⲱ ⲉⲉⲓⲙⲉ ⲉⲧⲉⲕϭⲓⲛⲃⲱⲕ ⲉⲃⲟⲗ ⲙⲛ̅ ⲧⲉⲕϭⲓⲛⲉⲓ ⲉϩⲟⲩⲛ. ⲁⲩⲱ ⲉⲉⲓⲙⲉ
  ⲉϩⲱⲃ ⲛⲓⲙ ⲉⲧⲉⲕⲛⲁⲁⲁⲩ. <span style="color:#b00e23">(ⲕ̅ⲋ̅)</span> ⲓ̈ⲱⲁⲃ ⲇⲉ ⲁϥⲉⲓ
  ⲉⲃⲟⲗ ϩⲓⲧⲟⲟⲧϥ ⲙ̅ⲡⲣ̅ⲣⲟ ⲇ̅ⲁ̅ⲇ̅. ⲁⲩⲱ ⲁϥϫⲟⲟⲩ ⲛ̅ϩⲉⲛⲃⲁⲓϣⲓⲛⲉ ϩⲓⲡⲁϩⲟⲩ ⲛ̅ⲁⲃⲉⲛⲛⲏⲣ ⲁϥⲕⲧⲟϥ
  ⲉⲡⲁϩⲟⲩ ⲉⲃⲟⲗ ϩⲛ̅ ⲧϣⲱⲧⲉ ⲛ̅ⲥⲉⲉⲓⲣⲁⲙ ⲁⲩⲱ ⲇ̅ⲁ̅ⲇ̅ ⲛⲉϥⲥⲟⲟⲩⲛ ⲁⲛ. <span style=
  "color:#b00e23">(ⲕ̅ⲍ̅)</span> ⲁϥⲕⲧⲉ ⲁⲃⲉⲛⲛⲏⲣ ⲉϩⲣⲏⲓ ⲉⲭⲉⲃⲣⲱⲛ. ⲓ̈ⲱⲁⲃ ⲇⲉ ⲁϥⲥⲟⲕϥ̅
  ⲛ̅ⲥⲁ ⲥⲡⲓⲣ ⲛ̅ⲧⲡⲩⲗⲏ. ⲉϣⲁϫⲉ ⲛⲙ̅ⲙⲁϥ. ⲉϥⲟ ⲛ̅ⲕⲣⲟϥ ⲉⲣⲟϥ. ⲁϥⲡⲁⲧⲁⲥⲥⲉ ⲙ̅ⲙⲟϥ ⲙ̅ⲡⲙⲁ
  ⲉⲧⲙ̅ⲙⲁⲩ ⲉϫⲛ̅ ⲛⲉϥϭⲗⲟⲟⲧⲉ ⲁϥⲙⲟⲩ. ⲉⲧⲃⲉ ⲡⲉⲥⲛⲟϥ ⲛ̅ⲁⲍⲁⲏⲗ ⲡⲥⲟⲛ ⲛ̅ⲓ̈ⲱⲁⲃ. <span style=
  "color:#b00e23">(ⲕ̅ⲏ̅)</span> ⲇ̅ⲁ̅ⲇ̅ ⲇⲉ ⲁϥⲥⲱⲧⲙ ⲙⲛ̅ⲛ̅ⲥⲁ ⲛⲁⲓ ⲡⲉϫⲁϥ ϫⲉ ϯⲟⲩⲁⲁⲃ
  ⲁⲛⲟⲕ ⲁⲩⲱ ⲧⲁⲙⲛ̅ⲧⲣ̅ⲣⲟ ⲛⲁϩⲣⲁϥ ⲙ̅ⲡⲁϫⲟⲉⲓⲥ ϣⲁ ⲉⲛⲉϩ ⲉⲡⲉⲥⲛⲟϥ ⲛ̅ⲁⲃⲉⲛⲛⲏⲣ ⲡϣⲏⲣⲉ ⲛ̅ⲛⲏⲣ.
  <span style="color:#b00e23">(ⲕ̅ⲑ̅)</span> ⲁⲩⲱ ⲉⲣⲉ ⲛⲁⲓ ⲉⲓ ⲉϩⲣⲏⲓ ⲉϫⲛ̅ ⲧⲁⲡⲉ
  ⲛ̅ⲓ̈ⲱⲁⲃ. ⲁⲩⲱ ⲉϫⲉⲙ ⲡⲏⲓ̈ ⲧⲏⲣϥ̅ ⲙ̅ⲡⲉϥⲉⲓⲱⲧ. ⲛϥ̅ⲧⲉⲙⲱϫⲛ̅ ⲉⲃⲟⲗ ϩⲙ̅ ⲡⲏⲓ̈ ⲛ̅ⲓ̈ⲱⲁⲃ.
  ⲉϥϫⲁϩⲙ̅. ⲁⲩⲱ ⲉϥⲥⲟⲃϩ̅. ⲉϥⲁⲙⲁϩⲧⲉ ⲛ̅ⲟⲩⲟⲩⲣⲁⲥ. ⲁⲩⲱ ⲉϥϩⲏⲩ ϩⲛ̅ ⲧⲥⲏϥⲉ. ⲁⲩⲱ ⲉϥⲣ̅ϭⲣⲱϩ
  ⲛ̅ⲟⲉⲓⲕ. <span style="color:#b00e23">(ⲗ̅)</span> ⲓ̈ⲱⲁⲃ ⲇⲉ ⲙⲛ̅ ⲁⲃⲓⲥⲁ ⲡⲉϥⲥⲟⲛ.
  ⲛⲉⲩϭⲟⲣϭ̅ ⲉⲁⲃⲉⲛⲛⲏⲣ. ⲉⲧⲃⲉ ⲡⲁⲓ ⲁⲩⲙⲟⲟⲩⲧϥ̅. ⲉⲃⲟⲗ ϫⲉ ⲁϥⲙⲟⲩⲟⲩⲧ ⲛ̅ⲁⲍⲁⲏⲗ ⲡⲉⲩⲥⲟⲛ ϩⲙ̅
  ⲡⲡⲟⲗⲩⲙⲟⲥ ⲛ̅ⲧⲁϥϣⲱⲡⲉ ϩⲛ̅ ⲅⲁⲃⲁⲱⲛ. <span style="color:#b00e23">(ⲗ̅ⲁ̅)</span> ⲁⲩⲱ
  ⲇⲁⲩⲉⲓⲇ ⲡⲉϫⲁϥ ⲉϩⲟⲩⲛ ϩⲛ̅ ⲓ̈ⲱⲁⲃ. ⲁⲩⲱ ⲉϩⲟⲩⲛ ϩⲙ̅ ⲡⲗⲁⲟⲥ ⲧⲏⲣϥ̅ ⲉⲧⲛ̅ⲙ̅ⲙⲁϥ. ϫⲉ ⲡⲱϩ
  ⲛ̅ⲛⲉⲧⲛ̅ϩⲟⲉⲓⲧⲉ. ⲛ̅ⲧⲉⲧⲛ̅ⲙⲉⲣⲧⲏⲩⲧⲛ̅ ⲛ̅ϩⲉⲛϭⲟⲟⲩⲛⲉ. ⲛ̅ⲧⲉⲧⲛ̅ⲛⲏϩⲡⲉ ϩⲓ̈ⲑⲏ ⲛ̅ⲁⲃⲉⲛⲛⲏⲣ.
  ⲡⲣ̅ⲣⲟ ⲇⲉ ⲇⲁⲩⲉⲓⲇ ⲁϥⲙⲟⲟϣⲉ ⲉϥⲟⲩⲏϩ ⲛ̅ⲥⲁ ⲡⲉϥϭⲗⲟϭ ⲉⲩϥⲓ ⲙ̅ⲙⲟϥ ⲉⲃⲟⲗ. <span style=
  "color:#b00e23">(ⲗ̅ⲃ̅)</span> ⲁⲩⲱ ⲁⲩⲧⲱⲙⲥ̅ ⲛ̅ⲁⲃⲉⲛⲛⲏⲣ ϩⲛ̅ ⲭⲉⲃⲣⲱⲛ. ⲡⲣ̅ⲣⲟ ⲇⲉ ⲁϥϥⲓ
  ϩⲣⲁϥ ⲉⲃⲟⲗ ⲁϥⲣⲓⲙⲉ ⲉϫⲙ̅ ⲡⲉϥⲧⲁⲫⲟⲥ. ⲡⲕⲉⲗⲁⲟⲥ ⲧⲏⲣϥ̅. ⲁϥⲣⲓⲙⲉ ⲉⲁⲃⲉⲛⲛⲏⲣ. <span style=
  "color:#b00e23">(ⲗ̅ⲅ̅)</span> ⲁⲩⲱ ⲡⲣ̅ⲣⲟ. ⲁϥⲧⲟⲉⲓⲧ ⲛ̅ⲟⲩⲧⲟⲉⲓⲧ. ⲉϥϫⲱ ⲙ̅ⲙⲟⲥ ⲉϫⲛ̅
  ⲁⲃⲉⲛⲛⲏⲣ. ϫⲉ ⲉⲛⲉ ⲕⲁⲧⲁ ⲡⲙⲟⲩ ⲛ̅ⲛⲁⲃⲁⲗ. ⲉⲣⲉ ⲁⲃⲉⲛⲛⲏⲣ ⲛⲁⲙⲟⲩ. <span style=
  "color:#b00e23">(ⲗ̅ⲇ̅)</span> ⲛⲉⲕϭⲓϫ ⲙ̅ⲡⲟⲩⲥⲁⲛϩⲟⲩ. ⲛⲉⲕⲟⲩⲉⲣⲏⲧⲉ ⲙ̅ⲡⲟⲩⲧⲁⲁⲩ
  ⲉϩⲉⲛⲡⲁⲓⲇⲏⲥ. ⲏ ⲙ̅ⲡⲟⲩⲟⲃⲟⲩ. ⲁⲩⲥⲁⲗⲡⲓⲍⲉ ⲛⲁⲕ ⲛ̅ⲑⲉ ⲛ̅ⲟⲩϭⲟⲡⲧⲥ̅. ⲁϥϩⲉ ⲙ̅ⲡⲙ̅ⲧⲟ ⲉⲃⲟⲗ
  ⲛ̅ⲛⲉϣⲏⲣⲉ ⲛ̅ⲧⲁⲛⲟⲙⲓⲁ. ⲡⲗⲁⲟⲥ ⲇⲉ ⲧⲏⲣϥ̅ ⲁϥⲟⲩⲱϩ ⲉⲧⲟⲟⲧϥ̅ ⲉⲣⲓⲙⲉ ⲉⲣⲟϥ. <span style=
  "color:#b00e23">(ⲗ̅ⲉ̅)</span> ⲁⲩⲱ ⲁϥⲉⲓ ⲛ̅ϭⲓ ⲡⲗⲁⲟⲥ ⲧⲏⲣϥ̅ ⲙ̅ⲡⲛⲁⲩ ⲙ̅ⲡⲉⲕⲃⲁ.
  ⲉⲧⲙ̅ⲟ. ⲛ̅ⲇⲁⲩⲉⲓⲇ ⲛ̅ⲟⲉⲓⲕ. ⲉⲛϩⲟⲥⲟⲛ. ⲉⲟⲩⲛ̅ ⲛⲁⲩ ⲛ̅ⲃⲟⲗ. ⲁⲩⲱ ⲇ̅ⲁ̅ⲇ̅ ⲁϥⲱⲣⲕ̅ ⲉϥϫⲱ
  ⲙ̅ⲙⲟⲥ ϫⲉ ⲛⲁⲓ ⲉⲣⲉ ⲡⲛⲟⲩⲧⲉ ⲁⲁⲩ ⲛⲁⲓ. ⲁⲩⲱ ⲛⲉⲓⲕⲟⲟⲩⲉ ⲉϥⲉⲟⲩⲁϩⲟⲩ ⲉⲣⲟⲓ. ϫⲉ ⲉⲣⲉⲧⲙ̅ ⲡⲣⲏ
  ϩⲱⲧⲡ̅ ⲛ̅ϯⲛⲁⲟⲩⲉⲙ ⲟⲉⲓⲕ ⲁⲛ. ⲟⲩⲇⲉ ⲛ̅ϯⲛⲁⲧⲉⲡ ⲗⲁⲁⲩ ⲁⲛ. <span style=
  "color:#b00e23">(ⲗ̅ⲋ̅)</span> ⲁⲩⲱ ⲡⲗⲁⲟⲥ ⲧⲏⲣϥ̅ ⲁϥⲉⲓⲙⲉ. ⲁϥⲉⲣⲁⲛⲁⲩ. ⲙ̅ⲡⲉⲩⲉⲙⲧⲟ
  ⲉⲃⲟⲗ. ⲛ̅ϭⲓ ϩⲱⲃ ⲛⲓⲙ ⲛ̅ⲧⲁ ⲡⲣ̅ⲣⲟ ⲁⲁⲩ <span style="color:#b00e23">(ⲗ̅ⲍ̅)</span>
  ⲡⲓ̈ⲏ̅ⲗ̅ ⲇⲉ ⲧⲏⲣϥ̅ ⲁⲩⲉⲓⲙⲉ ⲙ̅ⲡⲉϩⲟⲟⲩ ⲉⲧⲙ̅ⲙⲁⲩ ϫⲉ ⲛ̅ⲧⲁ ⲡⲉⲓⲧⲱϣ ϣⲱⲡⲉ ⲁⲛ ϩⲓⲧⲛ̅ ⲡⲣ̅ⲣⲟ
  ⲉⲙⲟⲩⲟⲩⲧ ⲛ̅ⲁⲃⲉⲛⲛⲏⲣ. <span style="color:#b00e23">(ⲗ̅ⲏ̅)</span> ⲁⲩⲱ ⲡⲣ̅ⲣⲟ ⲡⲉϫⲁϥ
  ⲛ̅ⲛⲉϥϩⲙ̅ϩⲁⲗ. ϫⲉ ⲛ̅ⲧⲉⲧⲛ̅ⲥⲟⲟⲩⲛ ⲁⲛ. ϫⲉ ⲟⲩⲛⲟϭ ⲛ̅ⲁⲣⲭⲱⲛ ⲁϥⲙⲟⲩ ⲙ̅ⲡⲟⲟⲩ ϩⲙ̅ ⲡⲓ̈ⲏ̅ⲗ̅.
  <span style="color:#b00e23">(ⲗ̅ⲑ̅)</span> ⲁⲩⲱ ϫⲉ ⲁⲛⲅ̅ ⲡⲉϥⲥⲩⲅⲅⲉⲛⲏⲥ ⲙ̅ⲡⲟⲟⲩ
  ⲉⲡⲣ̅ⲣⲟ ⲡⲉ ⲛ̅ⲧⲁϥⲧⲁϩⲟϥ ⲉⲣⲁⲧϥ̅. ⲛⲉⲓⲣⲱⲙⲉ ⲇⲉ ⲉⲧⲉ ⲛ̅ϣⲏⲣⲉ ⲛ̅ⲥⲁⲣⲟⲩⲉⲓⲁⲥ ⲛⲉ. ⲥⲉⲛⲁϣⲧ̅
  ⲉⲙⲁⲧⲉ ⲛⲁϩⲣⲁⲓ̈ ⲉⲣⲉ ⲡϫⲟⲉⲓⲥ ⲇⲉ ⲧⲱⲱⲃⲉ ⲙ̅ⲡⲉⲧⲉⲓⲣⲉ ⲙ̅ⲡⲡⲟⲛⲏⲣⲟⲛ ⲕⲁⲧⲁ ⲧⲉϥⲕⲁⲕⲓⲁ.
  <h3 id="second_samuel4">4</h3><span style="color:#b00e23">(ⲁ̅)</span> ⲁⲩⲱ
  ⲓ̈ⲉⲃⲟⲩⲥⲑⲉ ⲡϣⲏⲣⲉ ⲛ̅ⲥⲁⲟⲩⲗ ⲁϥⲥⲱⲧⲙ̅. ϫⲉ ⲁ ⲁⲃⲉⲛⲛⲏⲣ ⲙⲟⲩ ϩⲛ̅ ⲭⲉⲃⲣⲱⲛ. ⲁ ⲛⲉϥϭⲓϫ ⲕⲱ
  ⲉⲃⲟⲗ ⲁϥⲥⲧⲱⲧ. ⲁⲩⲱ ⲛⲉⲣⲱⲙⲉ ⲧⲏⲣⲟⲩ ⲙ̅ⲡⲓ̈ⲏ̅ⲗ̅ ⲁⲩϣⲧⲟⲣⲧⲣ̅. <span style=
  "color:#b00e23">(ⲃ̅)</span> ⲣⲱⲙⲉ ⲇⲉ ⲥⲛⲁⲩ ⲛ̅ⲇⲩⲛⲁⲧⲟⲥ ⲛ̅ⲕⲣⲟϥ ⲉⲩⲏⲡ ⲉⲓ̈ⲉⲃⲟⲩⲥⲑⲉ
  ⲡϣⲏⲣⲉ ⲛ̅ⲥⲁⲟⲩⲗ. ⲡⲣⲁⲛ ⲙ̅ⲡⲟⲩⲁ ⲙ̅ⲙⲟⲟⲩ ⲡⲉ ⲃⲁⲁⲛⲛⲁ. ⲁⲩⲱ ⲡⲣⲁⲛ ⲙ̅ⲡⲙⲉϩⲥⲛⲁⲩ ⲡⲉ ϩⲣⲏⲭⲁⲃ.
  ⲛⲉϣⲏⲣⲉ ⲛ̅ϩⲣⲏⲙⲙⲱⲛ ⲡⲃⲏⲣⲟⲑⲉⲟⲥ. ⲉⲃⲟⲗ ϩⲛ̅ ⲛⲉϣⲏⲣⲉ ⲛ̅ⲃⲉⲛⲓⲁⲙⲓⲛ. ϫⲉ ⲃⲏⲣⲱⲑ ⲉⲥⲏⲡ ⲉⲛϣⲏⲣⲉ
  ⲛ̅ⲃⲉⲛⲓⲁⲙⲓⲛ <span style="color:#b00e23">(ⲅ̅)</span> ⲛ̅ⲃⲏⲣⲱⲑⲉⲟⲥ ⲇⲉ ⲁⲩⲡⲱⲧ
  ⲉⲅⲉⲑⲑⲁⲓ. ⲁⲩⲱ ⲛⲉⲩϭⲁⲗⲱⲟⲩ ⲉⲡⲙⲁ ⲉⲧⲙ̅ⲙⲁⲩ ϣⲁ ⲉϩⲣⲏⲓ ⲉⲡⲟⲟⲩ ⲛ̅ϩⲟⲟⲩ. <span style=
  "color:#b00e23">(ⲇ̅)</span> ⲓⲱⲛⲁⲑⲁⲛ ⲇⲉ ⲡϣⲏⲣⲉ ⲛ̅ⲥⲁⲟⲩⲗ. ⲛⲉⲟⲩⲛ̅ⲧⲁϥ ⲙ̅ⲙⲁⲩ
  ⲛ̅ⲟⲩϣⲏⲣⲉ. ⲉϥϣⲟⲟϭⲉ ⲉⲛⲉϥⲟⲩⲉⲣⲏⲧⲉ. ⲉⲩϣⲏⲣⲉ ⲡⲉ ⲉϥϩⲛ̅ ϯ ⲛ̅ⲣⲟⲙⲡⲉ. ⲡⲁⲓ ⲇⲉ ⲛ̅ⲧⲉⲣⲟⲩⲉⲛ
  ⲡⲟⲩⲱ ⲛ̅ⲥⲁⲟⲩⲗ ⲙⲛ ⲓⲱⲛⲁⲑⲁⲛ ⲡⲉϥϣⲏⲣⲉ ⲉⲃⲟⲗ ϩⲙ̅ ⲡⲓ̈ⲏ̅ⲗ̅. ⲧⲉϥⲙⲟⲟⲛⲉ ⲁⲥϥⲓⲧϥ. ⲁⲥⲡⲱⲧ
  ⲛⲙ̅ⲙⲁϥ. ⲉⲥⲡⲏⲧ ⲇⲉ ⲛⲙ̅ⲙⲁϥ. ⲉⲁϥϫⲱⲗϩⲥ̅. ⲁϥϩⲉ ⲁϥⲣ̅ϭⲁⲗⲉ. ⲡⲉϥⲣⲁⲛ ⲡⲉ ⲙⲉⲙⲫⲓⲃⲟⲥⲑⲉ.
  <span style="color:#b00e23">(ⲉ̅)</span> ⲁⲩⲃⲱⲕ ⲇⲉ ⲛ̅ϭⲓ ⲛ̅ⲣⲱⲙⲉ ⲛ̅ϩⲣⲉⲙⲙⲱⲛ.
  ⲡⲃⲏⲣⲟⲑⲉⲟⲥ ϩⲣⲏⲭⲁⲃ. ⲙⲛ̅ ⲃⲁⲁⲛⲁ. ⲁⲩⲟⲛϣⲟⲩ ⲉϩⲟⲩⲛ ⲙ̅ⲡⲛⲁⲩ ⲙ̅ⲡⲕⲁⲩⲙⲁ ⲙ̅ⲙⲉⲉⲣⲉ. ⲉⲡⲏⲓ̈
  ⲛ̅ⲓ̈ⲉⲃⲟⲩⲥⲑⲉ. ⲛ̅ⲧⲟϥ ⲇⲉ ⲛⲉϥⲉⲛⲕⲟⲧⲕ̅ ϩⲓϫⲙ̅ ⲡⲉϥϭⲗⲟϭ ⲙ̅ⲡⲛⲁⲩ ⲙ̅ⲙⲉⲉⲣⲉ. <span style=
  "color:#b00e23">(ⲋ̅)</span> ⲁⲩⲱ ⲧⲙⲛⲟⲟⲧⲉ ⲙ̅ⲡⲏⲓ̈ ⲛⲉⲥⲧⲃ̅ⲃⲟ ⲛ̅ϩⲉⲛⲥⲟⲩⲟ.
  ⲁⲥϫⲓⲣⲉⲕⲣⲓⲕⲉ ⲇⲉ ⲁⲥⲱⲃϣ̅. ⲁⲩⲱ ⲃⲁⲁⲛⲁ. ⲙⲛ̅ ϩⲣⲏⲭⲁⲃ ⲛⲉϥⲥⲛⲏⲩ. ⲉⲙⲡⲉ ⲗⲁⲁⲩ ⲉⲓⲙⲉ ⲉⲣⲟⲟⲩ.
  <span style="color:#b00e23">(ⲍ̅)</span> ⲁⲩⲟⲛϣⲟⲩ ⲉϩⲟⲩⲛ ⲉⲡⲏⲓ̈. ⲓ̈ⲉⲃⲟⲩⲥⲑⲉ ⲇⲉ
  ⲛⲉϥⲉⲛⲕⲟⲧⲕ̅ ϩⲓϫⲙ̅ ⲡⲉϥϭⲗⲟϭ ϩⲙ̅ ⲡⲉϥⲕⲟⲓⲧⲱⲛ. ⲁⲩⲕⲟⲛⲥϥ̅ ⲇⲉ ⲁⲩⲙⲟⲟⲩⲧϥ̅. ⲁⲩⲱ ⲁⲩϥⲓ
  ⲛ̅ⲧⲉϥⲁⲡⲉ. ⲁⲩⲉⲓ ⲉⲃⲟⲗ ⲉⲩⲙⲟⲟϣⲉ ϩⲛ̅ ⲧⲉϩⲓⲏ ⲉⲧϫⲓ ⲉⲙⲙⲁ ⲛ̅ϩⲱⲧⲡ̅ ⲛ̅ⲧⲉⲩϣⲏ ⲧⲏⲣⲥ̅.
  <span style="color:#b00e23">(ⲏ̅)</span> ⲁⲩⲉⲓⲛⲉ ⲛ̅ⲧⲁⲡⲉ ⲛ̅ⲓ̈ⲉⲃⲟⲩⲥⲑⲉ ⲉⲣⲁⲧϥ̅
  ⲛ̅ⲇⲁⲩⲉⲓⲇ ϩⲛ̅ ⲭⲉⲃⲣⲱⲛ. ⲡⲉϫⲁⲩ ⲉϩⲟⲩⲛ ϩⲙ̅ ⲡⲣ̅ⲣⲟ. ϫⲉ ⲉⲓⲥ ⲧⲁⲡⲉ ⲛ̅ⲓ̈ⲉⲃⲟⲩⲥⲑⲉ. ⲡϣⲏⲣⲉ
  ⲛ̅ⲥⲁⲟⲩⲗ. ⲡⲉⲕϫⲁϫⲉ ⲉⲛⲉϥⲕⲱⲧⲉ ⲛ̅ⲥⲁ ⲧⲉⲕⲯⲩⲭⲏ. ⲁⲩⲱ ⲡϫⲟⲉⲓⲥ ⲁϥϯ ⲙ̅ⲡⲉⲛϫⲟⲉⲓⲥ ⲡⲣ̅ⲣⲟ
  ⲛ̅ⲟⲩϫⲓⲕⲃⲁ ⲛ̅ⲛⲉⲕϫⲁϫⲉ. ⲛ̅ⲑⲉ ⲙ̅ⲡⲟⲟⲩ ⲛ̅ϩⲟⲟⲩ ⲉⲃⲟⲗ ϩⲛ̅ ⲥⲁⲟⲩⲗ ⲡⲉⲕϫⲁϫⲉ. ⲁⲩⲱ ⲉⲃⲟⲗ ϩⲙ̅
  ⲡⲉⲥⲡⲉⲣⲙⲁ ⲛ̅ⲇ̅ⲁ̅ⲇ̅. <span style="color:#b00e23">(ⲑ̅)</span> ⲇⲁⲩⲉⲓⲇ ⲇⲉ ⲁϥⲟⲩⲱϣⲃ̅
  ⲛ̅ϩⲣⲏⲭⲁⲃ. ⲙⲛ̅ ⲃⲁⲁⲛⲁ ⲡⲉϥⲥⲟⲛ. ⲛ̅ϣⲏⲣⲉ ⲛ̅ϩⲣⲉⲙⲙⲱⲛ. ⲡⲃⲏⲣⲟⲑⲉⲟⲥ. ⲉϥϫⲱ ⲙ̅ⲙⲟⲥ ⲛⲁⲩ. ϫⲉ
  ϥⲟⲛϩ̅ ⲛ̅ϭⲓ ⲡϫⲟⲉⲓⲥ. ⲡⲁⲓ ⲛ̅ⲧⲁϥⲥⲱⲧⲉ ⲛ̅ⲧⲁⲯⲩⲭⲏ ⲉⲃⲟⲗ ϩⲛ̅ ⲑⲗⲓⲯⲓⲥ ⲛⲓⲙ. <span style=
  "color:#b00e23">(ⲓ̅)</span> ϫⲉ ⲡⲉⲛⲧⲁϥⲉⲛ ⲡⲟⲩ ⲛⲁⲓ ϫⲉ ⲥⲁⲟⲩⲗ ⲁϥⲙⲟⲩ. ⲁⲩⲱ ⲛ̅ⲧⲟϥ ⲉϥⲟ
  ⲛ̅ⲑⲉ ⲙ̅ⲡⲉⲧⲧⲁϣⲉⲟⲉⲓϣ ⲛⲁⲓ. ⲛ̅ⲟⲩϩⲣⲟⲟⲩ ⲉⲛⲁⲛⲟⲩϥ. ⲁⲓⲁⲙⲁϩⲧⲉ ⲙ̅ⲙⲟϥ. ⲁⲓⲙⲟⲟⲩⲧϥ̅. ϩⲛ̅
  ⲥⲉⲕⲉⲗⲁⲕ. ⲡⲁⲓ ⲉⲛⲉⲡⲉⲧⲉϣϣⲉ ⲉⲧⲣⲁϯ ⲛⲁϥ ⲛ̅ϩⲛ̅ⲧⲁⲓⲟ. <span style=
  "color:#b00e23">(ⲓ̅ⲁ̅)</span> ⲧⲉⲛⲟⲩ ϭⲉ ϩⲛ̅ⲣⲱⲙⲉ ⲙ̅ⲡⲟⲛⲏⲣⲟⲥ. ⲁⲩⲙⲟⲩⲟⲩⲧ ⲛ̅ⲟⲩⲣⲱⲙⲉ
  ⲛ̅ⲇⲓⲕⲁⲓⲟⲥ. ϩⲙ̅ ⲡⲉϥⲏⲓ̈ ϩⲓϫⲙ̅ ⲡⲉϥⲙⲁ ⲛ̅ⲉⲛⲕⲟⲧⲕ̅. ⲁⲩⲱ ⲧⲉⲛⲟⲩ ϯⲛⲁϫⲡⲉ ⲕⲱⲧⲉ ⲛ̅ⲥⲁ
  ⲡⲉϥⲥⲛⲟϥ ⲛ̅ⲧⲉⲧⲏⲩⲧⲛ̅. ⲁⲩⲱ ϯⲛⲁⲃⲉⲧⲧⲏⲩⲧⲛ̅ ⲉⲃⲟⲗ ϩⲓϫⲙ̅ ⲡⲕⲁϩ. <span style=
  "color:#b00e23">(ⲓ̅ⲃ̅)</span> ⲇⲁⲩⲉⲓⲇ ⲇⲉ ⲁϥⲟⲩⲉϩⲥⲁϩⲛⲉ ⲛ̅ⲛⲉϥϩⲙ̅ϩⲁⲗ. ⲁⲩϯ
  ⲙ̅ⲡⲉⲩⲟⲩⲟⲓ ⲉϩⲟⲩⲛ ⲉⲣⲟⲟⲩ ⲁⲩⲙⲟⲟⲩⲧⲟⲩ. ⲁⲩⲱ ϩⲧⲏⲩ ⲛ̅ⲛⲉⲩϭⲓϫ ⲙⲛ̅ ⲛⲉⲩⲟⲩⲉⲣⲏⲧⲉ.
  ⲁⲩⲟϣⲧⲟⲩ(sic). ⲉϫⲛ̅ ⲧⲉⲕⲣⲏⲛⲏ ⲉⲧϩⲛ̅ ⲭⲉⲃⲣⲱⲛ. ⲧⲁⲡⲉ ⲇⲉ ⲛ̅ⲓ̈ⲉⲃⲟⲩⲥⲑⲉ. ⲁⲩⲧⲟⲙⲥⲥ̅ ϩⲙ̅
  ⲡⲧⲁⲫⲟⲥ ⲛ̅ⲁⲃⲉⲛⲛⲏⲣ ⲡϣⲏⲣⲉ ⲛ̅ⲛⲏⲣ.
  <h3 id="second_samuel5">5</h3><span style="color:#b00e23">(ⲁ̅)</span> ⲁⲩⲉⲓ ⲇⲉ
  ⲛ̅ϭⲓ ⲛⲉⲫⲩⲗⲏ ⲧⲏⲣⲟⲩ ⲙ̅ⲡⲓ̈ⲏ̅ⲗ̅ ⲉⲣⲁⲧϥ̅ ⲛ̅ⲇⲁⲩⲓⲉⲇ ⲉⲭⲉⲃⲣⲱⲛ. ⲉⲩϫⲱ ⲙ̅ⲙⲟⲥ ϫⲉ ⲉⲓⲥ ϩⲏⲏⲧⲉ
  ⲁⲛⲟⲛ ϩⲉⲛⲉⲃⲟⲗ ϩⲛ̅ ⲛⲉⲕⲕⲉⲉⲥ ⲙⲛ̅ ⲛⲉⲕⲥⲁⲣⲝ̅. <span style=
  "color:#b00e23">(ⲃ̅)</span> ⲁⲩⲱ ⲥⲁⲃ. ⲙⲛ̅ ϣⲙⲛ̅ⲧ ⲙ̅ⲡⲟⲟⲩ ⲛ̅ϩⲟⲟⲩ. ⲉⲣⲉ ⲥⲁⲟⲩⲗ ⲟ
  ⲛ̅ⲣ̅ⲣⲟ ⲉϩⲣⲏⲓ ⲉϫⲱⲛ. ⲛ̅ⲧⲟⲕ ⲛⲉⲕϫⲓⲙⲟⲉⲓⲧ ϩⲏⲧϥ̅ ⲙ̅ⲡⲓ̈ⲏ̅ⲗ̅ ⲉϩⲟⲩⲛ ⲉⲃⲟⲗ. ⲁⲩⲱ ⲡϫⲟⲉⲓⲥ
  ⲁϥϫⲟⲟⲥ ⲛⲁⲕ. ϫⲉ ⲛ̅ⲧⲟⲕ ⲡⲉⲧⲛⲁⲙⲟⲟⲛⲉ ⲙ̅ⲡⲁⲗⲁⲟⲥ ⲡⲓ̈ⲏ̅ⲗ̅ ⲁⲩⲱ ⲛ̅ⲧⲟⲕ ⲡⲉⲧⲛⲁⲉⲣⲁⲣⲭⲱⲛ ⲉϫⲙ̅
  ⲡⲓ̈ⲏ̅ⲗ̅. <span style="color:#b00e23">(ⲅ̅)</span> ⲁⲩⲱ ⲁⲩⲉⲓ ⲛ̅ϭⲓ ⲛⲉⲡⲣⲉⲥⲃⲩⲧⲉⲣⲟⲥ
  ⲧⲏⲣⲟⲩ ⲙ̅ⲡⲓ̈ⲏ̅ⲗ̅. ⲉⲣⲁⲧϥ̅ ⲙ̅ⲡⲣ̅ⲣⲟ ⲉⲭⲉⲃⲣⲱⲛ. ⲁ ⲡⲣ̅ⲣⲟ ⲇⲉ ⲥⲙⲓⲛⲉ ⲛⲙ̅ⲙⲁⲩ ⲛ̅ⲟⲩⲇⲓⲁⲑⲩⲕⲏ
  ϩⲛ̅ ⲭⲉⲃⲣⲱⲛ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲁⲩⲱ ⲁⲩⲧⲱϩⲥ̅ ⲛ̅ⲇⲁⲩⲉⲓⲇ ⲛ̅ⲣ̅ⲣⲟ ⲉϫⲙ̅ ⲡⲓ̈ⲏ̅ⲗ̅
  ⲧⲏⲣϥ̅. <span style="color:#b00e23">(ⲇ̅)</span> ⲉⲩϣⲏⲣⲉ ϣⲏⲙ ⲡⲉ ⲇⲁⲩⲉⲓⲇ ⲉϥϩⲛ̅
  ⲙⲁⲁⲃⲉ ⲛ̅ⲣⲟⲙⲡⲉ. ϩⲙ̅ ⲡⲧⲣⲉϥⲣ̅ⲣ̅ⲣⲟ. <span style="color:#b00e23">(ⲉ̅)</span>
  ⲉⲁϥⲣ̅ⲥⲁϣϥⲉ ⲛ̅ⲣⲟⲙⲡⲉ. ⲙⲛ̅ ⲥⲟⲟⲩ ⲛ̅ⲉⲃⲟⲧ. ⲉϥⲟ ⲛ̅ⲣ̅ⲣⲟ ϩⲛ̅ ⲭⲉⲃⲣⲱⲛ. ⲉϫⲉⲛ ⲓ̈ⲟⲩⲇⲁ. ⲁⲩⲱ
  ⲙⲁⲁⲃ ϣⲟⲙⲧⲉ ⲛ̅ⲣⲟⲙⲡⲉ. ⲉⲁϥⲁⲁⲩ ⲉϥⲟ ⲛ̅ⲣ̅ⲣⲟ ⲉϫⲙ̅ ⲡⲓ̈ⲏ̅ⲗ̅ ⲧⲏⲣϥ̅. ⲙⲛ̅ ⲓ̈ⲟⲩⲇⲁ. ϩⲛ̅
  ⲑⲓⲗ̅ⲏ̅ⲙ̅ <span style="color:#b00e23">(ⲋ̅)</span> ⲁⲩⲱ ⲡⲣ̅ⲣⲟ ⲇⲁⲩⲉⲓⲇ ⲁϥⲃⲱⲕ ⲙⲛ̅
  ⲛ̅ⲣⲱⲙⲉ ⲉⲧⲛ̅ⲙ̅ⲙⲁϥ. ⲉϩⲣⲏⲓ ⲉⲑⲓⲗ̅ⲏ̅ⲙ̅. ⲉⲣⲁⲧϥ̅ ⲙ̅ⲡⲓ̈ⲉⲃⲟⲩⲥⲁⲓⲟⲥ. ⲡⲉⲧⲟⲩⲏϩ ϩⲙ̅ ⲡⲕⲁϩ.
  ⲁⲩⲱ ⲁⲩϫⲟⲟⲥ ⲉϩⲟⲩⲛ ϩⲛ̅ ⲇ̅ⲁ̅ⲇ̅. ϫⲉ ⲛ̅ⲛⲉⲕⲉϣⲉⲓ ⲉϩⲟⲩⲛ ⲉⲡⲉⲓⲙⲁ. ⲉⲃⲟⲗ ϫⲉ ⲁ ⲟⲩⲁ. ϩⲉ
  ⲉⲃⲟⲗ ⲛ̅ϭⲓ ⲛ̅ⲃⲗ̅ⲗⲉⲩ. ⲁⲩⲱ ⲛ̅ϭⲁⲗⲉⲉⲩ. ⲉⲩϫⲱ ⲙ̅ⲙⲟⲥ. ϫⲉ ⲛ̅ⲛⲉϣ ⲇ̅ⲁ̅ⲇ̅ ⲉⲓ ⲉϩⲟⲩⲛ
  ⲉⲡⲉⲓⲙⲁ. <span style="color:#b00e23">(ⲍ̅)</span> ⲁⲩⲱ ⲁ ⲇ̅ⲁ̅ⲇ̅ ϫⲓ ⲙ̅ⲡⲕⲱⲧⲉ ⲧⲏⲣϥ̅
  ⲛ̅ⲥⲓⲱⲛ. ⲧⲁⲓ ⲧⲉ ⲧⲡⲟⲗⲓⲥ ⲛ̅ⲇ̅ⲁ̅ⲇ̅. <span style="color:#b00e23">(ⲏ̅)</span> ⲁⲩⲱ
  ⲡⲉϫⲉ ⲇ̅ⲁ̅ⲇ̅ ⲙ̅ⲡⲉϩⲟⲟⲩ ⲉⲧⲙ̅ⲙⲁⲩ. ϫⲉ ⲟⲩⲟⲛ ⲛⲓⲙ ⲉⲧⲛⲁⲣⲱϩⲧ̅ ⲛ̅ⲟⲩⲉⲓⲉⲃⲟⲩⲥⲁⲓⲟⲥ. ⲙⲁⲣⲉϥϫⲣⲟ
  ⲉⲣⲟϥ ϩⲙ̅ ⲙⲁⲅⲁⲇ. ⲁⲩⲱ ⲛ̅ⲕⲉϭⲁⲗⲉⲉⲩ ⲙⲛ̅ ⲛ̅ⲃⲗ̅ⲗⲉⲉⲩ. ⲙⲛ̅ ⲛⲉⲧⲙⲟⲥⲧⲉ ⲛ̅ⲧⲉⲯⲩⲭⲏ ⲛ̅ⲇⲁⲩⲉⲓⲇ.
  ⲉⲧⲃⲉ ⲡⲁⲓ ⲥⲉⲛⲁϫⲟⲟⲥ ϫⲉ ⲛ̅ⲃⲗ̅ⲗⲉⲉⲩ. ⲙⲛ̅ ⲛⲉϭⲁⲗⲉⲉⲩ. ⲛ̅ⲛⲉⲩⲉⲓ ⲉϩⲟⲩⲛ ⲉⲡⲏⲓ̈ ⲙ̅ⲡϫⲟⲉⲓⲥ.
  <span style="color:#b00e23">(ⲑ̅)</span> ⲁⲩⲱ ⲇⲁⲩⲉⲓⲇ ⲁϥϩⲙⲟⲟⲥ ϩⲛ̅ ⲧⲡⲉⲣⲓⲟⲭⲏ.
  ⲁϥⲙⲟⲩⲧⲉ ⲉⲣⲟⲥ ϫⲉ ⲧⲡⲟⲗⲓⲥ ⲛ̅ⲇⲁⲩⲉⲓⲇ. ⲁⲩⲱ ⲁϥⲕⲟⲧⲥ̅ ⲛ̅ⲟⲩⲡⲟⲗⲓⲥ ⲉⲥⲕⲱⲧⲉ. ϫⲓⲛ ϫⲱϥ ⲙ̅ⲡⲕⲁϩ
  ⲉⲧⲙ̅ⲙⲁⲩ ⲙⲛ̅ ⲡⲉϥⲕⲉⲏⲓ. <span style="color:#b00e23">(ⲓ̅)</span> ⲇⲁⲩⲉⲓⲇ ⲇⲉ
  ⲁϥⲙⲟⲟϣⲉ ⲉⲧⲡⲉ ⲙ̅ⲙⲏⲛⲉ. ⲉϥⲛⲏⲩ ⲛⲁⲓⲁⲓ. ⲁⲩⲱ ⲡϫⲟⲉⲓⲥ ⲡⲡⲁⲛⲧⲟⲕⲣⲁⲧⲱⲣ ⲛⲉϥⲛⲙ̅ⲙⲁϥ ⲡⲉ.
  <span style="color:#b00e23">(ⲓ̅ⲁ̅)</span> ⲭⲓⲣⲁⲙ ⲇⲉ ⲡⲣ̅ⲣⲟ ⲛ̅ⲧⲩⲣⲟⲥ. ⲁϥϫⲟⲟⲩ
  ⲛ̅ϩⲉⲛⲃⲁⲓϣⲓⲛⲉ ⲉⲣⲁⲧϥ̅ ⲛ̅ⲇⲁⲩⲉⲓⲇ ⲙⲛ̅ ϩⲉⲛⲕⲉϣⲉ ⲛ̅ⲕⲉⲇⲣⲟⲥ. ⲁⲩⲱ ϩⲛ̅ⲣⲉϥⲉⲣⲉⲓⲟⲡⲉ ⲉⲛϣⲉ.
  ⲁⲩⲱ ϩⲛ̅ⲣⲉϥⲣ̅ⲉⲓⲟⲡⲉ ⲉⲛⲉⲱⲛⲉ ⲛ̅ⲛⲉϫⲏ. ⲁⲩⲕⲱⲧ ⲛ̅ⲟⲩⲏⲓ ⲛ̅ⲇⲁⲩⲉⲓⲇ. <span style=
  "color:#b00e23">(ⲓ̅ⲃ̅)</span> ⲁⲩⲱ ⲇ̅ⲁ̅ⲇ̅ ⲁϥⲉⲓⲙⲉ ϫⲉ ⲁ ⲡϫⲟⲉⲓⲥ ⲥⲃ̅ⲧⲱⲧϥ̅ ⲛ̅ⲣ̅ⲣⲟ
  ⲉϫⲙ̅ ⲡⲓ̈ⲏ̅ⲗ̅ ⲁⲩⲱ ⲧⲉϥⲙⲛ̅ⲧⲣ̅ⲣⲟ. ⲁⲥϫⲓⲥⲉ ⲉⲧⲃⲉ ⲡⲉϥⲗⲁⲟⲥ ⲡⲓ̈ⲏ̅ⲗ̅. <span style=
  "color:#b00e23">(ⲓ̅ⲅ̅)</span> ⲇⲁⲩⲉⲓⲇ ⲇⲉ ⲁϥϫⲓ ⲛⲁϥ ⲛ̅ϩⲉⲛⲕⲉϩⲓⲟⲙⲉ. ⲙⲛ̅ ϩⲉⲛⲡⲁⲗⲗⲁⲕⲏ
  ⲉⲃⲟⲗ ϩⲛ̅ ⲑⲓⲗ̅ⲏ̅ⲙ̅. ⲙⲛ̅ⲛ̅ⲥⲁ ⲉⲧⲣⲉϥⲉⲓ ⲉⲃⲟⲗ ϩⲛ̅ ⲭⲉⲃⲣⲱⲛ. ⲁⲩⲱ ⲁⲩϣⲱⲡⲉ ⲟⲛ ⲛ̅ⲇⲁⲩⲉⲓⲇ.
  ⲛ̅ϭⲓ ϩⲉⲛϣⲏⲣⲉ. ⲙⲛ̅ ϩⲉⲛϣⲉⲉⲣⲉ. <span style="color:#b00e23">(ⲓ̅ⲇ̅)</span> ⲁⲩⲱ ⲛⲁⲓ
  ⲛⲉ ⲛⲉⲣⲁⲛ ⲛ̅ⲧⲁⲩϫⲡⲟⲟⲩ(sic) ⲛⲁϥ ϩⲛ̅ ⲑⲓⲗ̅ⲏ̅ⲙ̅. ⲥⲁⲙⲟⲩⲥ ⲙⲛ̅ ⲥⲱⲃⲁⲃ. ⲁⲩⲱ ⲛⲁⲑⲁⲛ. ⲙⲛ̅
  ⲥⲟⲗⲟⲙⲱⲛ. <span style="color:#b00e23">(ⲓ̅ⲉ̅)</span> ⲉⲗⲓⲁⲃ ⲁⲩⲱ ⲉⲗⲓⲥⲟⲩⲥ. ⲛⲁⲫⲉⲕ
  ⲙⲛ̅ ⲓⲁⲫⲉⲓⲉ. <span style="color:#b00e23">(ⲓ̅ⲋ̅)</span> ⲉⲗⲓⲥⲁⲙⲁ. ⲁⲩⲱ ⲉⲡⲓⲇⲁⲉ.
  ⲥⲁⲙⲁⲉ. ⲁⲩⲱ ⲉⲗⲓⲫⲁⲇ. ⲓ̈ⲉⲥⲥⲓⲃⲁⲑ ⲙⲛ̅ ⲛⲁⲑⲁⲑ. ⲉⲗⲓⲙⲁⲁⲛ. ⲁⲩⲱ ⲓ̈ⲉⲃⲁⲣⲑ. ⲉⲏⲥⲟⲩⲥ ⲁⲩⲱ
  ⲉⲗⲫⲁⲗⲁⲇ. ⲛⲁⲕⲉⲇ. ⲙⲛ̅ ⲛⲁⲫⲉⲗ. ⲓⲁⲛⲁ ⲙⲛ̅ ⲑⲁⲗⲁⲓⲁ. ⲥⲁⲙⲉⲥ ⲙⲛ̅ ⲃⲁⲗⲓⲃⲁⲑ. ⲙⲛ̅ ⲉⲗⲓⲫⲁⲗⲁⲑ.
  <span style="color:#b00e23">(ⲓ̅ⲍ̅)</span> ⲁⲩⲥⲱⲧⲙ̅ ⲇⲉ ⲛ̅ϭⲓ ⲛ̅ⲁⲗⲗⲟⲫⲩⲗⲟⲥ ϫⲉ
  ⲁⲩⲧⲱϩⲥ̅ ⲛ̅ⲇⲁⲩⲉⲓⲇ ⲉⲧⲣⲉϥⲣ̅ⲣ̅ⲣⲟ ⲉϫⲙ̅ ⲡⲓ̈ⲏ̅ⲗ̅. ⲁⲩⲱ ⲁⲩⲉⲓ ⲉϩⲣⲏⲓ ⲛ̅ϭⲓ ⲛ̅ⲁⲗⲗⲟⲫⲩⲗⲟⲥ
  ⲧⲏⲣⲟⲩ ⲉⲧⲣⲉⲩⲕⲱⲧⲉ ⲛ̅ⲥⲁ ⲇⲁⲩⲉⲓⲇ. ⲇ̅ⲁ̅ⲇ̅ ⲇⲉ ⲁϥⲥⲱⲧⲙ̅. ⲁϥⲓ ⲉϩⲣⲏⲓ ⲉⲧⲡⲉⲣⲓⲟⲭⲏ.
  <span style="color:#b00e23">(ⲓ̅ⲏ̅)</span> ⲛ̅ⲁⲗⲗⲟⲫⲩⲗⲟⲥ ϩⲱⲟⲩ ⲁⲩⲉⲓ. ⲁⲩⲧⲁⲁⲩ ⲉϩⲣⲏⲓ
  ⲉⲡⲓⲁ ⲛ̅ⲛⲉϩⲣⲁⲫⲉⲓⲛ. <span style="color:#b00e23">(ⲓ̅ⲑ̅)</span> ⲇ̅ⲁ̅ⲇ̅ ⲇⲉ ⲁϥϫⲛⲉ
  ⲡϫⲟⲉⲓⲥ. ⲉϥϫⲱ ⲙ̅ⲙⲟⲥ. ϫⲉ ⲉⲛⲉ ⲕⲟⲩⲱϣ ⲉⲧⲣⲁⲃⲱⲕ ⲉⲣⲱⲟⲩ ⲛ̅ⲛ̅ⲁⲗⲗⲟⲫⲩⲗⲟⲥ ⲁⲩⲱ ⲉⲛⲉ ⲕⲛⲁⲧⲁⲁⲩ
  ⲉϩⲣⲏⲓ ⲉⲧⲟⲟⲧ. ⲡⲉϫⲉ ⲡϫⲟⲉⲓⲥ ⲛⲁϥ ϫⲉ ⲃⲱⲕ ⲉϩⲣⲏⲓ ⲉⲣⲟⲟⲩ. ϫⲉ ϩⲛ̅ ⲟⲩϯ. ϯⲛⲁϯ
  ⲛ̅ⲛ̅ⲁⲗⲗⲟⲫⲩⲗⲟⲥ ⲉϩⲣⲏⲓ ⲉⲛⲉⲕϭⲓϫ. <span style="color:#b00e23">(ⲕ̅)</span> ⲁⲩⲱ
  ⲇ̅ⲁ̅ⲇ̅ ⲁϥⲓ̈ ⲉⲃⲟⲗ ⲙ̅ⲡⲉⲧⲡⲉ ⲛ̅ⲛⲉⲧⲏⲛⲏ. ⲁϥϭⲟϫϭⲉϫ ⲛ̅ⲛ̅ⲁⲗⲗⲟⲫⲩⲗⲟⲥ ⲙ̅ⲡⲙⲁ ⲉⲧⲙ̅ⲙⲁⲩ. ⲡⲉϫⲉ
  ⲇⲁⲩⲉⲓⲇ ϫⲉ ⲁ ⲡϫⲟⲉⲓⲥ ϭⲟϫϭⲉϫ ⲛ̅ⲛ̅ⲁⲗⲗⲟⲫⲩⲗⲟⲥ ⲙ̅ⲡⲁⲙ̅ⲧⲟ ⲉⲃⲟⲗ. ⲛ̅ⲑⲉ ⲛ̅ϩⲉⲛⲙⲟⲟⲩ
  ⲉϣⲁⲩϣⲁⲁⲧⲟⲩ. ⲉⲧⲃⲉ ⲡⲁⲓ ⲁⲩⲙⲟⲩⲧⲉ ⲉⲡⲣⲁⲛ ⲙ̅ⲡⲙⲁ ⲉⲧⲙ̅ⲙⲁⲩ. ϫⲉ ⲡⲉⲧⲡⲏ ⲛ̅ⲛⲉⲧⲏⲛⲏ.
  <span style="color:#b00e23">(ⲕ̅ⲁ̅)</span> ⲁⲩⲱ ⲁⲩⲕⲱ ⲙ̅ⲡⲙⲁ ⲉⲧⲙ̅ⲙⲁⲩ ⲛ̅ⲛⲉⲩⲛⲟⲩⲧⲉ.
  ⲁⲩϫⲓⲧⲟⲩ ⲇⲉ ⲛ̅ϭⲓ ⲇ̅ⲁ̅ⲇ̅ ⲙⲛ̅ ⲛ̅ⲣⲱⲙⲉ ⲉⲧⲛ̅ⲙ̅ⲙⲁϥ. <span style=
  "color:#b00e23">(ⲕ̅ⲃ̅)</span> ⲁⲩⲟⲩⲱϩ ⲉⲧⲟⲟⲧⲟⲩ ⲛ̅ϭⲓ ⲛ̅ⲁⲗⲗⲟⲫⲩⲗⲟⲥ ⲉⲉⲓ ⲉϩⲣⲏⲓ. ⲁⲩⲱ
  ⲁⲩⲧⲁⲁⲩ. ⲉⲉⲓ ⲉϩⲣⲏⲓ ⲉⲡⲓⲁ ⲛ̅ⲛⲉⲇⲓⲇⲁⲛⲟⲥ. <span style="color:#b00e23">(ⲕ̅ⲅ̅)</span>
  ⲇ̅ⲁ̅ⲇ̅ ⲇⲉ ⲁϥϫⲛⲉ ⲡϫⲟⲉⲓⲥ ⲉϥϫⲱ ⲙ̅ⲙⲟⲥ. ϫⲉ ⲉⲛⲉ ⲕⲟⲩⲱϣ ⲉⲧⲣⲁⲃⲱⲕ ⲉⲣⲱⲟⲩ ⲛ̅ⲛ̅ⲁⲗⲗⲟⲫⲩⲗⲟⲥ.
  ⲁⲩⲱ ⲉⲛⲉ ⲕⲛⲁⲧⲁⲁⲩ ⲉϩⲣⲏⲓ ⲉⲧⲟⲟⲧ. ⲡⲉϫⲉ ⲡϫⲟⲉⲓⲥ ⲛⲁϥ ϫⲉ ⲙ̅ⲡⲉⲣⲃⲱⲕ ⲉϩⲣⲏⲓ ⲉⲙⲟⲟϣⲉ ⲉϩⲟⲩⲛ
  ⲉⲣⲟⲟⲩ. ⲡⲟϣⲥⲕ̅. ⲉⲃⲟⲗ ⲙ̅ⲙⲟⲟⲩ. ⲁⲩⲱ ⲛⲅ̅ⲁϩⲉⲣⲁⲧⲕ ⲉⲣⲟⲟⲩ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡⲉⲕⲗⲁⲩⲑⲙⲱⲛ.
  <span style="color:#b00e23">(ⲕ̅ⲇ̅)</span> ⲁⲩⲱ ⲉⲕϣⲁⲛⲥⲱⲧⲙ̅ ⲉⲡⲉϩⲣⲟⲟⲩ ⲙ̅ⲡⲕⲓⲙ
  ⲙ̅ⲡⲙⲁ ⲛ̅ϣⲏⲛ ⲛ̅ⲧⲉ ⲡⲉⲕⲗⲁⲩⲑⲙⲱⲛ. ⲧⲟⲧⲉ ⲉⲕⲉⲃⲱⲕ ⲉⲣⲟⲟⲩ ϫⲉ ϩⲙ̅ ⲡⲉϩⲟⲟⲩ ⲉⲧⲙ̅ⲙⲁⲩ. ⲡϫⲟⲉⲓⲥ
  ⲛⲁⲉⲓ ⲉⲃⲟⲗ ϩⲓϩⲏ ⲙ̅ⲙⲟⲕ. ⲛϥ̅ϭⲟϫϭⲉϫ ⲙ̅ⲡⲡⲟⲗⲩⲙⲟⲥ ⲛ̅ⲛ̅ⲁⲗⲗⲟⲫⲩⲗⲟⲥ <span style=
  "color:#b00e23">(ⲕ̅ⲉ̅)</span> ⲁⲩⲱ ⲇ̅ⲁ̅ⲇ̅ ⲁϥⲉⲓⲣⲉ. ⲕⲁⲧⲁ ⲑⲉ ⲛ̅ⲧⲁϥϩⲱⲛ ⲉⲧⲟⲟⲧϥ̅
  ⲁϥⲡⲁⲧⲁⲥⲥⲉ ⲛ̅ⲛ̅ⲁⲗⲗⲟⲫⲩⲗⲟⲥ ϫⲓⲛ ⲅⲁⲃⲁⲱⲛ ϣⲁ ⲉϩⲣⲏⲓ ⲉⲡⲕⲁϩ ⲛ̅ⲅⲁⲥⲏⲣ.
  <h3 id="second_samuel6">6</h3><span style="color:#b00e23">(ⲁ̅)</span> ⲇ̅ⲁ̅ⲇ̅
  ⲟⲛ ⲁϥⲥⲱⲟⲩϩ ⲉϩⲟⲩⲛ ⲛ̅ϩⲉⲣϣⲓⲣⲉ ⲛⲓⲙ ⲉⲧϩⲛ̅ ⲡⲓ̈ⲏ̅ⲗ̅. ⲉⲩⲛⲁⲉⲣⲥⲁϣϥ ⲛ̅ⲧⲃⲁ ⲙ̅ⲙⲏⲏϣⲉ.
  <span style="color:#b00e23">(ⲃ̅)</span> ⲁⲩⲱ ⲁϥⲧⲱⲟⲩⲛ ⲛ̅ϭⲓ ⲇ̅ⲁ̅ⲇ̅. ⲁϥⲃⲱⲕ ⲙⲛ̅
  ⲡⲗⲁⲟⲥ ⲧⲏⲣϥ̅ ⲉⲧⲛ̅ⲙ̅ⲙⲁϥ. ⲉⲃⲟⲗ ϩⲛ̅ ⲛ̅ⲁⲣⲭⲱⲛ ⲧⲏⲣⲟⲩ. ⲛ̅ⲧⲉϩⲓⲏ ⲛ̅ⲃⲱⲕ ⲉϩⲣⲏⲓ. ⲉⲉⲓⲛⲉ
  ⲉⲃⲟⲗ ϩⲙ̅ ⲡⲙⲁ ⲉⲧⲙ̅ⲙⲁⲩ ⲛ̅ⲧⲕⲟⲓⲃⲱⲧⲟⲥ ⲙ̅ⲡⲛⲟⲩⲧⲉ. ⲛ̅ⲧⲁⲩⲧⲁⲩⲉ ⲣⲓⲛϥ̅. ⲙ̅ⲡϫⲟⲉⲓⲥ ⲛ̅ⲛⲉϭⲟⲙ
  ⲉϫⲱⲥ. ⲉϥϩⲙⲟⲟⲥ ϩⲓϫⲛ̅ ⲛⲉⲭⲁⲓⲣⲟⲩⲃⲓⲛ ϩⲓϫⲱⲥ. <span style=
  "color:#b00e23">(ⲅ̅)</span> ⲁⲩⲱ ⲁϥⲧⲁⲗⲟ ⲛ̅ⲧⲕⲟⲓⲃⲱⲧⲟⲥ ⲙ̅ⲡϫⲟⲉⲓⲥ ⲉϫⲛ̅ ⲟⲩϭⲟⲗⲧⲉ
  ⲛ̅ⲃⲣ̅ⲣⲉ. ⲁⲩⲡⲟⲟⲛⲉⲥ ⲉⲃⲟⲗ ϩⲙ̅ ⲡⲏⲓ̈ ⲛ̅ⲁⲙⲓⲛⲁⲇⲁⲃ ⲡⲉⲧϩⲉⲛ ⲡⲃⲟⲩⲛⲟⲥ. ⲁⲩⲱ ⲱⲥⲁ. ⲙⲛ̅
  ⲛⲉϥⲥⲛⲏⲩ ⲛ̅ϣⲏⲣⲉ ⲛ̅ⲁⲙⲓⲛⲁⲇⲁⲃ. ⲁⲩϫⲱⲣⲙ̅ ⲛ̅ⲧⲁϭⲟⲗⲧⲉ. <span style=
  "color:#b00e23">(ⲇ̅)</span> ⲙⲛ̅ ⲧⲕⲟⲓⲃⲱⲧⲟⲥ. ⲛⲉϥⲥⲛⲏⲩ ⲇⲉ ⲛⲉⲩⲙⲟⲟϣⲉ ϩⲓϩⲏ
  ⲛ̅ⲧⲕⲟⲓⲃⲱⲧⲟⲥ. <span style="color:#b00e23">(ⲉ̅)</span> ⲁⲩⲱ ⲇ̅ⲁ̅ⲇ̅ ⲙⲛ̅ ⲛⲉϣⲏⲣⲉ
  ⲙ̅ⲡⲓ̈ⲏ̅ⲗ̅ ⲛⲉⲩⲥⲱⲃⲉ ϩⲓ̈ⲑⲏ ⲙ̅ⲡϫⲟⲉⲓⲥ ϩⲛ̅ ϩⲉⲛⲟⲣⲅⲁⲛⲟⲛ ⲉⲩⲧⲏϣ ϩⲛ̅ ⲟⲩϭⲟⲙ. ⲁⲩⲱ ϩⲉⲛⲱⲇⲏ.
  ⲁⲩⲱ ϩⲛ̅ϭⲓⲛⲩⲣⲁ. ⲙⲛ̅ ϩⲛ̅ⲃⲟⲓⲛⲉ. ⲁⲩⲱ ϩⲛ̅ ϩⲉⲛⲕⲟⲩⲕⲉⲙ. ⲙⲛ̅ ϩⲉⲛⲕⲩⲙⲃⲁⲗⲟⲛ. ⲙⲛ̅ ϩⲉⲛⲥⲏϥⲉ
  ⲛ̅ϫⲱ. <span style="color:#b00e23">(ⲋ̅)</span> ⲁⲩⲱ ⲁϥⲉⲓ. ϣⲁ ⲛⲉϫⲛⲟⲟⲩ. ⲛⲁ
  ⲇⲁⲩⲉⲓⲇ. ⲱⲥⲁ ⲇⲉ ⲁϥⲥⲟⲩⲧⲛ̅ ⲧⲟⲟⲧϥ̅ ⲉⲃⲟⲗ. ⲉⲧⲕⲟⲓⲃⲱⲧⲟⲥ ⲙ̅ⲡⲛⲟⲩⲧⲉ ⲉⲁⲙⲁϩⲧⲉ ⲙ̅ⲙⲟⲥ. ϫⲉ ⲁ
  ⲡⲙⲁⲥⲉⲡⲁϣⲥϥ̅ ⲉⲃⲟⲗ ⲉⲕⲁⲧⲉⲭⲉ ⲙ̅ⲙⲟⲥ. <span style="color:#b00e23">(ⲍ̅)</span>
  ⲡϫⲟⲉⲓⲥ ⲇⲉ ⲁϥϭⲱⲛⲧ̅ ⲉⲅⲁⲍⲁ. ⲁⲩⲱ ⲁ ⲡⲛⲟⲩⲧⲉ ⲡⲁⲧⲁⲥⲥⲉ ⲙ̅ⲙⲟϥ ϩⲙ̅ ⲉⲧⲙ̅ⲙⲁⲩ. ⲁϥⲙⲟⲩ ϩⲁⲧⲛ̅
  ⲧⲕⲟⲓⲃⲱⲧⲟⲥ ⲙ̅ⲡϫⲟⲉⲓⲥ ϩⲓ̈ⲑⲏ ⲙ̅ⲡⲛⲟⲩⲧⲉ. <span style="color:#b00e23">(ⲏ̅)</span>
  ⲇⲁⲩⲉⲓⲇ ⲇⲉ ⲁϥⲟⲩⲱⲗⲥ̅ ⲛ̅ϩⲏⲧ. ⲉⲧⲃⲉ ⲡϣⲁⲁⲣ ⲛ̅ⲧⲁ ⲡⲛⲟⲩⲧⲉ ⲁⲁϥ ⲛ̅ⲟⲍⲁ. ϣⲁ ⲉϩⲣⲏⲓ ⲉⲡⲟⲟⲩ
  ⲛ̅ϩⲟⲟⲩ. ⲁϥⲙⲟⲩⲧⲉ ⲉⲡⲙⲁ ⲉⲧⲙ̅ⲙⲁⲩ ϫⲉ ⲡϣⲱⲱⲧ ⲉⲃⲟⲗ ⲛ̅ⲟⲍⲁ. <span style=
  "color:#b00e23">(ⲑ̅)</span> ⲇ̅ⲁ̅ⲇ̅ ⲇⲉ ⲁϥⲣ̅ϩⲟⲧⲉ ⲛ̅ϩⲏⲧϥ̅ ⲙ̅ⲡϫⲟⲉⲓⲥ ϩⲙ̅ ⲡⲉϩⲟⲟⲩ
  ⲉⲧⲙ̅ⲙⲁⲩ ⲉϥϫⲱ ⲙ̅ⲙⲟⲥ ϫⲉ ⲟⲩ ⲧⲉ ⲑⲉ ⲉⲧⲉⲣⲉ ⲧⲕⲟⲓⲃⲱⲧⲟⲥ ⲙ̅ⲡϫⲟⲉⲓⲥ ⲛⲁⲉⲓ ⲉϩⲟⲩⲛ ⲛⲁⲓ
  <span style="color:#b00e23">(ⲓ̅)</span> ⲁⲩⲱ ⲙ̅ⲡⲉϥⲣ̅ϩⲛⲁϥ ⲛ̅ϭⲓ ⲇⲁⲩⲉⲓⲇ ⲉⲧⲣⲉ
  ⲧⲕⲓⲃⲱⲧⲟⲥ ⲛ̅ⲇⲓⲁⲑⲩⲕⲏ ⲙ̅ⲡϫⲟⲉⲓⲥ. ⲣⲁⲕⲧⲥ̅ ⲉϩⲟⲩⲛ ⲛⲁϥ ⲉⲧⲡⲟⲗⲓⲥ ⲛⲇ̅ⲁ̅ⲇ̅. ⲇⲁⲩⲉⲓⲇ ⲇⲉ
  ⲁϥⲕⲧⲟⲥ ⲉϩⲣⲏⲓ ⲉⲡⲏⲓ̈. ⲛ̅ⲁⲃⲓⲇⲇⲁⲣⲁ ⲡⲕⲉⲑⲁⲓⲟⲥ. <span style=
  "color:#b00e23">(ⲓ̅ⲁ̅)</span> ⲁⲩⲱ ⲧϭⲓⲃⲱⲧⲟⲥ ⲙ̅ⲡϫⲟⲉⲓⲥ ⲁⲥϭⲱ ⲙ̅ⲡⲙⲁ ⲉⲧⲙ̅ⲙⲁⲩ ϩⲙ̅
  ⲡⲏⲓ̈ ⲛ̅ⲁⲃⲓⲇⲇⲁⲣⲁ. ⲡⲅⲉⲑⲁⲓⲟⲥ ⲛ̅ϣⲟⲙⲛ̅ⲧ ⲛ̅ⲉⲃⲟⲧ. ⲁⲩⲱ ⲡϫⲟⲉⲓⲥ ⲁϥⲥⲙⲟⲩ ⲉⲡⲏⲓ̈ ⲧⲏⲣϥ̅
  ⲛ̅ⲁⲃⲓⲇⲇⲁⲣⲁ. ⲙⲛ̅ ⲉⲛⲕⲁ ⲛⲓⲙ ⲉⲧϣⲟⲟⲡ ⲛⲁϥ. ϩⲙ ⲡⲧⲣⲉⲥⲃⲱⲕ ⲉϩⲟⲩⲛ ⲛⲁϥ ⲛ̅ϭⲓ ⲧⲕⲟⲓⲃⲱⲧⲟⲥ
  ⲙ̅ⲡϫⲟⲉⲓⲥ. <span style="color:#b00e23">(ⲓ̅ⲃ̅)</span> ⲁⲩⲱ ⲁⲩϫⲓ ⲡⲟⲩⲱ ⲛ̅ⲇⲁⲩⲉⲓⲇ.
  ⲉⲩϫⲱ ⲙ̅ⲙⲟⲥ. ϫⲉ ⲁ ⲡϫⲟⲉⲓⲥ ⲥⲙⲟⲩ ⲉⲡⲏⲓ̈ ⲛ̅ⲁⲃⲓⲇⲇⲣⲁ. ⲙⲛ̅ ⲉⲛⲕⲁ ⲛⲓⲙ ⲉⲧϣⲟⲟⲡ ⲛⲁϥ ⲉⲧⲃⲉ
  ⲧⲕⲟⲓⲃⲱⲧⲟⲥ ⲙ̅ⲡϫⲟⲉⲓⲥ. ⲁϥⲃⲱⲕ ⲇⲉ ⲛ̅ϭⲓ ⲇ̅ⲁ̅ⲇ̅ ⲁϥⲉⲓⲛⲉ ⲛ̅ⲧⲕⲟⲓⲃⲱⲧⲟⲥ ⲙ̅ⲡϫⲟⲉⲓⲥ ⲉⲃⲟⲗ ϩⲙ̅
  ⲡⲏⲓ̈ ⲛⲁⲃⲓⲇⲇⲁⲣⲁ. ⲉϩⲟⲩⲛ ⲉⲧⲡⲟⲗⲓⲥ ⲛⲇ̅ⲁ̅ⲇ̅ ϩⲛ̅ ⲟⲩⲉⲓⲣⲏⲛⲏ. ⲙⲛ̅ ⲟⲩⲛⲟϭ ⲛ̅ⲉⲩⲫⲣⲟⲥⲩⲛⲏ.
  <span style="color:#b00e23">(ⲓ̅ⲅ̅)</span> ⲁⲩⲱ ⲛⲉⲩϫⲱ ⲙⲛ̅ ⲛⲉⲭⲱⲣⲟⲥ. ⲛ̅ϭⲓ ⲛⲉⲧϥⲓ
  ϩⲁ ⲧⲕⲟⲓⲃⲱⲧⲟⲥ. ⲙ̅ⲡϫⲟⲉⲓⲥ. ⲉⲩⲛⲁⲉⲣ ⲥⲁϣϥ̅ ⲛ̅ⲭⲟⲣⲟⲥ. ⲁⲩⲱ ⲛⲉⲣⲉ ⲟⲩϣⲡⲏⲣⲉ ϣⲟⲟⲡ
  ⲙ̅ⲡⲉⲩⲭⲟⲣⲟⲥ. ⲉⲩϣⲱⲱⲧ ⲛ̅ϩⲉⲛⲙⲁⲥⲉ. ⲙⲛ̅ ϩⲉⲛϩⲓⲉⲓⲃ. <span style=
  "color:#b00e23">(ⲓ̅ⲇ̅)</span> ⲇ̅ⲁ̅ⲇ̅ ⲇⲉ ⲛⲉϥⲉⲣⲧⲱⲣⲓ ϩⲛ̅ ϩⲉⲛⲟⲣⲅⲁⲛⲟⲛ. ⲉⲩⲧⲏϣ
  ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲁⲩⲱ ⲇ̅ⲁ̅ⲇ̅ ⲛⲉⲣⲉ ⲟⲩϩⲉⲃⲥⲱ ϩⲓⲱⲱϥ ⲉⲥⲥⲟⲧⲡ̅. <span style=
  "color:#b00e23">(ⲓ̅ⲉ̅)</span> ⲇ̅ⲁ̅ⲇ̅ ⲇⲉ ⲙⲛ̅ ⲡⲓ̈ⲏ̅ⲗ̅ ⲧⲏⲣϥ̅ ⲁⲩϫⲓ ⲉϩⲣⲏⲓ
  ⲛ̅ⲧⲕⲟⲓⲃⲱⲧⲟⲥ ⲙ̅ⲡϫⲟⲉⲓⲥ ϩⲛ̅ ⲟⲩⲗⲟⲩⲗⲁⲓ. ⲁⲩⲱ ϩⲛ̅ ⲟⲩϩⲣⲟⲟⲩ ⲛ̅ⲥⲁⲗⲡⲓⲅⲝ̅. <span style=
  "color:#b00e23">(ⲓ̅ⲋ̅)</span> ⲁⲥϣⲱⲡⲉ ⲇⲉ ⲛ̅ⲧⲕⲟⲓⲃⲱⲧⲟⲥ ⲙ̅ⲡϫⲟⲉⲓⲥ. ⲉⲥⲛⲏⲩ ⲉϩⲟⲩⲛ
  ⲉⲧⲡⲟⲗⲓⲥ ⲛ̅ⲇⲁⲩⲉⲓⲇ. ⲙⲉⲗⲭⲱⲗ ⲇⲉ ⲧϣⲉⲉⲣⲉ ⲛ̅ⲥⲁⲟⲩⲗ. ⲁⲥϭⲱϣⲧ̅ ⲉⲃⲟⲗ ϩⲙ̅ ⲡⲉⲥϣⲟⲩϣⲧ̅. ⲁⲥⲛⲁⲩ
  ⲉⲡⲣ̅ⲣⲟ ⲇⲁⲩⲉⲓⲇ ⲉϥⲱⲣⲭⲉⲓ. ⲁⲩⲱ ⲉϥⲣ̅ⲧⲱⲣⲉ. ϩⲓ̈ⲑⲏ ⲙ̅ⲡϫⲟⲉⲓⲥ. ⲁⲥⲕⲱⲙϣ ⲛ̅ⲥⲱϥ ϩⲙ̅ ⲡⲉⲥϩⲏⲧ.
  <span style="color:#b00e23">(ⲓ̅ⲍ̅)</span> ⲧⲕⲟⲓⲃⲱⲧⲟⲥ ⲇⲉ ⲙ̅ⲡϫⲟⲉⲓⲥ ⲁⲩⲛ̅ⲧⲥ̅. ⲁ
  ⲇ̅ⲁ̅ⲇ̅ ⲧⲁϩⲟⲥ ⲉⲣⲁⲧⲥ ϩⲙ̅ ⲡⲉⲥⲙⲁ. ϩⲛ̅ ⲧⲙⲏⲧⲉ ⲛ̅ⲧⲉⲥⲕⲩⲛⲏ. ⲧⲁⲓ ⲛ̅ⲧⲁ ⲇ̅ⲁ̅ⲇ̅ ⲡⲏⲥⲥⲉ
  ⲙ̅ⲙⲟⲥ ⲛⲁⲥ. ⲁⲩⲱ ⲇⲁⲩⲉⲓⲇ ⲁϥⲧⲁⲗⲟ ⲉϩⲣⲏⲓ ⲛ̅ϩⲉⲛϩⲟⲗⲟⲕⲁⲩⲧⲱⲙⲁ. ϩⲓ̈ⲑⲏ ⲙ̅ⲡϫⲟⲉⲓⲥ. ⲙⲛ̅
  ϩⲉⲛⲑⲩⲥⲓⲁ ⲛ̅ⲉⲓⲣⲏⲛⲓⲕⲟⲛ. <span style="color:#b00e23">(ⲓ̅ⲏ̅)</span> ⲁϥⲥⲙⲟⲩ ⲉⲡⲗⲁⲟⲥ
  ϩⲙ̅ ⲡⲣⲁⲛ ⲙ̅ⲡϫⲟⲉⲓⲥ ⲛ̅ⲛ̅ϭⲟⲙ. <span style="color:#b00e23">(ⲓ̅ⲑ̅)</span> ⲁⲩⲱ
  ⲡⲗⲁⲟⲥ ⲧⲏⲣϥ̅. ⲉⲙⲙⲁ ⲧⲏⲣⲟⲩ ⲙ̅ⲡⲓ̈ⲏ̅ⲗ̅ ϫⲓⲛ ⲇⲁⲛ. ϣⲁ ⲃⲉⲣⲥⲁⲃⲉⲉ. ϫⲓⲛ ⲟⲩϩⲟⲟⲩⲧ ϣⲁ
  ⲟⲩⲥϩⲓⲙⲉ ⲡⲟⲩⲁ ⲡⲟⲩⲁ. ⲁ ⲇ̅ⲁ̅ⲇ̅ ⲥⲱⲣ ⲛⲁϥ ⲛ̅ⲟⲩⲕⲟⲗⲗⲩⲣⲓⲟⲛ ⲛ̅ⲟⲉⲓⲕ. ⲙⲛ̅ ⲟⲩⲉⲕⲣⲟϫ. ⲙⲛ̅
  ⲟⲩⲟⲣⲃⲉ ⲛ̅ⲗⲁⲕⲛ̅ⲧ̅. ⲡⲗⲁⲟⲥ ⲧⲏⲣϥ̅ ⲡⲟⲩⲁ ⲡⲟⲩⲁ ⲙ̅ⲙⲟⲟⲩ. ⲁϥⲃⲱⲕ ⲉϩⲣⲏⲓ ⲉⲡⲉϥⲏⲓ̈.
  <span style="color:#b00e23">(ⲕ̅)</span> ⲁϥⲕⲧⲟϥ ⲇⲉ ⲛ̅ϭⲓ ⲇ̅ⲁ̅ⲇ̅ ⲁϥⲥⲙⲟⲩ ⲉⲡⲉϥⲏⲓ̈.
  ⲁⲩⲱ ⲁⲥⲉⲓ ⲉⲃⲟⲗ ⲛ̅ϭⲓ ⲙⲉⲗⲭⲱⲗ ⲧϣⲉⲉⲣⲉ ⲛ̅ⲥⲁⲟⲩⲗ. ⲉⲁⲡⲁⲛⲧⲁ ⲉⲇ̅ⲁ̅ⲇ̅. ⲁⲩⲱ ⲉⲥⲙⲟⲩ ⲉⲣⲟϥ
  ⲉⲥϫⲱ ⲙ̅ⲙⲟⲥ. ϫⲉ ⲛ̅ⲧⲁϥϫⲓⲉⲟⲟⲩ ϩⲛ̅ ⲟⲩ ⲙ̅ⲡⲟⲟⲩ ⲛ̅ϭⲓ ⲡⲣ̅ⲣⲟ ⲙ̅ⲡⲓ̈ⲏ̅ⲗ̅. ⲉⲁϥⲟⲩⲱⲛϩ̅.
  ⲉⲃⲟⲗ ⲙ̅ⲡⲟⲟⲩ ⲛ̅ϩⲟⲟⲩ ⲛⲁϩⲣⲁⲩ. ⲛ̅ⲛⲉϩⲙ̅ϩⲁⲗ ⲛ̅ⲥϩⲓⲙⲉ ⲛ̅ⲧⲉ ⲛⲉϥϩⲙ̅ϩⲁⲗ. ⲕⲁⲧⲁ ⲑⲉ
  ⲉϣⲁϥϭⲱⲗⲡ̅ ⲉⲃⲟⲗ. ϩⲛ̅ ⲟⲩϭⲱⲗⲡ̅ ⲉⲃⲟⲗ ⲛ̅ϭⲓ ⲟⲩⲁ ⲛ̅ⲛⲉⲧⲟⲣⲭⲉⲓ <span style=
  "color:#b00e23">(ⲕ̅ⲁ̅)</span> ⲁⲩⲱ ⲡⲉϫⲉ ⲇ̅ⲁ̅ⲇ̅ ⲙ̅ⲙⲉⲗⲭⲱⲗ. ϫⲉ ϯⲛⲁⲟⲣⲭⲓ ⲁⲛⲟⲕ ϩⲓ̈ⲑⲏ
  ⲙ̅ⲡϫⲟⲉⲓⲥ. ϥⲥⲙⲁⲙⲁⲁⲧ ⲛ̅ϭⲓ ⲡϫⲟⲉⲓⲥ. ⲡⲁⲓ ⲛ̅ⲧⲁϥⲥⲟⲡⲧ. ⲁⲛⲟⲕ. ⲉϩⲟⲩⲉ ⲉⲡⲟⲩⲉⲓⲱⲧ. ⲁⲩⲱ
  ⲛ̅ϩⲓⲟⲩⲉ ⲡⲟⲩⲏⲓ̈ ⲧⲏⲣϥ̅. ⲉⲧⲣⲉϥⲕⲁⲑⲓⲥⲧⲁ ⲙ̅ⲙⲟⲓ ⲛ̅ⲁⲣⲭⲱⲛ ⲉϫⲙ̅ ⲡⲉϥⲗⲁⲟⲥ ⲡⲓ̈ⲏ̅ⲗ̅. ⲁⲩⲱ
  ϯⲛⲁⲥⲱⲃⲉ ⲛ̅ⲧⲁⲟⲣⲭⲉⲓ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. <span style=
  "color:#b00e23">(ⲕ̅ⲃ̅)</span> ⲁⲩⲱ ϯⲛⲁⲟⲩⲱⲛϩ̅ ⲉⲃⲟⲗ ⲟⲛ ⲛ̅ⲧⲉⲓϩⲉ ⲛ̅ⲧⲁϣⲱⲡⲉ. ⲛ̅ⲑⲉ
  ⲛ̅ⲟⲩϭⲱⲃ ⲛⲁϩⲣⲉ. ⲁⲩⲱ ⲛ̅ⲕⲉϩⲙ̅ϩⲁⲗ ⲛ̅ⲥϩⲓⲙⲉ ⲛⲁⲓ ⲛ̅ⲧⲁⲣϫⲟⲟⲥ ⲉⲧⲃⲏⲏⲧⲟⲩ. ϫⲉ ⲁⲓϫⲓⲉⲟⲟⲩ
  ⲛⲁϩⲣⲟⲟⲩ. <span style="color:#b00e23">(ⲕ̅ⲅ̅)</span> ⲁⲩⲱ ⲙⲉⲗⲭⲱⲗ ⲧϣⲉⲉⲣⲉ ⲛ̅ⲥⲁⲟⲩⲗ.
  ⲙ̅ⲡⲉ ϣⲏⲣⲉ ϣⲱⲡⲉ ⲛⲁⲥ. ϣⲁ ⲡⲉϩⲟⲟⲩ ⲙ̅ⲡⲉⲥⲙⲟⲩ.
  <h3 id="second_samuel7">7</h3><span style="color:#b00e23">(ⲁ̅)</span> ⲁⲥϣⲱⲡⲉ
  ⲇⲉ ⲛ̅ⲧⲉⲣⲉ ⲡⲣ̅ⲣⲟ ϩⲙⲟⲟⲥ ϩⲙ̅ ⲡⲉϥⲏⲓ̈. ⲁ ⲡϫⲟⲉⲓⲥ ϯⲉⲙⲧⲟⲛ ⲛⲁϥ ⲉⲡⲧⲏⲣϥ̅ ⲉⲃⲟⲗ ϩⲛ̅
  ⲛⲉϥϫⲁϫⲉ ⲧⲏⲣⲟⲩ ⲉⲧϩⲙ̅ ⲡⲉϥⲕⲱⲧⲉ. <span style="color:#b00e23">(ⲃ̅)</span> ⲁⲩⲱ
  ⲡⲉϫⲁϥ ⲛ̅ϭⲓ ⲡⲣ̅ⲣⲟ ⲉϩⲟⲩⲛ ϩⲛ̅ ⲛⲁⲑⲁⲛ ⲡⲉⲡⲣⲟⲫⲏⲧⲏⲥ. ϫⲉ ⲉⲓⲥ ϩⲏⲏⲧⲉ ⲁⲛⲟⲕ ϯⲟⲩⲏϩ ϩⲛ̅
  ⲟⲩⲏⲓ̈ ⲛ̅ⲕⲉⲇⲣⲓⲛⲟⲛ. ⲧⲕⲟⲓⲃⲱⲧⲟⲥ ⲇⲉ ⲙ̅ⲡⲛⲟⲩⲧⲉ. ⲟⲩⲏϩ ϩⲛ̅ ⲧⲙⲏⲧⲉ ⲛ̅ⲧⲉⲥⲕⲩⲛⲏ.
  <span style="color:#b00e23">(ⲅ̅)</span> ⲡⲉϫⲉ ⲛⲁⲑⲁⲛ ⲉϩⲟⲩⲛ ϩⲙ̅ ⲡⲣ̅ⲣⲟ. ϫⲉ ϩⲱⲃ
  ⲛⲓⲙ ⲉⲧϩⲙ̅ ⲡⲉⲕϩⲏⲧ ⲃⲱⲕ ⲁⲣⲓⲥⲟⲩ ϫⲉ ⲡϫⲟⲉⲓⲥ ⲛⲙ̅ⲙⲁⲕ. <span style=
  "color:#b00e23">(ⲇ̅)</span> ⲁⲥϣⲱⲡⲉ ⲇⲉ ϩⲛ̅ ⲧⲉⲩϣⲏ ⲉⲧⲙ̅ⲙⲁⲩ ⲡϣⲁϫⲉ ⲙ̅ⲡϣⲁϫⲉ
  ⲙ̅ⲡϫⲟⲉⲓⲥ ⲁϥϣⲱⲡⲉ ϣⲁ ⲛⲁⲑⲁⲛ ⲉϥϫⲱ ⲙ̅ⲙⲟⲥ ⲛⲁϥ. <span style=
  "color:#b00e23">(ⲉ̅)</span> ϫⲉ ⲃⲱⲕ ⲛⲅ̅ϫⲟⲟⲥ ⲙ̅ⲡⲁϩⲙ̅ϩⲁⲗ ⲇ̅ⲁ̅ⲇ̅ ϫⲉ ⲛⲁⲓ ⲛⲉⲧⲉⲣⲉ
  ⲡϫⲟⲉⲓⲥ ϫⲱ ⲙ̅ⲙⲟⲟⲩ. ϫⲉ ⲛ̅ⲧⲟⲕ ⲁⲛ ⲉⲧⲛⲁⲕⲱⲧ ⲛⲁⲓ ⲙ̅ⲡⲁⲏⲓ. ⲉⲧⲣⲁⲟⲩⲱϩ ⲛ̅ϩⲏⲧϥ̅
  <span style="color:#b00e23">(ⲋ̅)</span> ϫⲉ ⲙ̅ⲡⲓⲟⲩⲱϩ ϩⲛ̅ ⲏⲓ̈. ⲛ̅ϫⲓⲛ ⲉⲡⲉϩⲟⲟⲩ.
  ⲛ̅ⲧⲁⲉⲓⲛⲉ ⲛ̅ⲛⲉϣⲏⲣⲉ ⲙ̅ⲡⲓ̈ⲏ̅ⲗ̅ ⲉⲃⲟⲗ ϩⲛ̅ ⲕⲏⲙⲉ. ϣⲁ ⲉϩⲣⲏⲓ ⲉⲡⲟⲟⲩ ⲛ̅ϩⲟⲟⲩ. ⲁⲩⲱ
  ⲛⲉⲓⲙⲟⲟϣⲉ. ϩⲛ̅ ϩⲉⲛⲙⲁ ⲉⲩϩⲟⲃⲥ̅. ⲁⲩⲱ ϩⲛ̅ ⲛⲉⲥⲕⲩⲛⲏ. <span style=
  "color:#b00e23">(ⲍ̅)</span> ⲁⲩⲱ ϩⲛ̅ ⲛⲉϩⲃⲏⲩⲉ. ϩⲛ̅ ⲛⲉⲙⲁ ⲧⲏⲣⲟⲩ ⲛ̅ⲧⲁⲓⲉⲓ ⲛ̅ϩⲏⲧⲟⲩ
  ⲙⲛ̅ ⲡⲓ̈ⲏ̅ⲗ̅ ⲧⲏⲣϥ̅. ⲉϣⲱⲡⲉ ϩⲛ̅ ⲟⲩϣⲁϫⲉ. ⲁⲓϣⲁϫⲉ. ⲙⲛ̅ ⲟⲩⲫⲩⲗⲏ ⲛ̅ⲟⲩⲱⲧ. ⲛ̅ⲧⲉ ⲛⲉⲫⲩⲗⲏ
  ⲙ̅ⲡⲓ̈ⲏ̅ⲗ̅. ⲙ̅ⲡⲙⲁ. ⲏ ⲙ̅ⲡⲉⲛⲧⲁⲓϩⲱⲛ ⲉⲧⲟⲟⲧϥ̅. ⲉⲙⲟⲟⲛⲉ ⲙ̅ⲡⲁⲗⲁⲟⲥ ⲉⲓϫⲱ ⲙ̅ⲙⲟⲥ. ϫⲉ ⲉⲧⲃⲉ
  ⲟⲩ ⲙ̅ⲡⲉⲧⲛ̅ⲕⲱⲧ ⲛⲁⲓ ⲛⲟⲩⲏⲓ̈ ⲛ̅ⲕⲉⲇⲣⲓⲛⲟⲛ. <span style="color:#b00e23">(ⲏ̅)</span>
  ⲧⲉⲛⲟⲩ ϭⲉ ⲛⲁⲓ ⲛⲉⲧⲉⲧⲛ̅ⲛⲁϫⲟⲟⲩ ⲙ̅ⲡⲁϩⲙ̅ϩⲁⲗ ⲇ̅ⲁ̅ⲇ̅. ϫⲉ ⲛⲁⲓ ⲛⲉⲧⲉⲣⲉ ⲡϫⲟⲉⲓⲥ
  ⲡⲡⲁⲛⲧⲟⲕⲣⲁⲧⲱⲣ ϫⲱ ⲙ̅ⲙⲟⲟⲩ ϫⲉ ⲁⲓϫⲓⲧⲕ ⲉⲃⲟⲗ ϩⲛ̅ ⲧϣⲁⲓⲣⲉ ⲛ̅ⲛⲉⲥⲟⲟⲩ. ⲉⲧⲣⲉⲕϣⲱⲡⲉ ⲛ̅ⲁⲣⲭⲱⲛ
  ⲉϫⲙ̅ ⲡⲁⲗⲁⲟⲥ ⲡⲓ̈ⲏ̅ⲗ̅. <span style="color:#b00e23">(ⲑ̅)</span> ⲁⲩⲱ ⲛⲉⲓⲛⲉⲙⲁⲕ ϩⲛ̅
  ⲛⲉⲙⲁ ⲧⲏⲣⲟⲩ ⲉϣⲁⲕⲃⲱⲕ ⲉⲣⲟⲟⲩ. ⲁⲩⲱ ⲁⲓⲃⲱⲧⲉ ⲉⲃⲟⲗ ⲛ̅ⲛⲉⲕϫⲁϫⲉ ⲧⲏⲣⲟⲩ ϩⲁ ⲧⲉⲕϩⲏ. ⲁⲩⲱ
  ⲁⲓⲕⲁⲁⲕ ⲉⲕⲟ ⲛ̅ⲛⲟϭ ⲛ̅ⲥⲟⲉⲓⲧ. ⲕⲁⲧⲁ ⲡⲣⲁⲛ ⲛ̅ⲛⲉⲛⲟϭ ⲉⲧϩⲓϫⲙ̅ ⲡⲕⲁϩ. <span style=
  "color:#b00e23">(ⲓ̅)</span> ⲁⲩⲱ ϯⲛⲁⲥⲙⲓⲛⲉ. ⲛ̅ⲟⲩⲙⲁ ⲙ̅ⲡⲁⲗⲁⲟⲥ ⲡⲓ̈ⲏ̅ⲗ̅. ⲛ̅ⲧⲁⲧⲱϭⲉ
  ⲙ̅ⲙⲟϥ. ⲛϥ̅ⲟⲩⲱϩ ⲙⲁⲩⲁⲁϥ. ⲛϥ̅ⲧⲉⲙϥⲓⲣⲟⲟⲩϣ ϭⲉ ⲛ̅ϫⲓⲛ ⲉⲡⲉⲓⲛⲁⲩ. ⲛ̅ⲧⲉⲧⲙ̅ ϣⲏⲣⲉ ⲛ̅ⲁⲇⲓⲕⲓⲁ
  ⲟⲩⲱϩ ⲉⲧⲟⲟⲧϥ̅ ⲛ̅ϫⲓⲛ ⲉⲡⲉⲓⲛⲁⲩ ⲉⲑⲙ̅ⲕⲟϥ. ⲕⲁⲧⲁ ⲑⲉ ⲛ̅ⲧⲉϩⲟⲩⲉⲓⲧⲉ. <span style=
  "color:#b00e23">(ⲓ̅ⲁ̅)</span> ϫⲓⲛ ⲡⲉϩⲟⲟⲩ ⲛ̅ⲧⲁⲓⲕⲁ ⲕⲣⲓⲧⲏⲥ ⲉϫⲙ̅ ⲡⲁⲗⲁⲟⲥ ⲡⲓ̈ⲏ̅ⲗ̅.
  ⲁⲩⲱ ϯⲛⲁϯⲉⲙⲧⲟⲛ ⲛⲁⲕ ⲉⲃⲟⲗ ϩⲓⲧⲛ̅ ⲛⲉⲕϫⲁϫⲉ ⲧⲏⲣⲟⲩ ϩⲁ ⲧⲉⲕϩⲏ. ⲁⲩⲱ ⲡϫⲟⲉⲓⲥ ⲛⲁⲧⲁⲙⲟⲕ. ϫⲉ
  ⲉⲛⲉ ⲕⲛⲁⲕⲱⲧ ⲛⲁϥ ⲛ̅ⲟⲩⲏⲓ. <span style="color:#b00e23">(ⲓ̅ⲃ̅)</span> ⲁⲩⲱ ⲉⲣϣⲁⲛ
  ⲛⲉⲕϩⲟⲟⲩ ϫⲱⲕ ⲉⲃⲟⲗ. ⲥⲉⲛⲁⲟⲩⲁϩⲕ̅ ⲛⲁϩⲣⲉⲛ ⲛⲉⲕⲉⲓⲟⲧⲉ. ⲁⲩⲱ ϯⲛⲁⲧⲟⲩⲛⲉⲥ ⲡⲉⲕⲥⲡⲉⲣⲙⲁ
  ⲙⲛ̅ⲛ̅ⲥⲱⲕ. ⲡⲁⲓ ⲉⲧⲛⲁⲉⲓ ⲉⲃⲟⲗ ⲛ̅ϩⲏⲧⲕ̅. ⲛ̅ⲧⲁⲥⲟⲃⲧⲉ ⲛ̅ⲧⲉⲕⲙⲛ̅ⲧⲣ̅ⲣⲟ ⲛⲁϥ. <span style=
  "color:#b00e23">(ⲓ̅ⲅ̅)</span> ⲛ̅ⲧⲟϥ ⲡⲉⲧⲛⲁⲕⲱⲧ ⲛ̅ⲟⲩⲏⲓ ϩⲙ ⲡⲁⲣⲁⲛ. ⲁⲩⲱ ϯⲛⲁⲧⲁϫⲣⲉ
  ⲡⲉϥⲑⲣⲟⲛⲟⲥ ⲛ̅ϣⲁ ⲉⲛⲉϩ. <span style="color:#b00e23">(ⲓ̅ⲇ̅)</span> ⲁⲛⲟⲕ ϯⲛⲁϣⲱⲡⲉ
  ⲛⲁϥ ⲉⲩⲉⲓⲱⲧ ⲛ̅ⲧⲟϥ ϩⲱⲱϥ. ϥⲛⲁϣⲱⲡⲉ ⲛⲁⲓ ⲉⲩϣⲏⲣⲉ. ⲡⲁⲓ ⲇⲉ ⲉϥϣⲁⲛϫⲓⲛϭⲟⲛⲥ̅. ϯⲛⲁϫⲡⲓⲟϥ
  ⲙ̅ⲡϭⲉⲣⲱⲃ ⲛ̅ϩⲛ̅ⲣⲱⲙⲉ. ⲁⲩⲱ ϩⲛ̅ ⲧⲥⲏϥⲉ ⲛ̅ϩⲉⲛϣⲏⲣⲉ ⲛ̅ⲣⲱⲙⲉ. <span style=
  "color:#b00e23">(ⲓ̅ⲉ̅)</span> ⲡⲁⲛⲁ ⲇⲉ ⲛ̅ϯⲛⲁϥⲓⲧϥ ⲁⲛ ⲉⲃⲟⲗ ϩⲓϫⲱϥ. ⲕⲁⲧⲁ ⲑⲉ
  ⲛ̅ⲧⲁⲓϥⲓⲧϥ̅ ⲉⲃⲟⲗ ϩⲛ̅ ⲥⲁⲟⲩⲗ. ⲡⲁⲓ ⲛ̅ⲧⲁⲓⲡⲟⲟⲛⲉϥ ⲉⲃⲟⲗ ϩⲓϩⲏ ⲙ̅ⲙⲟⲓ. <span style=
  "color:#b00e23">(ⲓ̅ⲋ̅)</span> ⲁⲩⲱ ⲡⲏⲓ̈ ⲙ̅ⲡⲉⲕⲥⲡⲉⲣⲙⲁ. ϥⲛⲁϣⲱⲡⲉ ⲉϥⲥⲙⲟⲛⲧ̅. ⲁⲩⲱ
  ⲧⲉϥⲙⲛ̅ⲧⲣ̅ⲣⲟ. ⲥⲛⲁϣⲱⲡⲉ ⲛ̅ϣⲁ ⲉⲛⲉϩ. ⲙ̅ⲡⲁⲉⲙⲧⲟ ⲉⲃⲟⲗ. ⲡⲉϥⲑⲣⲟⲛⲟⲥ ϥⲛⲁϣⲱⲡⲉ ⲉϥⲧⲁϫⲣⲏⲩ
  ⲛ̅ϣⲁ ⲉⲛⲉϩ. <span style="color:#b00e23">(ⲓ̅ⲍ̅)</span> ⲕⲁⲧⲁ ⲛⲉⲓϣⲁϫⲉ ⲧⲏⲣⲟⲩ ⲁⲩⲱ
  ⲕⲁⲧⲁ ⲧⲉⲓϩⲟⲣⲁⲥⲓⲥ ⲧⲏⲣⲥ̅. ⲧⲁⲓ ⲧⲉ ⲑⲉ ⲛ̅ⲧⲁϥϣⲁϫⲉ ⲛ̅ϭⲓ ⲛⲁⲑⲁⲛ ⲙⲛ̅ ⲇⲁⲩⲉⲓⲇ.
  <span style="color:#b00e23">(ⲓ̅ⲏ̅)</span> ⲡⲣⲣⲟ ⲇⲉ ⲇ̅ⲁ̅ⲇ̅. ⲁϥⲃⲱⲕ ⲉϩⲟⲩⲛ ⲁϥϩⲙⲟⲟⲥ
  ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲁⲩⲱ ⲡⲉϫⲁϥ ϫⲉ ⲁⲛⲅ̅ ⲛⲓⲙ ⲁⲛⲟⲕ ⲡϫⲟⲉⲓⲥ ⲡⲁϫⲟⲉⲓⲥ ⲁⲩⲱ ⲟⲩ ⲡⲉ
  ⲡⲁⲏⲓ̈. ϫⲉ ⲁⲕⲙⲉⲣⲓⲧ ϣⲁ ⲉϩⲣⲏⲓ ⲉⲛⲉⲓϣⲓ. <span style="color:#b00e23">(ⲓ̅ⲑ̅)</span>
  ⲁⲩⲱ ⲙ̅ⲡⲓⲑⲃⲃⲓⲟ ϩⲛ̅ ⲗⲁⲁⲩ ⲙ̅ⲡⲉⲕⲙ̅ⲧⲟ ⲉⲃⲟⲗ ⲡⲁϫⲟⲉⲓⲥ. ⲁⲩⲱ ⲁⲕϣⲁϫⲉ ⲉⲧⲃⲉ ⲡⲏⲓ̈
  ⲙ̅ⲡⲉⲕϩⲙ̅ϩⲁⲗ ⲉϩⲛ̅ⲛⲟϭ ⲛ̅ⲟⲩⲟⲉⲓϣ. ⲡⲁⲓ ⲇⲉ ⲡⲉ ⲡⲛⲟⲙⲟⲥ ⲙ̅ⲡⲣⲱⲙⲉ ⲡϫⲟⲉⲓⲥ ⲡⲁϫⲟⲉⲓⲥ
  <span style="color:#b00e23">(ⲕ̅)</span> ⲁⲩⲱ ⲟⲩ ⲟⲛ ⲡⲉ ⲡϣⲁϫⲉ ⲉⲧⲉⲣⲉ ⲇ̅ⲁ̅ⲇ̅
  ⲛⲁⲟⲩⲁϩⲙⲉϥ ⲛ̅ⲧⲟⲟⲧϥ̅ ⲛ̅ⲛⲁϩⲣⲁⲕ. ⲧⲉⲛⲟⲩ ϭⲉ ⲛ̅ⲧⲟⲕ ⲕⲥⲟⲟⲩⲛ ⲙ̅ⲡⲉⲕϩⲙ̅ϩⲁⲗ ⲡϫⲟⲉⲓⲥ.
  <span style="color:#b00e23">(ⲕ̅ⲁ̅)</span> ⲉⲧⲃⲉ ⲡⲉⲕϩⲙ̅ϩⲁⲗ ⲁⲕⲉⲓⲣⲉ. ⲁⲩⲱ ⲉⲧⲃⲉ
  ⲡⲧⲱϣ ⲙ̅ⲡⲉⲕϩⲏⲧ. ⲁⲕⲉⲓⲣⲉ ⲛ̅ⲧⲉⲓⲙⲛ̅ⲧⲛⲟϭ ⲧⲏⲣⲥ̅. ⲉⲧⲣⲉⲕⲟⲩⲟⲛϩⲕ̅ ⲉⲃⲟⲗ ⲙ̅ⲡⲉⲕϩⲙ̅ϩⲁⲗ.
  <span style="color:#b00e23">(ⲕ̅ⲃ̅)</span> ⲉⲧⲣⲉⲕϫⲓⲉⲟⲟⲩ ⲡϫⲟⲉⲓⲥ ⲡⲁϫⲟⲉⲓⲥ. ⲛ̅ⲧⲟⲕ
  ⲡⲉ ⲡⲛⲟⲩⲧⲉ. ⲁⲩⲱ ⲛⲉⲕϣⲁϫⲉ ⲛⲁϣⲱⲡⲉ ⲙ̅ⲙⲉ. ⲁⲩⲱ ⲙⲛ̅ ϭⲉⲛⲟⲩⲧⲉ ⲛ̅ⲃⲗ̅ⲗⲁⲕ. ⲕⲁⲧⲁ
  ⲛⲉⲛⲧⲁⲛⲥⲟⲧⲙⲟⲩ ⲧⲏⲣⲟⲩ ϩⲛ̅ ⲛⲉⲛⲙⲁⲁϫⲉ <span style="color:#b00e23">(ⲕ̅ⲅ̅)</span> ⲁⲩⲱ
  ⲛⲓⲙ ⲡⲉ ⲡⲕⲉϩⲉⲑⲛⲟⲥ. ⲛ̅ⲑⲉ ⲙⲡⲉⲕⲗⲁⲟⲥ ⲡⲓ̈ⲏ̅ⲗ̅ ϩⲙ̅ ⲡⲕⲁϩ ⲧⲏⲣϥ̅. ⲛ̅ⲑⲉ ⲛ̅ⲧⲁ ⲡⲛⲟⲩⲧⲉ ⲥⲱⲕ
  ϩⲁϫⲱϥ. ⲉⲧⲣⲉϥⲥⲱⲧⲉ ⲛⲁϥ ⲛ̅ⲟⲩⲗⲁⲟⲥ. ⲉⲧⲣⲉⲕⲕⲱ ⲛⲁⲕ ⲛ̅ⲟⲩⲣⲁⲛ ⲁⲩⲱ ⲉⲧⲣⲉⲕⲉⲓⲣⲉ ⲛⲁⲕ
  ⲛ̅ⲟⲩⲙⲛ̅ⲧⲛⲟϭ. ⲙⲛ̅ ⲟⲩⲉⲟⲟⲩ ⲉⲧⲣⲉⲕⲛⲟⲩϫⲉ ⲉⲃⲟⲗ ϩⲓ̈ⲑⲏ ⲙ̅ⲡⲉⲕⲗⲁⲟⲥ. ⲡⲁⲓ ⲛ̅ⲧⲁⲕⲥⲟⲧⲡϥ̅. ⲛⲁⲕ
  ⲉⲃⲟⲗ ϩⲛ̅ ⲕⲏⲙⲉ. ⲛ̅ϩⲉⲛϩⲉⲑⲛⲟⲥ. ⲙⲛ̅ ϩⲉⲛⲙⲁ ⲛ̅ϣⲱⲡⲉ. <span style=
  "color:#b00e23">(ⲕ̅ⲇ̅)</span> ⲁⲩⲱ ⲁⲕⲥⲟⲃⲧⲉ ⲛⲁⲕ ⲙ̅ⲡⲉⲕⲗⲁⲟⲥ ⲡⲓ̈ⲏ̅ⲗ̅ ⲉⲩⲗⲁⲟⲥ ⲛ̅ϣⲁ
  ⲉⲛⲉϩ. ⲁⲩⲱ ⲛ̅ⲧⲟⲕ ⲡϫⲟⲉⲓⲥ ⲁⲕϣⲱⲡⲉ ⲛⲁⲩ ⲛ̅ⲛⲟⲩⲧⲉ <span style=
  "color:#b00e23">(ⲕ̅ⲉ̅)</span> ⲧⲉⲛⲟⲩ ϭⲉ ⲡϫⲟⲉⲓⲥ ⲡⲁⲛⲟⲩⲧⲉ. ⲡϣⲁϫⲉ ⲛ̅ⲧⲁⲕϫⲟⲟϥ ⲉⲧⲃⲉ
  ⲡⲉⲕϩⲙ̅ϩⲁⲗ. ⲁⲩⲱ ⲉⲧⲃⲉ ⲡⲉϥⲏⲓ̈. ⲧⲁϫⲣⲟϥ ⲛ̅ϣⲁ ⲉⲛⲉϩ ⲡϫⲟⲉⲓⲥ ⲡⲡⲁⲛⲧⲟⲕⲣⲁⲧⲱⲣ ⲡⲉⲛⲛⲟⲩⲧⲉ.
  ⲉⲧⲣⲉ ⲡⲏⲓ̈ ⲙ̅ⲡⲉⲕϩⲙ̅ϩⲁⲗ ⲇ̅ⲁ̅ⲇ̅ ϣⲱⲡⲉ ⲉϥⲧⲁϫⲣⲏⲩ ⲉϫⲙ̅ ⲡⲓ̈ⲏ̅ⲗ̅ ⲙ̅ⲡⲉⲕⲙ̅ⲧⲟ ⲉⲃⲟⲗ. ϫⲉ
  ⲛ̅ⲧⲟⲕ ⲡϫⲟⲉⲓⲥ ⲡⲡⲁⲛⲧⲟⲕⲣⲁⲧⲱⲣ. ⲛ̅ⲧⲟⲕ ⲡⲉ ⲡⲛⲟⲩⲧⲉ ⲙ̅ⲡⲓ̈ⲏ̅ⲗ̅ ⲧⲉⲛⲟⲩ ϭⲉ. ⲕⲁⲧⲁ ⲑⲉ
  ⲛ̅ⲧⲁⲕϣⲁϫⲉ ⲙ̅ⲡⲉⲕⲣⲁⲛ. <span style="color:#b00e23">(ⲕ̅ⲋ̅)</span> ⲉϥⲉϫⲓⲥⲉ ⲛ̅ϣⲁ
  ⲉⲛⲉϩ. <span style="color:#b00e23">(ⲕ̅ⲍ̅)</span> ⲡϫⲟⲉⲓⲥ ⲡⲡⲁⲛⲧⲟⲕⲣⲁⲧⲱⲣ ⲡⲛⲟⲩⲧⲉ
  ⲙ̅ⲡⲓ̈ⲏ̅ⲗ̅. ⲁⲩⲱ ⲡⲏⲓ̈ ⲙ̅ⲡⲉⲕϩⲙ̅ϩⲁⲗ ⲇ̅ⲁ̅ⲇ̅. ⲉϥⲉϣⲱⲡⲉ ⲉϥⲁϩⲉⲣⲁⲧϥ̅ ⲙ̅ⲡⲉⲕⲙ̅ⲧⲟ ⲉⲃⲟⲗ. ϫⲉ
  ⲛ̅ⲧⲟⲕ ⲡⲉ ⲡϫⲟⲉⲓⲥ ⲛ̅ⲛ̅ϭⲟⲙ ⲡⲛⲟⲩⲧⲉ ⲙ̅ⲡⲓ̈ⲏ̅ⲗ̅. ⲁⲕϭⲱⲗⲡ̅ ⲉⲃⲟⲗ ⲉⲡⲙⲁⲁϫⲉ ⲙ̅ⲡⲉⲕϩⲙ̅ϩⲁⲗ
  ⲉⲕϫⲱ ⲙ̅ⲙⲟⲥ. ϫⲉ ϯⲛⲁⲕⲱⲧ ⲛⲁⲕ ⲛ̅ⲟⲩⲏⲓ ⲉⲧⲃⲉ ⲡⲁⲓ ⲡⲉⲕϩⲙ̅ϩⲁⲗ. ⲁϥϩⲉ ⲉⲡⲉϥϩⲏⲧ ⲉϥϣⲗⲏⲗ.
  ⲉϩⲣⲏⲓ ⲉⲣⲟⲕ ϩⲙ̅ ⲡⲉⲓϣⲗⲏⲗ. <span style="color:#b00e23">(ⲕ̅ⲏ̅)</span> ⲧⲉⲛⲟⲩ ϭⲉ
  ⲡϫⲟⲉⲓⲥ ⲡⲁⲛⲟⲩⲧⲉ. ⲛ̅ⲧⲟⲕ ⲡⲉ ⲡⲛⲟⲩⲧⲉ. ⲁⲩⲱ ⲛⲉⲕϣⲁϫⲉ ⲛⲁϣⲱⲡⲉ ⲙ̅ⲙⲉ. ⲁⲩⲱ ⲁⲕϣⲁϫⲉ ⲉⲧⲃⲉ
  ⲡⲉⲕϩⲙ̅ϩⲁⲗ. ⲉⲉⲓⲛⲉ ⲛ̅ⲧⲉⲓⲙⲛⲧⲁⲅⲁⲑⲟⲥ ⲧⲏⲣⲥ̅ ⲉϫⲱϥ. <span style=
  "color:#b00e23">(ⲕ̅ⲑ̅)</span> ⲧⲉⲛⲟⲩ ϭⲉ ϩⲓⲧⲟⲟⲧⲕ̅ ⲉⲥⲙⲟⲩ ⲉⲡⲏⲓ̈ ⲙ̅ⲡⲉⲕϩⲙ̅ϩⲁⲗ.
  ⲉⲧⲣⲉϥϣⲱⲡⲉ ⲛ̅ϣⲁ ⲉⲛⲉϩ ⲙ̅ⲡⲉⲕⲉⲙⲧⲟ ⲉⲃⲟⲗ. ϫⲉ ⲛ̅ⲧⲟⲕ ⲡϫⲟⲉⲓⲥ ⲡⲁϫⲟⲉⲓⲥ ⲁⲕϣⲁϫⲉ. ⲁⲩⲱ ⲉⲃⲟⲗ
  ϩⲙ̅ ⲡⲉⲕⲥⲙⲟⲩ. ⲡⲏⲓ̈ ⲙⲡⲉⲕϩⲙ̅ϩⲁⲗ ⲛⲁϫⲓⲥⲙⲟⲩ ⲛ̅ϣⲁ ⲉⲛⲉϩ.
  <h3 id="second_samuel8">8</h3><span style="color:#b00e23">(ⲁ̅)</span> ⲁⲩⲱ
  ⲙⲛ̅ⲛ̅ⲥⲁ ⲛⲉⲓϣⲁϫⲉ. ⲇⲁⲩⲉⲓⲇ ⲁϥⲡⲁⲧⲁⲥⲥⲉ ⲛ̅ⲛ̅ⲁⲗⲗⲟⲫⲩⲗⲟⲥ ⲁϥϭⲟⲧⲡⲟⲩ ⲉⲃⲟⲗ. ⲁⲩⲱ ⲇ̅ⲁ̅ⲇ̅
  ⲁϥϫⲓ ⲛ̅ⲧⲡⲟⲗⲓⲥ. ⲉⲧⲛⲏϩ ⲉⲃⲟⲗ ⲛ̅ⲧⲟⲟⲧⲟⲩ ⲛ̅ⲛ̅ⲁⲗⲗⲟⲫⲩⲗⲟⲥ. <span style=
  "color:#b00e23">(ⲃ̅)</span> ⲁⲩⲱ ⲇⲁⲩⲉⲓⲇ ⲁϥⲡⲁⲧⲁⲥⲥⲉ ⲙ̅ⲡⲕⲁϩ ⲙ̅ⲙⲱⲁⲃ. ⲁϥϣⲓⲧⲟⲩ ϩⲛ̅
  ϩⲉⲛⲛⲟⲩϩ ⲉⲁϥⲣⲟⲕⲧⲟⲩ ⲉⲡⲕⲁϩ. ⲁⲩⲱ ⲁϥϣⲓ ⲡⲉⲥⲕⲛⲟⲩϩ ⲥⲛⲁⲩ. ⲉⲙⲟⲩⲟⲩⲧ ⲙ̅ⲙⲟⲟⲩ ⲡϫⲱⲕ ⲇⲉ
  ⲙ̅ⲡⲉⲥⲕⲛⲟⲩϩ. ⲁϥϥⲓⲧⲟⲩ ⲉⲩⲟⲛϩ. ⲁⲩⲱ ⲡⲗⲁⲟⲥ ⲙ̅ⲙⲱⲁⲃ. ⲁϥϣⲱⲡⲉ ⲉⲩⲟ ⲛ̅ϩⲙ̅ϩⲁⲗ ⲛ̅ⲇⲁⲩⲉⲓⲇ
  ⲉⲩϫⲓ ⲧⲁⲓⲟ ⲛⲁϥ. <span style="color:#b00e23">(ⲅ̅)</span> ⲇⲁⲩⲉⲓⲇ ⲇⲉ ⲟⲛ ⲁϥⲡⲁⲧⲁⲥⲥⲉ
  ⲛ̅ⲁⲇⲣⲁⲁⲍⲁⲣ. ⲡϣⲏⲣⲉ ⲛ̅ⲣⲱⲁⲃ ⲡⲣ̅ⲣⲟ ⲛ̅ⲥⲟⲩⲃⲁ. ⲉϥⲛⲁⲃⲱⲕ. ⲉⲕⲧⲉ ⲧⲟⲟⲧϥ̅. ⲉϫⲙ̅ ⲡⲓⲉⲣⲟ
  ⲡⲉⲩⲫⲣⲁⲧⲏⲥ. <span style="color:#b00e23">(ⲇ̅)</span> ⲁⲩⲱ ⲇⲁⲩⲉⲓⲇ ⲁϥϫⲓ ϩⲁⲣⲱϥ
  ⲙ̅ⲡⲉϥⲙⲏⲏϣⲉ. ⲁϥϥⲓ ⲙ̅ⲙⲏⲧ ⲛ̅ϣⲉ ⲛ̅ϩⲁⲣⲙⲁ ⲛ̅ⲧⲟⲟⲧϥ̅. ⲁⲩⲱ ⲥⲁϣϥ̅ ⲛ̅ⲧⲃⲁ ⲛ̅ϩⲓⲡⲡⲉⲩⲥ. ⲁⲩⲱ
  ⲧⲃⲁ ⲥⲛⲁⲩ ⲛ̅ⲣⲙ̅ⲣⲁⲧⲟⲩ. ⲛ̅ϩⲁⲣⲙⲁ ⲇⲉ ⲧⲏⲣⲟⲩ ⲛ̅ⲇ̅ⲁ̅ⲇ̅ (sic) ⲁϥⲧⲁⲕⲟⲟⲩ. ⲁϥⲕⲱ ⲇⲉ ⲛⲁϥ
  ⲛ̅ϩⲁⲣⲙⲁ ⲉⲃⲟⲗ ⲛ̅ϩⲏⲧⲟⲩ. <span style="color:#b00e23">(ⲉ̅)</span> ⲁⲥⲉⲓ ⲇⲉ ⲛ̅ϭⲓ
  ⲧⲥⲩⲣⲓⲁ ⲛ̅ⲇⲁⲙⲁⲥⲕⲟⲥ. ⲉⲃⲟⲉⲓⲑⲉⲓ. ⲉⲁⲇⲣⲁⲁⲍⲁⲣ ⲡⲣ̅ⲣⲟ ⲛ̅ⲥⲟⲩⲃⲁ. ⲁⲩⲱ ⲇ̅ⲁ̅ⲇ̅ ⲁϥⲡⲁⲧⲁⲥⲥⲉ
  ⲛ̅ⲧⲥⲩⲣⲓⲁ. ⲛ̅ϫⲟⲩⲧⲥⲛⲟⲟⲩⲥ ⲛ̅ϣⲟ ⲛ̅ⲣⲱⲙⲉ. <span style="color:#b00e23">(ⲋ̅)</span>
  ⲁⲩⲱ ⲇⲁⲩⲉⲓⲇ ⲁϥⲕⲱ ⲛ̅ϩⲉⲛⲡⲁⲣⲙⲃⲟⲗⲏ ϩⲛ̅ ⲧⲥⲩⲣⲓⲁ ⲛ̅ⲇⲁⲙⲁⲥⲕⲟⲥ ⲉⲧⲣⲉⲩⲣⲟⲉⲓⲥ. ⲁⲩⲱ ⲧⲥⲩⲣⲓⲁ
  ⲁⲥⲣ̅ϩⲙ̅ϩⲁⲗ ⲛⲇ̅ⲁ̅ⲇ̅. ⲉⲩⲛ̅ ⲧⲁⲓⲟ ⲛⲁϥ. ⲁⲩⲱ ⲡϫⲟⲉⲓⲥ ⲁϥⲧⲟⲩϫⲉ ⲇ̅ⲁ̅ⲇ̅ ϩⲛ̅ ⲛⲉⲙⲁ
  ⲛ̅ⲧⲁϥⲃⲱⲕ ⲉⲣⲟⲟⲩ. <span style="color:#b00e23">(ⲍ̅)</span> ⲇⲁⲩⲉⲓⲇ ⲇⲉ ⲁϥϫⲓ
  ⲛ̅ⲛⲉⲭⲗⲓⲛⲟⲛ. ⲏ ⲛⲉⲕⲗⲁⲗ ⲛ̅ⲛⲟⲩⲃ ⲛⲁⲓ ⲛ̅ⲧⲁⲩⲧⲁⲙⲓⲟⲟⲩ ⲛⲁⲩ ⲛ̅ϭⲓ ⲛ̅ϩⲙ̅ϩⲁⲗ ⲛ̅ⲁⲇⲣⲁⲁⲍⲁⲣ
  ⲡⲣ̅ⲣⲟ ⲛ̅ⲥⲟⲩⲃⲁ. ⲁϥⲉⲛⲧⲟⲩ ⲉϩⲣⲏⲓ ⲉⲑⲓⲗ̅ⲏ̅ⲙ̅. ⲁϥϫⲓⲧⲟⲩ ⲛ̅ϭⲓ ⲫⲁⲣⲁⲱ ⲡⲣ̅ⲣⲟ ⲛ̅ⲕⲏⲙⲉ. ϩⲙ
  ⲡⲧⲣⲉϥⲉⲓ ⲉϩⲣⲏⲓ ⲉⲑⲓⲗ̅ⲏ̅ⲙ̅. ϩⲛ̅ ⲛⲉϩⲟⲟⲩ ⲛ̅ϩⲣⲟⲃⲟⲁⲙ ⲡϣⲏⲣⲉ ⲛ̅ⲥⲟⲗⲟⲙⲟⲛ. <span style=
  "color:#b00e23">(ⲏ̅)</span> ⲁⲩⲱ ⲇ̅ⲁ̅ⲇ̅ ⲁϥϫⲓ ⲉⲃⲟⲗ ϩⲛ̅ ⲛⲉⲙⲁⲥⲃⲁⲕ. ⲉⲃⲟⲗ ϩⲛ̅
  ⲛⲉⲡⲟⲗⲓⲥ. ⲉⲧⲥⲟⲧⲡ̅. ⲛ̅ⲧⲉ ⲁⲇⲣⲁⲁⲍⲁⲣ. ⲛ̅ⲟⲩϩⲟⲩⲙⲛ̅ⲧ ⲉⲛⲁϣⲱϥ ⲉⲙⲁⲧⲉ. ⲛ̅ⲧⲁ ⲥⲟⲗⲟⲙⲟⲛ ⲧⲁⲙⲓⲟ
  ⲛ̅ϩⲏⲧϥ ⲛ̅ⲧⲉⲑⲁⲗⲁⲥⲥⲁ ⲛ̅ϩⲟⲙⲛ̅ⲧ ⲙⲛ̅ ⲛⲉⲥⲧⲩⲗⲗⲟⲥ. ⲁⲩⲱ ⲛ̅ⲗⲟⲩⲧⲏⲣ. ⲙⲛ̅ ⲛⲉⲥⲕⲉⲩⲏ ⲧⲏⲣⲟⲩ.
  <span style="color:#b00e23">(ⲑ̅)</span> ⲁⲩⲱ ⲁϥⲥⲱⲧⲙ̅ ⲛ̅ϭⲓ ⲑⲟⲟⲩ ⲡⲣ̅ⲣⲟ ⲛ̅ⲉⲙⲁⲑ.
  ϫⲉ ⲁ ⲇ̅ⲁ̅ⲇ̅ ⲡⲁⲧⲁⲥⲥⲉ ⲛⲧϭⲟⲙ ⲧⲏⲣⲥ̅ ⲛ̅ⲁⲇⲣⲁⲁⲍⲁⲣ. <span style=
  "color:#b00e23">(ⲓ̅)</span> ⲁ ⲑⲟⲟⲩ ϫⲟⲟⲩ ⲛ̅ⲓⲉⲍⲟⲩⲣⲁⲛ ⲡⲉϥϣⲏⲣⲉ. ⲉⲣⲁⲧϥ̅ ⲙ̅ⲡⲣ̅ⲣⲟ
  ⲇⲁⲩⲉⲓⲇ ⲉⲥⲉⲡⲥⲱⲡϥ̅. ⲉⲩⲉⲓⲣⲏⲛⲏ. ⲁⲩⲱ ⲉⲥⲙⲟⲩ ⲉⲣⲟϥ. ϫⲉ ⲁϥⲡⲁⲧⲁⲥⲥⲉ ⲛ̅ⲁⲇⲣⲁⲁⲍⲁⲣ. ⲉⲃⲟⲗ ϫⲉ
  ⲛⲉⲣⲉ ⲑⲟⲟⲩ. ⲡⲟⲗⲩⲙⲓ ⲙⲛ̅ ⲁⲇⲣⲁⲁⲍⲁⲣ ⲁⲩⲱ ⲛⲉⲩⲉⲛ̅ⲧⲟⲟⲧϥ̅ ⲛ̅ϭⲓ ϩⲛ̅ⲥⲕⲏⲩⲉ ⲛ̅ϩⲁⲧ. ⲙⲛ̅
  ϩⲉⲛⲥⲕⲏⲩⲉ ⲛ̅ⲛⲟⲩⲃ. ⲙⲛ̅ ϩⲉⲛⲥⲕⲏⲩⲉ ⲛ̅ϩⲟⲙⲛ̅ⲧ. <span style=
  "color:#b00e23">(ⲓ̅ⲁ̅)</span> ⲛⲉⲛⲕⲟⲟⲩⲉ ⲁ ⲡⲣ̅ⲣⲟ ⲇ̅ⲁ̅ⲇ̅ ⲧⲃ̅ⲃⲟⲟⲩ. ⲁϥⲉⲣⲏⲧ ⲙ̅ⲙⲟⲟⲩ
  ⲙ̅ⲡϫⲟⲉⲓⲥ. ⲙⲛ̅ ⲡϩⲁⲧ ⲙⲛ̅ ⲡⲛⲟⲩⲃ. ⲡⲁⲓ ⲛ̅ⲧⲁϥⲧⲃ̅ⲃⲟϥ ⲉⲃⲟⲗ ϩⲛ̅ ⲛⲉⲡⲟⲗⲓⲥ ⲧⲏⲣⲟⲩ.
  ⲛ̅ⲧⲁϥϭⲙ̅ϭⲟⲙ ⲉϩⲣⲏⲓ ⲉϫⲱⲟⲩ. <span style="color:#b00e23">(ⲓ̅ⲃ̅)</span> ⲉⲃⲟⲗ ϩⲛ̅
  ⲇⲓⲇⲟⲩⲙⲁⲓⲁ ⲁⲩⲱ ⲉⲃⲟⲗ ϩⲙ̅ ⲙⲱⲁⲃ. ⲁⲩⲱ ⲉⲃⲟⲗ ϩⲛ̅ ⲛⲉϣⲏⲣⲉ ⲛ̅ⲁⲙⲙⲱⲛ. ⲁⲩⲱ ⲉⲃⲟⲗ ϩⲙ̅
  ⲡⲁⲙⲁⲗⲏⲕ ⲁⲩⲱ ⲉⲃⲟⲗ ϩⲛ̅ ⲛⲉϣⲟⲗⲥ̅ ⲛ̅ⲁⲇⲣⲁⲁⲍⲁⲣ ⲡϣⲏⲣⲉ ⲛ̅ϩⲣⲱⲁⲃ ⲡⲣ̅ⲣⲟ ⲛ̅ⲥⲁⲃⲁ.
  <span style="color:#b00e23">(ⲓ̅ⲅ̅)</span> ⲇⲁⲩⲉⲓⲇ ⲇⲉ ⲁϥⲥⲙⲓⲛⲉ ⲛⲁϥ ⲛ̅ⲟⲩⲣⲁⲛ
  ⲛ̅ⲥⲟⲉⲓⲧ. ⲁⲩⲱ ⲛ̅ⲧⲉⲣⲉϥⲕⲧⲟϥ. ⲁϥⲡⲁⲧⲁⲥⲥⲉ ⲛ̅ϯⲇⲟⲩⲙⲁⲓⲁ. ϩⲙ̅ ⲡⲓⲁ ⲛ̅ⲛⲉϩⲙⲟⲩ. ⲙ̅ⲙⲛ̅ⲧϣⲙⲏⲛ
  ⲛ̅ϣⲟ ⲛ̅ⲣⲱⲙⲉ. <span style="color:#b00e23">(ⲓ̅ⲇ̅)</span> ⲁⲩⲱ ⲁϥⲕⲱ ⲛ̅ϩⲛ̅ⲣⲉϥⲣⲟⲉⲓⲥ
  ϩⲛ̅ ϯⲇⲟⲩⲙⲁⲓⲁ ⲧⲏⲣⲥ̅. ⲁⲩⲱ ⲛⲓⲇⲟⲩⲙⲁⲓⲟⲥ ⲧⲏⲣⲟⲩ ⲁⲩⲉⲣϩⲙ̅ϩⲁⲗ ⲙ̅ⲡⲣ̅ⲣⲟ. ⲁⲩⲱ ⲁ ⲡϫⲟⲉⲓⲥ
  ⲧⲟⲩϫⲉ ⲇⲁⲩⲉⲓⲇ. ϩⲛ̅ ⲛⲉⲙⲁ ⲧⲏⲣⲟⲩ ⲛ̅ⲧⲁϥⲃⲱⲕ ⲉⲣⲟⲟⲩ. <span style=
  "color:#b00e23">(ⲓ̅ⲉ̅)</span> ⲁⲩⲱ ⲁϥⲧⲣⲉ ⲇ̅ⲁ̅ⲇ̅ ⲣ̅ⲣⲣ̅ⲟ ϩⲓϫⲉⲙ ⲡⲓ̈ⲏ̅ⲗ̅ ⲧⲏⲣϥ̅.
  ⲇ̅ⲁ̅ⲇ̅ ⲇⲉ ⲛⲉϥⲉⲓⲣⲉ ⲛ̅ⲟⲩⲕⲣⲓⲙⲁ. ⲙⲛ̅ ⲟⲩⲇⲓⲕⲁⲓⲟⲥⲩⲛⲏ ϩⲙ̅ ⲡⲉϥⲗⲁⲟⲥ ⲧⲏⲣϥ̅. <span style=
  "color:#b00e23">(ⲓ̅ⲋ̅)</span> ⲁⲩⲱ ⲓ̈ⲱⲁⲃ ⲡϣⲏⲣⲉ ⲛ̅ⲥⲁⲣⲟⲩⲉⲓⲁⲥ. ⲛⲉϥϣⲟⲟⲡ ⲉϫⲙ̅
  ⲡⲉϥⲙⲏⲏϣⲉ. ⲁⲩⲱ ⲓⲱⲥⲁⲫⲁⲧ ⲡϣⲏⲣⲉ ⲛ̅ⲁⲭⲓⲁ. ⲛ̅ⲧⲟϥ ⲡⲉ. ⲉϥⲧⲣⲉ ⲡⲣ̅ⲣⲟ ⲉⲣⲡⲙⲉⲉⲩⲉ.
  <span style="color:#b00e23">(ⲓ̅ⲍ̅)</span> ⲥⲁⲇⲱⲕ ⲇⲉ ⲡϣⲏⲣⲉ ⲛ̅ⲁⲭⲓⲇⲱⲃ. ⲁⲩⲱ
  ⲁⲃⲓⲙⲉⲗⲉⲭ ⲡϣⲏⲣⲉ ⲛ̅ⲁⲃⲓⲁⲑⲁⲣ. ⲛ̅ⲧⲟⲟⲩ ⲛⲉⲧⲟ ⲛ̅ⲟⲩⲏⲏⲃ. ⲁⲩⲱ ⲁⲍⲁ. ⲛ̅ⲧⲟϥ ⲡⲉⲧⲟ
  ⲛ̅ⲅⲣⲁⲙⲙⲁⲧⲉⲩⲥ <span style="color:#b00e23">(ⲓ̅ⲏ̅)</span> ⲁⲩⲱ ⲃⲁⲛⲉⲁⲥ ⲡϣⲏⲣⲉ.
  ⲛ̅ⲓⲱⲇⲁⲉ ⲛ̅ⲧⲟϥ ⲡⲉⲧⲟ ⲛ̅ⲥⲩⲙⲃⲟⲗⲟⲥ. ⲡⲉⲭⲉⲣⲉⲑⲑⲓ ⲇⲉ. ⲙⲛ̅ ⲡⲉⲫⲉⲣⲉⲑⲉⲓ. ⲛ̅ϣⲏⲣⲉ ⲛ̅ⲇ̅ⲁ̅ⲇ̅.
  ⲛ̅ⲧⲟⲟⲩ ⲛⲉ ⲛⲉⲁⲣⲭⲱⲛ ⲛ̅ⲧⲁⲩⲗⲏ ⲙ̅ⲡⲣ̅ⲣⲟ.
  <h3 id="second_samuel9">9</h3><span style="color:#b00e23">(ⲁ̅)</span> ⲡⲉϫⲉ
  ⲇ̅ⲁ̅ⲇ̅ ⲇⲉ ϫⲉ ⲉϣⲱⲡⲉ ⲟⲩⲉⲛ. ⲣⲱⲙⲉ. ⲉⲁϥⲥⲉⲉⲡⲉ ⲉⲃⲟⲗ ϩⲙ̅ ⲡⲏⲓ̈ ⲛ̅ⲥⲁⲟⲩⲗ. ϯⲛⲁⲉⲓⲣⲉ ⲛⲁϥ
  ⲛ̅ⲟⲩⲛⲁ ⲉⲧⲃⲉ ⲓⲱⲛⲁⲑⲁⲛ. <span style="color:#b00e23">(ⲃ̅)</span> ⲛⲉⲟⲩⲛ̅ ⲟⲩϩⲙ̅ϩⲁⲗ
  ⲇⲉ. ϣⲟⲟⲡ ⲉⲃⲟⲗ ϩⲙ̅ ⲡⲏⲓ̈ ⲛ̅ⲥⲁⲟⲩⲗ ⲉⲡⲉϥⲣⲁⲛ ⲡⲉ ⲥⲓⲃⲁ. ⲁⲩⲙⲟⲩⲧⲉ ⲇⲉ ⲉⲣⲟϥ. ⲁⲩⲉⲛ̅ⲧϥ̅
  ⲉⲣⲁⲧϥ̅ ⲛ̅ⲇⲁⲩⲉⲓⲇ. ⲡⲉϫⲉ ⲡⲣ̅ⲣⲟ ⲛⲁϥ ϫⲉ ⲉⲛⲉ ⲛ̅ⲧⲟⲕ ⲡⲉ ⲥⲓⲃⲁ. ⲡⲉϫⲁϥ ϫⲉ ⲁⲛⲟⲕ
  ⲡⲉⲕϩⲙ̅ϩⲁⲗ. <span style="color:#b00e23">(ⲅ̅)</span> ⲡⲉϫⲉ ⲡⲣ̅ⲣⲟ ⲛⲁϥ ϫⲉ ⲉϣⲱⲡⲉ
  ⲟⲩⲛ. ⲣⲱⲙⲉ ⲉⲁϥⲥⲉⲉⲡⲉ ⲉⲃⲟⲗ ϩⲙ̅ ⲡⲏⲓ̈ ⲛ̅ⲥⲁⲟⲩⲗ. ϯⲛⲁⲉⲓⲣⲉ ⲛⲁϥ ⲛ̅ⲟⲩⲛⲁ ⲛ̅ⲧⲉ ⲡⲛⲟⲩⲧⲉ.
  ⲡⲉϫⲉ ⲥⲓⲃⲁ ϩⲓ̈ⲑⲏ ⲙ̅ⲡⲣ̅ⲣⲟ. ϫⲉ ⲟⲩⲉⲛ ⲟⲩϣⲏⲣⲉ. ⲉⲡⲁⲓⲱⲛⲁⲑⲁⲛ ⲡⲉ. ⲉⲣⲉ ⲛⲉϥⲟⲩⲉⲣⲏⲧⲉ ϣⲟⲟϭⲉ.
  <span style="color:#b00e23">(ⲇ̅)</span> ⲡⲉϫⲉ ⲡⲣ̅ⲣⲟ ⲛⲁϥ ϫⲉ ⲉⲣⲉ ⲡⲁⲓ ⲛ̅ⲧⲱⲛ. ⲡⲉϫⲉ
  ⲥⲓⲃⲁ. ϫⲉ ⲉⲓⲥ ϩⲏⲏⲧⲉ ϥϩⲙ̅ ⲡⲏⲓ̈. ⲙ̅ⲙⲁⲭⲓⲣ ⲡϣⲏⲣⲉ ⲛ̅ⲥⲁⲙⲁⲏⲗ ⲡⲉ ⲉⲃⲟⲗ ϩⲛ̅ ⲗⲁⲇⲁⲃⲁⲣ.
  <span style="color:#b00e23">(ⲉ̅)</span> <span style=
  "color:#b00e23">(ⲋ̅)</span> ⲁϥⲓ̈ ⲇⲉ ⲛ̅ϭⲓ ⲛⲉⲙⲫⲓⲃⲟⲥⲑⲉ ⲡϣⲏⲣⲉ ⲛ̅ⲓⲱⲛⲁⲑⲁⲛ. ⲡϣⲏⲣⲉ
  ⲛ̅ⲥⲁⲟⲩⲗ ⲉⲣⲁⲧϥ̅ ⲙ̅ⲡⲣ̅ⲣⲟ ⲇⲁⲩⲉⲓⲇ. ⲁϥⲡⲁϩⲧϥ̅ ϩⲓ̈ⲑⲏ ⲙ̅ⲙⲟϥ ⲁϥⲟⲩⲱϣⲧ̅ ⲛⲁϥ. ⲡⲉϫⲉ ⲇ̅ⲁ̅ⲇ̅
  ⲛⲁϥ ϫⲉ ⲙⲉⲙⲫⲓⲃⲟⲥⲑⲉ. ⲡⲉϫⲁϥ ϫⲉ ⲉⲓⲥ ϩⲏⲏⲧⲉ ⲁⲛⲟⲕ ⲡⲉⲕϩⲙ̅ϩⲁⲗ. <span style=
  "color:#b00e23">(ⲍ̅)</span> ⲡⲉϫⲉ ⲇ̅ⲁ̅ⲇ̅ ⲛⲁϥ ϫⲉ ⲙ̅ⲡⲣ̅ⲣ̅ϩⲟⲧⲉ. ϫⲉ ϩⲛ̅ ⲟⲩⲉⲓⲣⲉ.
  ϯⲛⲁⲉⲓⲣⲉ ⲛⲙ̅ⲙⲁⲕ ⲛ̅ⲟⲩⲛⲁ. ⲉⲧⲃⲁ ⲓⲱⲛⲁⲑⲁⲛ ⲡⲉⲕⲉⲓⲱⲧ. ⲁⲩⲱ ϯⲛⲁϯ ⲛⲁⲕ ⲛ̅ⲛⲉⲓⲱϩⲓ ⲧⲏⲣⲟⲩ
  ⲛ̅ⲥⲁⲟⲩⲗ. ⲡⲓⲱⲧ ⲙ̅ⲡⲉⲕⲉⲓⲱⲧ. ⲁⲩⲱ ⲛ̅ⲧⲟⲕ ⲕⲛⲁϭⲱ ⲉⲕⲟⲩⲉⲙ ⲟⲉⲓⲕ ⲛⲙ̅ⲙⲁⲓ. ϩⲓϫⲛ̅ ⲧⲁⲧⲣⲁⲡⲉⲍⲁ
  ⲛ̅ⲟⲩⲟⲉⲓϣ ⲛⲓⲙ. <span style="color:#b00e23">(ⲏ̅)</span> ⲙⲉⲙⲫⲓⲃⲟⲥⲑⲉ ⲇⲉ ⲁϥⲡⲁϩⲧϥ̅.
  ⲁϥⲟⲩⲱϣⲧ̅ ⲉϥϫⲱ ⲙ̅ⲙⲟⲥ ϫⲉ ⲟⲩ ⲡⲉ ⲡⲉⲕϩⲙ̅ϩⲁⲗ. ϫⲉ ⲁⲕϭⲱϣⲧ̅ ⲉϫⲛ̅ ⲟⲩⲟⲩϩⲟⲣ ⲉϥⲙⲟⲟⲩⲧ. ⲕⲁⲧⲁ
  ⲧⲁⲙⲓⲛⲉ. <span style="color:#b00e23">(ⲑ̅)</span> ⲁⲩⲱ ⲇ̅ⲁ̅ⲇ̅ ⲁϥⲙⲟⲩⲧⲉ ⲉⲥⲓⲃⲁ
  ⲡϩⲙ̅ϩⲁⲗ ⲛ̅ⲥⲁⲟⲩⲗ ⲡⲉϫⲁϥ ⲛⲁϥ. ϫⲉ ⲉⲛⲕⲁ ⲛⲓⲙ ⲉⲛⲁⲥⲁⲟⲩⲗ ⲛⲉ. ⲁⲩⲱ ⲉⲧⲏⲡ ⲧⲏⲣⲟⲩ ⲉⲡⲉϥⲏⲓ.
  ⲉⲓⲥ ϩⲏⲏⲧⲉ ⲁⲓⲧⲁⲁⲩ ⲧⲏⲣⲟⲩ ⲙ̅ⲡϣⲏⲣⲉ ⲙ̅ⲡⲉⲕϫⲟⲉⲓⲥ. <span style=
  "color:#b00e23">(ⲓ̅)</span> ⲁⲣⲓϩⲱⲃ ϭⲉ ⲉⲡⲉϥⲕⲁϩ. ⲛ̅ⲧⲟⲕ ⲙⲛ̅ ⲛⲉⲕϣⲏⲣⲉ ⲙⲛ̅
  ⲛⲉⲕϩⲙ̅ϩⲁⲗ. ⲛⲅ̅ϫⲓ ⲟⲉⲓⲕ ⲉϩⲟⲩⲛ ⲙ̅ⲡϣⲏⲣⲉ ⲙ̅ⲡⲉⲕϫⲟⲉⲓⲥ. ⲛ̅ⲥⲉⲟⲩⲱⲙ ⲙ̅ⲙⲟⲟⲩ. ⲁⲩⲱ
  ⲙⲉⲙⲫⲓⲃⲟⲥⲑⲉ ⲡϣⲏⲣⲉ ⲙ̅ⲡⲉⲕϫⲟⲉⲓⲥ. ⲉϥⲉϭⲱ ⲉϥⲟⲩⲉⲙ ⲟⲉⲓⲕ ⲛⲙ̅ⲙⲁⲓ ⲛ̅ⲟⲩⲟⲉⲓϣ ⲛⲓⲙ ϩⲓϫⲛ̅
  ⲧⲁⲧⲣⲁⲡⲉⲍⲁ. ⲥⲓⲃⲁ ⲇⲉ ⲛⲉⲟⲩⲛ̅ⲧⲁϥ ⲙ̅ⲙⲁⲩ ⲙ̅ⲙⲛ̅ⲧⲏ ⲛ̅ϣⲏⲣⲉ. ⲁⲩⲱ ϫⲟⲩⲱⲧ ⲛ̅ϩⲙ̅ϩⲁⲗ.
  <span style="color:#b00e23">(ⲓ̅ⲁ̅)</span> ⲡⲉϫⲉ ⲥⲓⲃⲁ ϩⲓ̈ⲑⲏ ⲙ̅ⲡⲣ̅ⲣⲟ. ϫⲉ ⲕⲁⲧⲁ
  ϩⲱⲃ ⲛⲓⲙ ⲛ̅ⲧⲁ ⲡⲁϫⲟⲉⲓⲥ ⲡⲣ̅ⲣⲟ. ϩⲱⲛ ⲙ̅ⲙⲟⲟⲩ ⲛ̅ⲧⲟⲟⲧϥ̅ ⲙ̅ⲡⲉϥϩⲙ̅ϩⲁⲗ. ⲧⲁⲓ ⲧⲉ ⲑⲉ ⲉⲧⲉⲣⲉ
  ⲡⲉⲕϩⲙ̅ϩⲁⲗ ⲛⲁⲁⲁⲩ. ⲁⲩⲱ ⲙⲉⲙⲫⲓⲃⲟⲥⲑⲉ ⲇⲉ ⲛⲉϥⲟⲩⲱⲙ ϩⲓϫⲛ̅ ⲧⲉⲧⲣⲁⲡⲉⲍⲁ ⲛⲇ̅ⲁ̅ⲇ̅. ⲛ̅ⲑⲉ
  ⲛ̅ⲟⲩⲁ ⲛ̅ⲛ̅ϣⲏⲣⲉ ⲙ̅ⲡⲣ̅ⲣⲟ <span style="color:#b00e23">(ⲓ̅ⲃ̅)</span> ⲙⲉⲙⲫⲓⲃⲟⲥⲑⲉ
  ⲇⲉ ⲛⲉⲟⲩⲉⲛⲧⲁϥ ⲙ̅ⲙⲁⲩ ⲛ̅ⲟⲩϣⲏⲣⲉ. ⲉⲡⲉϥⲣⲁⲛ ⲡⲉ ⲙⲓⲭⲁ. ⲁⲩⲱ ⲛⲉⲧⲏⲡ ⲧⲏⲣⲟⲩ ⲉⲡⲏⲓ̈ ⲛ̅ⲥⲓⲃⲁ.
  ⲛⲉ ⲛϩⲙ̅ϩⲁⲗ ⲙ̅ⲙⲉⲙⲫⲓⲃⲟⲥⲑⲉ. <span style="color:#b00e23">(ⲓ̅ⲅ̅)</span> ⲙⲉⲙⲫⲓⲃⲟⲥⲑⲉ
  ⲇⲉ ⲛⲉϥⲟⲩⲏϩ ϩⲛ̅ ⲑⲓⲗ̅ⲏ̅ⲙ̅. ⲉⲃⲟⲗ ϫⲉ ⲛⲉϥⲟⲩⲱⲙ ⲛ̅ⲟⲩⲟⲉⲓϣ ⲛⲓⲙ ϩⲓϫⲛ̅ ⲧⲉⲧⲣⲁⲡⲉⲍⲁ
  ⲙ̅ⲡⲣ̅ⲣⲟ. ⲛ̅ⲧⲟϥ ⲇⲉ ⲛⲉ ⲟⲩϭⲁⲗⲉ ⲡⲉ. ⲛ̅ⲧⲉϥⲟⲩⲉⲣⲏⲧⲉ ⲥⲛ̅ⲧⲉ.
  <h3 id="second_samuel10">10</h3><span style="color:#b00e23">(ⲁ̅)</span>
  ⲁⲥϣⲱⲡⲉ ⲇⲉ ⲙⲛ̅ⲛ̅ⲥⲁ ⲛⲁⲓ ⲁϥⲙⲟⲩ ⲛ̅ϭⲓ ⲡⲣ̅ⲣⲟ ⲛ̅ⲛⲉϣⲏⲣⲉ ⲛ̅ⲁⲙⲙⲱⲛ. ⲁⲩⲱ ⲁϥⲣ̅ⲣⲟ ⲛ̅ϭⲓ
  ⲁⲛⲛⲱⲛ ⲡⲉϥϣⲏⲣⲉ ⲉⲡⲉϥⲙⲁ <span style="color:#b00e23">(ⲃ̅)</span> ⲡⲉϫⲉ ⲇ̅ⲁ̅ⲇ̅ ϫⲉ ϯ
  ⲛⲁⲉⲓⲣⲉ ⲛ̅ⲟⲩⲛⲁ. ⲙⲛ̅ ⲁⲛⲛⲱⲛ ⲡϣⲏⲣⲉ ⲛ̅ⲛⲁⲁⲁⲥ ⲕⲁⲧⲁ ⲑⲉ ⲛ̅ⲧⲁ ⲡⲉϥⲉⲓⲱⲧ ⲉⲓⲣⲉ ⲛⲙ̅ⲙⲁⲓ
  ⲛ̅ⲟⲩⲛⲁ. ⲁⲩⲱ ⲁϥϫⲟⲟⲩ. ⲛ̅ϭⲓ ⲇⲁⲩⲉⲓⲇ ⲉⲥⲗ̅ⲥⲱⲗⲉϥ. ⲉⲃⲟⲗ ϩⲓⲧⲟⲟⲧⲟⲩ ⲛ̅ⲛⲉϥϩⲙ̅ϩⲁⲗ ⲉϫⲙ̅
  ⲡⲉϥⲉⲓⲱⲧ. ⲁⲩⲉⲓ ⲇⲉ ⲛ̅ϭⲓ ⲛ̅ϩⲙ̅ϩⲁⲗ ⲛ̅ⲇⲁⲩⲉⲓⲇ ⲉϩⲣⲏⲓ ⲉⲡⲕⲁϩ ⲛ̅ⲁⲙⲙⲱⲛ. <span style=
  "color:#b00e23">(ⲅ̅)</span> ⲁⲩⲱ ⲛⲉⲁⲣⲭⲱⲛ ⲛ̅ⲛⲉϣⲏⲣⲉ ⲛ̅ⲁⲙⲙⲱⲛ. ⲡⲉϫⲁⲩ ⲉϩⲟⲩⲛ ϩⲛ̅
  ⲁⲛⲛⲱⲛ ⲡⲉⲩϫⲟⲉⲓⲥ. ϫⲉ ⲙⲏ ⲉⲃⲟⲗ. ϫⲉ ⲉⲣⲉ ⲇⲁⲩⲉⲓⲇ. ⲟⲩⲱϣ ⲉϯⲉⲟⲟⲩ ⲙ̅ⲡⲉⲕⲉⲓⲱⲧ ⲙ̅ⲡⲉⲕⲙ̅ⲧⲟ
  ⲉⲃⲟⲗ. ⲁϥⲧⲛ̅ⲛⲟⲟⲩ ⲛⲁⲕ ⲛ̅ⲛⲉⲧⲛⲁⲥⲗ̅ⲥⲱⲗⲕ̅. ⲁⲗⲗⲁ ⲛ̅ⲧⲁϥⲧⲛ̅ⲛⲟⲟⲩⲥⲉ ⲛ̅ⲧⲟϥ. ϫⲉⲕⲁⲥ
  ⲉⲩⲉⲙⲉϣⲧ̅ ⲧⲡⲟⲗⲓⲥ. ⲛ̅ⲥⲉϯϩⲧⲏⲩ ⲉⲣⲟⲥ. ⲇ̅ⲁ̅ⲇ̅ ⲇⲉ ⲁϥⲧⲛ̅ⲛⲟⲟⲩ ⲛ̅ⲛⲉϥϩⲙ̅ϩⲁⲗ ϣⲁⲣⲟⲕ ⲉϫⲓ
  ϫⲛⲓⲧ ⲛ̅ⲧⲡⲟⲗⲓⲥ. ⲉϯϩⲧⲏⲩ ⲉⲣⲟⲥ. <span style="color:#b00e23">(ⲇ̅)</span> ⲁⲩⲱ ⲁⲛⲛⲱⲛ
  ⲁϥϫⲓ ⲛ̅ⲛⲉϩⲙ̅ϩⲁⲗ ⲛ̅ⲇ̅ⲁ̅ⲇ̅ ⲁϥϩⲉⲉⲕⲉ ⲛⲉⲩⲙⲟⲣⲧ̅. ⲁⲩⲱ ⲁϥϣⲉϥ ⲛⲉⲩϩⲟⲉⲓⲧⲉ ⲉⲧⲉⲩⲡⲁϣⲉ. ϣⲁ
  ⲉϩⲣⲏⲓ ⲉⲛⲉⲩⲉⲓⲥⲭⲓⲟⲛ. ⲁϥⲟⲩⲟⲟⲧⲟⲩ ⲉⲃⲟⲗ. <span style="color:#b00e23">(ⲉ̅)</span>
  ⲁⲩϫⲓ ⲡⲟⲩⲱ ⲇⲉ ⲛ̅ⲇ̅ⲁ̅ⲇ̅ ⲉⲧⲃⲉ ⲛⲉϥⲣⲱⲙⲉ ⲁⲩⲱ ⲁϥϫⲟⲟⲩ ⲉⲣⲁⲧⲟⲩ. ⲉⲃⲟⲗ ϫⲉ ⲛ̅ⲣⲱⲙⲉ ⲁⲩⲥⲟϣⲟⲩ
  ⲉⲙⲁⲧⲉ ⲉⲣⲉ ⲡⲣ̅ⲣⲟ ϫⲱ ⲙ̅ⲙⲟⲥ ⲉⲣⲟⲟⲩ. ϫⲉ ϩⲙⲟⲟⲥ ⲛⲏⲧⲛ̅ ϩⲛ̅ ϩⲓⲉⲣⲓⲭⲱ. ϣⲁⲛⲧⲉ ⲛⲉⲧⲛ̅ⲙⲟⲣⲧ̅
  ⲣⲱⲧ. ⲛ̅ⲧⲉⲧⲛ̅ⲕⲉⲧⲧⲏⲩⲧⲛ ϣⲁⲣⲟⲓ. <span style="color:#b00e23">(ⲋ̅)</span> ⲁⲩⲱ
  ⲛ̅ⲧⲉⲣⲟⲩⲛⲁⲩ ⲛ̅ϭⲓ ⲛⲉϣⲏⲣⲉ ⲛ̅ⲁⲙⲙⲱⲛ. ϫⲉ ⲁⲩϫⲓ ϣⲓⲡⲉ ⲛ̅ϭⲓ ⲛⲁ ⲡⲗⲁⲟⲥ ⲛ̅ⲇⲁⲩⲉⲓⲇ. ⲁⲩϫⲟⲟⲩ
  ⲛ̅ϭⲓ ⲛ̅ϣⲏⲣⲉ ⲛ̅ⲁⲙⲙⲱⲛ. ⲁⲩⲙⲓⲥⲑⲟⲩ ⲛ̅ⲧⲥⲩⲣⲓⲁ ⲙⲛ̅ ϩⲣⲱⲟⲃ. ⲉⲩⲛⲁⲉⲣ ⲧⲃⲁ ⲥⲛⲁⲩ ⲛ̅ⲣⲙ̅ⲣⲁⲧⲟⲩ.
  ⲁⲩⲱ ⲡⲣ̅ⲣⲟ ⲙ̅ⲡⲁⲙⲁⲗⲏⲕ. ⲉⲩⲛⲁⲉⲣ ⲙⲛ̅ⲧⲏ ⲛ̅ϣⲉ ⲛ̅ⲣⲱⲙⲉ. ⲁⲩⲱ ⲛⲁⲉⲓⲥⲧⲱϥ. ⲉⲩⲛⲁⲣ̅
  ⲙⲛ̅ⲧⲥⲛⲟⲟⲩⲥ ⲛ̅ϣⲉ ⲛ̅ⲣⲱⲙⲉ. <span style="color:#b00e23">(ⲍ̅)</span> ⲇⲁⲩⲉⲓⲇ ⲇⲉ
  ⲁϥϫⲟⲟⲩ ⲛ̅ⲓ̈ⲱⲁⲃ ⲛ̅ⲧⲉⲣⲉϥⲥⲱⲧⲙ̅. ⲙⲛ̅ ⲡⲉϥⲙⲏⲏϣⲉ ⲧⲏⲣϥ̅. ⲛ̅ⲇⲩⲛⲁⲧⲟⲥ ⲧⲏⲣⲟⲩ.
  <span style="color:#b00e23">(ⲏ̅)</span> ⲁⲩⲉⲓ ⲇⲉ ⲉⲃⲟⲗ ⲛ̅ϭⲓ ⲛⲉϣⲏⲣⲉ ⲛ̅ⲁⲙⲙⲱⲛ.
  ⲁⲩⲥⲉⲣⲙ̅ⲗⲁϩ ⲉⲃⲟⲗ ⲉⲡⲡⲟⲗⲩⲙⲟⲥ. ϩⲁⲧⲛ̅ ⲡⲣⲟ ⲛ̅ⲧⲡⲩⲗⲏ. ⲛ̅ⲧⲥⲩⲣⲓⲁ ⲛ̅ⲥⲟⲩⲃⲁ. ⲙⲛ̅ ϩⲣⲱⲟⲃ.
  ⲙⲛ̅ ⲉⲓⲥⲧⲱⲃ. ⲛ̅ⲁⲙⲁⲗⲏⲕ ⲇⲉ ⲙⲁⲩⲁⲁⲩ ⲛⲉⲩϩⲛ̅ ⲧⲥⲱϣⲉ. <span style=
  "color:#b00e23">(ⲑ̅)</span> ⲛ̅ⲧⲉⲣⲉϥⲛⲁⲩ ⲇⲉ ⲛ̅ϭⲓ ⲓ̈ⲱⲁⲃ. ϫⲉ ⲁⲩⲁϩⲉⲣⲁⲧⲟⲩ ⲉⲣⲟϥ ⲛ̅ϩⲟ
  ϩⲓ ϩⲟ. ⲉⲡⲟⲗⲩⲙⲉⲓ ⲛⲙ̅ⲙⲁϥ. ⲉⲡⲥⲁ. ⲡⲥⲁ. ⲁϥⲥⲱⲡⲧ̅ ⲉⲃⲟⲗ ϩⲛ̅ ⲛⲉϩⲉⲣϣⲓⲣⲉ ⲧⲏⲣⲟⲩ
  ⲙ̅ⲡⲓ̈ⲏ̅ⲗ̅. ⲁⲩⲁϩⲉⲣⲁⲧⲟⲩ. ⲟⲩⲃⲉ ⲧⲥⲩⲣⲓⲁ. <span style="color:#b00e23">(ⲓ̅)</span>
  ⲡⲕⲉⲥⲉⲉⲡⲉ ⲇⲉ ⲙ̅ⲡⲗⲁⲟⲥ. ⲁϥⲧⲁⲁⲩ ⲉϩⲣⲏⲓ ⲉⲧϭⲓϫ ⲙ̅ⲡⲉϥⲥⲟⲛ. ⲁⲩⲁϩⲉⲣⲁⲧⲟⲩ ϩⲱⲟⲩ. ⲟⲩⲃⲉ
  ⲛ̅ϣⲏⲣⲉ ⲛ̅ⲁⲙⲙⲱⲛ. <span style="color:#b00e23">(ⲓ̅ⲁ̅)</span> ⲉⲣⲉ ⲓ̈ⲱⲁⲃ ϫⲱ ⲙ̅ⲙⲟⲥ
  ⲛ̅ⲛⲁ ⲡⲉϥⲥⲟⲛ. ϫⲉ ⲉⲣϣⲁⲛ ⲧⲥⲩⲣⲓⲁ ϭⲙ̅ϭⲟⲙ ⲉϩⲟⲩⲛ ⲉⲣⲟⲓ. ⲉⲧⲉⲧⲛ̅ⲛⲉϯ ⲛ̅ⲧⲟⲟⲧⲧⲏⲩⲧ̅ⲛ ⲛⲙ̅ⲙⲁⲓ
  ⲉⲣϣⲁⲛ ⲛⲉⲣⲱⲙⲉ ⲇⲉ ⲛ̅ⲁⲙⲙⲱⲛ ϭⲙ̅ϭⲟⲙ ⲉϩⲟⲩⲛ ⲉⲣⲟⲕ. ⲁⲛⲟⲛ ϩⲱⲱⲛ ⲧⲛ̅ⲛⲁϯ ⲛⲧ̅ⲟⲟⲧⲛ̅ ⲛⲙ̅ⲙⲁⲕ
  <span style="color:#b00e23">(ⲓ̅ⲃ̅)</span> ⲧⲱⲕ ⲛ̅ⲧⲉⲧⲛ̅ϭⲙ̅ϭⲟⲙ ⲉⲧⲃⲉ ⲡⲉⲛⲗⲁⲟⲥ ⲁⲩⲱ
  ⲉⲧⲃⲉ ⲙ̅ⲡⲟⲗⲓⲥ ⲙ̅ⲡⲉⲛⲛⲟⲩⲧⲉ. ⲁⲩⲱ ⲡϫⲟⲉⲓⲥ ϥⲛⲁⲉⲓⲣⲉ ⲙ̅ⲡⲁⲅⲁⲑⲟⲛ ⲛⲁϩⲣⲁϥ. <span style=
  "color:#b00e23">(ⲓ̅ⲅ̅)</span> ⲓ̈ⲱⲁⲃ ⲇⲉ ⲙⲛ̅ ⲡⲗⲁⲟⲥ ⲉⲧⲛ̅ⲙ̅ⲙⲁϥ. ⲁⲩϯ ⲙ̅ⲡⲉⲩⲟⲩⲟⲓ
  ⲉϩⲟⲩⲛ ⲉⲡⲟⲗⲩⲙⲉⲓ ⲙⲛ̅ ⲧⲥⲩⲣⲓⲁ. ⲁⲩⲱ ⲁⲩϭⲱⲧⲡ̅ ϩⲁ ⲧⲉϥϩⲏ. <span style=
  "color:#b00e23">(ⲓ̅ⲇ̅)</span> ⲛ̅ϣⲏⲣⲉ ⲇⲉ ϩⲱⲟⲩ ⲛ̅ⲁⲙⲙⲱⲛ ⲛ̅ⲧⲉⲣⲟⲩⲛⲁⲩ ϫⲉ ⲁ ⲧⲥⲩⲣⲓⲁ
  ϭⲱⲧⲡ̅. ⲁⲩⲗⲟ ϩⲱⲟⲩ ϩⲁ ⲡϩⲟ ⲛ̅ⲁⲃⲓⲥⲁ. ⲁⲩⲃⲱⲕ ⲉϩⲟⲩⲛ ⲉⲧⲡⲟⲗⲓⲥ. ⲓ̈ⲱⲁⲃ ϩⲱⲱϥ ⲁϥⲕⲧⲟϥ ⲉⲃⲟⲗ
  ϩⲛ̅ ⲛⲉϣⲏⲣⲉ ⲛ̅ⲁⲙⲙⲱⲛ. ⲁϥⲓ̈ ⲉϩⲣⲏⲓ ⲉⲑⲓⲗ̅ⲏ̅ⲙ̅. <span style=
  "color:#b00e23">(ⲓ̅ⲉ̅)</span> ⲧⲥⲩⲣⲓⲁ ⲇⲉ ⲛ̅ⲧⲉⲣⲉⲥⲛⲁⲩ ϫⲉ. ⲁⲩϭⲱⲧⲡ̅ ϩⲓ̈ⲑⲏ
  ⲙ̅ⲡⲓ̈ⲏ̅ⲗ̅. ⲁⲩⲥⲱⲟⲩϩ ⲉϩⲟⲩⲛ ⲉⲛⲉⲩⲉⲣⲏⲩ. <span style="color:#b00e23">(ⲓ̅ⲋ̅)</span>
  ⲁⲩⲱ ⲁϥϫⲟⲟⲩ ⲛ̅ϭⲓ ⲁⲇⲣⲁⲁⲍⲁⲣ. ⲁϥⲥⲱⲟⲩϩ ⲉϩⲟⲩⲛ ⲛ̅ⲧⲥⲩⲣⲓⲁ. ⲛⲉⲧϩⲓ ⲡⲉⲕⲣⲟ ⲙ̅ⲡⲓⲟⲣⲇⲁⲛⲏⲥ.
  ⲭⲁⲗⲁⲙⲁⲭ. ⲁⲩⲱ ⲁⲩⲉⲓ ⲉⲑⲁⲗⲁⲙ. ⲥⲱⲃⲁⲗ ⲇⲉ ⲡⲁⲣⲭⲱⲛ ⲛ̅ⲧϭⲟⲙ ⲛ̅ⲁⲇⲣⲁⲁⲍⲁⲣ. ⲛⲉϥⲙⲟⲟϣⲉ ϩⲓ̈ⲑⲏ
  ⲙ̅ⲙⲟⲟⲩ <span style="color:#b00e23">(ⲓ̅ⲍ̅)</span> ⲁⲩⲧⲁⲙⲉ ⲇ̅ⲁ̅ⲇ̅ ⲇⲉ. ⲁⲩⲱ
  ⲁϥⲥⲱⲟⲩϩ ⲉϩⲟⲩⲛ ⲙ̅ⲡⲓ̈ⲏ̅ⲗ̅ ⲧⲏⲣϥ̅. ⲁϥϫⲓⲟⲟⲣ ⲙ̅ⲡⲓⲟⲣⲇⲁⲛⲏⲥ. ⲁϥⲓ̈ ⲉϩⲣⲏⲓ ⲉⲉⲗⲁⲙ. ⲁ
  ⲧⲥⲩⲣⲓⲁ ⲁϩⲉⲣⲁⲧⲟⲩ ⲟⲩⲃⲉ ⲇⲁⲩⲉⲓⲇ. ⲁⲩⲡⲟⲗⲩⲙⲉⲓ ⲛⲙ̅ⲙⲁϥ. <span style=
  "color:#b00e23">(ⲓ̅ⲏ̅)</span> ⲁⲩⲱ ⲧⲥⲩⲣⲓⲁ. ⲁⲥϭⲱⲧⲡ ϩⲓ̈ⲑⲏ ⲛⲇⲁⲩⲉⲓⲇ. ⲁⲩⲱ ⲇⲁⲩⲉⲓⲇ
  ⲁϥⲙⲟⲩⲟⲩⲧ ⲉⲃⲟⲗ ϩⲛ̅ ⲧⲥⲩⲣⲓⲁ. ⲛϥⲧⲟⲟⲩ ⲛϣⲉ ⲛϩⲁⲣⲙⲁ. ⲁⲩⲱ ϥⲧⲟⲟⲩ ⲛⲧⲃⲁ ⲛϩⲓⲡⲡⲉⲩⲥ. ⲁⲩⲱ
  ⲥⲱⲃⲁⲗ ⲡⲁⲣⲭⲱⲛ ⲛⲧⲉϥϭⲟⲙ. ⲁϥⲡⲁⲧⲁⲥⲥⲉ ⲙⲙⲟϥ. ⲁϥⲙⲟⲩ ⲙⲡⲙⲁ ⲉⲧⲙ̅ⲙⲁⲩ. <span style=
  "color:#b00e23">(ⲓ̅ⲑ̅)</span> ⲁⲩⲱ ⲛⲧⲉⲣⲟⲩⲛⲁⲩ ⲛ̅ϭⲓ ⲛⲣⲣⲱⲟⲩ ⲧⲏⲣⲟⲩ ⲛⲉⲧⲟ ⲛϩⲙϩⲁⲗ
  ⲛⲁⲇⲣⲁⲁⲍⲁⲣ ϫⲉ ⲁⲩϭⲱⲧⲡ ϩⲓ̈ⲑⲏ ⲙⲡⲓ̈ⲏ̅ⲗ̅. ⲁⲩⲡⲱⲧ ⲉⲣⲁⲧϥ ⲙⲡⲓ̈ⲏ̅ⲗ̅ ⲁⲩⲥⲙⲛ ⲇⲓⲁⲑⲩⲕⲏ ⲛⲙⲙⲁⲩ.
  ⲁⲩⲣϩⲙϩⲁⲗ ⲛⲁⲩ. ⲁⲩⲱ ⲛⲁⲧⲥⲩⲣⲓⲁ. ⲁⲩⲣϩⲟⲧⲉ ⲉⲃⲱⲕ ⲛϫⲓⲛ ⲉⲡⲉⲓⲛⲁⲩ ⲉⲙⲓϣⲉ ⲉϫⲛ ⲛⲉϣⲏⲣⲉ
  ⲛⲁⲙⲙⲱⲛ.
  <h3 id="second_samuel11">11</h3><span style="color:#b00e23">(ⲁ̅)</span>
  ⲁⲥϣⲱⲡⲉ ⲇⲉ ⲛ̅ⲧⲉⲣⲉ ⲧⲉⲣⲟⲙⲡⲉ ϫⲱⲕ ⲉⲃⲟⲗ. ⲙ̅ⲡⲉⲥⲟⲩⲟⲉⲓϣ. ⲙ̅ⲡⲓ ⲉⲃⲟⲗ ⲛ̅ⲛ̅ⲣ̅ⲣⲱⲟⲩ. ⲁϥϫⲟⲟⲩ
  ⲛ̅ϭⲓ ⲇ̅ⲁ̅ⲇ̅ ⲛ̅ⲓ̈ⲱⲁⲃ. ⲁⲩⲱ ⲛⲉϥϩⲙ̅ϩⲁⲗ ⲉⲧⲛ̅ⲙ̅ⲙⲁϥ. ⲙⲛ̅ ⲡⲓ̈ⲏ̅ⲗ̅ ⲧⲏⲣϥ̅ ⲁⲩⲧⲁⲕⲟ
  ⲛ̅ⲛⲉϣⲏⲣⲉ ⲛ̅ⲁⲙⲙⲱⲛ. ⲁⲩⲱ ⲁⲩϭⲱ ϩⲓⲣⲉⲛ ϩⲣⲁⲃⲁⲑ. ⲇⲁⲩⲉⲓⲇ ⲇⲉ ⲛⲉϥϩⲙⲟⲟⲥ ϩⲛ̅ ⲑⲓⲗ̅ⲏ̅ⲙ̅
  <span style="color:#b00e23">(ⲃ̅)</span> ⲁⲥϣⲱⲡⲉ ⲇⲉ ⲙ̅ⲡⲛⲁⲩ ⲛ̅ⲣⲟⲩϩⲉ. ⲇ̅ⲁ̅ⲇ̅
  ⲁϥⲧⲱⲟⲩⲛ ⲉⲃⲟⲗ ϩⲓϫⲛ̅ ⲡⲉϥⲙⲁ ⲛ̅ⲉⲛⲕⲟⲧⲕ̅. ⲁϥⲙⲟⲟϣⲉ ϩⲓ ⲧϫⲉⲛⲉⲡⲱⲣ ⲙ̅ⲡⲏⲓ̈ ⲙ̅ⲡⲣ̅ⲣⲟ ⲁⲩⲱ
  ⲁϥⲛⲁⲩ ϩⲓ ⲧⲉϥϫⲉⲛⲉⲡⲱⲣ ⲉⲩⲥϩⲓⲙⲉ ⲉⲥϫⲱⲕⲙ̅. ⲧⲉⲥϩⲓⲙⲉ ⲇⲉ ⲛⲉⲥⲉ ϩⲣⲁⲥ ⲉⲙⲁⲧⲉ. <span style=
  "color:#b00e23">(ⲅ̅)</span> ⲁϥϫⲟⲟⲩ ⲇⲉ ⲛ̅ϭⲓ ⲡⲣ̅ⲣⲟ ⲁϥϣⲓⲛⲉ ⲛ̅ⲥⲁ ⲧⲉⲥϩⲓⲙⲉ. ⲡⲉϫⲁϥ
  ϫⲉ ⲛ̅ⲧⲁⲓ ⲁⲛ ⲧⲉ ⲃⲉⲣⲥⲁⲃⲉⲉ. ⲧϣⲉⲉⲣⲉ ⲛ̅ⲉⲗⲓⲁⲃ. ⲑⲓⲙⲉ ⲛ̅ⲟⲩⲣⲓⲁⲥ ⲡⲉⲭⲉⲇⲇⲁⲓⲟⲥ.
  <span style="color:#b00e23">(ⲇ̅)</span> ⲁϥϫⲟⲟⲩ ⲇⲉ ⲛ̅ϭⲓ ⲇ̅ⲁ̅ⲇ̅ ⲁϥϫⲓⲧⲥ. ⲁϥⲃⲱⲕ
  ⲉϩⲟⲩⲛ ϣⲁⲣⲟⲥ ⲁϥⲉⲛⲕⲟⲧⲕ̅ ⲛⲙ̅ⲙⲁⲥ ⲛ̅ⲧⲟⲥ ⲇⲉ ⲛⲉⲁⲥⲉⲓⲁⲁⲥ ⲉⲃⲟⲗ ϩⲙ̅ ⲡⲉⲥϫⲱϩⲙ̅
  ⲉⲧⲉⲥⲉⲛϩⲏⲧϥ̅. ⲁⲩⲱ ⲁⲥⲕⲧⲟⲥ ⲉϩⲣⲏⲓ ⲉⲡⲉⲥⲏⲓ̈. <span style=
  "color:#b00e23">(ⲉ̅)</span> ⲧⲉⲥϩⲓⲙⲉ ⲇⲉ ⲁⲥⲱ ⲁⲩⲱ ⲁⲥϫⲟⲟⲩ. ⲁⲥⲧⲁⲙⲉ ⲇ̅ⲁ̅ⲇ̅ ⲉⲥϫⲱ
  ⲙ̅ⲙⲟⲥ ϫⲉ ⲁⲛⲟⲕ ⲡⲉ ⲧⲉⲓⲥϩⲓⲙⲉ. ⲉⲓⲥ ϩⲏⲏⲧⲉ ϯⲉⲉⲧ. <span style=
  "color:#b00e23">(ⲋ̅)</span> ⲁⲩⲱ ⲇ̅ⲁ̅ⲇ̅ ⲁϥϫⲟⲟⲩ ⲉⲣⲁⲧϥ̅ ⲛ̅ⲓ̈ⲱⲁⲃ ⲉϥϫⲱ ⲙ̅ⲙⲟⲥ ⲛⲁϥ.
  ϫⲉ ⲧⲛ̅ⲛⲟⲟⲩ ⲛⲁⲓ ⲛ̅ⲟⲩⲣⲓⲁⲥ ⲡⲉⲭⲉⲇⲇⲉⲟⲥ. ⲓ̈ⲱⲁⲃ ⲇⲉ ⲁϥϫⲟⲟⲩ ⲛ̅ⲟⲩⲣⲓⲁⲥ ⲉⲣⲁⲧϥ̅ ⲛ̅ⲇⲁⲩⲉⲓⲇ.
  <span style="color:#b00e23">(ⲍ̅)</span> ⲁⲩⲱ ⲟⲩⲣⲓⲁⲥ ⲁϥⲃⲱⲕ ⲉϩⲟⲩⲛ ϣⲁ ⲇ̅ⲁ̅ⲇ̅.
  ⲇⲁⲩⲉⲓⲇ ⲇⲉ ⲁϥϫⲛⲟⲩϥ ⲉⲧⲃⲉ ϯⲣⲏⲛⲏ ⲛ̅ⲓ̈ⲱⲁⲃ. ⲁⲩⲱ ⲉⲧⲃⲉ ϯⲣⲏⲛⲏ ⲙ̅ⲡⲗⲁⲟⲥ. ⲁⲩⲱ ⲉⲧⲃⲉ ⲡⲧⲱϣ
  ⲙ̅ⲡⲡⲟⲗⲩⲙⲟⲥ. <span style="color:#b00e23">(ⲏ̅)</span> ⲡⲉϫⲉ ⲇⲁⲩⲉⲓⲇ ⲛ̅ⲟⲩⲣⲓⲁⲥ ϫⲉ
  ⲃⲱⲕ ⲉϩⲣⲏⲓ ⲉⲡⲉⲕⲏⲓ. ⲛⲅ̅ⲉⲓⲁⲣⲁⲧⲕ̅ ⲉⲃⲟⲗ. ⲟⲩⲣⲓⲁⲥ ⲇⲉ ⲁϥⲓ̈ ⲉⲃⲟⲗ ϩⲙ̅ ⲡⲏⲓ̈ ⲙ̅ⲡⲣ̅ⲣⲟ. ⲁⲩⲱ
  ⲁϥⲓ̈ ⲉⲃⲟⲗ ⲛ̅ⲥⲱϥ ⲛ̅ϭⲓ ⲡⲃⲁⲓⲟⲩⲱ ⲙ̅ⲡⲣ̅ⲣⲟ. <span style="color:#b00e23">(ⲑ̅)</span>
  ⲁ ⲟⲩⲣⲓⲁⲥ ⲉⲛⲕⲟⲧⲕ̅ ϩⲛ̅ ⲑⲟⲉⲓⲧ ⲙ̅ⲡⲏⲓ̈ ⲙ̅ⲡⲣ̅ⲣⲟ ⲙⲛ̅ ⲛⲉϭⲁⲩⲟⲛ ⲧⲏⲣⲟⲩ ⲙ̅ⲡⲉϥϫⲟⲉⲓⲥ.
  ⲉⲙⲡⲉϥⲃⲱⲕ ⲉϩⲣⲏⲓ ⲉⲡⲉϥⲏⲓ. <span style="color:#b00e23">(ⲓ̅)</span> ⲁⲩⲧⲁⲙⲉ ⲡⲣ̅ⲣⲟ
  ⲇⲉ ⲉⲩϫⲱ ⲙ̅ⲙⲟⲥ ϫⲉ ⲙ̅ⲡⲉ ⲟⲩⲣⲓⲁⲥ ⲃⲱⲕ ⲉϩⲣⲏⲓ ⲉⲡⲉϥⲏⲓ̈. ⲁⲩⲱ ⲇ̅ⲁ̅ⲇ̅ ⲁϥⲙⲟⲩⲧⲉ ⲉⲟⲩⲣⲓⲁⲥ
  ⲉϥϫⲱ ⲙ̅ⲙⲟⲥ ⲛⲁϥ ϫⲉ ⲙⲏ ⲛ̅ⲧⲁⲕⲉⲓ. ⲁⲛ. ⲛ̅ⲧⲟⲕ ϩⲛ̅ ⲧⲉϩⲓⲏ. ⲉⲧⲃⲉ ⲟⲩ ϭⲉ ⲛ̅ⲧⲟⲕ ⲙ̅ⲡⲉⲕⲃⲱⲕ
  ⲉϩⲣⲏⲓ ⲉⲡⲉⲕⲏⲓ̈ <span style="color:#b00e23">(ⲓ̅ⲁ̅)</span> ⲡⲉϫⲉ ⲟⲩⲣⲓⲁⲥ ⲛ̅ⲇⲁⲩⲉⲓⲇ.
  ϫⲉ ⲧⲕⲟⲓⲃⲱⲧⲟⲥ. ⲁⲩⲱ ⲡⲓ̈ⲏ̅ⲗ̅ ⲙⲛ̅ ⲓ̈ⲟⲩⲇⲁ ⲥⲉϣⲟⲟⲡ ϩⲛ̅ ⲛⲉⲥⲕⲩⲛⲏ. ⲁⲩⲱ ⲡⲁϫⲟⲉⲓⲥ ⲓ̈ⲱⲁⲃ.
  ⲙⲛ̅ ⲛⲉϩⲙ̅ϩⲁⲗ ⲙ̅ⲡⲁϫⲟⲉⲓⲥ. ⲥⲉⲡⲟⲣϣ ⲉⲃⲟⲗ ϩⲓ ϩⲣⲁⲥ ⲛ̅ⲧⲥⲱϣⲉ. ⲁⲛⲟⲕ ϩⲱ ⲛ̅ⲧⲁⲃⲱⲕ ⲉϩⲣⲏⲓ
  ⲉⲡⲁⲏⲓ̈. ⲉⲧⲣⲁⲟⲩⲱⲙ ⲛ̅ⲧⲁⲥⲱ. ⲛ̅ⲧⲁⲉⲛⲕⲟⲧⲕ̅ ⲙⲛ̅ ⲧⲁⲥϩⲓⲙⲉ. ⲛ̅ⲁϣ ⲛ̅ϩⲉ ϯⲛⲁⲣ̅ ⲡⲁⲓ. ⲥⲟⲛϩ̅
  ⲛ̅ϭⲓ ⲧⲉⲯⲩⲭⲏ ⲙ̅ⲡⲁϫⲟⲉⲓⲥ. ⲉϣⲱⲡⲉ ⲉⲓⲛⲁⲉⲣ ⲡⲉⲓϣⲁϫⲉ <span style=
  "color:#b00e23">(ⲓ̅ⲃ̅)</span> ⲡⲉϫⲉ ⲇ̅ⲁ̅ⲇ̅ ⲛ̅ⲟⲩⲣⲓⲁⲥ. ϫⲉ ϩⲙⲟⲟⲥ ⲛⲁⲕ ⲙ̅ⲡⲉⲓⲙⲁ.
  ⲙ̅ⲡⲕⲉⲡⲟⲟⲩ ⲙⲛ̅ ⲣⲁⲥⲧⲉ. ⲁⲩⲱ ϯⲛⲁϫⲟⲟⲩⲕ ⲉⲣⲁⲧϥ̅ ⲛ̅ⲓ̈ⲱⲁⲃ. ⲟⲩⲣⲓⲁⲥ ⲇⲉ ⲁϥϩⲙⲟⲟⲥ ϩⲛ̅
  ⲑⲓⲗ̅ⲏ̅ⲙ̅ ⲙ̅ⲡⲉϩⲟⲟⲩ ⲉⲧⲙ̅ⲙⲁⲩ ⲙⲛ̅ ⲡⲉϥⲣⲁⲥⲧⲉ <span style=
  "color:#b00e23">(ⲓ̅ⲅ̅)</span> ⲁⲩⲱ ⲇ̅ⲁ̅ⲇ̅ ⲁϥⲙⲟⲩⲧⲉ ⲉⲣⲟϥ. ⲁϥⲟⲩⲱⲙ ⲙ̅ⲡⲉϥⲙⲧⲟ ⲉⲃⲟⲗ
  ⲁϥⲥⲱ. ⲁϥⲧⲣⲉϥϯϩⲉ. ⲁⲩⲱ ⲁϥⲉⲓ ⲉⲃⲟⲗ ⲙ̅ⲡⲛⲁⲩ ⲛ̅ⲣⲟⲩϩⲉ ⲉⲛⲕⲟⲧⲕ̅ ϩⲓ ⲡⲉϥⲙⲁ ⲛ̅ⲉⲛⲕⲟⲧⲕ. ⲙ̅ⲛ
  ⲛⲉϩⲙ̅ϩⲁⲗ ⲙ̅ⲡⲉϥϫⲟⲉⲓⲥ. ⲙ̅ⲡⲉϥⲃⲱⲕ ⲇⲉ ⲉϩⲣⲏⲓ ⲉⲡⲉϥⲏⲓ̈. <span style=
  "color:#b00e23">(ⲓ̅ⲇ̅)</span> ϩⲧⲟⲟⲩⲉ ⲇⲉ ⲛ̅ⲧⲉⲣⲉϥϣⲱⲡⲉ. ⲇ̅ⲁ̅ⲇ̅ ⲁϥϫⲟⲟⲩ ⲛ̅ⲟⲩϫⲱⲱⲙⲉ
  ⲛ̅ⲓ̈ⲱⲁⲃ. ⲁⲩⲱ ⲁϥϫⲟⲟⲩϥ ⲛⲁϥ ⲉⲃⲟⲗ ϩⲓⲧⲟⲟⲧϥ̅ ⲛ̅ⲟⲩⲣⲓⲁⲥ. <span style=
  "color:#b00e23">(ⲓ̅ⲉ̅)</span> ⲁϥⲥϩⲁⲓ ⲇⲉ ⲉϩⲣⲏⲓ ⲉⲡϫⲱⲱⲙⲉ ⲉϥϫⲱ ⲙ̅ⲙⲟⲥ. ϫⲉ ⲛⲉϫ
  ⲟⲩⲣⲓⲁⲥ ⲉϩⲟⲩⲛ ⲉⲡⲥⲁ ⲉⲧⲛⲁϣⲧ̅ ⲙ̅ⲡⲡⲟⲗⲩⲙⲟⲥ. ⲛ̅ⲧⲉⲧⲛ̅ⲉⲗⲧⲏⲩⲧⲛ̅ ⲉⲃⲟⲗ ⲙ̅ⲙⲟϥ ⲛ̅ⲥⲉⲡⲗⲩⲅⲏ
  ⲙ̅ⲙⲟϥ ⲛϥ̅ⲙⲟⲩ. <span style="color:#b00e23">(ⲓ̅ⲋ̅)</span> ⲁⲥϣⲱⲡⲉ ⲇⲉ ⲛ̅ⲧⲉⲣⲉ
  ⲓ̈ⲱⲁⲃ. ϭⲱ ϩⲓⲣⲱⲥ ⲛ̅ⲧⲡⲟⲗⲓⲥ. ⲁϥϯ ⲟⲩⲣⲓⲁⲥ ⲉⲡⲙⲁ. ⲏ ⲡⲉⲥⲡⲓⲣ ⲉⲧⲉϥⲥⲟⲟⲩⲛ ⲙ̅ⲙⲟϥ. ϫⲉ ⲟⲩⲛ
  ϩⲛ̅ⲣⲱⲙⲉ ⲛ̅ϫⲱⲱⲣⲉ ⲛ̅ϩⲏⲧϥ̅. <span style="color:#b00e23">(ⲓ̅ⲍ̅)</span> ⲁⲩⲱ ⲛ̅ⲣⲱⲙⲉ
  ⲛ̅ⲧⲡⲟⲗⲓⲥ ⲉⲧⲙ̅ⲙⲁⲩ ⲁⲩⲉⲓ ⲉⲃⲟⲗ ⲁⲩⲡⲟⲗⲩⲙⲉⲓ ⲙⲛ̅ ⲓ̈ⲱⲁⲃ. ⲁⲩϩⲉ ⲇⲉ ⲉⲃⲟⲗ ϩⲙ̅ ⲡⲗⲁⲟⲥ. ⲉⲃⲟⲗ
  ϩⲛ̅ ⲛⲉϩⲙ̅ϩⲁⲗ ⲛ̅ⲇ̅ⲁ̅ⲇ̅ ⲁⲩⲙⲟⲩ. ⲡⲕⲉⲟⲩⲣⲓⲁⲥ ⲡⲉⲭⲉⲇⲇⲁⲓⲟⲥ ⲁϥⲙⲟⲩ. <span style=
  "color:#b00e23">(ⲓ̅ⲏ̅)</span> ⲓ̈ⲱⲁⲃ ⲇⲉ ⲁϥⲥϩⲁⲓ ⲛ̅ⲇⲁⲩⲉⲓⲇ. ⲛ̅ⲛⲉϣⲁϫⲉ ⲧⲏⲣⲟⲩ
  ⲙ̅ⲡⲡⲟⲗⲩⲙⲟⲥ. <span style="color:#b00e23">(ⲓ̅ⲑ̅)</span> ⲁⲩⲱ ⲓ̈ⲱⲁⲃ. ⲁϥϩⲱⲛ
  ⲉⲧⲟⲟⲧϥ̅ ⲙ̅ⲡⲃⲁⲓϣⲓⲛⲉ ⲉϥϫⲱ ⲙ̅ⲙⲟⲥ. ϫⲉ ⲉⲕϣⲁⲛⲟⲩⲱ ⲉⲕⲧⲁⲩⲟ ⲛ̅ⲛⲉϣⲁϫⲉ ⲧⲏⲣⲟⲩ ⲙ̅ⲡⲡⲟⲗⲩⲙⲟⲥ
  ⲉⲡⲣ̅ⲣⲟ. <span style="color:#b00e23">(ⲕ̅)</span> ⲁⲩⲱ ⲉⲣϣⲁⲛ ⲡϭⲱⲛⲧ̅ ⲙ̅ⲡⲣ̅ⲣⲟ
  ⲙⲟⲩϩ. ⲛϥ̅ϫⲟⲟⲥ ⲉϩⲟⲩⲛ ⲉϩⲣⲁⲕ. ϫⲉ ⲉⲧⲃⲉ ⲟⲩ ⲁⲧⲉⲧⲛ̅ϩⲉⲛⲧⲧⲏⲩⲧⲛ̅ ⲉϩⲟⲩⲛ ⲉⲧⲡⲟⲗⲓⲥ ⲉⲙⲓϣⲉ
  ⲛⲙ̅ⲙⲁⲥ. ⲛ̅ⲧⲉⲧⲛ̅ⲥⲟⲟⲩⲛ ⲁⲛ. ϫⲉ ⲥⲉⲛⲁⲛⲉϫ ⲥⲟⲧⲉ ⲉⲃⲟⲗ ϩⲓϫⲛ̅ ⲡⲥⲟⲃⲧ̅ <span style=
  "color:#b00e23">(ⲕ̅ⲁ̅)</span> ⲛⲓⲙ ⲡⲉ ⲛ̅ⲧⲁϥⲡⲗⲩⲅⲏ ⲛ̅ⲁⲃⲓⲙⲉⲗⲉⲭ. ⲡϣⲏⲣⲉ ⲛ̅ϩⲓⲉⲣⲟⲃⲱⲁⲗ
  ⲡϣⲏⲣⲉ ⲛ̅ⲛⲏⲣⲉⲓ. ⲛ̅ⲟⲩⲥϩⲓⲙⲉ ⲁⲛ ⲧⲉ ⲛ̅ⲧⲁⲥⲛⲟⲩϫⲉ ⲉⲃⲟⲗ ⲉϫⲱϥ ⲛ̅ⲟⲩⲗⲁⲕⲙ̅ ⲛ̅ⲱⲛⲉ ⲛ̅ⲥⲓⲕⲉ.
  ⲉⲃⲟⲗ ϩⲓϫⲙ̅ ⲡⲥⲟⲃⲧ̅ ⲁⲩⲱ ⲁϥⲙⲟⲩ ϩⲛ̅ ⲑⲏⲃⲁⲉⲓⲥ. ⲉⲧⲃⲉ ⲟⲩ ϭⲉ ⲛ̅ⲧⲱⲧⲛ̅ ⲁⲧⲉⲧⲛ̅ϩⲉⲛⲧⲧⲏⲩⲧⲛ̅
  ⲉϩⲟⲩⲛ ⲉⲡⲥⲟⲃⲧ ⲉⲕⲉϫⲟⲟⲥ ⲛⲁϥ ⲛ̅ⲧⲉⲩⲛⲟⲩ. ϫⲉ ⲡⲕⲉⲟⲩⲣⲓⲁⲥ ⲁϥⲙⲟⲩ. <span style=
  "color:#b00e23">(ⲕ̅ⲃ̅)</span> ⲡⲃⲁⲓϣⲓⲛⲉ ⲇⲉ ⲛ̅ⲓ̈ⲱⲁⲃ. ⲁϥⲡⲱⲧ ⲉϩⲣⲏⲓ ⲉⲑⲓⲗ̅ⲏ̅ⲙ̅. ⲁⲩⲱ
  ⲁϥⲧⲁⲩⲟ ⲉⲇⲁⲩⲉⲓⲇ ⲛ̅ⲛⲉϣⲁϫⲉ ⲧⲏⲣⲟⲩ ⲙ̅ⲡⲡⲟⲗⲩⲙⲟⲥ. ⲛ̅ⲧⲁ ⲓ̈ⲱⲁⲃ ⲧⲁⲩⲟⲟⲩ ⲉⲣⲟϥ ⲉϫⲟⲟⲩ. ⲁⲩⲱ
  ⲇⲁⲩⲉⲓⲇ ⲁϥϭⲱⲛⲧ̅ ⲉⲓ̈ⲱⲁⲃ. ⲡⲉϫⲁϥ ⲉϩⲟⲩⲛ ϩⲙ̅ ⲡⲃⲁⲓϣⲓⲛⲉ. ϫⲉ ⲉⲧⲃⲉ ⲟⲩ ⲣⲱ.
  ⲁⲧⲉⲧⲛ̅ϩⲉⲛⲧⲧⲏⲩⲧⲛ̅ ⲉϩⲟⲩⲛ ⲉⲧⲡⲟⲗⲓⲥ ⲉⲙⲓϣⲉ ⲛⲙ̅ⲙⲁⲥ. ⲛ̅ⲧⲉⲧⲛ̅ⲥⲟⲟⲩⲛ ⲁⲛ ϫⲉ ⲥⲉⲛⲁⲡⲗⲩⲅⲏ
  ⲙ̅ⲙⲱⲧⲛ̅ ⲉⲃⲟⲗ ϩⲓϫⲛ̅ ⲡⲥⲟⲃⲧ̅. ⲛⲓⲙ ⲡⲉ ⲛ̅ⲣⲱϩⲧ(sic) ⲛ̅ⲁⲃⲓⲙⲉⲗⲉⲭ ⲡϣⲏⲣⲉ ⲛ̅ϩⲓⲉⲣⲟⲃⲱⲁⲗ.
  ⲛ̅ⲟⲩⲥϩⲓⲙⲉ ⲁⲛ ⲧⲉ. ⲛ̅ⲧⲁⲥⲛⲟⲩϫⲉ ⲉⲃⲟⲗ ϩⲓϫⲱϥ ⲛ̅ⲟⲩϣⲧⲟ ⲛ̅ⲱⲛⲉ. ⲛ̅ⲥⲓⲕⲉ ⲉⲃⲟⲗ ϩⲓϫⲛ̅ ⲡⲥⲟⲃⲧ
  ⲁϥⲙⲟⲩ. ⲉⲧⲃⲉ ⲟⲩ ϭⲉ ⲁⲧⲉⲧⲛ̅ϯⲧⲏⲩⲧⲛ̅ ⲉⲧⲟⲩⲛ ⲡⲥⲟⲃⲧ. <span style=
  "color:#b00e23">(ⲕ̅ⲅ̅)</span> ⲡⲉϫⲉ ⲡⲃⲁⲓϣⲓⲛⲉ ⲛ̅ⲇ̅ⲁ̅ⲇ̅ ϫⲉ ⲛ̅ⲣⲱⲙⲉ ⲁⲩϩⲟⲕⲟⲩ. ⲁⲩⲉⲓ
  ⲉⲃⲟⲗ ⲉⲣⲟⲛ ⲉⲧⲥⲱϣⲉ. ⲁⲛⲟⲛ ϩⲱⲱⲛ. ⲁⲛⲧⲁⲁⲛ ⲉϩⲟⲩⲛ ⲛ̅ⲥⲱⲟⲩ. ⲁⲛⲡⲱⲧ ⲛ̅ⲥⲱⲟⲩ ϣⲁ ⲉϩⲟⲩⲛ
  ⲉⲧⲡⲩⲗⲏ ⲛ̅ⲧⲉⲩⲡⲟⲗⲓⲥ. <span style="color:#b00e23">(ⲕ̅ⲇ̅)</span> ⲛ̅ⲇⲟⲝⲟⲧⲏⲥ ⲇⲉ
  ⲉⲩϩⲓϫⲛ̅ ⲡⲥⲟⲃⲧ̅. ⲁⲩⲛⲉϫ ⲥⲟⲧⲉ ⲉⲃⲟⲗ ⲉⲛⲉⲕϩⲙ̅ϩⲁⲗ. ⲁⲩⲱ ⲁ ⲟⲩⲁⲛ(sic). ⲙⲟⲩ ⲉⲃⲟⲗ ϩⲛ̅
  ⲛⲉϩⲙ̅ϩⲁⲗ ⲙ̅ⲡⲣ̅ⲣⲟ. ⲡⲉⲕⲕⲉϩⲙϩⲁⲗ ⲟⲩⲣⲓⲁⲥ ⲡⲉⲭⲉⲇⲇⲁⲓⲟⲥ ⲁϥⲙⲟⲩ. <span style=
  "color:#b00e23">(ⲕ̅ⲉ̅)</span> ⲡⲉϫⲉ ⲇ̅ⲁ̅ⲇ̅ ⲉϩⲟⲩⲛ ϩⲙ̅ ⲡⲃⲁⲓϣⲓⲛⲉ. ϫⲉ ⲛⲁⲓ
  ⲛⲉⲧⲉⲕⲛⲁϫⲟⲟⲩ ⲉⲓ̈ⲱⲁⲃ. ϫⲉ ⲙ̅ⲡⲉⲣ̅ⲧⲣⲉ ⲡⲉⲓϣⲁϫⲉ ⲑⲟ ⲛⲁϩⲣⲁⲕ ϫⲉ ⲛ̅ⲧⲉⲓϩⲉ. ⲙⲛ̅ ⲧⲁⲓ. ⲧⲥⲏϥⲉ
  ⲛⲁⲙⲟⲟϣⲉ ⲛ̅ⲥⲟⲩⲱⲙ. ⲛ̅ⲧⲟⲕ ⲧⲁϫⲣⲉ ⲡⲉⲕⲡⲟⲗⲩⲙⲟⲥ ϩⲓⲣⲱⲥ ⲛ̅ⲧⲡⲟⲗⲓⲥ. ⲛⲅ̅ϫⲓⲧⲥ̅. ⲛⲅ̅ⲧⲁⲧⲥ̅
  ⲉⲡⲕⲁϩ. ⲁⲩⲱ ⲁϥⲧⲁϫⲣⲉ ⲡⲉϥϩⲏⲧ. <span style="color:#b00e23">(ⲕ̅ⲋ̅)</span> ⲑⲓⲙⲉ ⲇⲉ
  ⲛ̅ⲟⲩⲣⲓⲁⲥ. ⲁⲥⲥⲱⲧⲙ̅ ϫⲉ ⲁ ⲡⲉⲥϩⲁⲓ ⲟⲩⲣⲓⲁⲥ ⲙⲟⲩ. ⲁⲥⲧⲟⲉⲓⲧ ⲉⲡⲉⲥϩⲁⲓ. <span style=
  "color:#b00e23">(ⲕ̅ⲍ̅)</span> ⲁ ⲛⲉϩⲟⲟⲩ ⲇⲉ ⲙ̅ⲡϩⲏⲏⲃⲉ ⲟⲩⲉⲓⲛⲉ. ⲁϥϫⲟⲟⲩ ⲛ̅ϭⲓ ⲇ̅ⲁ̅ⲇ̅
  ⲁϥϫⲓⲧⲥ̅ ⲉϩⲟⲩⲛ ⲉⲡⲉϥⲏⲓ. ⲁⲥϣⲱⲡⲉ ⲛⲁϥ ⲛ̅ⲥϩⲓⲙⲉ. ⲁⲥϫⲡⲟ ⲛⲁϥ ⲛ̅ⲟⲩϣⲏⲣⲉ. ⲁⲩⲱ ⲡϣⲁϫⲉ ⲛ̅ⲧⲁ
  ⲇ̅ⲁ̅ⲇ̅ ⲁⲁϥ. ⲁϥϣⲱⲡⲉ ⲛ̅ⲟⲩⲡⲟⲛⲏⲣⲟⲛ ⲛⲁϩⲣⲁϥ ⲙ̅ⲡϫⲟⲉⲓⲥ.
  <h3 id="second_samuel12">12</h3><span style="color:#b00e23">(ⲁ̅)</span>
  ⲡϫⲟⲉⲓⲥ ⲇⲉ ⲁϥϫⲟⲟⲩ ⲛ̅ⲁⲑⲁⲛ ⲡⲉⲡⲣⲟⲫⲏⲧⲏⲥ ⲉⲣⲁⲧϥ̅ ⲛ̅ⲇⲁⲩⲉⲓⲇ. ⲁⲩⲱ ⲁϥⲃⲱⲕ ⲉϩⲟⲩⲛ ⲛⲁϥ.
  ⲡⲉϫⲁϥ ⲛⲁϥ ϫⲉ ⲉⲛⲉⲟⲩⲛ ⲣⲱⲙⲉ ⲥⲛⲁⲩ ϩⲛ̅ ⲟⲩⲡⲟⲗⲓⲥ. ⲟⲩⲁ ⲟⲩⲣⲙ̅ⲙⲁⲟ ⲡⲉ. ⲁⲩⲱ ⲡⲕⲉⲟⲩⲁ.
  ⲟⲩϩⲏⲕⲉ ⲡⲉ. <span style="color:#b00e23">(ⲃ̅)</span> ⲡⲣⲙ̅ⲙⲁⲟ ⲇⲉ ⲛⲉⲟⲩⲛ̅ⲧⲁϥ ⲙ̅ⲙⲁⲩ
  ⲛ̅ϩⲉⲛⲟϩⲉ ⲛ̅ⲉⲥⲟⲟⲩ. ⲙⲛ̅ ϩⲛ̅ⲁϩⲟⲟⲩ. ⲉⲛⲁϣⲱⲟⲩ ⲉⲙⲁⲧⲉ. <span style=
  "color:#b00e23">(ⲅ̅)</span> ⲡϩⲏⲕⲉ ⲇⲉ ϩⲱⲱϥ ⲛⲉⲙⲛ̅ⲧϥ̅ ⲗⲁⲁⲩ ⲙ̅ⲙⲁⲩ. ⲛ̅ⲥⲁ ⲟⲩϩⲓⲁⲓⲃⲉ
  ⲛ̅ⲟⲩⲱⲧ. ⲧⲁⲓ ⲛ̅ⲧⲁϥⲕⲁⲁⲥ ⲛⲁϥ. ⲁⲩⲱ ⲁϥϩⲁⲣⲉϩ ⲉⲣⲟⲥ. ⲉϥⲥⲁⲁⲛϣ̅ ⲙ̅ⲙⲟⲥ. ⲁⲥϫⲁⲧⲉ ⲇⲉ
  ⲉⲥⲛⲙ̅ⲙⲁϥ. ⲁⲩⲱ ⲛⲉⲥⲟⲩⲱⲙ ⲛⲙ̅ⲙⲁϥ. ⲙⲛ̅ ⲛⲉϥⲕⲉϣⲏⲣⲉ. ⲉⲃⲟⲗ ϩⲙ̅ ⲡⲉϥⲟⲉⲓⲕ. ⲁⲩⲱ ⲛⲉⲥⲥⲱ ⲉⲃⲟⲗ
  ϩⲙ̅ ⲡⲉϥⲁⲡⲟⲧ. ⲁⲩⲱ ⲛⲉⲥⲉⲛⲕⲟⲧⲕ̅ ϩⲛ̅ ⲕⲟⲩⲛϥ̅ ⲉⲥⲟ ⲛⲁϥ ⲛ̅ⲑⲉ ⲛ̅ⲟⲩϣⲉⲉⲣⲉ. <span style=
  "color:#b00e23">(ⲇ̅)</span> ⲟⲩⲣⲙ̅ⲛ̅ϭⲟⲉⲓⲗⲉ ⲇⲉ ⲁϥⲓ̈ ⲉⲣⲁⲧϥ̅ ⲙ̅ⲡⲣⲙ̅ⲙⲁⲟ. ⲁϥϭⲟⲉⲓⲗⲉ
  ⲉⲣⲟϥ. ⲁϥϯⲥⲟ. ⲉϫⲓ ⲉⲃⲟⲗ ϩⲛ̅ ⲛⲉϥⲧⲃ̅ⲛⲟⲟⲩⲉ ⲛ̅ⲉⲥⲟⲟⲩ. ⲁⲩⲱ ⲉⲃⲟⲗ ϩⲛ̅ ⲛⲉϥⲉϩⲟⲟⲩ. ⲉϣⲱⲱⲧ
  ⲙ̅ⲡⲣⲉⲙⲛ̅ϭⲟⲉⲓⲗⲉ ⲛ̅ⲧⲁϥⲉⲓ ⲛⲁϥ. ⲁϥϥⲓ ⲛ̅ⲧⲉϩⲓⲁⲓⲃⲉ ⲇⲉ ⲡⲣⲱⲙⲉ ⲛ̅ϩⲏⲕⲉ. ⲁϥⲧⲁⲙⲓⲟⲥ ⲙ̅ⲡⲣⲱⲙⲉ
  ⲛ̅ⲧⲁϥⲉⲓ ⲛⲁϥ. <span style="color:#b00e23">(ⲉ̅)</span> ⲛ̅ⲧⲉⲩⲛⲟⲩ ⲇⲉ ⲇ̅ⲁ̅ⲇ̅
  ⲁϥϭⲱⲛⲧ ϩⲛ̅ ⲟⲩⲛⲟϭ ⲛ̅ⲟⲣⲅⲏ ⲉⲡⲣⲱⲙⲉ ⲛ̅ⲧⲁϥⲉⲣ ⲡⲁⲓ. ⲡⲉϫⲉ ⲇ̅ⲁ̅ⲇ̅ ⲇⲉ ⲉϩⲟⲩⲛ ϩⲛ̅ ⲛⲁⲑⲁⲛ ϫⲉ
  ϥⲟⲛϩ ⲛ̅ϭⲓ ⲡϫⲟⲉⲓⲥ ϫⲉ ⲡⲣⲱⲙⲉ ⲛ̅ⲧⲁϥⲉⲓⲣⲉ ⲙ̅ⲡⲁⲓ. ϥⲉⲙⲡ̅ϣⲁ ⲙ̅ⲡⲙⲟⲩ. <span style=
  "color:#b00e23">(ⲋ̅)</span> ⲁⲩⲱ ⲧⲉϩⲓⲁⲓⲃⲉ. ⲛϥ̅ⲧⲁⲁⲥ ⲛ̅ⲥⲁϣϥ̅ ⲛ̅ⲕⲱⲃ. ⲉⲃⲟⲗ ϫⲉ
  ⲁϥⲉⲓⲣⲉ ⲙ̅ⲡⲉⲓϣⲁϫⲉ. ⲙ̅ⲡⲉϥϯⲥⲟ ⲉⲡϩⲏⲕⲉ. <span style="color:#b00e23">(ⲍ̅)</span>
  ⲡⲉϫⲉ ⲛⲁⲑⲁⲛ ⲉϩⲟⲩⲛ ϩⲛ̅ ⲇ̅ⲁ̅ⲇ̅. ϫⲉ ⲛ̅ⲧⲟⲕ ⲡⲉ ⲡⲣⲱⲙⲉ ⲛ̅ⲧⲁϥⲉⲓⲣⲉ ⲙ̅ⲡⲉⲓϩⲱⲃ. ⲧⲉⲛⲟⲩ ϭⲉ
  ⲛⲁⲓ ⲛⲉⲧⲉϥϫⲱ ⲙ̅ⲙⲟⲟⲩ ⲛ̅ϭⲓ ⲡϫⲟⲉⲓⲥ ⲡⲛⲟⲩⲧⲉ ⲙ̅ⲡⲓ̈ⲏ̅ⲗ̅. ϫⲉ ⲁⲛⲟⲕ ⲡⲉ ⲛ̅ⲧⲁⲓⲧⲁϩⲥⲕ̅
  ⲉⲧⲣⲉⲕⲣ̅ⲣ̅ⲣⲟ ⲉϫⲙ̅ ⲡⲓ̈ⲏ̅ⲗ̅. ⲁⲩⲱ ⲁⲛⲟⲕ ⲡⲉⲧⲛⲟⲩϩⲙ̅ ⲙ̅ⲙⲟⲕ ⲛ̅ⲧⲟⲟⲧϥ̅ ⲛ̅ⲥⲁⲟⲩⲗ.
  <span style="color:#b00e23">(ⲏ̅)</span> ⲁⲩⲱ ⲁⲓϯ ⲛⲁⲕ ⲙ̅ⲡⲏⲓ̈ ⲙ̅ⲡⲉⲕϫⲟⲉⲓⲥ. ⲁⲩⲱ
  ⲛⲉϩⲓⲟⲙⲉ ⲙ̅ⲡⲉⲕϫⲟⲉⲓⲥ. ⲁⲓⲧⲁⲁⲩ ⲉϩⲣⲏⲓ ⲉⲕⲟⲩⲟⲩⲛⲅ̅. ⲁⲓϯ ⲛⲁⲕ ⲟⲛ ⲙ̅ⲡⲏⲓ̈. ⲙ̅ⲡⲓ̈ⲏ̅ⲗ̅ ⲙⲛ̅
  ⲓ̈ⲟⲩⲇⲁ. ⲁⲩⲱ ⲉϣⲱⲡⲉ ⲛⲁⲓ ⲥⲟⲃⲉⲕ. ϯⲛⲁⲟⲩⲱϩ ⲉϫⲱⲟⲩ ⲛⲁⲕ ⲕⲁⲧⲁ ⲛⲁⲓ. <span style=
  "color:#b00e23">(ⲑ̅)</span> ⲉⲧⲃⲉ ⲟⲩ ϭⲉ ⲁⲕⲥⲉϣϥ̅. ⲡϣⲁϫⲉ ⲙ̅ⲡϫⲟⲉⲓⲥ. ⲉⲧⲣⲉⲕⲉⲓⲣⲉ
  ⲙ̅ⲡⲡⲟⲛⲏⲣⲟⲛ ϩⲁ ⲛⲁⲃⲁⲗ. ⲟⲩⲣⲓⲁⲥ ⲡⲉⲭⲉⲇⲇⲁⲓⲟⲥ ⲁⲕⲣⲁϩⲧϥ̅ ⲛ̅ⲧⲥⲏϥⲉ. ⲁⲩⲱ ⲧⲉϥⲥϩⲓⲙⲉ ⲁⲕϫⲓⲧⲥ̅
  ⲛⲁⲕ ⲛ̅ⲥϩⲓⲙⲉ. ⲛ̅ⲧⲟϥ ϩⲱⲱϥ ⲁⲕⲙⲟⲟⲩⲧϥ̅ ϩⲛ̅ ⲧⲥⲏϥⲉ ⲛ̅ⲛⲉϣⲏⲣⲉ ⲛ̅ⲁⲙⲙⲱⲛ. <span style=
  "color:#b00e23">(ⲓ̅)</span> ⲧⲉⲛⲟⲩ ϭⲉ ⲛ̅ⲛⲉ ⲧⲥⲏϥⲉ ⲉⲣⲃⲟⲗ ⲙ̅ⲡⲉⲕⲏⲓ̈ ⲛ̅ϣⲁ ⲉⲛⲉϩ.
  ⲉⲃⲟⲗ ϫⲉ ⲁⲕⲥⲟϣⲧ̅. ⲁⲩⲱ ⲁⲕϫⲓ ⲛ̅ⲑⲓⲙⲉ ⲛ̅ⲟⲩⲣⲓⲁⲥ ⲡⲉⲭⲉⲇⲇⲁⲓⲟⲥ ⲉⲧⲣⲉⲥϣⲱⲡⲉ ⲛⲁⲕ ⲛ̅ⲥϩⲓⲙⲉ.
  <span style="color:#b00e23">(ⲓ̅ⲁ̅)</span> ϫⲉ ⲛⲁⲓ ⲛⲉⲧⲉⲣⲉ ⲡϫⲟⲉⲓⲥ ϫⲱ ⲙ̅ⲙⲟⲟⲩ ϫⲉ
  ⲉⲓⲥ ϩⲏⲏⲧⲉ ⲁⲛⲟⲕ. ϯⲛⲁⲧⲟⲩⲛⲉⲥ ϩⲛ̅ⲕⲁⲕⲱⲛ ⲉϩⲣⲏⲓ ⲉϫⲱⲕ ϩⲙ̅ ⲡⲉⲕⲏⲓ̈. ⲛ̅ⲧⲁϫⲓ ⲛ̅ⲛⲉⲕϩⲓⲟⲙⲉ
  ϩⲁ ⲛⲉⲕⲃⲁⲗ. ⲛ̅ⲧⲁⲧⲁⲁⲩ ⲙ̅ⲡⲉⲧϩⲓⲧⲟⲩⲱⲕ. ⲛϥ̅ⲉⲛⲕⲟⲧⲕ̅. ⲙⲛ̅ ⲛⲉⲕϩⲓⲟⲙⲉ. ⲙ̅ⲡϩⲁⲧⲉ ⲉⲃⲟⲗ
  ⲙ̅ⲡⲉⲓⲣⲏ. <span style="color:#b00e23">(ⲓ̅ⲃ̅)</span> ⲉⲃⲟⲗ ϫⲉ ⲛ̅ⲧⲟⲕ. ⲛ̅ⲧⲁⲕⲉⲓⲣⲉ
  ⲙⲉⲛ. ⲛ̅ϩⲱⲡ ⲙ̅ⲡⲉⲓϩⲱⲃ. ⲁⲛⲟⲕ ⲇⲉ ϯⲛⲁⲉⲓⲣⲉ ⲙ̅ⲡⲉⲓϣⲁϫⲉ. ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡⲓ̈ⲏ̅ⲗ̅ ⲧⲏⲣϥ̅
  ⲁⲩⲱ ⲛⲁϩⲣⲁϥ ⲙ̅ⲡⲣⲏ. <span style="color:#b00e23">(ⲓ̅ⲅ̅)</span> ⲡⲉϫⲉ ⲇ̅ⲁ̅ⲇ̅
  ⲛ̅ⲛⲁⲑⲁⲛ. ϫⲉ ⲁⲓⲣ̅ⲛⲟⲃⲉ ⲉⲡϫⲟⲉⲓⲥ. ⲡⲉϫⲉ ⲛⲁⲑⲁⲛ ⲉϩⲟⲩⲛ ϩⲛ̅ ⲇ̅ⲁ̅ⲇ̅. ϫⲉ ⲡϫⲟⲉⲓⲥ ⲁϥϥⲓ
  ⲙ̅ⲙⲁⲩ ⲙ̅ⲡⲉⲕⲛⲟⲃⲉ ⲛⲅ̅ⲛⲁⲙⲟⲩ ⲁⲛ <span style="color:#b00e23">(ⲓ̅ⲇ̅)</span> ⲡⲗⲏⲛ
  ϩⲛ̅ ⲟⲩϭⲱⲛⲧ̅. ⲁⲕϯⲛⲟⲩϭⲥ̅ ⲙ̅ⲡϣⲁϫⲉ ⲙ̅ⲡϫⲟⲉⲓⲥ ϩⲛ̅(sic) ⲡⲉⲓϣⲁϫⲉ. ⲁⲩⲱ ⲡⲕⲉϣⲏⲣⲉ
  ⲛ̅ⲧⲁϫⲡⲟϥ ⲛⲁⲕ. ϩⲛ̅ ⲟⲩⲙⲟⲩ ⲉϥⲉⲙⲟⲩ. <span style="color:#b00e23">(ⲓ̅ⲉ̅)</span>
  ⲛⲁⲑⲁⲛ ⲇⲉ ⲁϥⲃⲱⲕ ⲉϩⲣⲏⲓ ⲉⲡⲉϥⲏⲓ̈. ⲁⲩⲱ ⲡϫⲟⲉⲓⲥ ⲁϥⲡⲁⲧⲁⲥⲥⲉ ⲙ̅ⲡϣⲏⲣⲉ ⲕⲟⲩⲓ. ⲛ̅ⲧⲁ ⲑⲓⲙⲉ
  ⲛ̅ⲟⲩⲣⲓⲁⲥ ϫⲡⲟϥ ⲛ̅ⲇⲁⲩⲉⲓⲇ. ⲁϥⲣⲱϩⲧ̅ ⲉⲡϣⲱⲛⲉ. <span style=
  "color:#b00e23">(ⲓ̅ⲋ̅)</span> ⲇⲁⲩⲉⲓⲇ ⲇⲉ ⲁϥϣⲓⲛⲉ ⲛ̅ⲧⲟⲟⲧϥ̅ ⲙ̅ⲡϫⲟⲉⲓⲥ ⲉⲧⲃⲉ ⲡϣⲏⲣⲉ
  ⲕⲟⲩⲓ. ⲁⲩⲱ ⲇ̅ⲁ̅ⲇ̅ ⲁϥⲛⲏⲥⲧⲉⲩⲉ. ⲛ̅ⲟⲩⲛⲏⲥⲧⲓⲁ. ⲁϥⲃⲱⲕ ⲉϩⲟⲩⲛ. ⲁϥⲉⲛⲕⲟⲧⲕ̅ ϩⲓⲡⲉⲥⲏⲧ.
  <span style="color:#b00e23">(ⲓ̅ⲍ̅)</span> ⲁⲩⲧⲱⲟⲩⲛ ⲇⲉ ⲛ̅ϭⲓ ⲛⲉⲡⲣⲉⲥⲃⲩⲧⲉⲣⲟⲥ
  ⲙ̅ⲡⲉϥⲏⲓ̈ ⲁⲩⲁϩⲉⲣⲁⲧⲟⲩ ϩⲓϫⲱϥ. ⲉⲧⲟⲩⲛⲟⲥϥ ⲉⲃⲟⲗ ϩⲙ̅ ⲡⲕⲁϩ. ⲁⲩⲱ ⲙ̅ⲡⲉϥⲣ̅ϩⲛ̅ⲁϥ ⲉⲧⲱⲟⲩⲛ.
  ⲟⲩⲇⲉ ⲙ̅ⲡⲉϥⲟⲩⲉⲙ ⲟⲉⲓⲕ ⲛⲙ̅ⲙⲁⲩ. <span style="color:#b00e23">(ⲓ̅ⲏ̅)</span> ⲁⲥϣⲱⲡⲉ
  ⲇⲉ ϩⲙ̅ ⲡⲙⲉϩⲥⲁϣϥ̅ ⲛ̅ϩⲟⲟⲩ. ⲡϣⲏⲣⲉ ⲕⲟⲩⲓ ⲁϥⲙⲟⲩ. ⲁⲩⲱ ⲛ̅ϩⲙ̅ϩⲁⲗ ⲛ̅ⲇⲁⲩⲉⲓⲇ ⲁⲩⲣ̅ϩⲟⲧⲉ
  ⲉⲧⲁⲙⲟϥ ϫⲉ ⲁ ⲡϣⲏⲣⲉ ⲕⲟⲩⲓ ⲙⲟⲩ. ⲉⲁⲩϫⲟⲟⲥ ⲛ̅ⲛⲉⲩⲉⲣⲏⲩ. ϫⲉ ⲉⲓⲥ ϩⲏⲏⲧⲉ ⲣⲱ. ⲉⲣⲉ ⲡϣⲏⲣⲉ
  ⲕⲟⲩⲓ ⲟⲛϩ̅. ⲁⲛϣⲁϫⲉ ⲛⲙ̅ⲙⲁϥ ⲁⲩⲱ ⲙ̅ⲡⲉϥⲥⲱⲧⲙ ⲉⲡⲉⲛϩⲣⲟⲟⲩ. ⲧⲉⲛⲟⲩ ϭⲉ ⲉⲛⲛⲁϫⲟⲟⲥ ⲛⲁϥ ⲛ̅ⲁϣ
  ⲛ̅ϩⲉ. ϫⲉ ⲁ ⲡϣⲏⲣⲉ ⲕⲟⲩⲓ ⲙⲟⲩ. ⲛϥ̅ⲧⲱⲟⲩⲛ ϭⲉ ⲧⲉⲛⲟⲩ. ⲛϥ̅ⲉⲓⲣⲉ ⲛⲁⲛ ⲛϩⲉⲛⲡⲉⲑⲟⲟⲩ.
  <span style="color:#b00e23">(ⲓ̅ⲑ̅)</span> ⲁⲩⲱ ⲇ̅ⲁ̅ⲇ̅ ⲁϥⲛⲁⲩ ⲉⲛⲉϥϩⲙ̅ϩⲁⲗ
  ⲉⲩⲕⲁⲥⲕⲉⲥ. ⲇⲁⲩⲉⲓⲇ ⲇⲉ ⲁϥⲛⲟⲓ ϫⲉ ⲁ ⲡϣⲏⲣⲉ ⲕⲟⲩⲓ ⲙⲟⲩ. ⲡⲉϫⲉ ⲇ̅ⲁ̅ⲇ̅ ⲛ̅ⲛⲉϥϩⲙ̅ϩⲁⲗ. ϫⲉ
  ⲉⲛⲉ ⲁ ⲡϣⲏⲣⲉ ⲕⲟⲩⲓ ⲙⲟⲩ. ⲡⲉϫⲁⲩ ϫⲉ ⲁϩⲉ ⲁϥⲙⲟⲩ. <span style=
  "color:#b00e23">(ⲕ̅)</span> ⲇⲁⲩⲉⲓⲇ ⲇⲉ ⲁϥⲧⲱⲟⲩⲛ ⲉⲃⲟⲗ ϩⲙ̅ ⲡⲕⲁϩ. ⲁϥϫⲁⲕⲙⲉϥ. ⲁⲩⲱ
  ⲁϥⲧⲁϩⲥϥ̅. ⲁϥϯ ϩⲓⲱⲱϥ ⲛ̅ⲛⲉϥϩⲟⲉⲓⲧⲉ. ⲁϥⲃⲱⲕ ⲉϩⲟⲩⲛ ⲉⲡⲏⲓ̈ ⲙ̅ⲡϫⲟⲉⲓⲥ. ⲁϥⲡⲁϩⲧϥ̅.
  ⲁϥⲟⲩⲱϣⲧ̅ ⲛⲁϥ. ⲁⲩⲱ ⲁϥⲃⲱⲕ ⲉϩⲟⲩⲛ ⲉⲡⲉϥⲏⲓ̈. ⲁϥⲟⲩⲉϩⲥⲁϩⲛⲉ. ⲉⲉⲛ ⲟⲉⲓⲕ ⲛⲁϥ ⲉⲟⲩⲱⲙ. ⲁⲩⲕⲁ
  ⲟⲉⲓⲕ ϩⲁⲣⲱϥ ⲁϥⲟⲩⲱⲙ. <span style="color:#b00e23">(ⲕ̅ⲁ̅)</span> ⲛⲉϥϩⲙ̅ϩⲁⲗ ⲇⲉ
  ⲡⲉϫⲁⲩ ⲛⲁϥ. ϫⲉ ⲟⲩ ⲡⲉ ⲡⲧⲱϣ ⲙ̅ⲡⲉⲓϣⲁϫⲉ ⲛ̅ⲧⲁⲕⲁⲁϥ. ⲉⲧⲃⲉ ⲟⲩ ⲡϣⲏⲣⲉ ⲕⲟⲩⲓ. ⲉⲧⲓ ⲉϥⲟⲛϩ̅.
  ⲛⲉⲕⲛⲏⲥⲧⲉⲩⲉ ⲉⲕⲣⲓⲙⲉ. ⲉⲕⲟ ⲛ̅ⲟⲩϣⲏ ⲛ̅ⲣⲟⲉⲓⲥ. ⲛ̅ⲧⲉⲣⲉ ⲡϣⲏⲣⲉ ⲇⲉ ⲕⲟⲩⲓ ⲙⲟⲩ. ⲁⲕⲧⲱⲟⲩⲛ ϩⲓ
  ⲡⲉⲥⲏⲧ. ⲁⲩⲱ ⲁⲕⲟⲩⲉⲙ ⲟⲉⲓⲕ ⲁⲕⲥⲱ. <span style="color:#b00e23">(ⲕ̅ⲃ̅)</span> ⲡⲉϫⲉ
  ⲇ̅ⲁ̅ⲇ̅ ϫⲉ ⲉⲧⲓ ⲉⲣⲉ ⲡϣⲏⲣⲉ ⲕⲟⲩⲓ ⲟⲛϩ̅. ⲁⲓⲛⲏⲥⲧⲉⲩⲉ. ⲁⲩⲱ ⲁⲓⲣⲓⲙⲉ. ⲉⲁⲓϫⲟⲟⲥ ϫⲉ ⲛⲓⲙ
  ⲡⲉⲧⲥⲟⲟⲩⲛ. ϫⲉ ⲉⲛⲉ ⲡϫⲟⲉⲓⲥ ⲛⲁⲛⲁ ⲛⲁⲓ. ⲛ̅ⲧⲉ ⲡϣⲏⲣⲉ ⲕⲟⲩⲓ ⲱⲛϩ̅. <span style=
  "color:#b00e23">(ⲕ̅ⲅ̅)</span> ⲧⲉⲛⲟⲩ ⲇⲉ ⲁ ⲡϣⲏⲣⲉ ⲕⲟⲩⲓ ⲙⲟⲩ. ⲉⲧⲃⲉ ⲟⲩ ϭⲉ ⲁⲛⲟⲕ
  ϯⲛⲁⲛⲏⲥⲧⲉⲩⲉ. ⲙⲏ ϯⲛⲁⲥⲧⲟϥ ⲉⲡⲉⲓⲥⲁ. ⲛ̅ϫⲓⲛ ⲉⲡⲉⲓⲛⲁⲩ. ⲁⲛⲟⲕ ⲉⲓⲛⲁⲃⲱⲕ ⲉⲣⲁⲧϥ̅. ⲛ̅ⲧⲟϥ ⲇⲉ
  ⲛϥ̅ⲛⲁⲕⲧⲟϥ ⲁⲛ ⲉⲉⲓ ⲛⲁⲓ ⲛ̅ϫⲓⲛ ⲉⲡⲉⲓⲛⲁⲩ. <span style="color:#b00e23">(ⲕ̅ⲇ̅)</span>
  ⲁⲩⲱ ⲇ̅ⲁ̅ⲇ̅ ⲁϥⲥⲉⲗⲥⲉⲗ ⲃⲉⲣⲥⲁⲃⲉⲉ. ⲧⲉϥⲥϩⲓⲙⲉ. ⲁⲩⲱ ⲁϥⲃⲱⲕ ⲉϩⲟⲩⲛ ϣⲁⲣⲟⲥ. ⲁϥⲉⲛ̅ⲕⲟⲧⲕ
  ⲛⲙ̅ⲙⲁⲥ. ⲁⲩⲱ ⲁⲥⲱ ⲁⲥϫⲡⲟ ⲛ̅ⲟⲩϣⲏⲣⲉ. ⲁⲥⲙⲟⲩⲧⲉ ⲉⲡⲉϥⲣⲁⲛ ϫⲉ ⲥⲟⲗⲟⲙⲱⲛ. ⲡϫⲟⲉⲓⲥ ⲇⲉ
  ⲁϥⲙⲉⲣⲓⲧϥ̅. <span style="color:#b00e23">(ⲕ̅ⲉ̅)</span> ⲁϥϫⲟⲟⲩ ⲉⲃⲟⲗ ϩⲓⲧⲟⲟⲧϥ̅
  ⲛ̅ⲛⲁⲑⲁⲛ ⲡⲉⲡⲣⲟⲫⲏⲧⲏⲥ ⲁϥⲙⲟⲩⲧⲉ ⲉⲡⲉϥⲣⲁⲛ. ϫⲉ ⲉⲓⲇⲉⲓ. ⲇⲉⲓ. ⲉⲧⲉ ⲡⲉϥⲟⲩⲱϩⲙ̅ ⲡⲉ. ϫⲉ ⲉⲧⲃⲉ
  ⲡϫⲟⲉⲓⲥ. <span style="color:#b00e23">(ⲕ̅ⲋ̅)</span> ⲁⲩⲱ ⲓ̈ⲱⲁⲃ ⲁϥⲡⲟⲗⲩⲙⲉⲓ ⲙⲛ̅
  ϩⲣⲁⲃⲃⲁⲑ. ⲛ̅ⲧⲉ ⲛⲉϣⲏⲣⲉ ⲛ̅ⲁⲙⲙⲱⲛ. ⲁϥϫⲓ ⲛ̅ⲧⲡⲟⲗⲓⲥ ⲛ̅ⲧⲙⲛ̅ⲧⲣ̅ⲣⲟ. <span style=
  "color:#b00e23">(ⲕ̅ⲍ̅)</span> ⲁⲩⲱ ⲓ̈ⲱⲁⲃ ⲁϥϫⲟⲟⲩ ⲛ̅ϩⲉⲛⲃⲁⲓϣⲓⲛⲉ ⲉⲣⲁⲧϥ̅ ⲛ̅ⲇ̅ⲁ̅ⲇ̅
  ⲉϥϫⲱ ⲙ̅ⲙⲟⲥ ϫⲉ ⲁⲓⲡⲟⲗⲩⲙⲉⲓ. ⲙⲛ̅ ϩⲣⲁⲃⲃⲁⲑ. ⲁⲩⲱ ⲁⲓϫⲓ ⲛ̅ⲧⲡⲟⲗⲓⲥ ⲛ̅ⲛⲉⲙⲟⲩⲛⲉⲓⲟⲟⲩⲉ.
  <span style="color:#b00e23">(ⲕ̅ⲏ̅)</span> ⲧⲉⲛⲟⲩ ϭⲉ ⲥⲱⲟⲩϩ ⲉϩⲟⲩⲛ ⲙ̅ⲡϣⲱϫⲡ̅
  ⲙ̅ⲡⲗⲁⲟⲥ ⲛⲅ̅ⲉⲓ. ⲛⲅϭⲱ ϩⲓⲣⲉⲛ ⲧⲡⲟⲗⲓⲥ ⲛⲅ̅ϫⲓⲧⲥ̅. ϫⲉ ⲛ̅ⲛⲁⲃⲱⲕ ⲁⲛⲟⲕ. ⲛ̅ⲧⲁϫⲓ ⲛ̅ⲧⲡⲟⲗⲓⲥ.
  ⲛ̅ⲥⲉϯ ⲙ̅ⲡⲁⲣⲁⲛ ⲉϫⲱⲥ. ϫⲉ ⲁⲛⲟⲕ ⲁⲓϫⲓⲧⲥ̅ <span style="color:#b00e23">(ⲕ̅ⲑ̅)</span>
  ⲁⲩⲱ ⲇ̅ⲁ̅ⲇ̅ ⲁϥⲥⲱⲟⲩϩ ⲉϩⲟⲩⲛ ⲙ̅ⲡⲗⲁⲟⲥ ⲧⲏⲣϥ̅. ⲁϥⲃⲱⲕ ⲉϩⲣⲁⲃⲃⲁⲑ ⲁϥⲡⲟⲗⲩⲙⲉⲓ ⲛⲙ̅ⲙⲁⲥ
  ⲁϥϫⲓⲧⲥ̅. <span style="color:#b00e23">(ⲗ̅)</span> ⲁⲩⲱ ⲁϥϫⲓ ⲙ̅ⲡⲉⲕⲗⲟⲙ ⲙ̅ⲙⲉⲗⲭⲱⲗ
  ⲡⲉⲩⲣ̅ⲣⲟ. ⲉⲃⲟⲗ ϩⲓϫⲛ ⲧⲉϥⲁⲡⲉ. ⲡⲉϥϣⲓ ⲇⲉ ⲛⲉϥⲛⲁⲉⲣ ⲟⲩϭⲓⲛϭⲱⲣ ⲛ̅ⲛⲟⲩⲃ ϩⲛ̅ ⲧⲉϥϩⲣⲏϣⲉ. ⲉⲣⲉ
  ⲟⲩⲱⲛⲉ ⲙ̅ⲙⲉ ϩⲓⲱⲱϥ. ⲁⲩⲱ ⲛⲉϥϩⲓϫⲛ̅ ⲧⲁⲡⲉ ⲛ̅ⲇⲁⲩⲉⲓⲇ. ⲁⲩⲱ ⲛⲉϣⲟⲗⲥ̅ ⲛ̅ⲧⲡⲟⲗⲓⲥ. ⲁϥⲉⲛⲧⲟⲩ
  ⲉⲃⲟⲗ ⲉⲛⲁϣⲱⲟⲩ. ⲉⲙⲁⲧⲉ. <span style="color:#b00e23">(ⲗ̅ⲁ̅)</span> ⲁⲩⲱ ⲡⲗⲁⲟⲥ
  ⲉⲧⲉⲛ̅ϩⲏⲧⲥ̅. ⲁϥⲉⲛⲧⲟⲩ ⲉⲃⲟⲗ. ⲁϥⲟⲩⲟⲥⲧⲟⲩ ϩⲛ̅ ⲧⲃⲁϣⲟⲩⲣ. ⲁⲩⲱ ϩⲉⲛ ⲛⲉⲥⲉⲣϭⲁⲙⲟⲩⲗ
  ⲙ̅ⲡⲉⲛⲓⲡⲉ. ⲉⲁϥⲡⲟⲙⲡⲉⲩⲉ ⲙ̅ⲙⲟⲟⲩ. ⲉⲃⲟⲗ ϩⲓⲧⲙ̅ ⲡⲙⲁ ⲧⲏⲣϥ̅. ⲧⲁⲓ ⲧⲉ ⲑⲉ ⲛ̅ⲧⲁϥⲁⲁⲥ
  ⲛ̅ⲛⲉⲡⲟⲗⲓⲥ ⲧⲏⲣⲟⲩ ⲛ̅ⲛⲉϣⲏⲣⲉ ⲛ̅ⲁⲙⲙⲱⲛ. ⲁⲩⲱ ⲇ̅ⲁ̅ⲇ̅ ⲁϥⲕⲧⲟϥ ⲙⲛ̅ ⲡⲗⲁⲟⲥ ⲧⲏⲣϥ̅. ⲉϩⲣⲏⲓ
  ⲉⲑⲓⲗ̅ⲏ̅ⲙ̅.
  <h3 id="second_samuel13">13</h3><span style="color:#b00e23">(ⲁ̅)</span>
  ⲙⲛ̅ⲛ̅ⲥⲁ ⲛⲁⲓ ⲇⲉ. ⲁⲃⲉⲥⲁⲗⲱⲙ. ⲡϣⲏⲣⲉ ⲛ̅ⲇⲁⲩⲉⲓⲇ. ⲁⲩⲥⲱⲛⲉ ϣⲱⲡⲉ ⲛⲁϥ. ⲉⲛⲉⲥⲉ ϩⲣⲁⲥ ⲉⲙⲁⲧⲉ
  ⲉⲡⲉⲥⲣⲁⲛ ⲡⲉ ⲑⲁⲙⲁⲣ. ⲁⲩⲱ ⲁⲙⲛⲱⲛ ⲡϣⲏⲣⲉ ⲛ̅ⲇ̅ⲁ̅ⲇ̅ ⲁϥⲙⲉⲣⲓ̈ⲧⲥ̅. <span style=
  "color:#b00e23">(ⲃ̅)</span> ⲁⲙⲛⲱⲛ ⲇⲉ ⲛⲉϥⲑⲗⲓ̈ⲃⲉ ⲉⲙⲁⲧⲉ. ϩⲱⲥⲧⲉ ⲉⲧⲣⲉϥϣⲧⲟ ⲉⲡϣⲱⲛⲉ.
  ⲉⲧⲃⲉ ⲑⲁⲙⲁⲣ ⲧⲉϥⲥⲱⲛⲉ. ϫⲉ ⲛⲉ ⲟⲩⲡⲁⲣⲑⲉⲛⲟⲥ ⲧⲉ ⲉⲥⲥⲟⲃⲕ̅. ⲁⲩⲱ ⲛⲉⲣⲉ ⲡϩⲱⲃ ⲙⲟⲕϩ̅ ⲛⲁϩⲣⲁϥ
  ⲛ̅ⲁⲙⲛⲱⲛ. ⲉⲧⲣⲉϥⲣ̅ ⲟⲩϩⲱⲃ ⲛⲁⲥ ⲛ̅ⲧⲉⲓⲙⲓⲛⲉ. <span style="color:#b00e23">(ⲅ̅)</span>
  ⲁⲙⲛⲱⲛ ⲇⲉ ⲛⲉⲟⲩⲉⲛⲧⲁϥ ⲙ̅ⲙⲁⲩ ⲛ̅ⲟⲩϣⲃⲏⲣ. ⲉⲡⲉϥⲣⲁⲛ ⲡⲉ ⲓ̈ⲱⲛⲁⲇⲁⲃ. ⲡϣⲏⲣⲉ ⲛ̅ⲥⲁⲗⲉⲙⲗⲁ ⲡⲥⲟⲛ
  ⲛ̅ⲇ̅ⲁ̅ⲇ̅. ⲁⲩⲱ ⲓ̈ⲱⲛⲁⲇⲁⲃ ⲛⲉ ⲟⲩⲣⲱⲙⲉ ⲡⲉ ⲛ̅ⲥⲟⲫⲟⲥ ⲉⲙⲁⲧⲉ. <span style=
  "color:#b00e23">(ⲇ̅)</span> ⲡⲉϫⲁϥ ⲛⲁϥ ϫⲉ ⲟⲩ ⲡϩⲱⲃ ⲉⲧⲛ̅ⲙ̅ⲙⲁⲕ. ϫⲉ ⲉⲕⲟⲩⲉⲧⲟⲩⲱⲧ
  ϩⲓ̈ⲛⲁⲓ̈ ⲉⲕϣⲱⲛⲉ ⲡϣⲏⲣⲉ ⲙ̅ⲡⲣ̅ⲣⲟ. ⲧⲉⲛⲟⲩ ⲉⲓⲥ ϩⲏⲏⲧⲉ ⲛⲅ̅ⲛⲁⲧⲁⲙⲟⲓ̈ ⲁⲛ. ⲡⲉϫⲉ ⲁⲙⲛⲱⲛ ⲛⲁϥ.
  ϫⲉ ⲑⲁⲙⲁⲣ ⲧⲥⲱⲛⲉ ⲛ̅ⲁⲃⲏⲥⲁⲗⲱⲙ ⲡⲁⲥⲟⲛ ⲁⲛⲟⲕ ϯⲙⲉ ⲙ̅ⲙⲟⲥ. ⲁⲩⲱ ⲙ̅ⲡⲓϭⲉⲛ ⲉⲓⲛⲁⲣ̅ ⲟⲩ.
  <span style="color:#b00e23">(ⲉ̅)</span> ⲡⲉϫⲉ ⲓⲱⲛⲁⲇⲁⲃ ⲛⲁϥ ϫⲉ ⲛⲟϫⲕ̅ ϩⲓϫⲉⲛ ⲡⲉⲕⲙⲁ
  ⲛ̅ⲉⲛⲕⲟⲧⲕ̅. ⲛⲅ̅ⲟⲡⲥ̅ ϫⲉ ⲉⲕϣⲱⲛⲉ. ⲁⲩⲱ ⲡⲉⲕⲉⲓⲱⲧ. ϥⲛⲁⲉⲓ ⲉϩⲟⲩⲛ ϣⲁⲣⲟⲕ. ⲉϭⲉⲙ ⲡⲉⲕⲟⲩⲱ.
  ⲛⲅ̅ϫⲟⲟⲥ ⲛⲁϥ. ϫⲉ ⲙⲁⲣⲉ ⲑⲁⲙⲁⲣ ⲧⲁⲥⲱⲛⲉ. ⲉⲓ ⲛ̅ⲥⲧⲙ̅ⲟⲓ ⲛ̅ⲧⲟⲥ. ⲛ̅ⲥⲧⲁⲙⲓ̈ⲟ ϩⲁϩⲧⲏⲓ̈.
  ⲛ̅ⲕⲟⲗⲗⲩⲣⲓⲟⲛ ⲥⲛ̅ⲧⲉ. ⲏ ⲡⲉϯⲛⲁⲟⲩⲟⲙϥ̅. ϫⲉ ⲉⲓⲉⲛⲁⲩ ⲉⲣⲟⲥ ⲛ̅ⲧⲁⲟⲩⲱⲙ ⲉⲃⲟⲗ ϩⲛ̅ ⲛⲉⲥϭⲓϫ.
  <span style="color:#b00e23">(ⲋ̅)</span> ⲁⲩⲱ ⲁⲙⲛⲱⲛ ⲁϥⲉⲛⲕⲟⲧⲕ̅. ⲁϥⲧⲁⲁϥ ⲉⲡϣⲱⲛⲉ.
  ⲡⲣ̅ⲣⲟ ⲁϥⲃⲱⲕ ⲉϩⲟⲩⲛ ϣⲁⲣⲟϥ. ⲁϥϭⲉⲙ ⲡⲉϥⲟⲩⲱ. ⲁⲩⲱ ⲁⲙⲛⲱⲛ ⲡⲉϫⲁϥ ⲙ̅ⲡⲉϥⲉⲓⲱⲧ. ϫⲉ ⲙⲁⲣⲉ
  ⲑⲁⲙⲁⲣ ⲧⲁⲥⲱⲛⲉ ⲉⲓ. ⲛⲥ̅ⲧⲁⲙⲓ̈ⲉ ⲕⲟⲗⲗⲩⲣⲓⲟⲛ ⲥⲛ̅ⲧⲉ ϩⲁϩⲧⲏⲓ ⲛ̅ⲧⲁⲟⲩⲱⲙ ϩⲛ̅ ⲛⲉⲥϭⲓϫ.
  <span style="color:#b00e23">(ⲍ̅)</span> ⲁⲩⲱ ⲇⲁⲩⲉⲓⲇ ⲁϥϫⲟⲟⲩ ⲛ̅ⲑⲁⲙⲁⲣ ⲉϩⲣⲏⲓ
  ⲉⲡⲉϥⲏⲓ̈. ⲉϥϫⲱ ⲙ̅ⲙⲟⲥ ⲛⲁⲥ ϫⲉ ⲃⲱⲕ ⲉϩⲣⲏⲓ ⲉⲡⲏⲓ̈ ⲛ̅ⲁⲙⲛⲱⲛ ⲡⲟⲩⲥⲟⲛ. ⲛ̅ⲧⲉⲧⲁⲙⲓⲟ ⲛⲁϥ
  ⲙ̅ⲡⲉⲧⲉϥⲛⲁⲟⲩⲟⲙϥ̅. <span style="color:#b00e23">(ⲏ̅)</span> ⲁⲩⲱ ⲑⲁⲙⲁⲣ ⲁⲥⲃⲱⲕ
  ⲉϩⲣⲏⲓ ⲉⲡⲏⲓ̈ ⲛ̅ⲁⲙⲛⲱⲛ ⲡⲉⲥⲥⲟⲛ. ⲛ̅ⲧⲟϥ ⲇⲉ ⲛⲉϥⲉⲛⲕⲟⲧⲕ̅ ⲡⲉ. ⲁⲥϫⲓ ⲇⲉ ⲙ̅ⲡϣⲱⲧⲉ.
  ⲁⲥⲟⲩⲟϣⲙⲉϥ ⲁⲥⲧⲁⲙⲓⲟ ⲛ̅ⲛⲉⲕⲟⲗⲗⲩⲣⲓⲟⲛ ϩⲁϩⲧⲏϥ ⲁⲩⲱ ⲁⲥⲡⲁⲥⲧⲟⲩ. <span style=
  "color:#b00e23">(ⲑ̅)</span> ⲁⲥϫⲓ ⲇⲉ ⲛ̅ⲧⲗⲁⲕⲛ̅ⲧ. ⲁⲥⲟⲩⲁⲧⲃⲉⲥ. ⲙ̅ⲡⲉϥϩⲁⲁⲧⲉ ⲉⲃⲟⲗ.
  ⲙ̅ⲡⲉϥⲟⲩⲱϣ ⲇⲉ ⲉⲟⲩⲱⲙ. ⲡⲉϫⲉ ⲁⲙⲛⲱⲛ ϫⲉ ⲛⲉϫ ⲣⲱⲙⲉ ⲛⲓⲙ ⲉⲃⲟⲗ ϩⲓ̈ϫⲱⲓ̈. ⲁⲩⲱ ⲛ̅ⲣⲱⲙⲉ ⲧⲏⲣⲟⲩ
  ⲁⲩⲗⲟ ⲙ̅ⲙⲁⲩ ϩⲁⲧⲏϥ. <span style="color:#b00e23">(ⲓ̅)</span> ⲡⲉϫⲁϥ ⲇⲉ ⲛ̅ⲑⲁⲙⲁⲣ.
  ϫⲉ ⲡⲉϯⲛⲁⲟⲩⲟⲙϥ̅ ϫⲓⲧϥ ⲉϩⲟⲩⲛ ⲉⲡⲧⲁⲙⲓⲟⲛ. ϫⲉ ⲉⲓⲉⲟⲩⲟⲙϥ̅ ⲛ̅ⲧⲟⲟⲧⲉ. ⲁⲩⲱ ⲑⲁⲙⲁⲣ ⲁⲥϫⲓ
  ⲛ̅ⲛⲉⲕⲟⲗⲗⲩⲣⲓⲟⲛ ⲉϩⲟⲩⲛ ⲉⲡⲧⲁⲙⲓⲟⲛ ⲛ̅ⲁⲙⲛⲱⲛ ⲡⲉⲥⲥⲟⲛ. <span style=
  "color:#b00e23">(ⲓ̅ⲁ̅)</span> ⲁⲥⲉⲛⲧⲟⲩ ϩⲁⲣⲱϥ ⲉⲧⲣⲉϥⲟⲩⲱⲙ. ⲁϥⲥⲟⲕⲥ̅ ⲇⲉ ⲉⲣⲟϥ ⲉϥϫⲱ
  ⲙ̅ⲙⲟⲥ ⲛⲁⲥ. ϫⲉ ⲁⲙⲏ. ⲛ̅ⲧⲉⲉⲛ̅ⲕⲟⲧⲕ̅ ϩⲁϩⲧⲏⲓ̈ ⲧⲁⲥⲱⲛⲉ. <span style=
  "color:#b00e23">(ⲓ̅ⲃ̅)</span> ⲡⲉϫⲁⲥ ⲛⲁϥ ϫⲉ ⲙ̅ⲡⲱⲣ ⲡⲁⲥⲟⲛ ⲙ̅ⲡⲉⲣⲑⲃⲃⲓⲟⲓ. ϫⲉ ⲙⲉⲩⲉⲣ
  ⲧⲉⲓϩⲉ ϩⲛ̅ ⲡⲓ̈ⲏ̅ⲗ̅. ⲙ̅ⲡⲉⲣⲉⲓⲣⲉ ⲛ̅ⲧⲉⲓⲙⲛ̅ⲧⲥⲟϭ. <span style=
  "color:#b00e23">(ⲓ̅ⲅ̅)</span> ⲁⲩⲱ ⲁⲛⲟⲕ ϩⲱ ⲉⲓ̈ⲛⲁϩⲉⲡ ⲉⲡⲁⲛⲟϭⲛⲉϭ ⲧⲱⲛ. ⲛ̅ⲧⲟⲕ ⲇⲉ
  ϩⲱⲱⲕ ⲛⲅ̅ⲉⲣ ⲑⲉ ⲛ̅ⲟⲩⲁ ⲛ̅ⲛⲓⲁⲑⲏⲧ ϩⲙ̅ ⲡⲓ̈ⲏ̅ⲗ̅. ⲧⲉⲛⲟⲩ ϭⲉ ϣⲁϫⲉ ⲙⲛ̅ ⲡⲣ̅ⲣⲟ. ⲉⲕⲥⲟⲟⲩⲛ.
  ϫⲉ ⲛϥ̅ⲛⲁϥⲓⲧⲧ̅ ⲁⲛ ⲛ̅ⲧⲟⲟⲧⲕ̅. <span style="color:#b00e23">(ⲓ̅ⲇ̅)</span> ⲁⲩⲱ ⲙ̅ⲡⲉ
  ⲁⲙⲛⲱⲛ ⲉⲣϩⲛⲁϥ ⲉⲥⲱⲧⲙ̅ ⲛⲥⲁ ⲡⲉⲥϩⲣⲟⲟⲩ. ⲁⲗⲗⲁ ⲁϥϭⲙ̅ϭⲟⲙ ⲉϩⲣⲏⲓ ⲉϫⲱⲥ. ⲁϥⲉⲛⲕⲟⲧⲕ̅ ⲛⲙ̅ⲙⲁⲥ
  ⲁϥⲑⲃ̅ⲃⲓⲟⲥ. <span style="color:#b00e23">(ⲓ̅ⲉ̅)</span> ⲁⲩⲱ ⲁ ⲁⲙⲛⲱⲛ ⲙⲉⲥⲧⲱⲥ ϩⲛ̅
  ⲟⲩⲛⲟϭ ⲙ̅ⲙⲟⲥⲧⲉ ⲉⲙⲁⲧⲉ. ϫⲉ ⲛⲁϣⲉ ⲡⲙⲟⲥⲧⲉ ⲛ̅ⲧⲁϥⲙⲉⲥⲧⲱⲥ ⲛ̅ϩⲏⲧϥ̅. ⲉⲛⲁϣⲉ ⲧⲕⲁⲕⲓⲁ ⲛ̅ϩⲁⲉ.
  ⲉϩⲟⲩⲉ ⲉⲡⲙⲉ ⲛ̅ⲧⲁϥⲟⲩⲁϣⲥ̅ ⲛ̅ϩⲏⲧϥ̅. ⲁⲩⲱ ⲡⲉϫⲉ ⲁⲙⲛⲱⲛ ⲉϩⲟⲩⲛ ⲉϩⲣⲁⲥ. ϫⲉ ⲧⲱⲟⲩⲛ ⲛ̅ⲧⲉⲃⲱⲕ
  ⲉⲡⲟⲩⲏⲓ̈. <span style="color:#b00e23">(ⲓ̅ⲋ̅)</span> ⲡⲉϫⲉ ⲑⲁⲙⲁⲣ ⲛⲁϥ. ϫⲉ ⲡⲉⲓⲛⲟϭ
  ⲛⲥ̅ϯ ⲛ̅ⲃⲱⲱⲛ ⲁⲕⲁⲁϥ ⲛⲁⲓ. ⲉⲁⲕⲉⲓⲣⲉ ⲛⲁⲓ ⲉϩⲟⲩⲉ. ⲉⲟⲩⲁⲧⲣⲟⲩϩⲉ. ⲁⲩⲱ ⲕϫⲱ ⲙ̅ⲙⲟⲥ ⲛⲁⲓ. ϫⲉ
  ⲧⲱⲟⲩⲛ ⲛ̅ⲧⲉⲃⲱⲕ ⲉⲡⲟⲩⲏⲓ̈. ⲁⲙⲛⲱⲛ ⲇⲉ ⲙ̅ⲡⲉϥⲟⲩⲱϣ ⲉⲥⲱⲧⲙ̅ ⲛ̅ⲥⲱⲥ. <span style=
  "color:#b00e23">(ⲓ̅ⲍ̅)</span> ⲁⲗⲗⲁ ⲁϥⲙⲟⲩⲧⲉ ⲉⲡⲉϥϩⲙ̅ϩⲁⲗ ⲡⲉⲧϩⲓϫⲉⲛ ⲡⲉϥⲏⲓ̈. ⲡⲉϫⲁϥ
  ⲛⲁϥ ϫⲉ ϥⲓ ⲧⲁⲓ ⲛⲅ̅ⲛⲟϫⲥ̅ ⲉⲃⲟⲗ ϩⲁⲧⲏⲓ ⲉⲫⲓⲣ. ⲛⲅ̅ϣⲧⲁⲙ ⲙ̅ⲡⲣⲟ ⲉⲣⲱⲥ. <span style=
  "color:#b00e23">(ⲓ̅ⲏ̅)</span> ⲛⲉⲣⲉ ⲟⲩϣⲧⲏⲛ ⲇⲉ ϩⲓⲱⲱⲥ ⲉⲥⲟ ⲙ̅ⲙⲟⲩⲛⲅ̅ ⲛ̅ϣⲛⲥ̅. ϫⲉ
  ⲧⲁⲓ̈ ⲧⲉ ⲑⲉ ⲉϣⲁⲩϯ ϩⲓⲱⲟⲩ. ⲛ̅ϭⲓ ⲙ̅ⲡⲁⲣⲑⲉⲛⲟⲥ. ⲛ̅ϣⲉⲉⲣⲉ ⲙ̅ⲡⲣ̅ⲣⲟ. ⲛ̅ⲛⲉⲩϩⲟⲉⲓⲧⲉ
  ⲉⲧϩⲓⲃⲟⲗ. ⲁⲩⲱ ⲡⲉϥϩⲙ̅ϩⲁⲗ ⲁϥⲥⲟⲕⲥ̅ ⲁϥϥⲓⲧⲥ ϩⲁϩⲧⲏϥ. ⲁϥϣⲉⲧⲙ̅ ⲡⲣⲟ ⲉⲣⲱⲥ. <span style=
  "color:#b00e23">(ⲓ̅ⲑ̅)</span> ⲑⲁⲙⲁⲣ ⲇⲉ ⲁⲥϫⲓ̈ ⲛ̅ⲟⲩⲕⲣⲙⲉⲥ. ⲁⲥⲛⲟϫϥ̅ ⲉϫⲛ̅ ⲧⲉⲥⲁⲡⲉ.
  ⲁⲩⲱ ⲧⲉϣⲧⲏⲛ ⲉⲧⲟ ⲛⲓⲉⲡⲥⲁ ⲉⲧϩⲓⲱⲱⲥ. ⲁⲥϯⲧⲟⲟⲧⲥ̅ ⲙ̅ⲙⲟⲥ ⲁⲥⲡⲁϩⲥ̅. ⲁⲩⲱ ⲁⲥⲕⲁ ⲛⲉⲥϭⲓϫ ⲉϫⲛ̅
  ⲧⲉⲥⲁⲡⲉ. ⲁⲥⲙⲟⲟϣⲉ ⲉⲥϫⲓ̈ϣⲕⲁⲕ ⲉⲃⲟⲗ. <span style="color:#b00e23">(ⲕ̅)</span> ⲁⲩⲱ
  ⲁⲃⲉⲥⲁⲗⲱⲙ ⲡⲉⲥⲥⲟⲛ ⲡⲉϫⲁϥ ⲛⲁⲥ. ϫⲉ ⲙⲏ ⲁⲙⲛⲱⲛ ⲡⲟⲩⲥⲟⲛ. ⲡⲉ ⲛ̅ⲧⲁϥϣⲱⲡⲉ ⲛⲙ̅ⲙⲉ. ⲧⲉⲛⲟⲩ ⲇⲉ
  ⲕⲁⲣⲱ ⲧⲁⲥⲱⲛⲉ. ⲡⲟⲩⲥⲟⲛ ⲡⲉ. ⲙ̅ⲡⲉⲣⲕⲁ ⲡⲉⲓϣⲁϫⲉ ϩⲙ̅ ⲡⲟⲩϩⲏⲧ. ⲉⲕⲟⲧⲉ ⲉϫⲟⲟϥ. ⲁⲩⲱ ⲑⲁⲙⲁⲣ
  ⲁⲥϩⲙⲟⲟⲥ ⲉⲥⲟ ⲛ̅ⲭⲏⲣⲁ. ⲉⲥⲟ ⲛ̅ϩⲱⲣⲁ. ϩⲙ̅ ⲡⲏⲓ̈ ⲛ̅ⲁⲃⲏⲥⲁⲗⲱⲛ ⲡⲉⲥⲥⲟⲛ. <span style=
  "color:#b00e23">(ⲕ̅ⲁ̅)</span> ⲡⲣ̅ⲣⲟ ⲇⲉ ⲛ̅ⲇ̅ⲁ̅ⲇ̅ ⲁϥⲥⲱⲧⲙ̅ ⲉⲛⲉⲓϣⲁϫⲉ ⲧⲏⲣⲟⲩ.
  ⲁϥϭⲱⲛⲧ̅ ⲉⲙⲁⲧⲉ. ⲡⲉϥⲗⲩⲡⲉⲓ ⲙ̅ⲡⲉⲡⲛ̅ⲁ̅ ⲛ̅ⲁⲙⲛⲱⲛ ⲡⲉϥϣⲏⲣⲉ. ⲛⲉϥⲙⲉ ⲅⲁⲣ ⲙ̅ⲙⲟϥ. ϫⲉ ⲡⲉϥϣⲣⲡ
  ⲙⲓⲥⲉ ⲡⲉ. <span style="color:#b00e23">(ⲕ̅ⲃ̅)</span> ⲁⲩⲱ ⲁⲃⲏⲥⲁⲗⲱⲙ ⲙ̅ⲡⲉϥϣⲁϫⲉ ⲙⲛ̅
  ⲁⲙⲛⲱⲛ ⲟⲩⲇⲉ ϩⲛ̅ ⲟⲩⲡⲉⲑⲟⲟⲩ. ⲟⲩⲇⲉ ϩⲛ̅ ⲟⲩⲡⲉⲧⲛⲁⲛⲟⲩϥ. ⲁⲩⲱ ⲛⲉⲣⲉ ⲁⲃⲏⲥⲁⲗⲱⲙ. ⲙⲟⲥⲧⲉ
  ⲛ̅ⲁⲙⲛⲱⲛ. ⲉⲧⲃⲉ ⲡϣⲁϫⲉ ⲛ̅ⲧⲁϥⲑⲃⲃⲓⲟ ⲛ̅ⲑⲁⲙⲁⲣ ⲧⲉϥⲥⲱⲛⲉ ⲛ̅ϩⲏⲧϥ̅. <span style=
  "color:#b00e23">(ⲕ̅ⲅ̅)</span> ⲁ ⲣⲟⲙⲡⲉ ⲇⲉ ⲥⲛ̅ⲧⲉ. ⲛ̅ϩⲟⲟⲩ ϣⲱⲡⲉ. ⲁⲩⲱ ⲛⲉⲩϩⲱⲱⲕⲉ ⲡⲉ
  ⲛ̅ⲛⲉⲥⲟⲟⲩ ⲛ̅ⲁⲃⲏⲥⲁⲗⲱⲙ. ϩⲛ̅ ⲃⲏⲗⲁⲥⲱⲣ. ⲧⲉⲧϩⲏⲛ ⲉϩⲟⲩⲛ ⲉⲉⲫⲣⲁⲓⲙ. ⲁⲩⲱ ⲁⲃⲉⲥⲁⲗⲱⲙ. ⲁϥⲧⲱϩⲙ̅
  ⲛ̅ⲛⲉϣⲏⲣⲉ ⲧⲏⲣⲟⲩ ⲙ̅ⲡⲣ̅ⲣⲟ. <span style="color:#b00e23">(ⲕ̅ⲇ̅)</span> ⲁⲃⲏⲥⲁⲗⲱⲙ
  ⲇⲉ. ⲁϥⲉⲓ ⲉⲣⲁⲧϥ̅ ⲙ̅ⲡⲣ̅ⲣⲟ ⲉϥϫⲱ ⲙ̅ⲙⲟⲥ ⲛⲁϥ. ϫⲉ ⲉⲓⲥ ϩⲏⲏⲧⲉ ⲥⲉϩⲱⲱⲕⲉ ⲛ̅ⲛ̅ⲉⲥⲟⲟⲩ
  ⲙ̅ⲡⲉⲕϩⲙ̅ϩⲁⲗ. ⲙⲁⲣⲉ ⲡⲣ̅ⲣⲟ ϭⲉ ⲧⲱⲟⲩⲛ ⲛϥ̅ⲉⲓ ⲉⲡϩⲟⲟⲡ ⲙⲛ̅ ⲛⲉϥϣⲏⲣⲉ ⲙ̅ⲡⲉⲕϩⲙ̅ϩⲁⲗ.
  <span style="color:#b00e23">(ⲕ̅ⲉ̅)</span> ⲡⲣ̅ⲣⲟ ⲇⲉ ⲡⲉϫⲁϥ. ⲛ̅ⲁⲃⲏⲥⲁⲗⲱⲙ ϫⲉ ⲙ̅ⲡⲱⲣ
  ⲡⲁϣⲏⲣⲉ. ⲙ̅ⲡⲉⲣⲧⲣⲉⲛⲧⲱⲟⲩⲛ ⲧⲏⲣⲛ̅ ⲛ̅ⲧⲉⲛⲉⲓ ⲛⲙ̅ⲙⲁⲕ ⲛ̅ⲧⲉⲛⲟⲩⲉϩ ⲃⲁⲣⲟⲥ ⲉⲣⲟⲕ. ⲁⲃⲉⲥⲁⲗⲱⲙ ⲇⲉ
  ⲁϥⲁⲛⲁⲅⲕⲁⲍⲉ ⲙ̅ⲙⲟϥ ⲙ̅ⲡⲉ ⲡⲣ̅ⲣⲟ. ⲟⲩⲱϣ ⲉⲃⲱⲕ. ⲁⲗⲗⲁ ⲁϥⲥⲙⲟⲩ ⲉⲣⲟϥ. <span style=
  "color:#b00e23">(ⲕ̅ⲋ̅)</span> ⲡⲉϫⲉ ⲁⲃⲏⲥⲁⲗⲱⲙ ⲛⲁϥ. ϫⲉ ⲉϣϫⲉ ⲛⲅ̅ⲛⲁⲟⲡⲧ̅ ⲁⲛ ⲉⲉⲓ.
  ⲙⲁⲣⲉ ⲁⲙⲛⲱⲛ ⲡⲁⲥⲟⲛ ⲉⲓ ⲛⲙ̅ⲙⲁⲓ. ⲡⲉϫⲉ ⲡⲣ̅ⲣⲟ ⲛⲁϥ. ϫⲉ ⲉⲧⲃⲉ ⲟⲩ. ⲉⲣⲉ ⲁⲙⲛⲱⲛ ⲉⲓ ⲛⲙ̅ⲙⲁⲕ.
  <span style="color:#b00e23">(ⲕ̅ⲍ̅)</span> ⲁⲃⲏⲥⲁⲗⲱⲙ ⲇⲉ ⲁϥⲁⲛⲁⲅⲕⲁⲍⲉ ⲙ̅ⲙⲟϥ.
  ⲁϥϫⲟⲟⲩ ⲛⲙ̅ⲙⲁϥ ⲛ̅ⲁⲙⲛⲱⲛ. ⲁⲩⲱ ⲛ̅ϣⲏⲣⲉ ⲧⲏⲣⲟⲩ ⲙ̅ⲡⲣ̅ⲣⲟ. ⲁⲃⲏⲥⲁⲗⲱⲙ ⲇⲉ ⲁϥⲓⲣⲉ ⲛ̅ⲟⲩϩⲟⲟⲡ
  ⲛ̅ⲣ̅ⲣⲟ. <span style="color:#b00e23">(ⲕ̅ⲏ̅)</span> ⲁⲩⲱ ⲁⲃⲏⲥⲁⲗⲱⲙ. ⲁϥϩⲱⲛ
  ⲉⲧⲟⲟⲧⲟⲩ. ⲛ̅ⲛⲉϥϩⲙ̅ϩⲁⲗ ⲉϥϫⲱ ⲙ̅ⲙⲟⲥ ⲛⲁⲩ. ϫⲉ ϯϩⲧⲏⲧⲛ̅. ⲉⲣϣⲁⲛ ⲡϩⲏⲧ ⲛ̅ⲁⲙⲛⲱⲛ ⲟⲩⲣⲟⲧ
  ⲉⲣⲟϥ ϩⲁ ⲡⲏⲣⲡ̅. ⲁⲩⲱ ⲛ̅ⲧⲁϫⲟⲟⲥ ⲛⲏⲧⲛ̅ ϫⲉ ⲡⲁⲧⲁⲥⲥⲉ ⲙ̅ⲙⲟϥ. ⲛ̅ⲧⲉⲧⲛ̅ⲙⲟⲟⲩⲧϥ̅.
  ⲙ̅ⲡⲣ̅ⲣ̅ϩⲟⲧⲉ ⲛ̅ϩⲏⲧϥ̅. ⲉⲃⲟⲗ ϫⲉ ⲁⲛⲟⲕ ⲡⲉⲧϩⲱⲛ ⲛ̅ⲧⲉⲧⲧⲏⲧⲛ̅. ⲧⲱⲕ ⲙ̅ⲙⲱⲧⲛ̅ ⲛ̅ⲧⲉⲧⲛ̅ϣⲱⲡⲉ
  ⲛ̅ϩⲉⲛⲣⲱⲙⲉ ⲛ̅ϫⲱⲱⲣⲉ. <span style="color:#b00e23">(ⲕ̅ⲑ̅)</span> ⲁⲩⲱ ⲛ̅ϩⲙ̅ϩⲁⲗ
  ⲛ̅ⲁⲃⲏⲥⲁⲗⲱⲙ. ⲁⲩⲉⲓⲣⲉ ⲛ̅ⲁⲙⲛⲱⲛ. ⲕⲁⲧⲁ ⲑⲉ ⲛ̅ⲧⲁ ⲁⲃⲏⲥⲁⲗⲱⲙ ϩⲱⲛ ⲉⲧⲟⲟⲧⲟⲩ. ⲁⲩⲧⲱⲟⲩⲛ ⲇⲉ
  ⲧⲏⲣⲟⲩ ⲛ̅ϭⲓ ⲛ̅ϣⲏⲣⲉ ⲙ̅ⲡⲣ̅ⲣⲟ. ⲁ ⲡⲟⲩⲁ ⲡⲟⲩⲁ ⲁⲗⲉ ⲉⲡⲉϥⲙⲁⲥ ⲡⲟⲣⲕ̅. ⲁⲩϫⲱⲣⲙ̅ ⲁⲩⲡⲱⲧ.
  <span style="color:#b00e23">(ⲗ̅)</span> ⲁⲥϣⲱⲡⲉ ⲇⲉ ⲉⲩⲡⲏⲧ ϩⲛ̅ ⲧⲉϩⲓⲏ ⲡⲥⲟⲉⲓⲧ
  ⲁϥⲧⲁϩⲉ ⲡⲣ̅ⲣⲟ ⲉⲩϫⲱ ⲙ̅ⲙⲟⲥ ⲛⲁϥ. ϫⲉ ⲁⲃⲏⲥⲁⲗⲱⲙ ⲁϥⲡⲁⲧⲁⲥⲥⲉ ⲛ̅ⲛⲉϣⲏⲣⲉ ⲧⲏⲣⲟⲩ ⲙ̅ⲡⲣ̅ⲣⲟ.
  ⲁⲩⲱ ⲙ̅ⲡⲉ ⲗⲁⲁⲩ ⲛ̅ϩⲏⲧⲟⲩ ⲟⲩϫⲁⲓ. <span style="color:#b00e23">(ⲗ̅ⲁ̅)</span> ⲡⲣ̅ⲣⲟ
  ⲇⲉ ⲁϥⲧⲱⲟⲩⲛ ⲁϥϯⲧⲟⲟⲧϥ̅ ⲉⲛⲉϥϩⲟⲉⲓⲧⲉ ⲁϥⲡⲁϩⲟⲩ ⲁⲩⲱ ⲁϥⲛⲟϫϥ̅ ⲉϫⲙ̅ ⲡⲕⲁϩ ⲁϥⲉⲛⲕⲟⲧⲕ̅.
  ⲛⲉϥⲕⲉϩⲙ̅ϩⲁⲗ ⲇⲉ ⲧⲏⲣⲟⲩ ⲉⲧⲁϩⲉⲣⲁⲧⲟⲩ ⲙ̅ⲡⲉϥⲃⲟⲗ. ⲁⲩϯⲧⲟⲟⲧⲟⲩ ⲉⲛⲉⲩϩⲟⲉⲓⲧⲉ ⲁⲩⲡⲁϩⲟⲩ.
  <span style="color:#b00e23">(ⲗ̅ⲃ̅)</span> ⲁϥⲟⲩⲱϣⲃ̅ ⲇⲉ ⲛ̅ϭⲓ ⲓ̈ⲱⲛⲁⲇⲁⲃ ⲡϣⲏⲣⲉ
  ⲛ̅ⲥⲁⲙⲁⲁ. ⲡⲥⲟⲛ ⲛ̅ⲇ̅ⲁ̅ⲇ̅ ⲉϥϫⲱ ⲙ̅ⲙⲟⲥ ⲙ̅ⲡⲣ̅ⲣⲟ. ϫⲉ ⲙ̅ⲡⲉⲣⲧⲣⲉ ⲡⲁϫⲟⲉⲓⲥ ϫⲟⲟⲥ. ϫⲉ
  ⲛ̅ϩⲙ̅ϩⲁⲗ ⲧⲏⲣⲟⲩ. ⲉⲧⲉ ⲛ̅ϣⲏⲣⲉ ⲛⲉ ⲙ̅ⲡⲣ̅ⲣⲟ. ⲁ ⲁⲃⲏⲥⲁⲗⲱⲙ ⲙⲟⲟⲩⲧⲟⲩ. ⲁⲗⲗⲁ ⲁⲙⲛⲱⲛ ⲙⲁⲩⲁⲁϥ
  ⲡⲉ ⲛ̅ⲧⲁϥⲙⲟⲩ ⲉⲃⲟⲗ ϫⲉ. ⲛⲉϥϩⲓ ⲧⲧⲁⲡⲣⲟ ⲛ̅ⲁⲃⲉⲥⲁⲗⲱⲙ. ⲛ̅ϫⲓⲛ ⲡⲉϩⲟⲟⲩ ⲛ̅ⲧⲁϥⲑⲃ̅ⲃⲓⲟ
  ⲛ̅ⲑⲁⲙⲁⲣ ⲧⲉϥⲥⲱⲛⲉ. ⲉⲉⲣ ⲡⲉⲓ̈ϩⲱⲃ ⲛⲁϥ. <span style="color:#b00e23">(ⲗ̅ⲅ̅)</span>
  ⲧⲉⲛⲟⲩ ϭⲉ ⲙ̅ⲡⲉⲣⲧⲣⲉ ⲡⲁϫⲟⲉⲓⲥ ⲡⲣ̅ⲣⲟ ⲕⲁ ⲡⲉⲓ̈ϩⲱⲃ ϩⲙ̅ ⲡⲉϥϩⲏⲧ ⲉϥϫⲱ ⲙ̅ⲙⲟⲥ ϫⲉ ⲛ̅ϣⲏⲣⲉ
  ⲙ̅ⲡⲣ̅ⲣⲟ ⲁⲩⲙⲟⲩ. ⲁⲗⲗⲁ ⲁⲙⲛⲱⲛ ⲙⲁⲩⲁⲁϥ ⲡⲉ ⲛ̅ⲧⲁϥⲙⲟⲩ. <span style=
  "color:#b00e23">(ⲗ̅ⲇ̅)</span> ⲁⲩⲱ ⲁϥⲡⲱⲧ ⲛ̅ϭⲓ ⲁⲃⲏⲥⲁⲗⲱⲙ. ⲡϩⲙ̅ϩⲁⲗ ⲇⲉ. ⲉⲧⲉ
  ⲡⲣⲉϥⲉⲛⲟⲩⲱ ⲡⲉ ⲙ̅ⲡⲣ̅ⲣⲟ ⲁϥϥⲓⲁⲧϥ̅ ⲉϩⲣⲏⲓ ⲁϥⲛⲁⲩ. ⲁⲩⲱ ⲉⲓⲥ ⲟⲩⲛⲟϭ ⲙ̅ⲙⲏⲏϣⲉ ⲛⲉϥⲙⲟⲟϣⲉ ϩⲛ̅
  ⲧⲉϩⲓⲏ. ⲉⲣⲁⲧϥ̅ ⲛ̅ⲥⲁ ⲥⲡⲓⲣ ⲙ̅ⲡⲧⲟⲟⲩ. ⲙ̅ⲡⲙⲁ ⲛ̅ⲉⲓ ⲉϩⲣⲏⲓ. ⲡⲉⲥⲕⲟⲡⲟⲥ ⲇⲉ ⲁϥⲧⲁⲙⲉ. ⲡⲣ̅ⲣⲟ
  ⲉϥϫⲱ ⲙ̅ⲙⲟⲥ ⲛⲁϥ. ϫⲉ ⲉⲓⲥ ⲛ̅ⲣⲱⲙⲉ ⲁⲓⲛⲁⲩ ⲉⲣⲟⲟⲩ. ⲛ̅ⲧⲉϩⲓⲏ ⲛ̅ⲟⲣⲱⲛⲏ ⲛ̅ⲥⲁ ⲥⲡⲓⲣ ⲙ̅ⲡⲧⲟⲟⲩ.
  <span style="color:#b00e23">(ⲗ̅ⲉ̅)</span> ⲡⲉϫⲉ ⲓ̈ⲱⲛⲁⲇⲁⲃ ⲙ̅ⲡⲣ̅ⲣⲟ. ϫⲉ ⲉⲓⲥ
  ⲛ̅ϣⲏⲣⲉ ⲙ̅ⲡⲣ̅ⲣⲟ ⲁⲩⲉⲓ ⲕⲁⲧⲁ ⲡϣⲁϫⲉ ⲙ̅ⲡⲉⲕϩⲙ̅ϩⲁⲗ. ⲧⲁⲓ ⲧⲉ ⲑⲉ ⲛ̅ⲧⲁⲥϣⲱⲡⲉ. <span style=
  "color:#b00e23">(ⲗ̅ⲋ̅)</span> ⲛ̅ⲧⲉⲣⲉϥⲟⲩⲱ ⲇⲉ ⲉϥϣⲁϫⲉ. ⲉⲓⲥ ⲛ̅ϣⲏⲣⲉ ⲙ̅ⲡⲣ̅ⲣⲟ ⲁⲩⲉⲓ.
  ⲁⲩⲱ ⲁⲩϥⲓ ϩⲣⲁⲩ ⲉⲃⲟⲗ ⲁⲩⲣⲓⲙⲉ. ⲡⲣ̅ⲣⲟ ⲇⲉ ϩⲱⲱϥ ⲁϥⲣⲓⲙⲉ ⲙⲛ̅ ⲛⲉϥϩⲙ̅ϩⲁⲗ. ϩⲛ̅ ⲟⲩⲛⲟϭ
  ⲛ̅ⲣⲓⲙⲉ ⲉⲙⲁⲧⲉ. <span style="color:#b00e23">(ⲗ̅ⲍ̅)</span> ⲁⲃⲏⲥⲁⲗⲱⲙ ⲇⲉ ⲁϥⲡⲱⲧ.
  ⲁϥⲃⲱⲕ ⲉⲣⲁⲧϥ̅. ⲛ̅ⲑⲟⲗⲙⲉⲗⲏⲙ. ⲡϣⲏⲣⲉ ⲛ̅ⲉⲙⲓⲟⲩⲇ. ⲡⲣ̅ⲣⲟ ⲛ̅ⲕⲉⲇⲥⲟⲩⲣ ⲉϩⲣⲏⲓ ⲉⲡⲕⲁϩ
  ⲙ̅ⲙⲁⲭⲁⲗⲙⲁ. ⲁⲩⲱ ⲡⲣ̅ⲣⲟ ⲇ̅ⲁ̅ⲇ̅. ⲁϥⲣ̅ϩⲏⲃⲉ ⲙ̅ⲡⲉϥϣⲏⲣⲉ ⲛ̅ⲛⲉϩⲟⲟⲩ ⲧⲏⲣⲟⲩ. <span style=
  "color:#b00e23">(ⲗ̅ⲏ̅)</span> ⲁⲃⲏⲥⲁⲗⲱⲙ ⲇⲉ ⲁϥⲡⲱⲧ. ⲁϥⲡⲱⲧ ⲉϩⲣⲏⲓ ⲉⲕⲉⲇⲥⲟⲩⲣ. ⲁⲩⲱ
  ⲛⲉϥⲉⲙⲙⲁⲩ ⲛ̅ϣⲟⲙⲧⲉ ⲛ̅ⲣⲟⲙⲡⲉ. <span style="color:#b00e23">(ⲗ̅ⲑ̅)</span> ⲡⲣⲟ ⲇⲉ
  ⲁϥϩⲣⲟⲕ ⲉⲧⲉⲙⲉⲓ ⲉⲃⲟⲗ. ⲉⲕⲱⲧⲉ ⲛ̅ⲥⲁ ⲁⲃⲏⲥⲁⲗⲱⲙ ⲉⲙⲟⲟⲩⲧϥ̅. ⲉⲃⲟⲗ ϫⲉ ⲁⲩⲥⲉⲗⲥⲱⲗϥ̅ ⲉϫⲉⲛ
  ⲁⲙⲛⲱⲛ ϫⲉ ⲁϥⲙⲟⲩ.
  <h3 id="second_samuel14">14</h3><span style="color:#b00e23">(ⲁ̅)</span> ⲓ̈ⲱⲁⲃ
  ⲇⲉ ⲡϣⲏⲣⲉ ⲛ̅ⲥⲁⲣⲟⲩⲉⲓⲁⲥ ⲛ̅ⲧⲉⲣⲉϥⲉⲓⲙⲉ. ϫⲉ ⲡϩⲏⲧ ⲙ̅ⲡⲣ̅ⲣⲟ ⲙⲟⲕϩ̅ ⲉϫⲛ̅ ⲁⲃⲏⲥⲁⲗⲱⲙ.
  <span style="color:#b00e23">(ⲃ̅)</span> ⲁϥϫⲟⲟⲩ ⲛ̅ϭⲓ ⲓ̈ⲱⲁⲃ ⲉϩⲣⲏⲓ ⲉⲑⲉⲕⲟⲩⲉ.
  ⲁϥϫⲓ̈ ⲉⲃⲟⲗ ϩⲙ̅ ⲡⲙⲁ ⲉⲧⲙ̅ⲙⲁⲩ. ⲛ̅ⲟⲩⲥϩⲓ̈ⲙⲉ ⲛ̅ⲥⲟⲫⲏ. ⲁⲩⲱ ⲡⲉϫⲁϥ ⲛⲁⲥ. ϫⲉ ⲁⲣⲓ̈ ⲡⲉⲥⲙⲟⲧ
  ⲙ̅ⲡϩⲏⲃⲉ. ⲛ̅ⲧⲉϯϩⲓ̈ⲱⲱⲧⲉ ⲛ̅ϩⲉⲛϩⲟⲉⲓⲧⲉ ⲛ̅ϩⲏⲃⲉ. ⲛ̅ⲧⲉⲧⲙ̅ⲧⲁϩⲥⲉ ⲛ̅ⲛⲉϩ. ⲛ̅ⲧⲉϣⲱⲡⲉ ⲛ̅ⲑⲉ
  ⲛ̅ⲟⲩⲥϩⲓ̈ⲙⲉ ⲉⲥⲣ̅ϩⲏⲃⲉ. ⲉϫⲛ̅ ⲟⲩⲁ. ⲉⲁϥⲙⲟⲩ ⲛ̅ⲧⲟⲟⲧⲥ̅. ⲉⲓⲥ ϩⲛ̅ϩⲟⲟⲩ ⲉⲛⲁϣⲱⲟⲩ.
  <span style="color:#b00e23">(ⲅ̅)</span> ⲁⲩⲱ ⲉⲣⲉⲃⲱⲕ ⲉⲣⲁⲧϥ̅ ⲙ̅ⲡⲣ̅ⲣⲟ ⲛ̅ⲧⲉϣⲁϫⲉ
  ⲙ̅ⲡⲉϥⲉⲙⲧⲟ ⲉⲃⲟⲗ. ⲕⲁⲧⲁ ⲡⲧⲱϣ ⲙ̅ⲡⲉⲓϣⲁϫⲉ. ⲓ̈ⲱⲁⲃ ⲇⲉ ⲁϥⲕⲱ ⲛ̅ⲛⲉϥϣⲁϫⲉ ϩⲛ̅ ⲧⲉⲥⲧⲁⲡⲣⲟ.
  <span style="color:#b00e23">(ⲇ̅)</span> ⲁⲩⲱ ⲧⲉⲥϩⲓ̈ⲙⲉ ⲧⲉ ⲉⲃⲟⲗ ϩⲛ̅ ⲑⲉⲕⲟⲩⲉ.
  ⲁⲥⲃⲱⲕ ⲉϩⲟⲩⲛ ⲉⲣⲁⲧϥ̅ ⲙ̅ⲡⲣ̅ⲣⲟ. ⲁⲥⲡⲁϩⲧⲥ̅ ⲉϫⲙ̅ ⲡⲕⲁϩ. ⲁⲥⲟⲩⲱϣⲧ̅ ⲛⲁϥ. ⲁⲩⲱ ⲡⲉϫⲁⲥ ϫⲉ
  ⲛⲁϩⲙⲉⲧ ⲡⲣ̅ⲣⲟ ⲛⲁϩⲙⲉⲧ. <span style="color:#b00e23">(ⲉ̅)</span> ⲡⲉϫⲉ ⲡⲣ̅ⲣⲟ ⲛⲁⲥ
  ϫⲉ ⲟⲩ ⲡⲉ. ⲡⲟⲩϩⲱⲃ ⲛ̅ⲧⲁϥⲧⲁϩⲟ. ⲛ̅ⲧⲟⲥ ⲇⲉ ⲡⲉϫⲁⲥ ϫⲉ ⲛⲁⲙⲉ. ⲁⲛⲅ̅ ⲟⲩⲥϩⲓ̈ⲙⲉ ⲁⲛⲟⲕ
  ⲛ̅ⲭⲏⲣⲁ. ⲉⲁ ⲡⲁϩⲁⲓ̈ ⲙⲟⲩ. <span style="color:#b00e23">(ⲋ̅)</span> ⲧⲉⲕϩⲙ̅ϩⲁⲗ ⲇⲉ
  ⲛⲉⲟⲩⲛ̅ⲧⲥ̅ ϣⲏⲣⲉ ⲥⲛⲁⲩ. ⲁⲩⲱ ⲁⲩⲧⲱⲟⲩⲛ ⲁⲩⲙⲓ̈ϣⲉ ⲙⲛ̅ ⲛⲉⲩⲉⲣⲏⲩ ϩⲛ̅ ⲧⲥⲱϣⲉ. ⲛⲉⲙⲛ̅
  ⲡⲉⲧⲛⲁⲃⲱⲕ ⲇⲉ ⲟⲩⲧⲱⲟⲩ. ⲉⲧⲣⲉϥⲡⲟⲗϭⲟⲩ. ⲁ ⲡⲟⲩⲁ ⲇⲉ ⲙ̅ⲙⲟⲟⲩ ⲉⲛ ⲧⲟⲟⲧϥ̅ ⲉϫⲙ̅ ⲡⲉϥⲥⲟⲛ
  ⲁϥⲣⲁϩⲧϥ̅. ⲁϥⲙⲟⲟⲩⲧϥ̅. <span style="color:#b00e23">(ⲍ̅)</span> ⲁ ⲧⲡⲁⲧⲣⲓⲁ ⲧⲏⲣⲥ.
  ⲏ ⲛ̅ⲛⲟϭ ⲛ̅ⲧⲡⲟⲗⲓⲥ. ⲁⲩⲧⲱⲟⲩⲛ ⲉϫⲛ̅ ⲧⲉⲕϩⲙ̅ϩⲁⲗ. ⲉⲩϫⲱ ⲙ̅ⲙⲟⲥ ⲛⲁⲥ. ϫⲉ ⲁⲩⲉⲓⲥ. ⲁⲩⲉ
  ⲡⲉⲛⲧⲁϥⲙⲉⲟⲩⲧ ⲡⲉϥⲥⲟⲛ. ⲛ̅ⲧⲁⲣⲉⲛⲧⲁⲕⲟϥ ⲉⲡⲙⲁ ⲛ̅ⲧⲉⲯⲩⲭⲏ ⲙ̅ⲡⲏ. ⲡⲁⲓ ⲛ̅ⲧⲁϥⲙⲟⲟⲩⲧϥ̅.
  ⲛ̅ⲧⲉⲛϥⲓ ⲛ̅ⲧⲙⲏⲧⲉ ⲙ̅ⲡⲉⲧⲛ̅ⲕⲗⲏⲣⲟⲛⲟⲙⲟⲥ. ⲛ̅ⲥⲉϫⲉⲛⲁ ⲛ̅ⲧⲁϫⲏⲃⲥ̅. ⲏ ⲡⲁⲕⲉⲟⲩⲟⲉⲓⲛ
  ⲛ̅ⲧⲁϥⲥⲉⲉⲡⲉ ⲛⲁⲓ. ϩⲱⲥⲧⲉ ⲉⲧⲙ̅ϣⲱϫⲡ̅ ⲉⲡⲁϩⲟⲩ ⲙ̅ⲡⲉⲣⲡⲙⲉⲉⲩⲉ ⲙ̅ⲡⲁϩⲁⲓ̈. ⲛ̅ⲟⲩϣⲃ̅ⲃⲓⲱ. ⲁⲩⲱ
  ⲟⲩⲣⲁⲛ ϩⲓ̈ϫⲙ̅ ⲡϩⲟ ⲙ̅ⲡⲕⲁϩ. <span style="color:#b00e23">(ⲏ̅)</span> ⲡⲉϫⲉ ⲡⲣ̅ⲣⲟ
  ⲛⲁⲥ ϫⲉ ⲃⲱⲕ ϩⲛ̅ ⲟⲩⲟⲩϫⲁⲓ ⲉⲡⲟⲩⲏⲓ̈. ⲁⲩⲱ ⲁⲛⲟⲕ ϯⲛⲁⲟⲩⲉϩⲥⲁϩⲛⲉ ⲉⲧⲃⲏⲏⲧⲉ. <span style=
  "color:#b00e23">(ⲑ̅)</span> ⲡⲉϫⲉ ⲧⲉⲥϩⲓⲙⲉ. ⲧⲉ ⲉⲃⲟⲗ ϩⲛ̅ ⲑⲉⲕⲟⲩⲉ ϫⲉ ⲡⲁϫⲟⲉⲓⲥ
  ⲡⲣ̅ⲣⲟ. ⲉⲣⲉ ⲧⲁⲛⲟⲙⲓⲁ ϩⲓϫⲱⲓ. ⲁⲩⲱ ⲉϫⲙ̅ ⲡⲏⲓ̈ ⲙ̅ⲡⲁⲉⲓⲱⲧ ⲡⲣ̅ⲣⲟ ⲇⲉ. ⲁⲩⲱ ⲡⲉⲑⲣⲟⲛⲟⲥ
  ⲙ̅ⲡⲉⲕⲉⲟⲟⲩ. ⲟⲩⲁⲁϥ. <span style="color:#b00e23">(ⲓ̅)</span> ⲡⲉϫⲉ ⲡⲣ̅ⲣⲟ ⲛⲁⲥ ϫⲉ
  ⲛⲓⲙ ⲡⲉⲧⲧⲟⲛϩ̅. ⲛⲙ̅ⲙⲉ. ⲁⲛⲓ̈ϥ ⲉⲣⲁⲧ. ⲁⲩⲱ ⲛϥ̅ⲛⲁⲕⲧⲟϥ ϭⲉ ⲁⲛ ⲉⲧⲟⲛⲁϩϥ̅ ⲙ̅ⲙⲟ.
  <span style="color:#b00e23">(ⲓ̅ⲁ̅)</span> ⲡⲉϫⲉ ⲧⲉⲥϩⲓⲙⲉ ϩⲓⲑⲏ ⲙ̅ⲡⲣ̅ⲣⲟ. ϫⲉ ⲙⲁⲣⲉ
  ⲡⲁϫⲟⲉⲓⲥ ⲡⲣ̅ⲣⲟ. ⲣ̅ⲡⲙⲉⲉⲩⲉ ⲙ̅ⲡⲁϫⲟⲉⲓⲥ ⲡⲉϥⲛⲟⲩⲧⲉ. ⲉⲧⲁϣⲉ ⲡⲉⲧϫⲓ ⲉϩⲟⲩⲛ ⲉⲣⲟⲓ. ⲕⲁⲧⲁ
  ⲡⲁⲥⲛⲟϥ ⲉⲧⲙ̅ⲧⲁⲕⲟϥ. ⲛ̅ⲥⲉⲧⲙ̅ϥⲓ ⲙ̅ⲡⲁϣⲏⲣⲉ ⲛ̅ⲧⲙⲏⲧⲉ. ⲡⲉϫⲉ ⲇ̅ⲁ̅ⲇ̅ ⲛⲁⲥ ϫⲉ ϥⲟⲛϩ̅ ⲛ̅ϭⲓ
  ⲡϫⲟⲉⲓⲥ ϫⲉ ⲉϣⲱⲡⲉ ⲟⲩⲉⲛ ⲟⲩⲃⲱ ⲛ̅ⲟⲩⲱⲧ ⲛ̅ⲧⲉ ⲧⲁⲡⲏ ⲙ̅ⲡⲟⲩϣⲏⲣⲉ. ⲛⲁϩⲉ ⲉϫⲙ̅ ⲡⲕⲁϩ.
  <span style="color:#b00e23">(ⲓ̅ⲃ̅)</span> ⲡⲉϫⲉ ⲧⲉⲥϩⲓⲙⲉ ϩⲓⲑⲏ ⲙ̅ⲡⲣ̅ⲣⲟ ϫⲉ ⲁⲛⲟⲕ
  ⲧⲉⲕϩⲙ̅ϩⲁⲗ. ⲙⲁⲣⲓϩⲉ ⲉⲑⲏ ⲛ̅ϣⲁϫⲉ. ⲙⲛ̅ ⲡⲁϫⲟⲉⲓⲥ ϩⲛ̅ ⲟⲩϣⲁϫⲉ. ⲡⲉϫⲉ ⲡⲣ̅ⲣⲟ ϫⲉ ϣⲁϫⲉ.
  <span style="color:#b00e23">(ⲓ̅ⲅ̅)</span> ⲡⲉϫⲉ ⲧⲉⲥϩⲓⲙⲉ ϫⲉ ⲉⲧⲃⲉ ⲟⲩ ⲁⲕⲙⲉⲉⲩⲉ.
  ⲛ̅ⲧⲉⲓⲙⲓⲛⲉ. ⲉϫⲙ̅ ⲡⲗⲁⲟⲥ ⲙ̅ⲡⲛⲟⲩⲧⲉ. ⲏ ⲛ̅ⲧⲉ ⲡⲉⲓϣⲁϫⲉ ⲉⲓ ⲉⲃⲟⲗ ϩⲛ̅ ⲣⲱϥ ⲙ̅ⲡⲣ̅ⲣⲟ ⲛ̅ⲑⲉ
  ⲛ̅ⲟⲩⲛⲟⲃⲉ. ⲛ̅ⲧⲉⲧⲙ̅ ⲡⲣ̅ⲣⲟ ⲕⲧⲟ. ⲙ̅ⲡⲉⲧⲏⲡ ⲉⲣⲟϥ. ⲉⲁⲩⲛⲟϫϥ̅ ⲉⲃⲟⲗ. <span style=
  "color:#b00e23">(ⲓ̅ⲇ̅)</span> ϫⲉ ⲛ̅ⲧⲉⲓϩⲉ. ϩⲛ̅ ⲟⲩⲙⲟⲩ. ⲧⲉⲛⲛⲁⲙⲟⲩ ⲡⲉ. ⲁⲩⲱ ⲛ̅ⲑⲉ
  ⲙ̅ⲡⲙⲟⲟⲩ. ⲉϣⲁϥⲡⲱⲛ ⲉϫⲙ̅ ⲡⲕⲁϩ. ⲉⲛⲥⲉⲛⲁⲉϣⲟⲗϥ̅ ⲁⲛ ⲉϩⲟⲩⲛ. ⲧⲁⲓ ⲧⲉ ⲑⲉ. ⲙ̅ⲡⲛⲟⲩⲧⲉ ⲛⲁϫⲓ
  ⲁⲛ ⲛ̅ⲧⲉⲯⲩⲭⲏ. ⲙ̅ⲡⲉⲧⲙⲟⲕⲙⲉⲕ ⲉⲛⲟⲩϫⲉ ⲉⲃⲟⲗ ⲙ̅ⲙⲟϥ. ⲙ̅ⲡⲉⲛⲧⲁϥⲉⲣ ⲡⲉϥⲃⲟⲗ. <span style=
  "color:#b00e23">(ⲓ̅ⲉ̅)</span> ⲧⲉⲛⲟⲩ ϭⲉ ⲡϣⲁϫⲉ ⲛ̅ⲧⲁⲓⲉⲓ ⲉⲧⲃⲏⲏⲧϥ̅ ⲉⲧⲁⲩⲟϥ ⲉⲡⲁϫⲟⲉⲓⲥ
  ⲡⲣ̅ⲣⲟ. ⲡⲁⲓ ⲡⲉ. ⲡⲗⲁⲟⲥ ϥⲛⲁⲛⲁⲩ ⲉⲣⲟⲓ ⲛϥ̅ϣⲁϫⲉ. ⲧⲉⲕϩⲙ̅ϩⲁⲗ ⲇⲉ. ⲉⲧⲉ ⲁⲛⲟⲕ ⲧⲉ.
  ⲙⲁⲣⲉⲥϣⲁϫⲉ ⲙⲛ̅ ⲡⲣ̅ⲣⲟ. ϫⲉ ⲙⲉϣⲁⲕ. ⲉⲣⲉ ⲡⲣ̅ⲣⲟ. ⲉⲓⲣⲉ ⲙ̅ⲡϣⲁϫⲉ ⲛ̅ⲧⲉϥϩⲙ̅ϩⲁⲗ.
  <span style="color:#b00e23">(ⲓ̅ⲋ̅)</span> ϫⲉ ⲡⲣ̅ⲣⲟ ⲉϥⲉⲥⲱⲧⲙ̅. ⲛϥ̅ⲛⲟⲩϩⲙ̅
  ⲛ̅ⲧⲉϥϩⲙ̅ϩⲁⲗ. ⲛ̅ⲧⲟⲟⲧϥ̅ ⲙ̅ⲡⲣⲱⲙⲉ ⲉⲧⲕⲱⲧⲉ ⲛ̅ⲥⲁ ⲑⲏ. ⲛ̅ⲃⲓⲧⲧ̅ ⲙ̅ⲙⲁⲩ. ⲙⲛ̅ ⲡⲁⲕⲉϣⲏⲣⲉ
  ⲉⲃⲟⲗ. ϩⲛ̅ ⲧⲉⲕⲗⲏⲣⲟⲛⲟⲙⲓⲁ ⲙ̅ⲡⲛⲟⲩⲧⲉ. <span style="color:#b00e23">(ⲓ̅ⲍ̅)</span>
  ⲡⲉϫⲉ ⲧⲉⲥϩⲓⲙⲉ ⲟⲛ ϫⲉ ⲉⲣⲉ ⲡϣⲁϫⲉ ⲙ̅ⲡⲁϫⲟⲉⲓⲥ ⲡⲣ̅ⲣⲟ. ϣⲱⲡⲉ ⲉⲩⲑⲩⲥⲓⲁ. ϫⲉ ⲕⲁⲧⲁ ⲑⲉ
  ⲛ̅ⲟⲩⲁⲅⲅⲉⲗⲟⲥ ⲛ̅ⲧⲉ ⲡⲛⲟⲩⲧⲉ. ⲧⲁⲓ ϩⲱⲱϥ ⲧⲉ ⲑⲉ ⲙ̅ⲡⲁϫⲟⲉⲓⲥ ⲡⲣ̅ⲣⲟ. ⲉⲧⲣⲉϥⲥⲱⲧⲙ̅ ⲉⲡⲁⲅⲁⲑⲟⲛ.
  ⲁⲩⲱ ⲉⲡⲡⲟⲛⲏⲣⲟⲛ. ⲁⲩⲱ ⲡϫⲟⲉⲓⲥ ⲡⲉⲕⲛⲟⲩⲧⲉ. ⲛⲁϣⲱⲡⲉ ⲛⲙ̅ⲙⲁⲕ. <span style=
  "color:#b00e23">(ⲓ̅ⲏ̅)</span> ⲡⲣ̅ⲣⲟ ⲇⲉ ⲁϥⲟⲩⲱϣⲃ̅. ⲡⲉϫⲁϥ ⲛ̅ⲧⲉⲥϩⲓⲙⲉ. ϫⲉ ⲙ̅ⲡⲉⲣϩⲉⲡ
  ⲡⲉⲓϣⲁϫⲉ ⲉⲣⲟⲓ. ⲡⲁⲓ ⲉϯⲛⲁϫⲟⲟϥ ⲉⲣⲟ ⲁⲛⲟⲕ. ⲡⲉϫⲉ ⲧⲉⲥϩⲓⲙⲉ ⲛⲁϥ ϫⲉ ⲙⲁⲣⲉ ⲡⲁϫⲟⲉⲓⲥ ⲡⲣ̅ⲣⲟ
  ϣⲁϫⲉ. <span style="color:#b00e23">(ⲓ̅ⲑ̅)</span> ⲡⲉϫⲉ ⲡⲣ̅ⲣⲟ ⲛⲁⲥ. ϫⲉ ⲙⲏ ⲧⲟⲟⲧϥ̅
  ⲛ̅ⲓ̈ⲱⲁⲃ ⲥⲙⲟⲛⲧ̅ ⲛⲙ̅ⲙⲉ ϩⲙ̅ ⲡⲉⲓϣⲁϫⲉ. ⲡⲉϫⲉ ⲧⲉⲥϩⲓⲙⲉ ϩⲓⲑⲏ ⲙ̅ⲡⲣ̅ⲣⲟ. ϫⲉ ⲧⲉⲕⲯⲩⲭⲏ ⲟⲛϩ̅
  ⲡⲁϫⲟⲉⲓⲥ ⲡⲣⲣⲟ. ⲉϣⲱⲡⲉ ⲟⲩⲛ ⲥⲁ(sic) ⲟⲩⲛⲁⲙ. ⲏ ⲛ̅ⲥⲁ ϩⲃⲟⲩⲣ. ⲉϥϣⲟⲃⲉ ⲉⲃⲟⲗ ϩⲛ̅ ⲛⲉϣⲁϫⲉ
  ⲧⲏⲣⲟⲩ. ⲛ̅ⲧⲁ ⲡⲁϫⲟⲉⲓⲥ ⲡⲣ̅ⲣⲟ ϫⲟⲟⲩ. ϫⲉ ⲡⲉⲕϩⲙ̅ϩⲁⲗ ⲓ̈ⲱⲁⲃ. ⲛ̅ⲧⲟϥ ⲡⲉ ⲛ̅ⲧⲁϥ. ϩⲱⲛ
  ⲉⲧⲟⲟⲧ. ⲁⲩⲱ ⲛ̅ⲧⲟϥ ⲡⲉ ⲛ̅ⲧⲁϥⲕⲱ ϩⲛ̅ ⲧⲧⲁⲡⲣⲟ ⲛ̅ⲧⲉⲕϩⲙ̅ϩⲁⲗ. ⲛ̅ⲛⲉⲓϣⲁϫⲉ ⲧⲏⲣⲟⲩ.
  <span style="color:#b00e23">(ⲕ̅)</span> ⲉⲧⲣⲉϥⲁϩⲉⲣⲁⲧϥ̅ ⲛ̅ϭⲓ ⲡⲧⲱϣ ⲙ̅ⲡⲉⲓϣⲁϫⲉ.
  ⲡⲁⲓ ⲛ̅ⲧⲁ ⲡⲉⲕϩⲙ̅ϩⲁⲗ ⲓ̈ⲱⲁⲃ ⲁⲁϥ. ⲉⲧⲉ ⲡⲉⲓϣⲁϫⲉ ⲡⲉ. ⲁⲩⲱ ⲡⲁϫⲟⲉⲓⲥ ⲡⲣ̅ⲣⲟ ⲟⲩⲥⲟⲫⲟⲥ ⲡⲉ.
  ⲛ̅ⲑⲉ ⲛ̅ⲧⲥⲟⲫⲓⲁ ⲛ̅ⲟⲩⲁⲅⲅⲉⲗⲟⲥ ⲛ̅ⲧⲉ ⲡⲛⲟⲩⲧⲉ. ⲉⲧⲣⲉϥⲥⲟⲩⲉⲛ ϩⲱⲃ ⲛⲓⲙ ⲉⲧϣⲟⲟⲡ ϩⲙ̅ ⲡⲕⲁϩ.
  <span style="color:#b00e23">(ⲕ̅ⲁ̅)</span> ⲡⲉϫⲉ ⲡⲣ̅ⲣⲟ ⲉϩⲟⲩⲛ ϩⲛ̅ ⲓ̈ⲱⲁⲃ. ϫⲉ ⲉⲓⲥ
  ϩⲏⲏⲧⲉ ⲁⲓⲉⲓⲣⲉ ⲙ̅ⲡⲉⲕϣⲁϫⲉ ⲉⲧⲉ ⲡⲁⲓ ⲡⲉ. ⲃⲱⲕ ⲛⲅ̅ⲕⲧⲟ ⲙ̅ⲡϣⲏⲣⲉ ϣⲏⲙ ⲉⲧⲉ ⲁⲃⲏⲥⲁⲗⲱⲙ ⲡⲉ.
  <span style="color:#b00e23">(ⲕ̅ⲃ̅)</span> ⲁⲩⲱ ⲓ̈ⲱⲁⲃ. ⲁϥⲡⲁϩⲧϥ̅ ϩⲓⲑⲏ ⲙ̅ⲙⲟϥ ⲉϫⲙ̅
  ⲡⲕⲁϩ. ⲁϥⲟⲩⲱϣⲧ̅. ⲁⲩⲱ ⲁϥⲥⲙⲟⲩ ⲉⲡⲣ̅ⲣⲟ. ⲡⲉϫⲉ ⲓ̈ⲱⲁⲃ ϩⲓⲑⲏ ⲙ̅ⲙⲟϥ. ϫⲉ ⲙ̅ⲡⲟⲟⲩ ⲁ
  ⲡⲉⲕϩⲙ̅ϩⲁⲗ ⲉⲓⲙⲉ. ϫⲉ ⲁⲓ̈ϭⲉⲛ ⲭⲁⲣⲓⲥ ⲛⲁϩⲣⲁⲕ ⲡⲁϫⲟⲉⲓⲥ ⲡⲣ̅ⲣⲟ. ϫⲉ ⲡⲁϫⲟⲉⲓⲥ ⲡⲣ̅ⲣⲟ.
  ⲁϥⲉⲓⲣⲉ ⲙ̅ⲡϣⲁϫⲉ ⲙ̅ⲡⲉϥϩⲙ̅ϩⲁⲗ. <span style="color:#b00e23">(ⲕ̅ⲅ̅)</span> ⲓ̈ⲱⲁⲃ
  ⲇⲉ ⲁϥⲧⲱⲟⲩⲛ ⲁϥⲃⲱⲕ ⲉϩⲣⲏⲓ ⲉⲅⲉⲇⲥⲟⲩⲣ ⲁϥⲉⲓⲛⲉ ⲛ̅ⲁⲃⲏⲥⲁⲗⲱⲙ ⲉϩⲣⲏⲓ ⲉⲑⲓⲗ̅ⲏ̅ⲙ̅.
  <span style="color:#b00e23">(ⲕ̅ⲇ̅)</span> ⲡⲣ̅ⲣⲟ ⲇⲉ ⲡⲉϫⲁϥ ⲛ̅ⲓ̈ⲱⲁⲃ. ϫⲉ ⲙⲁⲣⲉϥⲃⲱⲕ
  ⲉϩⲣⲏⲓ ⲉⲡⲉϥⲏⲓ̈. ⲛϥ̅ⲧⲉⲙⲉⲓ ⲉϩⲟⲩⲛ ⲉϩⲣⲏⲓ. ⲁⲃⲏⲥⲁⲗⲱⲙ ⲇⲉ ⲁϥⲃⲱⲕ ⲉϩⲣⲏⲓ ⲉⲡⲉϥⲏⲓ̈. ⲁⲩⲱ ⲡϩⲟ
  ⲙ̅ⲡⲣ̅ⲣⲟ ⲙ̅ⲡⲉϥⲉⲓⲟⲣϩϥ̅. <span style="color:#b00e23">(ⲕ̅ⲉ̅)</span> ⲁⲩⲱ ⲛⲉⲙⲛ̅ ϭⲉ
  ⲣⲱⲙⲉ ϩⲙ ⲡⲓ̈ⲏ̅ⲗ̅ ⲧⲏⲣϥ̅ ⲛ̅ⲑⲉ ⲛ̅ⲁⲃⲏⲥⲁⲗⲱⲙ. ⲉⲛⲉⲥⲱϥ. ⲏ ⲉϥⲧⲏϣ. ⲉⲙⲁⲧⲉ. ϫⲓⲛ ⲛⲉⲉⲓⲃ
  ⲛ̅ⲣⲁⲧϥ̅ ϣⲁ ⲉϩⲣⲏⲓ ⲉⲧⲉϥⲁⲡⲉ. ⲉⲙⲛ̅ ⲗⲁⲁⲩ ⲛ̅ϫⲃⲓⲛ ϩⲓ̈ⲱⲱϥ. <span style=
  "color:#b00e23">(ⲕ̅ⲋ̅)</span> ⲁⲩⲱ ⲟⲛ ⲛⲉ ϩⲙ̅ ⲡⲧⲣⲉϥϣⲉϥ ⲡⲉϥⲃⲱ. ⲁⲩⲱ ⲟⲛ ⲛ̅ϫⲓⲛⲡⲧⲱϣ
  ⲛ̅ϩⲏ. ⲛ̅ⲛⲉϩⲟⲟⲩ. ⲉⲛⲉϩⲟⲟⲩ. ⲉϥϣⲁⲛⲧⲱϣ. ⲉϣⲉϥ ⲡⲉϥⲃⲱ. ϩⲙ̅ ⲡⲧⲣⲉϥϣⲓⲁⲓ ϩⲓϫⲱϥ. ⲁⲩⲱ ⲡⲃⲱ
  ⲛ̅ⲧⲉϥⲁⲡⲉ ⲉϥϣⲁⲛϣⲟϥϥ̅. ϣⲁϥϣⲓⲧϥ̅. ⲛϥ̅ⲉⲣϣⲏⲧ ⲛ̅ⲥⲁⲧⲉⲉⲣⲉ ⲛ̅ϩⲣⲏϣⲉ. ϩⲛ̅ ⲧⲥⲁⲧⲉⲉⲣⲉ
  ⲙ̅ⲡⲣ̅ⲣⲟ. <span style="color:#b00e23">(ⲕ̅ⲍ̅)</span> ⲁⲩⲱ ⲁⲃⲏⲥⲁⲗⲱⲙ. ⲁϥϫⲡⲉ ϣⲟⲙⲛ̅ⲧ
  ⲛ̅ϣⲏⲣⲉ ⲛⲁϥ. ⲙⲛ̅ ⲟⲩϣⲉⲉⲣⲉ ⲉⲡⲉⲥⲣⲁⲛ ⲡⲉ ⲑⲏⲙⲁⲣ. ⲧⲁⲓ ⲇⲉ ⲉⲛⲉ ⲟⲩⲥϩⲓⲙⲉ ⲧⲉ. ⲉⲛⲉⲥⲉ
  ⲡⲉⲥϩⲣ̅ⲃ̅ ⲉⲙⲁⲧⲉ. ⲁⲩⲱ ⲁⲥⲉⲣⲥϩⲓⲙⲉ ⲛ̅ϩⲣⲟⲃⲟⲁⲙ ⲡϣⲏⲣⲉ ⲛ̅ⲥⲟⲗⲟⲙⲟⲛ. ⲁⲥϫⲡⲟ ⲛⲁϥ ⲛ̅ⲁⲃⲓⲁⲑⲁⲣ.
  <span style="color:#b00e23">(ⲕ̅ⲏ̅)</span> ⲁⲃⲏⲥⲁⲗⲱⲙ ⲇⲉ. ⲁϥϩⲙⲟⲟⲥ ϩⲛ̅ ⲑⲓⲗ̅ⲏ̅ⲙ̅
  ⲛ̅ⲣⲟⲙⲡⲉ ⲥⲛ̅ⲧⲉ ⲛ̅ϩⲟⲟⲩ. ⲙ̅ⲡⲉϥⲛⲁⲩ ⲉⲡϩⲟ ⲙ̅ⲡⲣ̅ⲣⲟ. <span style=
  "color:#b00e23">(ⲕ̅ⲑ̅)</span> ⲁⲃⲏⲥⲁⲗⲱⲙ ⲇⲉ ⲁϥⲙⲟⲩⲧⲉ ⲉⲓ̈ⲱⲁⲃ. ⲉⲧⲣⲉϥϫⲟⲟⲩϥ ⲉⲣⲁⲧϥ̅
  ⲙ̅ⲡⲣ̅ⲣⲟ. ⲁⲩⲱ ⲙ̅ⲡⲉϥⲟⲩⲱϣ ⲉⲉⲓ ⲉⲣⲁⲧϥ̅. ⲁϥϫⲟⲟⲩ ⲟⲛ ⲙ̅ⲡⲙⲉϩⲥⲉⲡ ⲥⲛⲁⲩ. ⲁⲩⲱ ⲙ̅ⲡⲉϥⲟⲩⲱϣ
  ⲉⲉⲓ ⲛⲁϥ. <span style="color:#b00e23">(ⲗ̅)</span> ⲡⲉϫⲉ ⲁⲃⲏⲥⲁⲗⲱⲙ ⲛ̅ⲛⲉϥϩⲙ̅ϩⲁⲗ ϫⲉ
  ⲉⲓⲥ ⲧⲙⲉⲣⲓⲥ. ⲏ ⲡⲉϫⲛⲟⲟⲩ. ϩⲛ̅ ⲧⲥⲱϣⲉ ⲛ̅ⲓ̈ⲱⲁⲃ. ⲉϥϩⲏⲛ ⲉⲣⲟⲓ. ⲉⲣⲉ ϩⲛ̅ⲉⲓⲱⲧ ϣⲟⲟⲡ ⲛⲁϥ
  ⲛ̅ϩⲏⲧϥ̅. ⲃⲱⲕ ⲛ̅ⲧⲉⲧⲛ̅ⲣⲟⲕϩϥ̅. ϩⲛ̅ ⲟⲩⲥⲁⲧⲉ. ⲁⲩⲱ ⲛ̅ϩⲙ̅ϩⲁⲗ ⲛ̅ⲁⲃⲏⲥⲁⲗⲱⲙ. ⲁⲩⲣⲱⲕϩ̅
  ⲛ̅ⲧⲙⲉⲣⲓⲥ ⲛ̅ⲓ̈ⲱⲧ ϩⲛ̅ ⲟⲩⲥⲁⲧⲉ. ⲛ̅ϩⲙ̅ϩⲁⲗ ⲇⲉ ⲛ̅ⲓ̈ⲱⲁⲃ. ⲁⲩⲃⲱⲕ ⲉⲣⲁⲧϥ̅ ⲛ̅ⲓ̈ⲱⲁⲃ. ⲉⲣⲉ
  ⲛⲉⲩϩⲟⲉⲓⲧⲉ ⲡⲏϩ ϩⲓⲱⲟⲩ ⲡⲉϫⲁⲩ ⲙ̅ⲡⲉⲩϫⲟⲉⲓⲥ. ϫⲉ ⲛ̅ϩⲙ̅ϩⲁⲗ ⲛ̅ⲁⲃⲏⲥⲁⲗⲱⲙ ⲁⲩϯ ⲙ̅ⲡⲕⲱϩⲧ̅
  ⲛ̅ⲧⲙⲉⲣⲓⲥ ⲛ̅ⲓ̈ⲱⲧ. <span style="color:#b00e23">(ⲗ̅ⲁ̅)</span> ⲓ̈ⲱⲁⲃ ⲇⲉ ⲁϥⲧⲱⲟⲩⲛ
  ⲁϥⲃⲱⲕ ⲉⲣⲁⲧϥ̅ ⲛ̅ⲁⲃⲏⲥⲁⲗⲱⲙ. ⲉⲡⲉϥⲏⲓ̈ ⲡⲉϫⲁϥ ⲛⲁϥ. ϫⲉ ⲉⲧⲃⲉ ⲟⲩ ⲛⲉⲕϩⲙ̅ϩⲁⲗ. ⲁⲩϯ ⲡⲕⲱϩⲧ̅
  ⲉⲧⲁⲙⲉⲣⲓⲥ. ⲁⲩⲣⲟⲕϩⲥ̅. <span style="color:#b00e23">(ⲗ̅ⲃ̅)</span> ⲡⲉϫⲉ ⲁⲃⲏⲥⲁⲗⲱⲙ
  ⲛ̅ⲓ̈ⲱⲁⲃ. ϫⲉ ⲁⲓⲧⲛ̅ⲛⲟⲟⲩ ⲛⲁⲕ ⲛ̅ⲟⲩⲥⲟⲡ ⲁⲩⲱ ⲥⲛⲁⲩ. ⲉⲓϫⲱ ⲙ̅ⲙⲟⲥ ϫⲉ ⲁⲙⲟⲩ ϣⲁⲣⲟⲓ. ϫⲉ
  ⲉⲓⲉϫⲟⲟⲩⲕ ⲉⲣⲁⲧϥ̅ ⲙ̅ⲡⲣ̅ⲣⲟ. ⲛⲅ̅ϫⲟⲟⲥ ⲛⲁϥ ϫⲉ ⲉⲧⲃⲉ ⲟⲩ. ⲁⲓⲉⲓ ⲉⲃⲟⲗ ϩⲛ̅ ⲅⲉⲇⲥⲟⲩⲣ. ⲛⲉ
  ⲟⲩⲁⲅⲁⲑⲟⲛ ⲛⲁⲓ ⲡⲉ ⲉⲧⲣⲁϭⲱ ⲙ̅ⲙⲁⲩ ⲡⲉ. ⲁⲩⲱ ⲉⲓⲥ ϩⲏⲏⲧⲉ ϣⲁ ⲧⲉⲛⲟⲩ ⲙ̅ⲡⲓⲛⲁⲩ ⲉⲡϩⲟ ⲙ̅ⲡⲣ̅ⲣⲟ.
  ⲉϣϫⲉ ⲟⲩⲉⲛ ⲁⲇⲓⲕⲓⲁ ⲇⲉ ⲛ̅ϩⲏⲧ. ⲉⲓⲉ ⲙⲟⲟⲩⲧ. <span style=
  "color:#b00e23">(ⲗ̅ⲅ̅)</span> ⲓ̈ⲱⲁⲃ ⲇⲉ ⲁϥϯ ⲙ̅ⲡⲉϥⲟⲩⲟⲓ ⲉϩⲟⲩⲛ ⲉⲡⲣ̅ⲣⲟ ⲁϥⲧⲁⲩⲟ ⲉⲣⲟϥ
  ⲛ̅ⲛⲉⲓϣⲁϫⲉ. ⲁⲩⲱ ⲁϥⲙⲟⲩⲧⲉ ⲉⲁⲃⲏⲥⲁⲗⲱⲙ. ⲁϥⲃⲱⲕ ⲉϩⲟⲩⲛ ϣⲁ ⲡⲣ̅ⲣⲟ. ⲁϥⲡⲁϩⲧϥ̅ ⲉϫⲙ̅ ⲡⲕⲁϩ.
  ϩⲓⲑⲏ ⲙ̅ⲡⲣ̅ⲣⲟ. ⲁϥⲟⲩⲱϣⲧ̅ ⲛⲁϥ. ⲁⲩⲱ ⲡⲣ̅ⲣⲟ ⲁϥϯⲡⲓ ⲉⲣⲱϥ ⲛ̅ⲁⲃⲏⲥⲁⲗⲱⲙ.
  <h3 id="second_samuel15">15</h3><span style="color:#b00e23">(ⲁ̅)</span>
  ⲙⲛ̅ⲛ̅ⲥⲁ ⲛⲁⲓ ⲁ ⲁⲃⲏⲥⲁⲗⲱⲙ. ⲧⲁⲙⲓⲟ ⲛⲁϥ ⲛ̅ϩⲉⲛϩⲁⲣⲙⲁ. ⲙⲛ̅ ϩⲉⲛϩⲓⲡⲡⲉⲩⲥ. ⲁⲩⲱ ⲁϥⲧⲁϩⲟ
  ⲉⲣⲁⲧϥ̅ ⲛ̅ⲧⲁⲓⲟⲩ ⲛ̅ⲣⲱⲙⲉ. ⲉⲧⲣⲉⲩⲡⲱⲧ ϩⲓⲑⲏ ⲙ̅ⲙⲟϥ. <span style=
  "color:#b00e23">(ⲃ̅)</span> ⲁⲃⲏⲥⲁⲗⲱⲙ ⲇⲉ ⲁϥϣⲟⲣⲡϥ̅ ⲉϩⲧⲟⲟⲩⲉ. ⲁϥⲁϩⲉⲣⲁⲧϥ̅. ⲉϫⲛ̅
  ⲧⲉϩⲓⲏ ⲙ̅ⲙⲟⲟϣⲉ ⲛ̅ⲧⲡⲩⲗⲏ. ⲁⲩⲱ ⲣⲱⲙⲉ ⲛⲓⲙ. ⲉⲧⲉ ⲟⲩⲛ̅ⲧⲟⲩ ⲥⲓϭⲉ ⲙ̅ⲙⲁⲩ. ⲉⲧⲣⲉⲩⲉⲓ ⲉⲣⲁⲧϥ̅
  ⲙ̅ⲡⲣ̅ⲣⲟ ⲉϫⲓϩⲁⲡ ϩⲓⲱⲱϥ ϣⲁⲣⲉ ⲁⲃⲏⲥⲁⲗⲱⲙ ⲁϩⲉⲣⲁⲧϥ̅ ⲛ̅ⲟⲩⲉ ⲡⲟⲩⲁ ⲡⲟⲩⲁ. ⲛϥ̅ⲱϣ ⲉⲃⲟⲗ ⲉϥϫⲱ
  ⲙ̅ⲙⲟⲥ ⲛⲁϥ. ϫⲉ ⲉⲕⲏⲡ ⲛ̅ⲧⲟⲕ ⲉⲁϣ ⲙ̅ⲡⲟⲗⲓⲥ. ⲡⲉϫⲉ ⲡⲣⲱⲙⲉ ⲛⲁϥ ϫⲉ ⲁⲛⲅ̅ ⲡⲉⲕϩⲙ̅ϩⲁⲗ. ⲁⲛⲅ̅
  ⲟⲩⲉ ⲉⲃⲟⲗ ϩⲛ̅ ⲛⲉⲫⲩⲗⲏ. ⲛ̅ⲧⲉ ⲛⲉⲫⲩⲗⲟⲟⲩⲉ ⲙ̅ⲡⲓ̈ⲏ̅ⲗ̅. <span style=
  "color:#b00e23">(ⲅ̅)</span> ⲡⲉϫⲉ ⲁⲃⲏⲥⲁⲗⲱⲙ ⲛⲁϥ ϫⲉ ⲉⲓⲥ ⲛⲉⲕϣⲁϫⲉ ⲉⲧⲉⲕϫⲱ ⲙ̅ⲙⲟⲟⲩ
  ⲛⲁⲛⲟⲩⲟⲩ. ⲁⲩⲱ ⲥⲉⲥⲟⲩⲧⲱⲛ. ⲙⲛ̅ ⲡⲉⲧⲛⲁⲥⲱⲧⲙ̅ ⲇⲉ ⲉⲣⲟⲕ ⲛ̅ⲧⲟⲟⲧϥ̅ ⲙ̅ⲡⲣ̅ⲣⲟ. <span style=
  "color:#b00e23">(ⲇ̅)</span> ⲁⲩⲱ ⲁⲃⲏⲥⲁⲗⲱⲙ ⲁϥⲱϣ ⲉⲃⲟⲗ ⲉϥϫⲱ ⲙ̅ⲙⲟⲥ. ϫⲉ ⲛⲓⲙ
  ⲡⲉⲧⲛⲁⲧⲁϩⲟⲓ ⲉⲣⲁⲧ ⲛ̅ⲕⲣⲓⲧⲏⲥ ϩⲓϫⲙ̅ ⲡⲕⲁϩ. ⲛ̅ⲥⲉⲉⲓ ⲉⲣⲁⲧ ⲛ̅ϭⲓ ⲣⲱⲙⲉ ⲛⲓⲙ. ⲉⲟⲩⲛ̅ⲧϥ̅
  ⲥⲓ̈ϭⲉ ⲙ̅ⲙⲁⲩ. ⲁⲩⲱ ⲉⲟⲩⲛ̅ⲧϥ̅ ϩⲁⲡ ⲙ̅ⲙⲁⲩ. ⲛ̅ⲧⲁⲧⲙⲁⲓ̈ⲟϥ. <span style=
  "color:#b00e23">(ⲉ̅)</span> ⲁⲥϣⲱⲡⲉ ⲇⲉ ⲉⲣⲉ ⲡⲣⲱⲙⲉ ⲛⲁϩⲱⲛ ⲉϩⲟⲩⲛ ⲉⲣⲟϥ. ⲉⲟⲩⲱϣⲧ̅ ⲛⲁϥ
  ϣⲁϥⲥⲟⲩⲧⲛ̅ ⲧⲟⲟⲧϥ̅ ⲉⲃⲟⲗ. ⲛϥ̅ⲁⲙⲁϩⲧⲉ ⲙ̅ⲙⲟϥ ⲛϥ̅ϯⲡⲉⲓ ⲉⲣⲱϥ <span style=
  "color:#b00e23">(ⲋ̅)</span> ⲁⲩⲱ ⲁⲃⲏⲥⲁⲗⲱⲙ. ⲁϥⲉⲓⲣⲉ ⲕⲁⲧⲁ ⲡⲉⲓϣⲁϫⲉ ⲙ̅ⲡⲓ̈ⲏ̅ⲗ̅
  ⲧⲏⲣϥ̅. ⲛ̅ⲛⲉϣⲁⲩⲉⲓ ⲉⲣⲁⲧϥ̅ ⲙ̅ⲡⲣ̅ⲣⲟ ⲉϫⲓϩⲁⲡ. ⲁⲩⲱ ⲁⲃⲏⲥⲁⲗⲱⲙ ⲛⲉϥϥⲓ ⲙ̅ⲡϩⲏⲧ ⲛ̅ⲛ̅ⲣⲱⲙⲉ
  ⲙ̅ⲡⲓ̈ⲏ̅ⲗ̅ ⲡⲉⲓⲥⲙⲟⲧ. <span style="color:#b00e23">(ⲍ̅)</span> ⲁⲥϣⲱⲡⲉ ⲇⲉ ⲙⲛ̅ⲛ̅ⲥⲁ
  ⲡϫⲱⲕ ⲉⲃⲟⲗ ⲛ̅ϩⲙⲉ ⲛ̅ⲣⲟⲙⲡⲉ. ⲡⲉϫⲉ ⲁⲃⲏⲥⲁⲗⲱⲙ ⲙ̅ⲡⲉϥⲉⲓⲱⲧ. ϫⲉ ϯⲛⲁⲃⲱⲕ ⲛ̅ⲧⲁϯ ⲛ̅ⲛⲁⲉⲣⲏⲧ.
  ⲛⲁⲓ ⲛ̅ⲧⲁⲓⲉⲣⲏⲧ ⲙ̅ⲙⲟⲟⲩ ⲙ̅ⲡϭ̅ⲥ̅ ϩⲛ̅ ⲭⲉⲃⲣⲱⲛ. <span style=
  "color:#b00e23">(ⲏ̅)</span> ϫⲉ ⲡⲉⲕϩⲙ̅ϩⲁⲗ ⲉⲧⲉ ⲁⲛⲟⲕ ⲡⲉ. ⲁⲓⲉⲣⲏⲧ ⲛ̅ⲟⲩⲉⲣⲏⲧ. ϩⲙ̅
  ⲡⲧⲣⲁⲟⲩⲱϩ. ϩⲛ̅ ⲅⲉⲇⲥⲟⲩⲣ. ⲛ̅ⲧⲉ ⲧⲥⲩⲣⲓⲁ. ⲉⲓϫⲱ ⲙ̅ⲙⲟⲥ. ϫⲉ ϩⲛ̅ ⲟⲩⲕⲧⲟ. ⲉϥϣⲁⲛⲕⲧⲟ. ⲛ̅ϭⲓ
  ⲡϫⲟⲉⲓⲥ. ⲉϩⲣⲏⲓ ⲉⲑⲓⲗ̅ⲏ̅ⲙ̅ ⲛ̅ⲧⲁⲟⲩⲱϣⲧ ⲙ̅ⲡϫⲟⲉⲓⲥ. <span style=
  "color:#b00e23">(ⲑ̅)</span> ⲡⲉϫⲉ ⲡⲣ̅ⲣⲟ ⲛⲁϥ ϫⲉ ⲃⲱⲕ ϩⲛ̅ ⲟⲩⲉⲓⲣⲏⲛⲏ. ⲁϥⲧⲱⲟⲩⲛ ⲇⲉ
  ⲁϥⲃⲱⲕ ⲉϩⲣⲏⲓ ⲉⲭⲉⲃⲣⲱⲛ <span style="color:#b00e23">(ⲓ̅)</span> ⲁⲩⲱ ⲁ ⲁⲃⲏⲥⲁⲗⲱⲙ
  ϫⲟⲟⲩ ⲛ̅ϩⲉⲛⲃⲁⲓϣⲓⲛⲉ ⲉⲛⲉⲫⲩⲗⲏ ⲧⲏⲣⲟⲩ ⲙ̅ⲡⲓ̈ⲏ̅ⲗ̅ ⲉϥϫⲱ ⲙ̅ⲙⲟⲥ. ϫⲉ ϩⲙ̅ ⲡⲧⲣⲉⲧⲉⲧⲛ̅ⲥⲱⲧⲙ̅
  ⲉⲡⲉϩⲣⲟⲟⲩ ⲛ̅ⲧⲥⲁⲗⲡⲓⲅⲝ̅ ⲛⲁϣⲧⲁⲡ. ⲉⲧⲉⲧⲛ̅ⲛⲉⲱϣ ⲉⲃⲟⲗ ⲉⲧⲉⲧⲛ̅ϫⲱ ⲙ̅ⲙⲟⲥ. ϫⲉ ⲁ ⲁⲃⲉⲥⲁⲗⲱⲙ.
  ⲁϥⲉⲣⲣ̅ⲣⲟ ϩⲛ̅ ⲭⲉⲃⲣⲱⲛ <span style="color:#b00e23">(ⲓ̅ⲁ̅)</span> ⲁⲩⲱ ⲁⲩⲟⲩⲁϩⲟⲩ
  ⲛ̅ⲥⲁ ⲁⲃⲏⲥⲁⲗⲱⲙ ⲛ̅ϭⲓ ⲁϣⲏⲧ ⲛ̅ⲣⲱⲙⲉ. ⲉⲃⲟⲗ ϩⲛ̅ ⲑⲓⲗ̅ⲏ̅ⲙ̅. ⲛ̅ⲧⲁϥⲧⲁϩⲙⲟⲩ ⲉⲃⲟⲗ ϩⲛ̅
  ⲧⲉⲩⲙⲛ̅ⲧϩⲁⲡⲗⲟⲩⲥ. ⲉⲩⲙⲟⲟϣⲉ. ⲉⲙⲡⲟⲩⲉⲓⲙⲉ ⲉⲗⲁⲁⲩ ⲛ̅ϣⲁϫⲉ. <span style=
  "color:#b00e23">(ⲓ̅ⲃ̅)</span> ⲁⲩⲱ ⲁⲃⲏⲥⲁⲗⲱⲙ ⲁϥϫⲟⲟⲩ ⲛ̅ⲁⲭⲓⲧⲟⲫⲉⲗ. ⲡⲑⲉⲅⲱⲛⲓⲧⲏⲥ
  ⲡⲥⲩⲙⲃⲟⲗⲟⲥ ⲛ̅ⲇⲁⲩⲉⲓⲇ ⲉϩⲣⲏⲓ ⲉⲧⲉϥⲡⲟⲗⲓⲥ. ⲉⲕⲱⲗⲁ. ϩⲙ̅ ⲡⲧⲣⲉϥⲑⲩⲥⲓⲁⲍⲉ ⲛ̅ⲛⲉϥⲛⲟⲩⲧⲉ. ⲁⲩⲱ
  ⲁⲩⲛⲟϭ ⲛ̅ⲥⲟⲟⲩϩⲥ̅ ϣⲱⲡⲉ. ⲁⲩⲱ ⲡⲙⲏⲏϣⲉ ⲉⲧⲙⲟⲟϣⲉ ⲙⲛ̅ ⲁⲃⲏⲥⲁⲗⲱⲙ. ⲛⲉⲛⲁϣⲱϥ. <span style=
  "color:#b00e23">(ⲓ̅ⲅ̅)</span> ⲟⲩⲃⲁⲓϣⲓⲛⲉ ⲇⲉ ⲁϥⲓ̈ ⲉⲣⲁⲧϥ ⲛ̅ⲇ̅ⲁ̅ⲇ̅ ⲉϥϫⲱ ⲙ̅ⲙⲟⲥ
  ⲛⲁϥ. ϫⲉ ⲁ ⲡϩⲏⲧ ⲛ̅ⲛ̅ⲣⲱⲙⲉ ⲙ̅ⲡⲓ̈ⲏ̅ⲗ̅ ⲣⲓⲕⲉ ⲛ̅ⲥⲁ ⲁⲃⲏⲥⲁⲗⲱⲙ. <span style=
  "color:#b00e23">(ⲓ̅ⲇ̅)</span> ⲁⲩⲱ ⲡⲉϫⲉ ⲇ̅ⲁ̅ⲇ̅ ⲛ̅ⲛⲉϥϩⲙ̅ϩⲁⲗ ⲧⲏⲣⲟⲩ. ⲉⲧϩⲛ̅
  ⲑⲓⲗ̅ⲏ̅ⲙ̅ ⲉⲧⲛ̅ⲙ̅ⲙⲁϥ ⲉϥϫⲱ ⲙ̅ⲙⲟⲥ ⲛⲁⲩ. ϫⲉ ⲧⲟⲩⲛⲧⲏⲩⲧⲛ̅. ⲛ̅ⲧⲉⲛⲡⲱⲧ. ϫⲉ ⲙⲛ̅ ⲟⲩϫⲁⲓ̈
  ϣⲟⲟⲡ ⲛⲁⲛ ϩⲁ ⲡϩⲟ ⲛ̅ⲁⲃⲏⲥⲁⲗⲱⲙ. ⲙⲁⲣⲉⲛⲧⲁⲭⲏ. ϫⲉ ⲛ̅ⲛⲉϥⲡⲱⲧ ⲛϥ̅ⲧⲁϩⲟⲛ. ⲁⲩⲱ ⲛϥ̅ⲉⲓⲛⲉ
  ⲉϩⲣⲏⲓ ⲉϫⲱⲛ ⲛ̅ⲧⲕⲁⲕⲓⲁ. ⲛϥ̅ⲡⲁⲧⲁⲥⲥⲉ ⲛ̅ⲧⲡⲟⲗⲓⲥ ϩⲛ̅ ⲧⲧⲁⲡⲣⲟ ⲛ̅ⲧⲥⲏϥⲉ. <span style=
  "color:#b00e23">(ⲓ̅ⲉ̅)</span> ⲛ̅ϩⲙ̅ϩⲁⲗ ⲇⲉ ⲙ̅ⲡⲣ̅ⲣⲟ. ⲡⲉϫⲁⲩ ⲙ̅ⲡⲣ̅ⲣⲟ ⲇ̅ⲁ̅ⲇ̅. ϫⲉ
  ϩⲱⲃ ⲛⲓⲙ ⲉⲧⲉϥⲛⲁⲧⲟϣⲛ̅ ⲉⲣⲟⲟⲩ ⲛ̅ϭⲓ ⲡⲉⲛϫⲟⲉⲓⲥ ⲡⲣ̅ⲣⲟ. ⲉⲓⲥ ϩⲏⲏⲧⲉ ⲁⲛⲟⲛ ⲛⲉⲕϩⲙ̅ϩⲁⲗ.
  ⲧⲉⲛⲛⲙ̅ⲙⲁⲕ. <span style="color:#b00e23">(ⲓ̅ⲋ̅)</span> ⲁⲩⲱ ⲡⲣ̅ⲣⲟ ⲁϥⲧⲱⲟⲩⲛ. ⲁϥⲓ̈
  ⲉⲃⲟⲗ ⲙⲛ̅ ⲡⲉϥⲏⲓ̈ ⲧⲏⲣϥ̅. ⲉⲩⲙⲟⲟϣⲉ ⲛ̅ⲣⲁⲧⲟⲩ. ⲡⲣ̅ⲣⲟ ⲇⲉ ⲁϥⲕⲱ ⲉⲡⲁϩⲟⲩ ⲙ̅ⲙⲏⲧⲉ ⲛ̅ⲥϩⲓⲙⲉ
  ⲙ̅ⲡⲁⲗⲗⲁⲕⲏ. ⲛ̅ⲧⲁϥ ⲧⲣⲉⲩⲣⲟⲉⲓⲥ(sic) ⲉⲡⲉϥⲏⲓ̈. <span style=
  "color:#b00e23">(ⲓ̅ⲍ̅)</span> ⲁⲩⲱ ⲡⲣ̅ⲣⲟ ⲁϥⲓ̈ ⲉⲃⲟⲗ ⲙⲛ̅ ⲛⲉϥϩⲙ̅ϩⲁⲗ ⲧⲏⲣⲟⲩ.
  ⲉⲩⲙⲟⲟϣⲉ ⲛ̅ⲣⲁⲧⲟⲩ. ⲁⲩⲱ ⲁⲩⲁϩⲉⲣⲁⲧⲟⲩ ϩⲙ̅ ⲡⲏⲓ̈ ⲉⲧⲟⲩⲏⲩ. <span style=
  "color:#b00e23">(ⲓ̅ⲏ̅)</span> ⲁⲩⲱ ⲛⲉϥϩⲙ̅ϩⲁⲗ ⲧⲏⲣⲟⲩ ⲛⲉⲩⲙⲟⲟϣⲉ ϩⲓ̈ⲧⲟⲩⲱϥ. ⲁⲩⲱ
  ⲡⲉⲭⲉⲣⲉⲑⲓ ⲧⲏⲣϥ̅. ⲙⲛ̅ ⲡⲟⲫⲉⲗⲉⲑⲓ ⲧⲏⲣϥ̅. ⲁⲩⲱ ⲛ̅ⲕⲉⲑⲉⲟⲥ ⲧⲏⲣⲟⲩ. ⲁⲩⲱ ⲁⲩⲉⲓ ⲉϩⲣⲏⲓ ⲉϫⲛ̅
  ⲧⲃⲱ ⲛ̅ϫⲟⲉⲓⲧ ⲉⲧϩⲙ̅ ⲡϫⲁⲓⲉ. ⲡⲗⲁⲟⲥ ⲇⲉ ⲧⲏⲣϥ̅. ⲛⲉϥⲡⲁⲣⲁⲅⲉ. ⲁⲩⲱ ⲛⲉⲧϩⲙ̅ ⲡⲉϥⲕⲱⲧⲉ ⲧⲏⲣⲟⲩ.
  ⲉⲩⲛⲁⲉⲣ ⲥⲟⲟⲩ ⲛ̅ϣⲉ ⲛ̅ⲣⲱⲙⲉ. ⲛⲉⲩⲁϩⲉⲣⲁⲧⲟⲩ ϩⲓ̈ⲧⲟⲩⲱϥ. ⲁⲩⲱ ⲡⲉⲭⲉⲣⲉⲑⲓ ⲧⲏⲣϥ̅. ⲙⲛ̅
  ⲡⲟⲫⲉⲗⲉⲑⲓ ⲧⲏⲣϥ̅ ⲁⲩⲱ ⲛ̅ⲕⲉⲑⲁⲓⲟⲥ ⲧⲏⲣⲟⲩ. ⲉⲩⲛⲁⲉⲣ ⲥⲟⲟⲩ ⲛ̅ϣⲉ ⲛ̅ⲣⲱⲙⲉ. ⲛⲉⲛⲧⲁⲩⲉⲓ ⲉⲣⲁⲧϥ̅
  ⲛ̅ⲅⲉⲑ(sic) ⲉⲩⲙⲟⲟϣⲉ. ⲁⲩⲡⲁⲣⲁⲅⲉ ϩⲱⲟⲩ ϩⲓⲑⲏ ⲙ̅ⲡⲣ̅ⲣⲟ. <span style=
  "color:#b00e23">(ⲓ̅ⲑ̅)</span> ⲡⲣ̅ⲣⲟ ⲇⲉ ⲡⲉϫⲁϥ ⲛ̅ⲛⲉⲧϩⲓ. ⲡⲕⲉⲑⲁⲓⲟⲥ. ⲙⲛ̅ ⲛⲉϥⲣⲱⲙⲉ.
  ϫⲉ ⲉⲧⲃⲉ ⲟⲩ ⲛ̅ⲧⲟⲕ ϩⲱⲱⲕ ⲉⲕⲛⲁⲉⲓ ⲛⲙ̅ⲙⲁⲛ. ⲕⲟⲧⲕ ⲛⲅ̅ⲟⲩⲱϩ. ⲏ. ⲛⲅ̅ⲱⲡ ⲉⲡⲣ̅ⲣⲟ ϫⲉ ⲛ̅ⲧⲕ̅
  ⲟⲩϣⲙ̅ⲙⲟ ⲛ̅ⲧⲟⲕ. ⲁⲩⲱ ϫⲉ ⲛ̅ⲧⲟⲕ. ⲛ̅ⲧⲁⲕⲡⲉⲉⲛⲉ ⲣⲁⲧⲕ̅. ⲉⲃⲟⲗ ϩⲛ̅ ⲅⲉⲑ. <span style=
  "color:#b00e23">(ⲕ̅)</span> ⲁⲩⲱ ⲉϣϫⲉ ⲛ̅ⲧⲁⲕⲉⲓ ⲛ̅ⲥⲁϥ. ⲙ̅ⲡⲟⲟⲩ ϭⲉ ⲉⲓⲛⲁⲡⲟⲟⲛⲉⲕ ⲉⲃⲟⲗ
  [lacuna <span style="color:#b00e23">(ⲕ̅ⲁ̅)</span> lacuna <span style=
  "color:#b00e23">(ⲕ̅ⲃ̅)</span> lacuna <span style=
  "color:#b00e23">(ⲕ̅ⲅ̅)</span> lacuna <span style=
  "color:#b00e23">(ⲕ̅ⲇ̅)</span> lacuna <span style=
  "color:#b00e23">(ⲕ̅ⲉ̅)</span> lacuna <span style=
  "color:#b00e23">(ⲕ̅ⲋ̅)</span> lacuna <span style=
  "color:#b00e23">(ⲕ̅ⲍ̅)</span> lacuna <span style=
  "color:#b00e23">(ⲕ̅ⲏ̅)</span> lacuna <span style=
  "color:#b00e23">(ⲕ̅ⲑ̅)</span> lacuna <span style="color:#b00e23">(ⲗ̅)</span>
  lacuna] ⲛ̅ⲧⲟϥ ⲛⲉϥⲙⲟⲟϣⲉ ⲉⲣⲉ ⲣⲁⲧϥ̅ ϩⲓ̈ⲡⲉⲥⲏⲧ. ⲁⲩⲱ ⲡⲗⲁⲟⲥ ⲧⲏⲣϥ̅ ⲉⲧⲛ̅ⲙ̅ⲙⲁϥ. ⲁ ⲡⲟⲩⲁ
  ⲡⲟⲩⲁ ϩⲱⲃⲥ̅ ⲛ̅ⲧⲉϥⲁⲡⲉ. ⲁⲩⲱ ⲛⲉⲩⲙⲟⲟϣⲉ ⲉⲩⲣⲓⲙⲉ. <span style=
  "color:#b00e23">(ⲗ̅ⲁ̅)</span> ⲁⲩⲧⲁⲙⲉ ⲇ̅ⲁ̅ⲇ̅ ⲉⲩϫⲱ ⲙ̅ⲙⲟⲥ. ϫⲉ ⲁⲭⲓⲧⲟⲫⲉⲗ ϣⲟⲟⲡ ⲙⲛ̅
  ⲛⲉⲧⲟ ⲛ̅ϣⲟϫⲛⲉ. ⲙⲛ̅ ⲁⲃⲉⲥⲁⲗⲱⲙ. ⲡⲉϫⲉ ⲇⲁⲩⲉⲓⲇ. ϫⲉ ϫⲱⲱⲣⲉ ⲉⲃⲟⲗ. ⲙ̅ⲡϣⲟϫⲛⲉ ⲛ̅ⲁⲭⲓⲇⲟⲫⲉⲗ.
  ⲡϫⲟⲉⲓⲥ ⲡⲁⲛⲟⲩⲧⲉ. <span style="color:#b00e23">(ⲗ̅ⲃ̅)</span> ⲇⲁⲩⲉⲓⲇ ⲇⲉ ⲛⲉϥⲙⲟⲟϣⲉ
  ϣⲁ ⲉϩⲣⲏⲓ ⲉⲡⲧⲟⲟⲩ ⲙ̅ⲡⲛⲟⲩⲧⲉ. ⲡⲙⲁ ⲛ̅ⲧⲁϥⲟⲩⲱϣⲧ̅ ⲛ̅ϩⲏⲧϥ̅ ⲙ̅ⲡⲛⲟⲩⲧⲉ. ⲁⲩⲱ ⲉⲓⲥ ϩⲏⲏⲧⲉ
  ⲁϥⲉⲓ ⲉⲣⲁⲧϥ̅ ⲛ̅ϭⲓ ⲭⲟⲩⲥⲉⲓ. ⲡⲉϣⲃⲏⲣ ⲟⲛ ⲛⲇ̅ⲁ̅ⲇ̅. ⲉⲣⲉ ⲧⲉϥϣⲧⲏⲛ ⲡⲏϩ ϩⲓⲱⲱϥ. ⲁⲩⲱ ⲉⲣⲉ
  ⲧⲉϥⲁⲡⲉ ⲙⲉϩ ⲛⲓⲧⲛ̅. <span style="color:#b00e23">(ⲗ̅ⲅ̅)</span> ⲡⲉϫⲉ ⲇ̅ⲁ̅ⲇ̅ ϫⲉ
  ⲉⲕϣⲁⲛⲉⲓ ⲛⲙ̅ⲙⲁⲓ. ⲕⲛⲁϣⲱⲡⲉ ϩⲓϫⲱⲓ ⲉⲓϥⲓ̈ ϩⲁⲣⲟⲕ. <span style=
  "color:#b00e23">(ⲗ̅ⲇ̅)</span> ⲉⲕϣⲁⲛⲕⲧⲟⲕ ⲇⲉ ⲉϩⲣⲏⲓ ⲉⲧⲡⲟⲗⲓⲥ. ⲉⲕⲉϫⲟⲟⲥ ⲛ̅ⲁⲃⲏⲥⲁⲗⲱⲙ.
  ϫⲉ ⲛⲉⲕⲥⲛⲏⲩ ⲁⲩⲡⲁⲣⲁⲅⲉ ⲁⲩⲱ ⲡⲉⲕⲉⲓⲱⲧ ⲡⲣ̅ⲣⲟ ⲁϥⲡⲁⲣⲁⲅⲉ ⲙ̅ⲙⲟⲓ̈. ⲧⲉⲛⲟⲩ ϭⲉ ⲁⲛⲅ̅
  ⲡⲉⲕϩⲙ̅ϩⲁⲗ ⲁⲛⲟⲕ ⲡⲣ̅ⲣⲟ. ⲕⲁⲁⲧ ⲛ̅ⲧⲁⲱⲛϩ. ⲛⲉⲓⲟ ⲛ̅ϩⲙ̅ϩⲁⲗ ⲙ̅ⲡⲉⲕⲉⲓⲱⲧ ⲛ̅ϣⲟⲣⲡ̅. ⲧⲉⲛⲟⲩ ϭⲉ
  ϩⲱⲱϥ. ⲁⲛⲅ̅ ⲡⲉⲕϩⲙ̅ϩⲁⲗ ⲁⲛⲟⲕ. ⲛⲅ̅ϫⲱⲱⲣⲉ ⲉⲃⲟⲗ ⲛⲁⲓ ⲙ̅ⲡϣⲟϫⲛⲉ. ⲛ̅ⲁⲭⲓⲧⲟⲫⲉⲗ.
  <span style="color:#b00e23">(ⲗ̅ⲉ̅)</span> ⲁⲩⲱ ⲉⲓⲥ ϩⲏⲏⲧⲉ ϥⲉⲙⲙⲁⲩ ⲛⲙ̅ⲙⲁⲕ ⲛ̅ϭⲓ
  ⲥⲁⲇⲱⲕ. ⲙⲛ̅ ⲁⲃⲓⲁⲑⲁⲣ ⲛⲉⲟⲩⲏⲏⲃ. ⲁⲩⲱ ϣⲁϫⲉ ⲛⲓⲙ ⲉⲧⲉⲕⲛⲁⲥⲟⲧⲙⲟⲩ ⲉⲃⲟⲗ ϩⲙ̅ ⲡⲏⲓ̈ ⲙ̅ⲡⲣ̅ⲣⲟ.
  ⲉⲕⲉϫⲟⲟⲩ ⲉⲥⲁⲇⲱⲕ. ⲙⲛ̅ ⲁⲃⲓⲁⲑⲁⲣ ⲛⲉⲟⲩⲏⲏⲃ. <span style=
  "color:#b00e23">(ⲗ̅ⲋ̅)</span> ⲉⲓⲥ ϩⲏⲏⲧⲉ ⲟⲛ ⲥⲉⲛⲙ̅ⲙⲁⲕ ⲛ̅ϭⲓ ⲡⲉⲩϣⲏⲣⲉ ⲥⲛⲁⲩ.
  ⲁⲭⲓⲙⲁⲁⲥ ⲡϣⲏⲣⲉ ⲛ̅ⲥⲁⲇⲱⲕ ⲙⲛ̅ ⲓ̈ⲱⲛⲁⲑⲁⲛ ⲡϣⲏⲣⲉ ⲛ̅ⲁⲃⲓⲁⲑⲁⲣ. ⲛ̅ⲧⲉⲧⲛ̅ϫⲁⲟⲩ(sic) ⲛⲁⲓ ⲉⲃⲟⲗ
  ϩⲓⲧⲟⲟⲧⲟⲩ. ⲛ̅ϣⲁϫⲉ ⲛⲓⲙ ⲉⲧⲉⲧⲛ̅ⲛⲁⲥⲟⲧⲙⲟⲩ. <span style=
  "color:#b00e23">(ⲗ̅ⲍ̅)</span> ⲁⲩⲱ ⲭⲟⲩⲥⲉⲓ ⲡⲉϣⲃⲏⲣ ⲛ̅ⲇ̅ⲁ̅ⲇ̅. ⲁϥⲃⲱⲕ ⲉϩⲟⲩⲛ
  ⲉⲧⲡⲟⲗⲓⲥ. ⲁⲃⲏⲥⲁⲗⲱⲙ ϩⲱⲱϥ. ⲉϥⲛⲁⲧⲁⲁϥ ⲉϩⲟⲩⲛ ⲉⲑⲓⲗ̅ⲏ̅ⲙ̅.
  <h3 id="second_samuel16">16</h3><span style="color:#b00e23">(ⲁ̅)</span>
  ⲇ̅ⲁ̅ⲇ̅ ⲇⲉ ⲁϥⲡⲁⲣⲁⲅⲉ ϩⲛ̅ ⲧⲉϩⲓⲏ ⲛ̅ⲟⲩⲕⲟⲩⲓ̈. ⲛ̅ϩⲣⲱⲟⲥ ⲧⲡⲟⲗⲓⲥ. ⲁⲩⲱ ⲉⲓⲥ ⲥⲓⲃⲁ. ⲡϩⲙ̅ϩⲁⲗ
  ⲙ̅ⲙⲉⲙⲫⲓⲃⲟⲥⲑⲉ. ⲁϥⲓ̈ ⲉⲃⲟⲗ ϩⲏⲧϥ̅. ⲉⲣⲉ ⲟⲩⲥⲟⲉⲓϣ ⲛ̅ⲓⲱ ϩⲏⲕ. ⲉⲣⲉ ϣⲏⲧ ⲛ̅ⲟⲉⲓⲕ ϩⲓϫⲱⲟⲩ.
  ⲁⲩⲱ ϣⲉ ⲛ̅ϣⲓ ⲛ̅ⲉⲗⲉⲗϣⲟⲩⲱⲟⲩ. ⲁⲩⲱ ϣⲉ ⲛ̅ϣⲓ ⲛ̅ⲃⲏⲛⲛⲉ. ⲁⲩⲱ ⲟⲩϣⲓ ⲛ̅ⲏⲣⲡ̅. <span style=
  "color:#b00e23">(ⲃ̅)</span> ⲡⲉϫⲉ ⲡⲣ̅ⲣⲟ ⲉϩⲟⲩⲛ ϩⲛ̅ ⲥⲓⲃⲁ. ϫⲉ ⲟⲩ ⲛⲉ ⲛⲁⲓ
  ⲛ̅ⲧⲁⲕⲉⲛⲧⲟⲩ. ⲡⲉϫⲉ ⲥⲓⲃⲁ ϩⲓⲑⲏ ⲙ̅ⲡⲣ̅ⲣⲟ. ϫⲉ ⲛⲉⲓⲃⲁⲓⲛⲁϩⲃ̅. ⲉⲧⲃⲉ ⲛⲁⲡⲏⲓ̈ ⲙ̅ⲡⲣ̅ⲣⲟ.
  ⲉⲧⲣⲉⲩϩⲙⲟⲟⲥ ϩⲓϫⲱⲟⲩ. ⲁⲩⲱ ⲛⲉⲓⲟⲉⲓⲕ. ⲙⲛ̅ ⲛⲉⲓⲃⲏⲏⲛⲉ. ⲉⲧⲣⲉ ⲛ̅ϣⲏⲣⲉ ϣⲏⲙ ⲟⲩⲟⲙⲟⲩ. ⲁⲩⲱ
  ⲡⲓⲏⲣⲡ̅. ⲉⲧⲣⲉ ⲛⲉⲧϩⲟⲥⲉ ϩⲙ̅ ⲡϫⲁⲓⲉ ⲥⲟⲟϥ. <span style="color:#b00e23">(ⲅ̅)</span>
  ⲡⲉϫⲉ ⲡⲣ̅ⲣⲟ ⲛⲁϥ. ϫⲉ ⲉϥⲧⲱⲛ ⲡϣⲏⲣⲉ ⲙ̅ⲡⲉⲕϫⲟⲉⲓⲥ. ⲡⲉϫⲉ ⲥⲓⲃⲁ ϩⲓⲑⲏ ⲙ̅ⲡⲣ̅ⲣⲟ. ϫⲉ ⲉⲓⲥ
  ϩⲏⲏⲧⲉ ϥϩⲙⲟⲟⲥ ϩⲛ̅ ⲑⲓⲗ̅ⲏ̅ⲙ̅ ϫⲉ ⲁϥϫⲟⲟⲥ ϫⲉ ⲙ̅ⲡⲟⲟⲩ ⲥⲉⲛⲁⲕⲧⲟ ⲉⲣⲟⲓ ⲛ̅ⲧⲙⲛ̅ⲧⲣⲣⲟ
  ⲙ̅ⲡⲁⲉⲓⲱⲧ ⲛ̅ϭⲓ ⲛⲁⲡⲏⲓ̈ ⲙ̅ⲡⲓ̈ⲏ̅ⲗ̅. <span style="color:#b00e23">(ⲇ̅)</span> ⲡⲣ̅ⲣⲟ
  ⲇⲉ ⲡⲉϫⲁϥ ⲛ̅ⲥⲓⲃⲁ. ϫⲉ ⲉⲓⲥ ⲛⲉⲛⲕⲁ ⲧⲏⲣⲟⲩ ⲙ̅ⲙⲉⲙⲫⲓⲃⲟⲥⲑⲉ. ⲉⲩⲉϣⲱⲡⲉ ⲛⲁⲕ. ⲥⲓⲃⲁ ⲇⲉ
  ⲛ̅ⲧⲉⲣⲉϥⲟⲩⲱϣⲃ̅(sic) ϩⲓⲑⲏ ⲙ̅ⲡⲣ̅ⲣⲟ. ⲡⲉϫⲁϥ ⲛⲁϥ ϫⲉ ⲉⲓⲉϭⲉⲛ ⲭⲁⲣⲓⲥ ⲛⲁϩⲣⲟⲕ ⲡⲁϫⲟⲉⲓⲥ
  ⲡⲣ̅ⲣⲟ. <span style="color:#b00e23">(ⲉ̅)</span> ⲇⲁⲩⲉⲓⲇ ⲇⲉ. ⲁϥⲓ̈ ⲉϩⲣⲏⲓ
  ⲉⲃⲁⲟⲩⲣⲓⲙ. ⲉⲓⲥ ⲟⲩⲣⲱⲙⲉ ⲇⲉ ⲁϥⲉⲓ ⲉⲃⲟⲗ ϩⲙ̅ ⲡⲙⲁ ⲉⲧⲙ̅ⲙⲁⲩ. ⲉⲟⲩⲉ ⲉⲃⲟⲗ ⲡⲉ ϩⲙ̅ ⲡⲏⲓ̈
  ⲛ̅ⲧⲥⲩⲅⲅⲉⲛⲓⲁ ⲛ̅ⲥⲁⲟⲩⲗ. ⲉⲡⲉϥⲣⲁⲛ ⲡⲉ ⲥⲉⲙⲏⲉⲓ. ⲡϣⲏⲣⲉ ⲛ̅ⲕⲏⲣⲁ ⲁϥⲧⲱⲟⲩⲛ ⲇⲉ ⲁϥⲓ̈ ⲉⲃⲟⲗ
  ⲉϥⲥⲁϩⲟⲩ ⲛ̅ⲇ̅ⲁ̅ⲇ̅. <span style="color:#b00e23">(ⲋ̅)</span> ⲁⲩⲱ ⲉϥⲛⲉϫ ⲱⲛⲉ ⲉⲣⲟϥ
  ϩⲛ̅ ϩⲉⲛⲱⲛⲉ. ⲁⲩⲱ ⲛ̅ϩⲙ̅ϩⲁⲗ ⲧⲏⲣⲟⲩ. ⲙ̅ⲡⲣ̅ⲣⲟ ⲇ̅ⲁ̅ⲇ̅. ⲡⲗⲁⲟⲥ ⲇⲉ ⲧⲏⲣϥ̅. ⲁⲩⲱ ⲛ̅ⲇⲩⲛⲁⲧⲟⲥ
  ⲧⲏⲣⲟⲩ. ⲛⲉⲩⲙⲟⲟϣⲉ ⲛ̅ⲥⲁⲟⲩⲛⲁⲙ. ⲁⲩⲱ ⲛ̅ⲥⲁ ϩⲃⲟⲩⲣ ⲙ̅ⲡⲣ̅ⲣⲟ. <span style=
  "color:#b00e23">(ⲍ̅)</span> ⲥⲏⲙⲉⲉⲓ ⲇⲉ ⲉϥⲥⲁϩⲟⲩ ⲙ̅ⲡⲣ̅ⲣⲟ ⲛⲉϥϫⲱ ⲙ̅ⲙⲟⲥ ϩⲓⲛⲁⲓ. ϫⲉ
  ⲙⲟⲟϣⲉ ⲉⲃⲟⲗ ⲡⲣⲱⲙⲉ ⲛ̅ⲥⲛⲱⲱϥ. ⲁⲩⲱ ⲙ̅ⲡⲁⲣⲁⲛⲟⲙⲟⲥ. <span style=
  "color:#b00e23">(ⲏ̅)</span> ⲁ ⲡϫⲟⲉⲓⲥ ⲕⲧⲟ ⲉϩⲣⲏⲓ ⲉϫⲱⲕ ⲛ̅ⲛⲉⲥⲛⲱⲱϥ ⲧⲏⲣⲟⲩ ⲙ̅ⲡⲏⲓ̈
  ⲛ̅ⲥⲁⲟⲩⲗ. ⲉⲃⲟⲗ ϫⲉ ⲁⲕⲉⲣⲣ̅ⲣⲟ ⲉⲡⲉϥⲙⲁ. ⲁⲩⲱ ⲡϫⲟⲉⲓⲥ ⲁϥϯ ⲉϩⲣⲏⲓ ⲉⲧⲟⲟⲧϥ̅ ⲛ̅ⲁⲃⲏⲥⲁⲗⲱⲙ.
  ⲡⲉⲕϣⲏⲣⲉ. ⲛ̅ⲧⲙⲛ̅ⲧⲣ̅ⲣⲟ. ⲁⲩⲱ ⲉⲓⲥ ϩⲏⲏⲧⲉ ⲛ̅ⲧⲟⲕ. ⲕϩⲉⲛ ⲧⲉⲕⲕⲁⲕⲓⲁ. ϫⲉ ⲛ̅ⲧⲉⲕ ⲟⲩⲣⲱⲙⲉ
  ⲛ̅ⲧⲟⲕ ⲛ̅ⲥⲛⲟϥ. <span style="color:#b00e23">(ⲑ̅)</span> ⲁⲩⲱ ⲁⲃⲓⲥⲁ ⲡϣⲏⲣⲉ
  ⲛ̅ⲥⲁⲣⲟⲩⲉⲓⲁⲥ. ⲡⲉϫⲁϥ ⲉϩⲟⲩⲛ ⲡⲣ̅ⲣⲟ. ϫⲉ ⲟⲩ ⲡⲉ ⲡⲓⲟⲩϩⲟⲣ ⲉⲧⲙⲟⲟⲩⲧ. ϫⲉ ⲉϥⲉⲥⲁϩⲟⲩ
  ⲙ̅ⲡⲁϫⲟⲉⲓⲥ ⲡⲣ̅ⲣⲟ ϯⲛⲁⲃⲱⲕ ⲉⲣⲟϥ ⲛ̅ⲧⲁϥⲓ̈ ⲛ̅ⲧⲉϥⲁⲡⲉ. <span style=
  "color:#b00e23">(ⲓ̅)</span> ⲡⲉϫⲉ ⲡⲣ̅ⲣⲟ ⲛⲁϥ. ϫⲉ ⲁϩⲣⲱⲧⲛ̅ ⲛⲙ̅ⲙⲁⲓ̈ ⲛⲉϣⲏⲣⲉ
  ⲛ̅ⲥⲁⲣⲟⲩⲉⲓⲁⲥ. ⲁⲗⲱⲧⲛ̅ ϩⲁⲣⲟϥ. ⲉⲧⲣⲉϥⲥⲁϩⲟⲩ ϩⲓⲛⲁⲓ. ϫⲉ ⲡϫⲟⲉⲓⲥ ⲡⲉ ⲛ̅ⲧⲁϥϫⲟⲟⲥ ⲛⲁϥ
  ⲉⲧⲣⲉϥⲥⲁϩⲟⲩ ⲛ̅ⲇⲁⲩⲉⲓⲇ. ⲁⲩⲱ ⲛⲓⲙ ⲡⲉⲧⲛⲁϣ̅ϫⲟⲟⲥ ⲛⲁϥ ϫⲉ ⲉⲧⲃⲉ ⲟⲩ. ⲁⲕⲉⲓⲣⲉ. ⲛⲁⲓ.
  <span style="color:#b00e23">(ⲓ̅ⲁ̅)</span> ⲁⲩⲱ ⲡⲉϫⲉ ⲇ̅ⲁ̅ⲇ̅ ⲉϩⲟⲩⲛ ϩⲛ̅ ⲁⲃⲓⲥⲁ.
  ⲁⲩⲱ ⲉϩⲟⲩⲛ ⲉⲛⲉϥϩⲙ̅ϩⲁⲗ ⲧⲏⲣⲟⲩ. ⲉϥϫⲱ ⲙ̅ⲙⲟⲥ ⲛⲁⲩ. ϫⲉ ⲉⲓⲥ ⲡⲁϣⲏⲣⲉ ⲣⲱ. ⲁⲩⲱ ⲡⲉⲛⲧⲁϥⲉⲓ
  ⲉⲃⲟⲗ ϩⲛ̅ ⲛⲁⲙⲉⲗⲟⲥ. ⲁⲩⲱ ϥⲕⲱⲧⲉ ⲛ̅ⲥⲁ ⲧⲁⲯⲩⲭⲏ ⲉϥⲓⲧⲥ̅. ⲉϫⲉⲙ ⲡⲁⲓ ⲇⲉ ϩⲱⲱϥ ⲧⲉⲛⲟⲩ.
  ⲡⲕⲉϣⲏⲣⲉ ⲛ̅ⲓ̈ⲉⲙⲉⲛⲉⲓ. ⲁⲗⲱⲧⲛ̅ ϩⲁⲣⲟϥ. ⲙⲁⲣⲉϥⲥⲁϩⲟⲩ. ϫⲉ ⲡϫⲟⲉⲓⲥ ⲡⲉ ⲛ̅ⲧⲁϥϫⲟⲟⲥ ⲛⲁϥ
  ⲉⲧⲣⲉϥⲉⲣ ⲡⲁⲓ. <span style="color:#b00e23">(ⲓ̅ⲃ̅)</span> ⲙⲉϣⲁⲕ ⲛ̅ⲧⲉ ⲡϫⲟⲉⲓⲥ
  ϭⲱϣⲧ̅ ⲉϫⲙ̅ ⲡⲁⲑⲃ̅ⲃⲓⲟ. ⲛϥ̅ⲕⲧⲟ. ⲉϩⲣⲏⲓ ⲉϫⲱⲓ ⲛ̅ϩⲉⲛⲁⲅⲁⲑⲟⲛ. ⲉⲡⲙⲁ ⲙ̅ⲡⲉϥⲥⲁϩⲟⲩ ϩⲙ̅ ⲡⲟⲟⲩ
  ⲛ̅ϩⲟⲟⲩ. <span style="color:#b00e23">(ⲓ̅ⲅ̅)</span> ⲁⲩⲱ ⲇ̅ⲁ̅ⲇ̅ ⲙⲛ̅ ⲛ̅ⲣⲱⲙⲉ
  ⲉⲧⲛ̅ⲙ̅ⲙⲁϥ. ⲁⲩⲙⲟⲟϣⲉ ϩⲛ̅ ⲧⲉϩⲓⲏ. ⲥⲉⲙⲉⲉⲓ ⲇⲉ ϩⲱⲱϥ. ⲛⲉϥⲙⲟⲟϣⲉ ⲛ̅ⲥⲁⲥⲡⲓⲣ ⲙ̅ⲡⲧⲟⲟⲩ.
  ⲉϥϩⲏⲛ ⲉⲣⲟϥ. ⲛⲉϥⲙⲟⲟϣⲉ ⲇⲉ ⲉϥⲥⲁϩⲟⲩ ⲁⲩⲱ ⲉϥⲛⲉϫ ⲱⲛⲉ. ϩⲉⲛ ϩⲉⲛⲱⲛⲉ ⲛ̅ⲥⲁⲥⲡⲓⲣ ⲙ̅ⲙⲟϥ. ⲁⲩⲱ
  ⲉϥⲛⲉϫ ⲉⲓⲧⲛ̅ ⲉϩⲟⲩⲛ ϩⲙ̅ ⲡⲉϥϩⲟ. <span style="color:#b00e23">(ⲓ̅ⲇ̅)</span> ⲡⲣ̅ⲣⲟ
  ⲇⲉ ⲙⲛ̅ ⲡⲗⲁⲟⲥ ⲧⲏⲣϥ̅ ⲉⲧⲛ̅ⲙ̅ⲙⲁϥ. ⲁⲩⲉⲓ ⲉⲩϩⲟⲥⲉ. ⲁⲩⲱ ⲉⲩϣⲟⲥⲙ̅. ⲁⲩϭⲱ. ⲁⲩⲉⲙⲧⲟⲛ ⲙ̅ⲙⲟⲟⲩ
  ⲙ̅ⲡⲙⲁ ⲉⲧⲙ̅ⲙⲁⲩ. <span style="color:#b00e23">(ⲓ̅ⲉ̅)</span> ⲁⲃⲏⲥⲁⲗⲱⲙ ⲇⲉ. ⲙⲛ̅
  ⲛ̅ⲣⲱⲙⲉ ⲙ̅ⲡⲓ̈ⲏ̅ⲗ̅. ⲁⲩⲃⲱⲕ ⲛⲙ̅ⲙⲁϥ ⲉϩⲟⲩⲛ ⲉⲑⲓⲗ̅ⲏ̅ⲙ̅. ⲉⲣⲉ ⲁⲭⲓⲧⲟⲫⲉⲗ ⲛⲙ̅ⲙⲁϥ.
  <span style="color:#b00e23">(ⲓ̅ⲋ̅)</span> ⲁⲥϣⲱⲡⲉ ⲇⲉ ⲛ̅ⲧⲉⲣⲉϥⲉⲓ ⲛ̅ϭⲓ ⲭⲟⲩⲥⲉⲓ.
  ⲡⲉϣⲃⲏⲣ ⲟⲛ ⲛⲇ̅ⲁ̅ⲇ̅ ⲉⲣⲁⲧϥ̅ ⲛ̅ⲁⲃⲏⲥⲁⲗⲱⲙ. ⲡⲉϫⲉ ⲭⲟⲩⲥⲉⲓ ⲛ̅ⲁⲃⲏⲥⲁⲗⲱⲙ. ϫⲉ ⲙⲁⲣⲉϥⲱⲛϩ̅
  ⲛ̅ϭⲓ ⲡⲣ̅ⲣⲟ. <span style="color:#b00e23">(ⲓ̅ⲍ̅)</span> ⲡⲉϫⲉ ⲁⲃⲏⲥⲁⲗⲱⲙ ⲉϩⲟⲩⲛ ϩⲛ̅
  ⲭⲟⲩⲥⲉⲓ. ϫⲉ ⲡⲁⲓ ⲡⲉ ⲡⲉⲕⲛⲁ. ⲛ̅ⲧⲁⲕⲁⲁϥ. ⲙⲛ̅ ⲡⲉⲕϣⲃⲏⲣ. ⲉⲧⲃⲉⲟⲩ ⲙ̅ⲡⲉⲕⲃⲱⲕ ⲙⲛ̅ ⲡⲉⲕϣⲃⲏⲣ
  <span style="color:#b00e23">(ⲓ̅ⲏ̅)</span> ⲡⲉϫⲉ ⲭⲟⲩⲥⲉⲓ ⲉϩⲟⲩⲛ ϩⲛ̅ ⲁⲃⲏⲥⲁⲗⲱⲙ. ϫⲉ
  ⲛ̅ϯⲛⲁⲉⲣⲡⲁⲓ ⲁⲛ. ⲁⲗⲗⲁ ⲉⲓⲛⲁⲟⲩⲁϩⲧ̅ ⲛ̅ⲧⲟϥ ⲛ̅ⲥⲁ ⲡⲉⲛⲧⲁ ⲡϫⲟⲉⲓⲥ ⲥⲟⲧⲡϥ̅. ⲁⲩⲱ ⲡⲉⲛⲧⲁ
  ⲡⲉⲓⲗⲁⲟⲥ ⲙⲛ̅ ⲛⲉⲣⲱⲙⲉ ⲧⲏⲣⲟⲩ ⲙ̅ⲡⲓ̈ⲏ̅ⲗ̅ ⲥⲟⲧⲡϥ. ⲉⲓⲛⲁⲱⲡ ⲉⲣⲟϥ. ⲁⲩⲱ ⲉⲓⲛⲁϭⲱ ϩⲁⲧⲏϥ.
  <span style="color:#b00e23">(ⲓ̅ⲑ̅)</span> ⲙⲛ̅ⲛ̅ⲥⲁ ⲡⲁⲓ ⲇⲉ ⲁⲛⲟⲕ. ⲉⲓⲛⲁⲣ̅ϩⲙ̅ϩⲁⲗ
  ⲛ̅ⲛⲓⲙ. ⲉⲓⲛⲁⲉⲓⲣⲉ ⲁⲛ ϩⲓⲑⲏ ⲙ̅ⲡⲉϥϣⲏⲣⲉ. ⲕⲁⲧⲁ ⲑⲉ ϭⲉ. ⲛ̅ⲧⲁⲓⲉⲣϩⲙ̅ϩⲁⲗ ⲛⲁϩⲣⲁϥ
  ⲙ̅ⲡⲉⲕⲉⲓⲱⲧ. ⲧⲁⲓ ⲧⲉ ⲑⲉ ⲉϯⲛⲁⲉⲓⲣⲉ ϩⲱⲱϥ ⲛⲁϩⲣⲟⲕ. <span style=
  "color:#b00e23">(ⲕ̅)</span> ⲡⲉϫⲉ ⲁⲃⲏⲥⲁⲗⲱⲙ ⲛ̅ⲁⲭⲓⲇⲟⲫⲉⲗ. ϫⲉ ⲛ̅ⲧⲱⲧⲛ̅. ⲁⲛⲓ̈
  ⲟⲩⲅⲛⲱⲙⲏ ⲛⲁⲛ ⲉϩⲟⲩⲛ. ϫⲉ ⲟⲩ ⲡⲉⲧⲉⲛⲛⲁⲁⲁϥ. <span style=
  "color:#b00e23">(ⲕ̅ⲁ̅)</span> ⲡⲉϫⲉ ⲁⲭⲓⲇⲟⲫⲉⲗ ⲛ̅ⲁⲃⲏⲥⲁⲗⲱⲙ ϫⲉ ⲃⲱⲕ ⲉϩⲟⲩⲛ ϣⲁ
  ⲙ̅ⲡⲁⲗⲗⲁⲕⲏ ⲙ̅ⲡⲉⲕⲉⲓⲱⲧ. ⲛⲁⲓ ⲛ̅ⲧⲁϥⲕⲁⲁⲩ ⲉⲡⲁϩⲟⲩ. ⲉⲧⲣⲉⲩϩⲁⲣⲉϩ ⲉⲡⲉϥⲏⲓ̈. ⲁⲩⲱ ⲥⲉⲛⲁⲥⲱⲧⲙ̅
  ⲛ̅ϭⲓ ⲡⲓ̈ⲏ̅ⲗ̅ ⲧⲏⲣϥ̅. ϫⲉ ⲁⲕϯϣⲓⲡⲉ ⲙ̅ⲡⲉⲕⲉⲓⲱⲧ. ⲁⲩⲱ ⲥⲉⲛⲁⲧⲁϫⲣⲟ ⲛ̅ϭⲓ ⲛ̅ϭⲓϫ ⲛ̅ⲟⲩⲟⲛ ⲛⲓⲙ
  ⲉⲧⲛ̅ⲙ̅ⲙⲁⲕ. <span style="color:#b00e23">(ⲕ̅ⲃ̅)</span> ⲁⲩⲱ ⲁⲩⲧⲁϩⲟ ⲉⲣⲁⲧⲥ̅
  ⲛ̅ⲧⲉⲥⲕⲩⲛⲏ ⲛ̅ⲁⲃⲏⲥⲁⲗⲱⲙ. ϩⲓ ⲧϫⲉⲛⲉⲡⲱⲣ. ⲁ ⲁⲃⲏⲥⲁⲗⲱⲙ ⲃⲱⲕ ⲉϩⲟⲩⲛ ϣⲁ ⲙ̅ⲡⲁⲗⲗⲁⲕⲏ
  ⲙ̅ⲡⲉϥⲉⲓⲱⲧ. ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡⲓ̈ⲏ̅ⲗ̅. ⲧⲏⲣϥ̅. <span style=
  "color:#b00e23">(ⲕ̅ⲅ̅)</span> ⲁⲩⲱ ⲡϣⲟϫⲛⲉ. ⲛ̅ⲧⲁ ⲁⲭⲓⲧⲟⲫⲉⲗ. ϣⲟϫⲛⲉ ⲙ̅ⲙⲟϥ ϩⲛ̅
  ⲛⲉϩⲟⲟⲩ ⲛ̅ϣⲟⲣⲡ̅. ⲛ̅ⲑⲉ ⲛ̅ⲟⲩⲁ ⲉϥⲛⲁϣⲓⲛⲉ. ϩⲙ̅ ⲡϣⲁϫⲉ ⲙ̅ⲡⲛⲟⲩⲧⲉ. ⲧⲁⲓ ⲧⲉ ⲑⲉ ⲙ̅ⲡϣⲟϫⲛⲉ
  ⲧⲏⲣϥ̅ ⲛ̅ⲁⲭⲓⲇⲟⲫⲉⲗ. ⲛⲁϩⲣⲁϥ ⲛ̅ⲇ̅ⲁ̅ⲇ̅ ⲁⲩⲱ ⲛⲁϩⲣⲁϥ ⲛ̅ⲁⲃⲏⲥⲁⲗⲱⲙ.
  <h3 id="second_samuel17">17</h3><span style="color:#b00e23">(ⲁ̅)</span> ⲡⲉϫⲉ
  ⲁⲭⲓⲇⲟⲫⲉⲗ ⲛ̅ⲁⲃⲏⲥⲁⲗⲱⲙ. ϫⲉ ⲧⲁⲥⲱⲧⲡ̅ ⲛⲁⲓ. ⲛ̅ⲙⲛ̅ⲧⲥⲛⲟⲟⲩⲥ ⲛ̅ϣⲟ ⲛ̅ⲣⲱⲙⲉ. ⲛ̅ⲧⲁⲧⲱⲟⲩⲛ.
  ⲛ̅ⲧⲁⲡⲱⲧ ⲛ̅ⲥⲁ ⲇ̅ⲁ̅ⲇ̅ ⲛ̅ⲧⲉⲩϣⲏ. <span style="color:#b00e23">(ⲃ̅)</span>
  ⲛ̅ⲧⲁⲡⲱϩⲧ̅ ⲉϫⲱϥ ⲁⲩⲱ ⲛ̅ⲧⲟϥ ⲉⲓⲛⲁⲧⲁϩⲟϥ ⲉϥϩⲟⲥⲉ. ⲉⲛϥⲙⲏⲣ ⲁⲛ ϩⲛ̅ ⲛⲉϥϭⲓϫ. ⲛ̅ⲧⲁⲑⲉⲣϣⲁϥ
  ⲉⲙⲁⲧⲉ. ⲛϥ̅ⲧⲱⲟⲩⲛ. ⲛϥ̅ⲡⲱⲧ ⲛ̅ⲧⲟϥ. ⲁⲩⲱ ⲡⲙⲏⲏϣⲉ ⲧⲏⲣϥ̅ ⲉⲧⲛ̅ⲙ̅ⲙⲁϥ. ⲁⲩⲱ ⲛ̅ⲧⲁⲣⲁϩⲧ(sic)
  ⲡⲣ̅ⲣⲟ ⲙⲁⲩⲁⲁϥ. <span style="color:#b00e23">(ⲅ̅)</span> ⲛ̅ⲧⲁⲕⲧⲉ ⲡⲗⲁⲟⲥ ⲧⲏⲣϥ̅
  ⲉⲣⲁⲧⲕ̅. ⲛ̅ⲑⲉ ⲛ̅ⲧϣⲉⲗⲉⲉⲧ. ⲉϣⲁⲥⲕⲧⲟⲥ ⲉⲣⲁⲧϥ̅ ⲙ̅ⲡⲉⲥϩⲁⲓ̈. ⲡⲗⲏⲛ ⲧⲉⲯⲩⲭⲏ ⲛ̅ⲟⲩⲣⲱⲙⲉ
  ⲛ̅ⲟⲩⲱⲧ. ⲧⲉⲧⲉⲕⲕⲱⲧⲉ ⲛ̅ⲥⲱⲥ ⲛ̅ⲧⲁⲕ(sic). ⲁⲩⲱ ⲡⲗⲁⲟⲥ ⲧⲏⲣϥ̅. ⲟⲩⲛ̅ ⲟⲩⲉⲓⲣⲏⲛⲏ ⲛⲁϣⲱⲡⲉ
  ⲛⲁϥ. <span style="color:#b00e23">(ⲇ̅)</span> ⲡϣⲁϫⲉ ⲇⲉ ⲛⲉϥⲥⲟⲩⲧⲱⲛ ⲛⲁϩⲣⲁϥ
  ⲛ̅ⲁⲃⲏⲥⲁⲗⲱⲙ. ⲁⲩⲱ ⲛⲁϩⲣⲁⲩ ⲛ̅ⲛⲉⲡⲣⲉⲥⲃⲩⲧⲉⲣⲟⲥ ⲧⲏⲣⲟⲩ ⲙ̅ⲡⲓ̈ⲏ̅ⲗ̅. <span style=
  "color:#b00e23">(ⲉ̅)</span> ⲡⲉϫⲉ ⲁⲃⲏⲥⲁⲗⲱⲙ ⲇⲉ ϫⲉ ⲙⲟⲩⲧⲉ ϩⲱⲱϥ ⲉⲭⲟⲩⲥⲉⲓ. ⲡϣⲏⲣⲉ
  ⲛ̅ⲁⲣⲁⲭⲓ ⲛ̅ⲧⲉⲛⲥⲱⲧⲙ̅. ⲉⲡϣⲁϫⲉ ϩⲱⲱϥ ⲉⲧϩⲉⲛ ⲧⲉϥⲧⲁⲡⲣⲟ. <span style=
  "color:#b00e23">(ⲋ̅)</span> ⲁⲩⲱ ⲭⲟⲩⲥⲉⲓ. ⲁϥⲃⲱⲕ ⲉϩⲟⲩⲛ ϣⲁ ⲁⲃⲏⲥⲁⲗⲱⲙ. ⲡⲉϫⲉ
  ⲁⲃⲏⲥⲁⲗⲱⲙ ⲛⲁϥ. ϫⲉ ⲉⲛⲉ ⲧⲁⲉⲓⲣⲉ. ⲕⲁⲧⲁ ⲡⲉⲓϣⲁϫⲉ ⲛ̅ⲧⲁ ⲁⲭⲓⲇⲟⲫⲉⲗ ϫⲟⲟϥ. ⲉϣⲱⲡⲉ ⲇⲉ ⲙ̅ⲙⲟⲛ.
  ⲉⲓⲉϣⲁϫⲉ ⲛ̅ⲧⲟⲕ. <span style="color:#b00e23">(ⲍ̅)</span> ⲡⲉϫⲉ ⲭⲟⲩⲥⲉⲓ ⲛ̅ⲁⲃⲏⲥⲁⲗⲱⲙ
  ϫⲉ ⲛⲁⲛⲟⲩ ⲡⲉⲓϣⲁϫⲛⲉ ⲁⲛ. ⲛ̅ⲧⲁ ⲁⲭⲓⲇⲟⲫⲉⲗ. ϣⲟϫⲛⲉ ⲙ̅ⲙⲟϥ ⲙ̅ⲡⲉⲓⲥⲟⲡ. <span style=
  "color:#b00e23">(ⲏ̅)</span> ⲁϥⲟⲩⲱϩ ⲉⲧⲟⲟⲧϥ̅ ⲟⲛ ⲛ̅ϭⲓ ⲭⲟⲩⲥⲉⲓ ⲉϥϫⲱ ⲙ̅ⲙⲟⲥ ⲟⲛ. ϫⲉ
  ⲛ̅ⲧⲟⲕ ⲕⲥⲟⲟⲩⲛ ⲙ̅ⲡⲉⲕⲉⲓⲱⲧ. ⲙⲛ̅ ⲛⲉϥⲕⲉⲣⲱⲙⲉ. ϫⲉ ϩⲛ̅ϫⲱⲱⲣⲉ ⲛⲉ ⲉⲙⲁⲧⲉ. ⲁⲩⲱ ⲥⲉⲛⲁϣⲧ ϩⲛ̅
  ⲧⲉⲩⲯⲩⲭⲏ. ⲛ̅ⲑⲉ ⲛ̅ⲟⲩⲁⲣⲝ̅. ⲉⲁⲩϥⲓ̈ ⲛ̅ⲛⲉⲥϣⲏⲣⲉ ϩⲛ̅ ⲧⲥⲱϣⲉ. ⲁⲩⲱ ⲛ̅ⲑⲉ ⲛ̅ⲟⲩⲣⲓⲣ ⲛ̅ϩⲟⲟⲩⲧ
  ⲉϥⲛⲁϣⲧ ϩⲛ̅ ⲟⲩⲙⲁ ⲛ̅ϣⲏⲛ. ⲁⲩⲱ ⲡⲉⲕⲉⲓⲱⲧ ⲟⲩⲣⲉϥⲙⲓϣⲉ ⲡⲉ ⲉϥⲛⲁϯϭⲟⲧⲡⲥ̅ ⲁⲛ ⲉⲡⲗⲁⲟⲥ.
  <span style="color:#b00e23">(ⲑ̅)</span> ⲉⲓⲥ ϩⲏⲏⲧⲉ ⲛ̅ⲧⲟϥ. ϥϩⲏⲡ ϩⲛ̅ ⲟⲩⲁ
  ⲛ̅ⲛ̅ⲉⲃⲟⲩⲛⲟⲥ. ⲏ ϩⲛ̅ ⲟⲩⲁ ⲛ̅ⲛⲉⲙⲁ ⲛ̅ⲗⲱϭⲉ. ⲁⲩⲱ ϩⲙ̅ ⲡⲧⲣⲉϥⲉⲓ ⲉϩⲣⲏⲓ ⲉϫⲱⲟⲩ ⲛ̅ϣⲟⲣⲡ.
  ϥⲛⲁⲡⲁⲧⲁⲥⲥⲉ ⲙ̅ⲙⲟⲟⲩ. ⲁⲩⲱ ⲛϥ̅ⲥⲱⲧⲙ̅ ⲛ̅ϭⲓ ⲡⲉⲧⲛⲁⲥⲱⲧⲙ̅ ⲛϥ̅ϫⲟⲟⲥ. ϫⲉ ⲁⲩⲣⲁϩⲧⲥ̅ ϣⲱⲡⲉ
  ⲛ̅ⲥⲁ ⲡⲗⲁⲟⲥ ⲉⲧⲟⲩⲏϩ ⲛ̅ⲥⲁ ⲁⲃⲏⲥⲁⲗⲱⲙ. <span style="color:#b00e23">(ⲓ̅)</span> ⲁⲩⲱ
  ⲛ̅ⲧⲟϥ ⲡⲉⲕⲉⲓⲱⲧ ⲟⲩⲣⲱⲙⲉ ⲡⲉ ⲛ̅ϫⲱⲱⲣⲉ. ⲉⲣⲉ ⲡⲉϥϩⲏⲧ. ⲟ ⲛ̅ⲑⲉ ⲙ̅ⲡϩⲏⲧ ⲙ̅ⲡⲙⲟⲩⲓ̈. ϩⲛ̅ ⲟⲩⲱⲛ
  ⲉϥϣⲁⲛⲟⲩⲱⲛ(sic). ⲁⲩⲱ ⲡⲓ̈ⲏ̅ⲗ̅ ⲧⲏⲣϥ̅ ⲥⲟⲟⲩⲛ. ϫⲉ ⲟⲩⲇⲩⲛⲁⲧⲟⲥ ⲡⲉ ⲡⲉⲕⲉⲓⲱⲧ. ⲁⲩⲱ
  ⲛ̅ⲕⲉⲣⲱⲙⲉ ⲉⲧⲛ̅ⲙ̅ⲙⲁϥ. ϩⲛ̅ⲣⲱⲙⲉ ⲛⲉ ⲛ̅ϫⲱⲱⲣⲉ. <span style=
  "color:#b00e23">(ⲓ̅ⲁ̅)</span> ⲡⲁϣⲟϫⲛⲉ ϭⲉ ⲁⲛⲟⲕ ⲉⲓϯ ⲙ̅ⲙⲟϥ ϩⲓⲛⲁⲓ. ⲁⲩⲱ ϩⲛ̅
  ⲟⲩⲥⲱⲟⲩϩ. ϥⲛⲁⲥⲱⲟⲩϩ ⲉⲣⲁⲧⲕ̅ ⲛ̅ϭⲓ ⲡⲗⲁⲟⲥ ⲧⲏⲣϥ̅ ⲛ̅ϫⲓⲛ ⲇⲁⲛ ϣⲁ ⲃⲉⲣⲥⲁⲃⲉ. ⲉϥⲟϣ ⲛ̅ⲑⲉ
  ⲙ̅ⲡϣⲱ ⲉⲧⲡⲟⲣϣ̅ ⲉⲃⲟⲗ ⲉϫⲙ̅ ⲡⲉⲥⲡⲟⲧⲟⲩ ⲛ̅ⲑⲁⲗⲁⲥⲥⲁ ⲉⲩⲁϣⲏ. ⲁⲩⲱ ⲡⲉⲕϩⲟ. ϥⲛⲁϣⲱⲡⲉ ⲉϥϩⲁ
  ⲉⲟⲟⲩ ϩⲛ̅ ⲧⲉⲩⲙⲏⲧⲉ. <span style="color:#b00e23">(ⲓ̅ⲃ̅)</span> ⲁⲩⲱ ⲧⲉⲛⲛⲁⲉⲓ ⲡⲉ
  ⲉϩⲣⲏⲓ ⲉϫⲱϥ ϩⲛ̅ ⲟⲩⲁ ⲛ̅ⲛⲉⲙⲁ ⲉⲧⲉⲛⲛⲁⲧⲁϩⲟϥ ⲛ̅ϩⲏⲧϥ̅. ⲁⲩⲱ ⲧⲉⲛⲛⲁϭⲱ ϩⲓⲣⲱϥ ⲛ̅ⲑⲉ ⲛ̅ϯⲱⲧⲉ
  ⲉϣⲁⲥⲉⲓ ⲉϫⲙ̅ ⲡⲕⲁϩ. ⲛ̅ⲧⲉⲧⲛ̅ⲧⲙ̅ⲕⲁ ⲟⲩⲁ ⲛ̅ϩⲏⲧⲟⲩ ⲉⲥⲉⲉⲡⲉ. ⲟⲩⲇⲉ ⲛ̅ⲧⲟϥ ⲟⲩⲇⲉ ⲛ̅ⲕⲉⲣⲱⲙⲉ
  ⲉⲧⲛ̅ⲙ̅ⲙⲁϥ. <span style="color:#b00e23">(ⲓ̅ⲅ̅)</span> ⲉϥϣⲁⲛⲡⲱⲧ ⲇⲉ ⲉϩⲟⲩⲛ
  ⲉⲩⲡⲟⲗⲓⲥ. ⲡⲓ̈ⲏ̅ⲗ̅ ⲧⲏⲣϥ̅ ⲛⲁⲥⲉⲣ ⲛⲟⲩϩ ⲉⲃⲟⲗ ⲉⲧⲡⲟⲗⲓⲥ ⲉⲧⲙ̅ⲙⲁⲩ. ⲛ̅ⲧⲉⲛⲥⲟⲕⲥ̅ ⲉⲃⲟⲗ
  ⲉⲡⲉⲭⲓⲙⲁⲣⲟⲥ. ⲛ̅ⲧⲉⲛⲧⲙ̅ⲕⲁ ⲟⲩⲱⲛⲉ ⲛ̅ⲟⲩⲱⲧ ⲛ̅ϩⲏⲧⲥ̅. <span style=
  "color:#b00e23">(ⲓ̅ⲇ̅)</span> ⲡⲉϫⲉ ⲁⲃⲏⲥⲁⲗⲱⲙ ⲇⲉ ⲛ̅ⲛⲉⲣⲱⲙⲉ ⲧⲏⲣⲟⲩ ⲙ̅ⲡⲓ̈ⲏ̅ⲗ̅. ϫⲉ
  ⲛⲁⲛⲟⲩ ⲡϣⲁϫⲉ ⲛ̅ⲭⲟⲩⲥⲉⲓ. ⲡϣⲏⲣⲉ ⲛ̅ⲁⲣⲁⲭⲉⲓ. ⲉϩⲟⲩⲉ ⲉⲡϣⲟϫⲛⲉ ⲛ̅ⲁⲭⲓⲇⲟⲫⲉⲗ. ⲁⲩⲱ ⲡϫⲟⲉⲓⲥ
  ⲁϥⲟⲩⲉϩⲥⲁϩⲛⲉ. ⲉϫⲱⲱⲣⲉ ⲉⲃⲟⲗ ⲙ̅ⲡϣⲟϫⲛⲉ ⲉⲧⲛⲁⲛⲟⲩϥ ⲛ̅ⲁⲭⲓⲇⲟⲫⲉⲗ. ϫⲉⲕⲁⲥ ⲉⲣⲉ ⲡϫⲟⲉⲓⲥ ⲉⲓⲛⲉ
  ⲉϫⲛ̅ ⲁⲃⲏⲥⲁⲗⲱⲙ. ⲛ̅ⲛⲉⲡⲉⲑⲟⲟⲩ ⲧⲏⲣⲟⲩ. <span style="color:#b00e23">(ⲓ̅ⲉ̅)</span>
  ⲭⲟⲩⲥⲉⲓ ⲇⲉ ⲡϣⲏⲣⲉ ⲛ̅ⲁⲣⲁⲭⲉⲓ. ⲡⲉϫⲁϥ ⲛ̅ⲥⲁⲇⲱⲕ ⲙⲛ̅ ⲁⲃⲓⲁⲑⲁⲣ ⲛⲉⲟⲩⲏⲏⲃ. ϫⲉ ⲉⲓⲥ ⲑⲏ. ⲙⲛ̅
  ⲑⲏ. ⲛ̅ⲧⲁϥϯϣⲟϫⲛⲉ. ⲛ̅ϭⲓ ⲁⲭⲓⲇⲟⲫⲉⲗ ⲛ̅ⲁⲃⲏⲥⲁⲗⲱⲙ. ⲙⲛ̅ ⲛⲉⲡⲣⲉⲥⲃⲩⲧⲉⲣⲟⲥ ⲙ̅ⲡⲓ̈ⲏ̅ⲗ̅. ⲉⲓⲥ
  ⲧⲁϩⲉ ϩⲱ. ⲛⲧⲁⲓⲥⲩⲙⲃⲟⲩⲗⲉⲩⲉ. <span style="color:#b00e23">(ⲓ̅ⲋ̅)</span> ⲧⲉⲛⲟⲩ ϭⲉ
  ϫⲟⲟⲩ ⲧⲁⲭⲏ. ⲛ̅ⲧⲉⲧⲛ̅ⲧⲁⲙⲉ ⲇ̅ⲁ̅ⲇ̅. ⲉⲧⲉⲧⲛ̅ϫⲱ ⲙ̅ⲙⲟⲥ ⲛⲁϥ ϫⲉ ⲙ̅ⲡⲉⲣϭⲱ ϩⲛ̅ ϯⲟⲩϣⲏ. ϩⲛ̅
  ⲁⲣⲁⲃⲱⲑ. ⲛ̅ⲧⲉ ⲧⲉⲣⲏⲙⲟⲥ. ⲁⲗⲗⲁ ⲧⲱⲟⲩⲛ ⲛⲅ̅ⲡⲱⲱⲛⲉ ⲉⲃⲟⲗ ⲧⲁⲭⲏ. ⲙⲏⲡⲟⲧⲉ ⲛϥ̅ⲧⲱⲟⲩⲛ ⲉϫⲙ̅
  ⲡⲣ̅ⲣⲟ. ⲁⲩⲱ ⲡⲕⲉⲗⲁⲟⲥ ⲉⲧⲛ̅ⲙ̅ⲙⲁϥ. <span style="color:#b00e23">(ⲓ̅ⲍ̅)</span>
  ⲓ̈ⲱⲛⲁⲑⲁⲛ ⲇⲉ. ⲁⲩⲱ ⲁⲭⲓⲙⲁⲁⲥ ⲛⲉⲩⲁϩⲉⲣⲁⲧⲟⲩ ϩⲓϫⲛ̅ ⲧⲡⲩⲗⲏ ⲛ̅ϩⲣⲱⲅⲏⲗ. ⲑⲉⲙϩⲁⲗ ⲇⲉ ⲁⲥⲡⲱⲧ
  ⲁⲥⲧⲁⲙⲟⲟⲩ. ⲛ̅ⲧⲟⲟⲩ ϩⲱⲟⲩ ⲁⲩⲡⲱⲧ. ⲁⲩⲧⲁⲙⲉ ⲡⲣ̅ⲣⲟ ⲇ̅ⲁ̅ⲇ̅ ϫⲉ ⲙ̅ⲡⲟⲩⲉϣⲟⲩⲱⲛϩ ⲉⲃⲟⲗ.
  ⲉⲧⲣⲉⲩⲉⲣ ⲡϩⲟⲩⲛ ⲛ̅ⲧⲡⲩⲗⲏ. <span style="color:#b00e23">(ⲓ̅ⲏ̅)</span> ⲁϥⲛⲁⲩ ⲇⲉ
  ⲉⲣⲟⲟⲩ ⲛ̅ϭⲓ ⲟⲩϣⲏⲣⲉ ϣⲏⲙ. ⲁϥⲃⲱⲕ. ⲁϥⲧⲁⲙⲉ ⲁⲃⲏⲥⲁⲗⲱⲙ. ⲛ̅ⲧⲟⲟⲩ ⲇⲉ ⲙ̅ⲡⲉⲥⲛⲁⲩ. ⲁⲩⲡⲱⲧ
  ⲧⲁⲭⲏ. ⲁⲩⲃⲱⲕ ⲉϩⲟⲩⲛ ⲉⲡⲏⲓ̈ ⲛ̅ⲟⲩⲣⲱⲙⲉ. ϩⲛ̅ ⲃⲁⲟⲩⲣⲓⲙ. ⲛ̅ⲧⲟϥ ⲇⲉ ⲛⲉⲟⲩⲛ̅ⲧϥ̅ ⲟⲩϣⲏⲓ̈
  ⲙ̅ⲙⲁⲩ ϩⲙ̅ ⲡⲉϥⲟϩⲉ. ⲁⲩⲃⲱⲕ ⲉⲡⲉⲥⲏⲧ ⲉⲣⲟϥ. <span style=
  "color:#b00e23">(ⲓ̅ⲑ̅)</span> ⲁⲩⲱ ⲑⲓ̈ⲙⲉ ⲙ̅ⲡⲣⲱⲙⲉ. ⲁⲥⲕⲱ ⲛ̅ⲟⲩϩⲟⲃⲥ̅ ⲉϫⲛ̅ ⲧⲧⲁⲡⲣⲟ
  ⲙ̅ⲡϣⲏⲓ̈. ⲁⲩⲱ ⲁⲥⲡⲱⲣϣ̅ ⲉⲃⲟⲗ. ⲉϫⲱϥ ⲛ̅ⲟⲩⲁⲣⲁⲫⲱⲑ. ⲉⲧⲉ ϩⲉⲛⲉⲛⲕⲁ ⲛ̅ⲟⲩⲱⲙ ⲛⲉ. ⲁⲩⲱ ⲙ̅ⲡⲉ
  ϩⲱⲃ ⲟⲩⲱⲛϩ̅ ⲉⲃⲟⲗ. <span style="color:#b00e23">(ⲕ̅)</span> ⲛ̅ϩⲙ̅ϩⲁⲗ ⲇⲉ
  ⲛ̅ⲁⲃⲏⲥⲁⲗⲱⲙ ⲁⲩⲉⲓ ⲉⲣⲁⲧⲥ̅ ⲛ̅ⲧⲉⲥϩⲓⲙⲉ ⲉⲡⲉⲥⲏⲓ̈. ⲡⲉϫⲁⲩ ⲛⲁⲥ ϫⲉ ⲉϥⲧⲱⲛ ⲁⲭⲓⲙⲁⲁⲥ. ⲙⲛ̅
  ⲓ̈ⲱⲛⲁⲑⲁⲛ. ⲧⲉⲥϩⲓⲙⲉ ⲇⲉ ⲡⲉϫⲁⲥ ⲛⲁⲩ. ϫⲉ ⲁⲩⲥⲓⲛⲉ ⲙ̅ⲡⲟⲟⲩ ϩⲁⲑⲏ ⲛ̅ⲟⲩⲕⲟⲩⲓ. ⲁⲩϯⲟⲩⲟⲓ ⲇⲉ
  ⲛ̅ⲥⲱⲟⲩ ⲙ̅ⲡⲟⲩϩⲉ ⲉⲣⲟⲟⲩ. ⲁⲩⲱ ⲁⲩⲕⲧⲟⲟⲩ ⲉϩⲣⲏⲓ ⲉⲑⲓⲗ̅ⲏ̅ⲙ̅. <span style=
  "color:#b00e23">(ⲕ̅ⲁ̅)</span> ⲁⲥϣⲱⲡⲉ ⲇⲉ ⲙⲛ̅ⲛ̅ⲥⲁ ⲉⲧⲣⲉ ⲛⲏ ⲃⲱⲕ. ⲛⲁⲓ ϩⲱⲟⲩ. ⲁⲩⲉⲓ
  ⲉϩⲣⲏⲓ ϩⲙ̅ ⲡϣⲏⲓ. ⲁⲩⲡⲱⲧ. ⲁⲩⲧⲁⲙⲉ ⲡⲣ̅ⲣⲟ ⲇ̅ⲁ̅ⲇ̅. ⲁⲩⲱ ⲡⲉϫⲁⲩ ⲉϩⲟⲩⲛ ϩⲛ̅ ⲇ̅ⲁ̅ⲇ̅. ϫⲉ
  ⲧⲟⲩⲛⲧⲏⲩⲧⲛ̅ ⲧⲉⲛⲟⲩ ⲛ̅ⲧⲉⲧⲛ̅ϫⲓⲟⲟⲣ ⲙ̅ⲡⲙⲟⲟⲩ. ϫⲉ ⲉⲓⲥ ⲑⲏ ⲧⲉ ⲧⲁⲓ. ⲛ̅ⲧⲁϥϯϣⲟϫⲛⲉ
  ⲉⲧⲃⲉⲧⲏⲩⲧⲛ̅ ⲛ̅ϭⲓ ⲁⲭⲓⲇⲟⲫⲉⲗ. <span style="color:#b00e23">(ⲕ̅ⲃ̅)</span> ⲁⲩⲱ
  ⲇⲁⲩⲉⲓⲇ ⲁϥⲧⲱⲟⲩⲛ ⲙⲛ̅ ⲡⲗⲁⲟⲥ ⲧⲏⲣϥ̅ ⲉⲧⲛ̅ⲙ̅ⲙⲁϥ. ⲁⲩϫⲓⲟⲟⲣ ⲙ̅ⲡⲓⲟⲣⲇⲁⲛⲏⲥ. ϣⲁ ⲡⲛⲁⲩ ⲛ̅ⲧⲉ
  ⲡⲟⲩⲟⲉⲓⲛ ⲉⲓ ⲉϩⲣⲏⲓ. ⲉⲙⲡⲉ ⲟⲩⲁ ⲛ̅ⲟⲩⲱⲧ ϭⲱ ⲉⲡⲁϩⲟⲩ ⲛ̅ϩⲏⲧⲟⲩ. ⲉⲙⲡⲉϥϫⲓⲟⲟⲣ ⲙ̅ⲡⲓⲟⲣⲇⲁⲛⲏⲥ.
  <span style="color:#b00e23">(ⲕ̅ⲅ̅)</span> ⲁⲩⲱ ⲁⲭⲓⲧⲟⲫⲉⲗ ⲛ̅ⲧⲉⲣⲉϥⲛⲁⲩ. ϫⲉ ⲙ̅ⲡⲉ
  ⲡϣⲟϫⲛⲉ ⲛ̅ⲧⲁϥⲁⲁϥ ϣⲱⲡⲉ. ⲁϥϩⲉⲕ ⲧⲉϥⲉⲱ. ⲁϥⲧⲱⲟⲩⲛ. ⲁϥⲡⲱⲧ ⲉϩⲣⲏⲓ ⲉⲡⲉϥⲏⲓ̈ ⲉⲧⲉϥⲡⲟⲗⲓⲥ.
  ⲁⲩⲱ ⲛ̅ⲧⲉⲣⲉϥϩⲱⲛ ⲉⲧⲟⲟⲧⲟⲩ ⲛ̅ⲛⲁⲡⲉϥⲏⲓ̈ ϩⲛ̅ ⲛⲉⲛⲧⲁϥϫⲟⲟⲩ. ⲁϥⲟϫⲧϥ̅ ⲁϥⲙⲟⲩ. ⲁⲩⲱ ⲁⲩⲧⲟⲙⲥϥ̅
  ϩⲙ̅ ⲡⲧⲁⲫⲟⲥ ⲙ̅ⲡⲉϥⲉⲓⲱⲧ. <span style="color:#b00e23">(ⲕ̅ⲇ̅)</span> ⲁⲩⲱ ⲇ̅ⲁ̅ⲇ̅
  ⲁϥⲓ̈ ⲉϩⲣⲏⲓ ⲉⲙⲁⲛⲁⲉⲓⲛ. ⲁⲩⲱ ⲁⲃⲏⲥⲁⲗⲱⲙ ⲁϥϫⲓⲟⲟⲣ ⲙ̅ⲡⲓⲟⲣⲇⲁⲛⲏⲥ. ⲛ̅ⲧⲁϥ. ⲁⲩⲱ ⲡⲗⲁⲟⲥ ⲧⲏⲣϥ
  ⲁϥⲓ̈ ⲉϩⲣⲏⲓ ⲛⲙ̅ⲙⲁϥ. <span style="color:#b00e23">(ⲕ̅ⲉ̅)</span> ⲁⲙⲉⲥⲥⲉⲉⲓ ⲇⲉ
  ⲁϥⲕⲁⲑⲓⲥⲧⲁ ⲙ̅ⲙⲟϥ. ⲛ̅ϭⲓ ⲁⲃⲉⲥⲁⲗⲱⲙ ⲉⲡⲙⲁ ⲛ̅ⲓ̈ⲱⲁⲃ. ⲉⲧⲣⲉϥϭⲱ ⲉϫⲙ̅ ⲡⲉϥⲙⲏⲏϣⲉ. ⲁⲙⲉⲥⲥⲉⲉⲓ
  ⲇⲉ. ⲡϣⲏⲣⲉ ⲡⲉ ⲛ̅ⲟⲩⲣⲱⲙⲉ. ⲉⲡⲉϥⲣⲁⲛ ⲡⲉ ⲓ̈ⲱⲑⲱⲣ ⲡⲓⲥⲙⲁⲏⲗⲓⲧⲏⲥ. ⲡⲁⲓ̈ ⲁϥⲃⲱⲕ ⲉϩⲟⲩⲛ ϣⲁ
  ⲁⲃⲓⲕⲓⲁ. ⲧϣⲉⲉⲣⲉ ⲛ̅ⲛⲁⲁⲥ. ⲡⲥⲟⲛ ⲛ̅ⲥⲁⲣⲟⲩⲉⲓⲁⲥ. ⲧⲙⲁⲁⲩ ⲛ̅ⲓ̈ⲱⲁⲃ. <span style=
  "color:#b00e23">(ⲕ̅ⲋ̅)</span> ⲁⲩⲱ ⲡⲓ̈ⲏ̅ⲗ̅ ⲧⲏⲣϥ. ⲙⲛ̅ ⲁⲃⲏⲥⲁⲗⲱⲙ ⲁⲩⲧⲁⲁⲩ ⲉϩⲣⲏⲓ
  ⲉⲡⲕⲁϩ ⲛ̅ⲅⲁⲗⲁⲁⲇ. <span style="color:#b00e23">(ⲕ̅ⲍ̅)</span> ⲁⲥϣⲱⲡⲉ ⲇⲉ ⲛ̅ⲧⲉⲣⲉ
  ⲇ̅ⲁ̅ⲇ̅ ⲉⲓ ⲉϩⲣⲏⲓ ⲉⲙⲁⲛⲁⲉⲓⲙ. ⲉⲡⲙⲁ ⲉⲧⲉⲣⲉ ⲉⲥⲃⲓⲛ. ⲛ̅ϩⲏⲧϥ̅. ⲡϣⲏⲣⲉ ⲙ̅ⲙⲁⲁⲥ. ⲉⲃⲟⲗ ϩⲛ̅
  ϩⲣⲁⲃⲃⲁⲑ. ⲡⲕⲁϩ ⲛ̅ⲛⲉϣⲏⲣⲉ ⲛ̅ⲁⲙⲙⲱⲛ. ⲙⲁⲭⲓⲣ ⲡϣⲏⲣⲉ ⲛ̅ⲁⲙⲓⲏⲗ. ⲡⲉ ⲉⲃⲟⲗ ϩⲛ̅ ⲗⲁⲇⲁⲃⲁⲣ. ⲁⲩⲱ
  ⲃⲉⲣⲇⲉⲗⲗⲓ. ⲡⲅⲁⲗⲁⲧⲓⲧⲏⲥ. ⲡⲉ ⲉⲃⲟⲗ ϩⲛ̅ ϩⲣⲱⲅⲉⲗⲗⲓⲙ. <span style=
  "color:#b00e23">(ⲕ̅ⲏ̅)</span> ⲁⲩⲉⲓⲛⲉ ⲙ̅ⲙⲏⲧⲉ ⲛ̅ⲕⲓⲧⲉ. ⲙⲛ̅ ϩⲛ̅ⲁⲙⲫⲓⲧⲁⲡⲟⲥ. ⲁⲩⲱ ⲙⲏⲧ
  ⲛ̅ⲭⲁⲗⲕⲓⲟⲛ. ⲙⲛ̅ ϩⲉⲛⲥⲕⲉⲩⲏ. ⲛ̅ϣⲁϣⲟⲩ ⲛ̅ⲏⲣⲡ̅. ⲁⲩⲱ ϩⲛ̅ⲥⲟⲩⲟ. ⲙⲛ̅ ⲟⲩⲉⲓⲱⲧ ⲙⲛ̅ ⲟⲩⲛⲟⲉⲓⲧ.
  ⲙⲛ̅ ⲟⲩϩⲛⲁⲁⲩ ⲛ̅ⲉⲗⲉⲗϣⲱⲟⲩⲉ. ⲙⲛ̅ ϩⲉⲛⲕⲉⲁⲙⲟⲥ ⲁⲩⲱ ⲟⲩⲁⲣϣⲓⲛ. <span style=
  "color:#b00e23">(ⲕ̅ⲑ̅)</span> ⲙⲛ̅ ⲟⲩⲉⲃⲓⲱ. ⲁⲩⲱ ⲟⲩⲥⲟⲉⲓⲣⲉ. ⲙⲛ̅ ϩⲉⲛⲉⲥⲟⲟⲩ. ⲁⲩⲱ
  ⲥⲁⲡⲫⲟⲧ ⲛ̅ⲛⲉϩ(sic). ⲉⲧⲉ ϩⲉⲛⲙⲁⲥⲉ ⲛⲉ. ⲁⲩϫⲓⲧⲟⲩ ⲉϩⲟⲩⲛ ⲛ̅ⲇⲁⲩⲉⲓⲇ. ⲁⲩⲱ ⲙ̅ⲡⲗⲁⲟⲥ
  ⲉⲧⲛ̅ⲙ̅ⲙⲁⲩ ⲉⲧⲣⲉⲩⲟⲩⲱⲙ. ⲉⲃⲟⲗ ϫⲉ ⲁⲩϫⲟⲟⲥ ϫⲉ ⲉⲓⲥ ⲡⲗⲁⲟⲥ ϩⲕⲁⲉⲓⲧ ⲁⲩⲱ ϥⲟⲃⲉ. ⲉϥϣⲟⲥⲙ̅ ϩⲛ̅
  ⲧⲉⲣⲏⲙⲟⲥ.
  <h3 id="second_samuel18">18</h3><span style="color:#b00e23">(ⲁ̅)</span>
  ⲇ̅ⲁ̅ⲇ̅ ⲇⲉ ⲁϥⲉⲣⲁⲛⲛⲱⲙⲉⲓ ⲏ ⲁϥϭⲉⲙ ⲡϣⲓ̈ⲛⲉ ⲙ̅ⲡⲗⲁⲟⲥ ⲉⲧⲛ̅ⲙⲙⲁϥ. ⲁⲩⲱ ⲁϥⲕⲱ ⲉϩⲣⲏⲓ ⲉϫⲱⲟⲩ.
  ⲛ̅ϩⲛ̅ⲭⲓⲗⲓⲁⲣⲭⲟⲥ. ⲙⲛ̅ ϩⲉⲛϩⲩⲕⲁⲧⲟⲛⲧⲁⲣⲭⲟⲥ. <span style="color:#b00e23">(ⲃ̅)</span>
  ⲁⲩⲱ ⲇ̅ⲁ̅ⲇ̅ ⲁϥⲥⲉⲣ ⲡⲗⲁⲟⲥ ⲉⲃⲟⲗ ϩⲓⲛⲁⲓ. ⲡⲟⲩⲉⲛ ⲉϣⲟⲙⲛ̅ⲧ ⲙⲉⲛ ⲛ̅ⲧⲟⲟⲧϥ̅ ⲛ̅ⲓ̈ⲱⲁⲃ. ⲁⲩⲱ
  ⲡⲟⲩⲉⲛ ⲉϣⲟⲙⲧ̅ ⲛ̅ⲧⲟⲟⲧϥ̅ ⲛ̅ⲁⲃⲓⲥⲁ ⲡϣⲏⲣⲉ ⲛ̅ⲥⲁⲣⲟⲩⲉⲓⲁⲥ ⲡⲥⲟⲛ ⲛ̅ⲓ̈ⲱⲁⲃ. ⲁⲩⲱ ⲡⲕⲉⲟⲩⲉⲛ
  ⲉϣⲟⲙⲧ̅ ⲛ̅ⲧⲟⲟⲧϥ̅ ⲛ̅ⲉⲑⲑⲓ ⲡⲕⲉⲑⲉⲟⲥ. ⲁⲩⲱ ⲡⲉϫⲉ ⲇ̅ⲁ̅ⲇ̅ ⲛⲁⲩ ϫⲉ ϩⲛ̅ ⲟⲩⲉⲓ. ⲁⲛⲟⲕ ϯⲛⲁⲉⲓ
  ⲉⲃⲟⲗ ⲛⲙ̅ⲙⲏⲧⲛ̅. <span style="color:#b00e23">(ⲅ̅)</span> ⲡⲉϫⲁⲩ ⲛⲁϥ ϫⲉ
  ⲛⲧⲉⲛⲛⲁⲕⲁⲁⲕ ⲁⲛ ⲉⲉⲓ ⲉⲃⲟⲗ ⲛⲙ̅ⲙⲁⲛ. ϫⲉ ⲉⲛϣⲁⲛϭⲱⲧⲡ̅. ⲁⲛⲟⲛ ⲛ̅ⲧⲛ̅ⲡⲱⲧ ⲛ̅ⲥⲉⲛⲁϯϩⲧⲏⲩ ⲉⲣⲟⲛ
  ⲁⲛ. ⲁⲩⲱ ⲉⲣϣⲁⲛ ⲧⲉⲛⲡⲁϣⲉ ⲟⲛ ⲙⲟⲩ. ϩⲙ̅ ⲡⲉⲓⲕⲉ ⲟⲛ. ⲛ̅ⲥⲉⲛⲁϯϩⲧⲏⲩ ⲉⲣⲟⲛ ⲁⲛ ϫⲉ ⲁⲛⲟⲛ ⲛⲁ
  ⲡⲗⲁⲟⲥ. ⲉⲕⲛⲁⲉⲣ ⲑⲉ ⲛ̅ⲧⲟⲕ ⲛ̅ⲟⲩⲧⲃⲁ ⲛ̅ⲣⲱⲙⲉ ⲛ̅ϩⲏⲧⲛ̅. ⲧⲉⲛⲟⲩ ϭⲉ ⲟⲩⲁⲅⲁⲑⲟⲛ ⲛⲁⲛ ⲡⲉ.
  ⲉⲧⲣⲉⲕϭⲱ ⲉⲡⲁϩⲟⲩ ϩⲛ̅ ⲧⲡⲟⲗⲓⲥ. ϫⲉ ⲛ̅ⲧⲟⲕ ⲕⲛⲁϣⲱⲡⲉ ⲛⲁⲛ ⲛ̅ⲛⲁϣⲧⲉ. ⲉⲃⲟⲏⲑⲉⲓ ⲉⲣⲟⲛ.
  <span style="color:#b00e23">(ⲇ̅)</span> ⲡⲉϫⲉ ⲡⲣ̅ⲣⲟ ⲇ̅ⲁ̅ⲇ̅ ⲛⲁⲩ. ϫⲉ ⲡϩⲱⲃ
  ⲉⲧⲉⲣⲁⲛⲏⲧⲛ̅. ϯⲛⲁⲁⲁϥ. ⲡⲣ̅ⲣⲟ ⲇⲉ ⲁϥϭⲱ ϩⲓϫⲛ̅ ⲧⲡⲩⲗⲏ. ⲁⲩⲱ ⲡⲗⲁⲟⲥ ⲧⲏⲣϥ̅ ⲁϥⲙⲟⲟϣⲉ ⲉⲃⲟⲗ.
  ⲉⲩⲛⲁⲉⲣϣⲉ. ϣⲉ. ⲁⲩⲱ ⲉⲩⲛⲁⲉⲣϣⲟ. ϣⲟ. <span style="color:#b00e23">(ⲉ̅)</span> ⲡⲣ̅ⲣⲟ
  ⲇⲉ ⲁϥϩⲱⲛ ⲉⲧⲟⲟⲧϥ̅ ⲛ̅ⲓ̈ⲱⲁⲃ. ⲙⲛ̅ ⲁⲃⲓⲥⲁ. ⲙⲛ̅ ⲉⲑⲑⲓ. ⲉϥϫⲱ ⲙ̅ⲙⲟⲥ ⲛⲁⲩ. ϫⲉ ϩⲁⲣⲉϩ
  ⲉⲡⲁϣⲏⲣⲉ ⲁⲃⲏⲥⲁⲗⲱⲙ. ⲁⲩⲱ ⲡⲗⲁⲟⲥ ⲧⲏⲣϥ̅. ⲁϥⲥⲱⲧⲙ̅ ⲉⲡⲣ̅ⲣⲟ ⲉϥϩⲱⲛ ⲉⲧⲟⲟⲧⲟⲩ ⲛ̅ⲛ̅ⲁⲣⲭⲱⲛ
  ⲧⲏⲣⲟⲩ ⲉⲧⲃⲉ ⲁⲃⲏⲥⲁⲗⲱⲙ. <span style="color:#b00e23">(ⲋ̅)</span> ⲁⲩⲱ ⲡⲗⲁⲟⲥ ⲧⲏⲣϥ̅.
  ⲁϥⲓ ⲉⲃⲟⲗ ⲉⲡⲙⲁ ⲛ̅ϣⲏⲛ. ⲟⲩⲃⲉ ⲡⲓ̈ⲏ̅ⲗ̅. ⲡⲡⲟⲗⲩⲙⲟⲥ ⲁϥϣⲱⲡⲉ ϩⲙ̅ ⲡⲙⲁ ⲛ̅ϣⲏⲛ ϩⲙ̅ ⲡⲕⲁϩ
  ⲛ̅ⲉⲫⲣⲉⲙ <span style="color:#b00e23">(ⲍ̅)</span> ⲁⲩⲱ ⲡⲗⲁⲟⲥ ⲙ̅ⲡⲓ̈ⲏ̅ⲗ̅. ⲁϥϭⲱⲧⲡ̅
  ⲙ̅ⲡⲙⲁ ⲉⲧⲙ̅ⲙⲁⲩ ϩⲁⲑⲏ ⲛ̅ⲛⲉϩⲙ̅ϩⲁⲗ ⲛ̅ⲇⲁⲩⲉⲓⲇ. ⲁⲩⲱ ⲧϭⲟⲡⲧⲥ̅. ⲁⲥϣⲱⲡⲉ ⲉⲩⲛⲟϭ ⲧⲉ ϩⲙ̅
  ⲡⲉϩⲟⲟⲩ ⲉⲧⲙ̅ⲙⲁⲩ. ⲁⲩϭⲱⲧⲡ̅ ⲁⲩϩⲉ ⲛ̅ϭⲓ ⲧⲃⲁ ⲥⲛⲁⲩ ⲛ̅ⲣⲱⲙⲉ. <span style=
  "color:#b00e23">(ⲏ̅)</span> ⲁⲩⲱ ⲡⲡⲟⲗⲩⲙⲟⲥ ⲁϥϣⲱⲡⲉ ⲙ̅ⲡⲙⲁ ⲉⲧⲙ̅ⲙⲁⲩ. ⲉϥⲡⲟⲣϣ̅ ⲉⲃⲟⲗ
  ϩⲓϫⲙ̅ ⲡϩⲟ ⲙ̅ⲡⲕⲁϩ ⲧⲏⲣϥ̅. ⲁⲩⲱ ⲡⲙⲁ ⲛ̅ϣⲏⲛ. ⲛⲁϣⲉ ⲛⲉⲛⲧⲁϥⲟⲩⲟⲙⲟⲩ ⲉⲃⲟⲗ ϩⲙ̅ ⲡⲗⲁⲟⲥ.
  ⲉϩⲟⲩⲉ ⲉⲛⲉⲛⲧⲁ ⲧⲥⲏϥⲉ ⲟⲩⲟⲙⲟⲩ ϩⲙ̅ ⲡⲗⲁⲟⲥ ⲙ̅ⲡⲉϩⲟⲟⲩ ⲉⲧⲙ̅ⲙⲁⲩ. <span style=
  "color:#b00e23">(ⲑ̅)</span> ⲁⲩⲱ ⲁⲃⲏⲥⲁⲗⲱⲙ ⲁϥⲓ̈ ⲉϩⲟⲩⲛ ⲉϩⲣⲁⲩ ⲛ̅ⲛⲉϩⲙ̅ϩⲁⲗ ⲉⲇ̅ⲁ̅ⲇ̅.
  ⲁⲃⲏⲥⲁⲗⲱⲙ ⲇⲉ ⲛⲉϥⲧⲁⲗⲏⲩ ⲉⲩⲙⲁⲥⲡⲟⲣⲕ̅. ⲁⲩⲱ ⲧⲉϥⲙⲁⲥⲡⲟⲣⲕ̅. ⲁⲥⲡⲱⲧ ⲉϩⲟⲩⲛ ϩⲁ ⲟⲩⲕⲗⲁⲧⲟⲥⲭ
  ⲛ̅ⲧⲉ ⲧⲛⲟϭ ⲛ̅ⲥⲉⲓ ⲉⲧⲣⲏⲧ. ⲁⲩⲱ ⲧⲉϥⲁⲡⲉ. ⲁⲥϭⲱⲗϫ̅ ⲉϩⲟⲩⲛ ⲉⲧⲥⲉⲓ. ⲉⲧⲙ̅ⲙⲁⲩ. ⲁⲩⲱ ⲁϥϭⲱ
  ⲉϥⲁϣⲉ. ⲟⲩⲇⲉ ⲧⲡⲉ ⲙⲛ̅ ⲡⲕⲁϩ. ⲁⲩⲱ ⲡⲙⲁⲥⲡⲟⲣⲕ̅ ⲉⲧϩⲁⲣⲉϩ ⲁϥⲃⲱⲕ ⲁϥⲕⲁⲁϥ. <span style=
  "color:#b00e23">(ⲓ̅)</span> ⲁⲩⲣⲱⲙⲉ ⲇⲉ ⲛⲁⲩ ⲉⲣⲟϥ ⲁⲩⲱ ⲁϥⲧⲁⲙⲉ ⲓ̈ⲱⲁⲃ ⲉϥϫⲱ ⲙ̅ⲙⲟⲥ.
  ϫⲉ ⲉⲓⲥ ϩⲏⲏⲧⲉ ⲁⲓⲛⲁⲩ ⲉⲁⲃⲏⲥⲁⲗⲱⲙ. ⲉϥⲁϣⲉ ⲉⲧⲛⲟϭ ⲛ̅ⲥⲉⲓ. <span style=
  "color:#b00e23">(ⲓ̅ⲁ̅)</span> ⲁⲩⲱ ⲡⲉϫⲉ ⲓ̈ⲱⲁⲃ ⲙ̅ⲡⲣⲱⲙⲉ ⲡⲉⲧⲧⲁⲙⲟ ⲙ̅ⲙⲟϥ. ϫⲉ ⲉⲓⲥ
  ϩⲏⲏⲧⲉ ⲙⲉⲛ ⲁⲕⲛⲁⲩ ⲉⲣⲟϥ. ⲉⲧⲃⲉ ⲟⲩ ϭⲉ ⲙ̅ⲡⲉⲕⲣⲁϩⲧϥ̅. ⲛⲅ̅ⲉⲛⲧϥ̅ ⲉⲡⲕⲁϩ. ⲁⲩⲱ ⲁⲛⲟⲕ ⲛⲉⲓⲛⲁϯ
  ⲛⲁⲕ ⲙ̅ⲙⲏⲧⲉ ⲛ̅ⲥⲁⲧⲉⲉⲣⲉ ⲛ̅ϩⲁⲧ. ⲙⲛ̅ ⲟⲩⲉⲛⲍⲱⲛⲏ ⲉⲛⲉⲥⲱⲥ. <span style=
  "color:#b00e23">(ⲓ̅ⲃ̅)</span> ⲡⲣⲱⲙⲉ ⲇⲉ ⲡⲉϫⲁϥ ⲉϩⲟⲩⲛ ϩⲛ̅ ⲓ̈ⲱⲁⲃ. ϫⲉ ⲉⲓⲥ ϩⲏⲏⲧⲉ
  ⲁⲛⲟⲕ. ⲕⲁⲛ ⲉⲕϣⲁⲛϯ ⲉϩⲣⲏⲓ ⲉⲛⲁϭⲓϫ. ⲙ̅ⲙⲏⲧⲉ ⲛ̅ϣⲉ ⲛ̅ⲥⲁⲧⲉⲉⲣⲉ ⲛ̅ϩⲁⲧ. ⲛ̅ⲛⲁⲉⲛ ⲧⲟⲟⲧ ⲉϫⲙ̅
  ⲡϣⲏⲣⲉ ⲙ̅ⲡⲣ̅ⲣⲟ. ϫⲉ ⲉⲛⲥⲱⲧⲙ̅ ⲉⲡⲣ̅ⲣⲟ ⲉⲁϥϩⲱⲛ ⲉⲧⲟⲟⲧⲕ̅. ⲁⲩⲱ ⲉⲧⲟⲟⲧϥ̅ ⲛ̅ⲁⲃⲓⲥⲁ. ⲁⲩⲱ
  ⲉⲧⲟⲟⲧϥ̅ ⲛ̅ⲉⲑⲑⲓ ⲉϥϫⲱ ⲙ̅ⲙⲟⲥ ⲛⲏⲧⲛ̅. ϫⲉ ϩⲁⲣⲉϩ ⲉⲡⲁϣⲏⲣⲉ ⲁⲃⲏⲥⲁⲗⲱⲙ. <span style=
  "color:#b00e23">(ⲓ̅ⲅ̅)</span> ⲉⲧⲉⲙⲉⲣⲛⲟⲃⲉ ⲉⲧⲉϥⲯⲩⲭⲏ. ⲁⲩⲱ ⲡⲉⲓϣⲁϫⲉ ⲧⲏⲣϥ̅ ⲛϥ̅ⲛⲁϩⲱⲡ
  ⲁⲛ ⲉⲡⲣ̅ⲣⲟ. ϫⲉ ⲛ̅ⲧⲟⲕ ⲉⲧⲛⲁϯ ⲟⲩⲃⲏϥ. <span style="color:#b00e23">(ⲓ̅ⲇ̅)</span>
  ⲡⲉϫⲉ ⲓ̈ⲱⲁⲃ ⲛⲁϥ ϫⲉ ⲡⲉⲓ̈ϩⲱⲃ ⲁⲛⲟⲕ ϯⲛⲁⲉⲣϣⲟⲣⲡ̅ ⲛⲁⲁⲁϥ. ⲁⲩⲱ ⲛ̅ϯⲛⲁϭⲱ ⲁⲛ ⲉⲓⲟ ⲛ̅ϭⲱⲃ
  ⲛⲁϩⲣⲟⲕ. ⲛ̅ⲧⲉⲓ̈ϩⲉ. ⲁⲩⲱ ⲓ̈ⲱⲁⲃ. ⲁϥϫⲓ̈ ⲛ̅ϣⲟⲙⲧⲉ ⲛ̅ⲥⲟⲧⲉ ⲉϩⲣⲏⲓ ⲉⲧⲟⲟⲧϥ̅. ⲁϥⲧⲣⲧⲱⲣⲟⲩ
  ϩⲙ̅ ⲡϩⲏⲧ ⲛ̅ⲁⲃⲏⲥⲁⲗⲱⲙ. ⲉⲧⲓ ⲉϥⲥⲟⲛϩ̅. ϩⲙ̅ ⲡϩⲏⲧ ⲙ̅ⲡϣⲏⲛ. <span style=
  "color:#b00e23">(ⲓ̅ⲉ̅)</span> ⲁⲩⲱ ⲙⲏⲧ ⲛ̅ϩⲙ̅ϩⲁⲗ ⲉⲩϥⲓ̈ ⲛ̅ⲛⲉⲥⲕⲉⲩⲏ ⲛ̅ⲓ̈ⲱⲁⲃ. ⲁⲩⲕⲧⲟ
  ⲉⲁⲃⲏⲥⲁⲗⲱⲙ. ⲁⲩⲣⲁϩⲧϥ̅ ⲁⲩⲙⲟⲟⲩⲧϥ̅ <span style="color:#b00e23">(ⲓ̅ⲋ̅)</span> ⲁⲩⲱ
  ⲓ̈ⲱⲁⲃ ⲁϥⲥⲁⲗⲡⲓⲍⲉ ϩⲛ̅ ⲧⲥⲁⲗⲡⲓⲅⲝ ⲛⲁϣⲧⲁⲡ. ⲡⲗⲁⲟⲥ ⲁϥⲟⲗϥ ⲉⲃⲟⲗ. ⲁⲩⲗⲟ ⲉⲩⲡⲏⲧ ⲛ̅ⲥⲁ
  ⲡⲓ̈ⲏ̅ⲗ̅. ⲁⲩⲱ ⲓ̈ⲱⲁⲃ ⲛⲉϥϯⲥⲁ ⲉⲡⲗⲁⲟⲥ. <span style="color:#b00e23">(ⲓ̅ⲍ̅)</span>
  ⲁⲩⲱ ⲁϥϫⲓ ⲛ̅ⲁⲃⲏⲥⲁⲗⲱⲙ. ⲁⲩⲛⲟϫϥ̅ ⲉϩⲣⲏⲓ ⲉⲩⲛⲟϭ ⲛ̅ⲟⲩⲱϣ ϩⲙ̅ ⲡⲙⲁ ⲛ̅ϣⲏⲛ. ⲉϩⲣⲏⲓ ⲉⲡⲛⲟϭ
  ⲛ̅ϩⲓ̈ⲉⲓⲧ. ⲁⲩⲱ ⲁϥϩⲱⲣϭ̅ ⲉϫⲱϥ ⲛ̅ⲟⲩⲛⲟϭ ⲛ̅ⲥⲟⲟⲩϩⲥ̅ ⲛ̅ⲱⲛⲉ. ⲡⲓ̈ⲏ̅ⲗ̅ ⲇⲉ ⲧⲏⲣϥ̅ ⲡⲟⲩⲁ
  ⲡⲟⲩⲁ ⲁϥⲃⲱⲕ ⲉϩⲣⲏⲓ ⲉⲧⲉϥⲥⲕⲩⲛⲏ. <span style="color:#b00e23">(ⲓ̅ⲏ̅)</span>
  ⲁⲃⲏⲥⲁⲗⲱⲙ ⲇⲉ ⲉⲧⲓ ⲉϥⲟⲛϩ̅. ⲁϥⲧⲁϩⲟ ⲉⲣⲁⲧⲥ̅ ⲛⲁϥ ⲛⲧ̅ⲉϥⲥⲧⲩⲗⲏ ϩⲙ̅ ⲡⲓⲁ ⲉϥϫⲱ ⲙ̅ⲙⲟⲥ ϫⲉ ⲧⲁ
  ⲡⲣ̅ⲣⲟ ⲁⲃⲏⲥⲁⲗⲱⲙ ⲧⲉ. ⲉⲃⲟⲗ ϫⲉ ⲁϥϫⲟⲟⲥ ϫⲉ ⲙⲛ̅ ϣⲏⲣⲉ ϣⲟⲟⲡ ⲛⲁϥ. ⲉⲧⲣⲉϥⲉⲣⲡⲙⲉⲉⲩⲉ
  ⲙ̅ⲡⲉϥⲣⲁⲛ. ⲁⲩⲱ ⲁⲩⲙⲟⲩⲧⲉ ⲉⲡⲉϥⲣⲁⲛ ⲉϫⲛ̅ ⲧⲉⲥⲧⲩⲗⲏ. ⲉⲁⲩⲙⲟⲩⲧⲉ ⲉⲣⲟⲥ. ϫⲉ ⲧϭⲓϫ ⲛ̅ⲁⲃⲏⲥⲁⲗⲱⲙ
  ϣⲁ ⲉϩⲣⲏⲓ ⲉⲡⲟⲟⲩ ⲛ̅ϩⲟⲟⲩ. <span style="color:#b00e23">(ⲓ̅ⲑ̅)</span> ⲁⲩⲱ ⲁⲭⲓⲙⲁⲁⲥ
  ⲡϣⲏⲣⲉ ⲛ̅ⲥⲁⲇⲱⲕ. ⲡⲉϫⲁϥ ⲛ̅ⲓ̈ⲱⲁⲃ. ϫⲉ ϯⲛⲁⲡⲱⲧ ⲛ̅ⲧⲁϫⲓ ⲡⲟⲩⲱ ⲙ̅ⲡⲣ̅ⲣⲟ. ϫⲉ ⲁ ⲡϫⲟⲉⲓⲥ ⲉⲣ
  ⲡⲉϥϩⲁⲡ ⲙⲛ̅ ⲛⲉϥϫⲁϫⲉ. <span style="color:#b00e23">(ⲕ̅)</span> ⲡⲉϫⲉ ⲓ̈ⲱⲁⲃ ⲛⲁϥ ϫⲉ
  ⲛ̅ⲧⲕ̅ ⲟⲩⲣⲱⲙⲉ ⲛ̅ⲧⲟⲕ. ⲛ̅ϣⲟⲩⲡⲉⲓⲟⲩⲱ. ⲕⲁⲧⲁ ⲡⲟⲟⲩ ⲛ̅ϩⲟⲟⲩ. ⲉⲕⲉϫⲓⲟⲩⲱ ⲇⲉ ϩⲛ̅ ⲕⲉϩⲟⲟⲩ.
  ϩⲙ̅ ⲡⲟⲟⲩ ⲇⲉ ⲛ̅ϩⲟⲟⲩ ⲛⲅ̅ⲛⲁϣ̅ⲃⲱⲕ ⲁⲛ. ⲙⲛ̅ ⲡⲉⲓⲟⲩⲱ. ϫⲉ ⲁ ⲡϣⲏⲣⲉ ⲙ̅ⲡⲣ̅ⲣⲟ ⲙⲟⲩ.
  <span style="color:#b00e23">(ⲕ̅ⲁ̅)</span> ⲡⲉϫⲉ ⲓ̈ⲱⲁⲃ ⲛ̅ⲭⲟⲩⲥⲓ̈. ϫⲉ ⲡⲱⲧ ⲛⲅ̅ⲧⲁⲙⲉ
  ⲡⲣ̅ⲣⲟ. ⲉⲛⲉⲛⲧⲁⲕⲛⲁⲩ ⲉⲣⲟⲟⲩ. ⲁⲩⲱ ⲭⲟⲩⲥⲓ̈ ⲁϥⲡⲁϩⲧϥ̅ ⲁϥⲟⲩⲱϣⲧ̅ ⲛ̅ⲓ̈ⲱⲁⲃ. ⲁϥⲓ̈ ⲉⲃⲟⲗ
  ϩⲓ̈ⲧⲟⲟⲧϥ̅. <span style="color:#b00e23">(ⲕ̅ⲃ̅)</span> ⲁⲭⲓⲙⲁⲁⲥ ϫⲉ ⲡϣⲏⲣⲉ
  ⲛ̅ⲥⲁⲇⲱⲕ. ⲁϥⲟⲩⲱϣⲃ̅ ⲉϥϫⲱ ⲙ̅ⲙⲟⲥ ⲛ̅ⲓ̈ⲱⲁⲃ ϫⲉ ⲕⲁⲁⲧ ⲛ̅ⲧⲁⲡⲱⲧ ϩⲱ ⲙⲛ̅ ⲭⲟⲩⲥⲓ̈. ⲡⲉϫⲉ
  ⲓ̈ⲱⲁⲃ ⲛⲁϥ ϫⲉ ⲉⲧⲃⲉ ⲟⲩ ⲛ̅ⲧⲟⲕ ⲉⲕⲛⲁⲡⲱⲧ. ⲧⲉⲛⲟⲩ ⲡⲁϣⲏⲣⲉ ⲁⲙⲟⲩ ϭⲱ. ϫⲉ ⲛ̅ⲧⲕ̅ ⲟⲩϣⲟⲩⲡⲱⲧ
  ⲁⲛ ⲉϫⲓ ⲡⲉⲓⲟⲩⲱ. ⲛ̅ⲟⲩϩⲏⲩ ⲛⲁⲕ ⲁⲛ ⲡⲉ. <span style="color:#b00e23">(ⲕ̅ⲅ̅)</span>
  ⲡⲉϫⲉ ⲁⲭⲓⲙⲁⲁⲥ ⲛⲁϥ ϫⲉ ⲟⲩ ⲡⲉⲧϣⲟⲟⲡ ϭⲉ. ⲉⲓϣⲁⲛⲡⲱⲧ ϩⲱ. ⲡⲉϫⲉ ⲓ̈ⲱⲁⲃ ⲛⲁϥ. ϫⲉ
  ⲉⲓ̈ⲉϩⲉ(sic). ⲡⲱⲧ ⲁⲩⲱ ⲁⲭⲓⲙⲁⲁⲥ ⲁϥⲡⲱⲧ. ϩⲛ̅ ⲧⲉϩⲓⲏ ⲛ̅ⲕⲉⲭⲁⲣ. ⲁϥⲉⲣ ϩⲓϩⲏ ⲛ̅ⲭⲟⲩⲥⲉⲓ.
  <span style="color:#b00e23">(ⲕ̅ⲇ̅)</span> ⲇ̅ⲁ̅ⲇ̅ ⲇⲉ ⲛⲉϥϩⲙⲟⲟⲥ ϩⲛ̅ ⲧⲙⲏⲧⲉ.
  ⲛ̅ⲧⲡⲩⲗⲏ ⲥⲛ̅ⲧⲉ. ⲁⲩⲱ ⲡⲉⲥⲕⲟⲡⲟⲥ ⲁϥⲃⲱⲕ ⲉϩⲣⲏⲓ. ⲉⲡⲉⲧⲡⲉ ⲛ̅ⲧⲡⲩⲗⲏ ⲥⲛ̅ⲧⲉ. ϩⲁϩⲧⲙ̅
  ⲡⲉⲥⲧⲓⲭⲟⲥ. ⲁⲩⲱ ⲁϥϥⲓⲁⲧϥ̅. ⲉϩⲣⲏⲓ. ⲁϥⲛⲁⲩ. ⲁⲩⲱ ⲉⲓⲥ ⲟⲩⲣⲱⲙⲉ ⲉϥⲡⲏⲧ ⲟⲩⲁⲁϥ. ⲉϥⲙⲟⲟϣⲉ
  ⲉⲣⲟϥ. <span style="color:#b00e23">(ⲕ̅ⲉ̅)</span> ⲡⲉⲥⲕⲟⲡⲟⲥ ⲇⲉ ⲁϥⲱϣ ⲉⲃⲟⲗ. ⲁϥⲧⲁⲙⲉ
  ⲡⲣ̅ⲣⲟ ⲉϥϫⲱ ⲙ̅ⲙⲟⲥ. ϫⲉ ⲟⲩⲣⲱⲙⲉ ⲡⲉ ⲙⲁⲩⲁⲁϥ. ⲁⲩⲱ ⲡⲣ̅ⲣⲟ ⲡⲉϫⲁϥ ϫⲉ ⲉϣϫⲉ ⲟⲩⲣⲱⲙⲉ ⲛ̅ⲟⲩⲱⲧ
  ⲡⲉ. ⲟⲩⲉⲛ ⲟⲩⲱ ϩⲛ̅ ⲧⲉϥⲧⲁⲡⲣⲟ. ϩⲛ̅ ⲟⲩⲡⲱⲧ ⲇⲉ. ⲛⲉϥⲡⲏⲧ ⲉϩⲟⲩⲛ ⲉⲣⲟⲟⲩ. <span style=
  "color:#b00e23">(ⲕ̅ⲋ̅)</span> ⲁⲩⲱ ⲡⲉⲥⲕⲟⲡⲟⲥ ⲁϥⲛⲁⲩ ⲉⲕⲉⲣⲱⲙⲉ ⲉϥⲡⲏⲧ. ⲁⲩⲱ ⲡⲉⲥⲕⲟⲡⲟⲥ
  ⲁϥⲱϣ ⲉⲃⲟⲗ ϩⲓϫⲛ̅ ⲧⲡⲩⲗⲏ ⲉϥϫⲱ ⲙ̅ⲙⲟⲥ. ϫⲉ ⲉⲓⲥ ⲕⲉⲣⲱⲙⲉ ⲉϥⲡⲏⲧ ⲟⲩⲁⲁϥ. ⲡⲉϫⲉ ⲡⲣ̅ⲣⲟ ϫⲉ
  ⲡⲉⲓ̈ⲕⲏⲧ ⲉϥⲛⲏⲩ ⲉϫⲓ ⲟⲩⲱ. <span style="color:#b00e23">(ⲕ̅ⲍ̅)</span> ⲡⲉⲥⲕⲟⲡⲟⲥ ⲇⲉ
  ⲡⲉϫⲁϥ ϫⲉ ϯⲛⲁⲩ ⲁⲛⲟⲕ. ⲉⲧϭⲓⲛⲡⲱⲧ ⲙ̅ⲡϣⲟⲣⲡ. ⲉϥⲟ ⲛ̅ⲑⲉ ⲛ̅ⲧϭⲓⲛⲡⲱⲧ ⲛ̅ⲁⲭⲓⲙⲁⲁⲥ ⲡϣⲏⲣⲉ
  ⲛ̅ⲥⲁⲇⲟⲕ. ⲡⲉϫⲉ ⲡⲣ̅ⲣⲟ ϫⲉ ⲟⲩⲣⲱⲙⲉ ⲉⲛⲁⲛⲟⲩϥ ⲡⲉ ⲡⲁⲓ. ⲁⲩⲱ ϥⲛⲁⲉⲓ ⲙⲛ ⲟⲩⲱ(sic) ⲉⲛⲁⲛⲟⲩϥ.
  <span style="color:#b00e23">(ⲕ̅ⲏ̅)</span> ⲁⲩⲱ ⲁⲭⲓⲙⲁⲁⲥ. ⲁϥⲱϣ ⲉⲃⲟⲗ ⲉϥϫⲱ ⲙ̅ⲙⲟⲥ
  ⲉϩⲟⲩⲛ ϩⲙ̅ ⲡⲣ̅ⲣⲟ. ϫⲉ ϯⲣⲏⲛⲏ. ⲁⲩⲱ ⲁϥⲡⲁϩⲧϥ̅ ⲉⲡⲕⲁϩ ϩⲓⲑⲏ ⲙ̅ⲡⲣ̅ⲣⲟ. ⲁϥⲟⲩⲱϣⲧ̅ ⲉϥϫⲱ
  ⲙ̅ⲙⲟⲥ ϫⲉ ϥⲥⲙⲁⲙⲁⲁⲧ ⲛ̅ϭⲓ ⲡϫⲟⲉⲓⲥ ⲡⲉⲕⲛⲟⲩⲧⲉ. ⲡⲁⲓ ⲛ̅ⲧⲁϥⲱⲣϥ̅ ⲉϩⲟⲩⲛ ⲛ̅ⲛ̅ⲣⲱⲙⲉ ⲉⲧⲙⲟⲥⲧⲉ.
  ⲛⲉⲛ (sic) ⲧⲉⲩϭⲓϫ ⲉϫⲙ̅ ⲡⲁϫⲟⲉⲓⲥ ⲡⲣ̅ⲣⲟ. <span style=
  "color:#b00e23">(ⲕ̅ⲑ̅)</span> ⲛ̅ⲧⲉⲩⲛⲟⲩ ⲇⲉ ⲡⲣ̅ⲣⲟ ⲡⲉϫⲁϥ ϫⲉ ϯⲣⲏⲛⲏ ⲙ̅ⲡⲁϣⲏⲣⲉ
  ⲁⲃⲏⲥⲁⲗⲱⲙ. ⲡⲉϫⲉ ⲁⲭⲓⲙⲁⲁⲥ ϫⲉ ⲁⲓⲛⲁⲩ ⲉⲡⲙⲏⲏϣⲉ ⲧⲏⲣϥ̅ ⲉⲩⲉⲩⲫⲣⲁⲛⲉ. ϩⲙ ⲡⲧⲣⲉ ⲓ̈ⲱⲁⲃ
  ⲡϩⲙ̅ϩⲁⲗ ⲙ̅ⲡⲣ̅ⲣⲟ. ϫⲉⲩ ⲡⲉⲕϩⲙ̅ϩⲁⲗ ⲉⲃⲟⲗ ⲉⲧⲉ ⲁⲛⲟⲕ ⲡⲉ. ⲁⲩⲱ ⲙ̅ⲡⲉⲓⲉⲓⲙⲉ ϫⲉ ⲟⲩⲛ̅ (sic)
  ⲡⲉ ⲡϩⲱⲃ ⲛ̅ⲧⲁϥϣⲱⲡⲉ ⲙ̅ⲙⲟϥ. <span style="color:#b00e23">(ⲗ̅)</span> ⲡⲉϫⲉ ⲡⲣ̅ⲣⲟ
  ⲛⲁϥ. ϫⲉ ⲁⲙⲟⲩ ⲛ̅ⲧⲟⲟⲩⲛ ⲛⲅ̅ⲁϩⲉⲣⲁⲧⲕ̅ ⲙ̅ⲡⲉⲓ̈ⲙⲁ. ⲁϥⲃⲱⲕ ⲇⲉ ⲁϥⲁϩⲉⲣⲁⲧϥ̅. <span style=
  "color:#b00e23">(ⲗ̅ⲁ̅)</span> ⲁⲩⲱ ⲉⲓⲥ ⲭⲟⲩⲥⲉⲓ ϩⲱⲱϥ ⲁϥⲉⲓ. ⲡⲉϫⲁϥ ϩⲓⲑⲏ ⲙ̅ⲡⲣ̅ⲣⲟ.
  ϫⲉ ⲙⲁⲣⲉ ⲡⲁϫⲟⲉⲓⲥ ⲡⲣ̅ⲣⲟ ⲥⲱⲧⲙ̅ ⲉⲡϣⲉⲛⲟⲩⲃⲉ. ϫⲉ ⲁ ⲡϫⲟⲉⲓⲥ ⲉⲣ ⲡⲉⲕϩⲁⲡ ⲙ̅ⲡⲟⲟⲩ. ⲉⲃⲟⲗ ϩⲛ̅
  ⲛⲉⲧⲧⲱⲟⲩⲛ ⲧⲏⲣⲟⲩ ⲉϩⲣⲏⲓ ⲉϫⲱⲕ. <span style="color:#b00e23">(ⲗ̅ⲃ̅)</span> ⲡⲉϫⲉ
  ⲡⲣ̅ⲣⲟ ϩⲛ̅ ⲭⲟⲩⲥⲓ̈. ϫⲉ ϯⲣⲏⲛⲏ ϣⲟⲟⲡ ⲙ̅ⲡⲁϣⲏⲣⲉ ⲁⲃⲏⲥⲁⲗⲱⲙ. ⲡⲉϫⲉ ⲭⲟⲩⲥⲓ̈ ϩⲓ̈ⲑⲏ ⲙ̅ⲡⲣ̅ⲣⲟ.
  ϫⲉ ⲛⲉϫⲁϫⲉ ⲙ̅ⲡⲁϫⲟⲉⲓⲥ ⲡⲣ̅ⲣⲟ. ⲉⲩⲉⲉⲣ ⲑⲉ ⲙ̅ⲡϣⲏⲣⲉ ⲉⲧⲙ̅ⲙⲁⲩ. ⲁⲩⲱ ⲟⲩⲟⲛ ⲛⲓⲙ ⲛ̅ⲧⲁⲩⲧⲱⲟⲩⲛ
  ⲉϫⲱⲕ ⲉϩⲛ̅ⲡⲉⲑⲟⲟⲩ ⲉⲣⲟⲕ. <span style="color:#b00e23">(ⲗ̅ⲅ̅)</span> ⲡⲣ̅ⲣⲟ ⲇⲉ
  ⲁϥϣⲧⲟⲣⲧⲣ̅. ⲁⲩⲱ ⲁϥⲃⲱⲕ ⲉϩⲣⲏⲓ ⲉϫⲛ̅ ⲧⲡⲩⲗⲏ. ⲁϥⲣⲓⲙⲉ. ⲁⲩⲱ ⲛⲉϥϫⲱ ⲙ̅ⲙⲟⲥ ϩⲓⲛⲁⲓ ⲉϥⲙⲟⲟϣⲉ.
  ϫⲉ ⲡⲁϣⲏⲣⲉ. ⲁⲃⲏⲥⲁⲗⲱⲙ ⲡⲁϣⲏⲣⲉ. ⲡⲁϣⲏⲣⲉ ⲁⲃⲏⲥⲁⲗⲱⲙ. ⲛⲓⲙ ⲡⲉⲧⲛⲁϯ ⲙ̅ⲡⲁⲙⲟⲩ ϩⲁ ⲡⲱⲕ. ⲁⲛⲟⲕ
  ⲉⲩⲉⲧⲁⲁⲧ ⲉⲡⲉⲕⲙⲁ ⲡⲁϣⲏⲣⲉ. ⲁⲃⲏⲥⲁⲗⲱⲙ ⲡⲁϣⲏⲣⲉ.
  <h3 id="second_samuel19">19</h3><span style="color:#b00e23">(ⲁ̅)</span>
  ⲁⲩⲧⲁⲙⲉ ⲓ̈ⲱⲁⲃ ⲇⲉ ⲉⲩϫⲱ ⲙ̅ⲙⲟⲥ ϫⲉ ⲉⲓⲥ ⲡⲣ̅ⲣⲟ ⲣⲓⲙⲉ ⲉⲁⲃⲏⲥⲁⲗⲱⲙ ⲡⲉϥϣⲏⲣⲉ. ⲁⲩⲱ ϥⲣ̅ϩⲏⲃⲉ
  ⲛⲁϥ. <span style="color:#b00e23">(ⲃ̅)</span> ⲁⲩⲱ ⲧⲥⲱⲧⲏⲣⲓⲁ ⲙⲛ̅ ⲡⲉϫⲣⲟ ⲙ̅ⲡⲉϩⲟⲟⲩ
  ⲉⲧⲙ̅ⲙⲁⲩ ⲁⲩϣⲱⲡⲉ ⲉⲩϩⲏⲃⲉ ⲙ̅ⲡⲗⲁⲟⲥ ⲧⲏⲣϥ̅. ⲉⲃⲟⲗ ϫⲉ ⲡⲗⲁⲟⲥ ⲁϥⲥⲱⲧⲙ̅ ⲙ̅ⲡⲉϩⲟⲟⲩ ⲉⲧⲙ̅ⲙⲁⲩ
  ⲉⲩϫⲱ ⲙ̅ⲙⲟⲥ ϫⲉ ⲡⲣ̅ⲣⲟ ⲟⲩⲟⲗⲥ̅ ⲉϫⲙ̅ ⲡⲉϥϣⲏⲣⲉ. <span style=
  "color:#b00e23">(ⲅ̅)</span> ⲁⲩⲱ ⲛⲉⲣⲉ ⲡⲗⲁⲟⲥ ϫⲓ̈ ⲕⲱⲡ ⲕⲱⲡ ⲙ̅ⲡⲉϩⲟⲟⲩ ⲉⲧⲙ̅ⲙⲁⲩ.
  ⲉⲩⲛⲁⲃⲱⲕ ⲉϩⲟⲩⲛ ⲉⲧⲡⲟⲗⲓⲥ ⲕⲁⲧⲁ ⲑⲉ ⲛ̅ϣⲁϥϫⲓ̈ ⲕⲱⲡ ⲕⲱⲡ ⲛ̅ϭⲓ ⲡⲗⲁⲟⲥ ⲛ̅ⲧⲁϥϫⲓϣⲓⲡⲉ. ϩⲙ̅
  ⲡⲧⲣⲉⲩϭⲱⲧⲡ̅ ϩⲙ̅ ⲡⲡⲟⲗⲩⲙⲟⲥ. <span style="color:#b00e23">(ⲇ̅)</span> ⲡⲣ̅ⲣⲟ ⲇⲉ
  ⲁϥϩⲉⲃⲥ̅ ⲡⲉϥϩⲟ. ⲁⲩⲱ ⲁϥⲉⲛⲟⲩⲛⲣⲟ(sic). ⲛ̅ϭⲓ ⲡⲣ̅ⲣⲟ ϩⲛ̅ ⲟⲩⲛⲟϭ ⲛⲁϣⲕⲁⲕ ⲉϥϫⲱ ⲙ̅ⲙⲟⲥ. ϫⲉ
  ⲡⲁϣⲏⲣⲉ ⲁⲃⲏⲥⲁⲗⲱⲙ. ⲁⲃⲏⲥⲁⲗⲱⲙ ⲡⲁϣⲏⲣⲉ. <span style="color:#b00e23">(ⲉ̅)</span>
  ⲓ̈ⲱⲁⲃ ⲇⲉ ⲁϥⲃⲱⲕ ⲉϩⲟⲩⲛ ⲉⲡⲏⲓ̈ ⲙ̅ⲡⲣ̅ⲣⲟ ⲉϥϫⲱ ⲙ̅ⲙⲟⲥ ⲛⲁϥ. ϫⲉ ⲁⲕϯϣⲓⲡⲉ ⲙ̅ⲡⲟⲟⲩ ⲙ̅ⲡϩⲟ
  ⲛ̅ⲛⲉⲕϩⲙ̅ϩⲁⲗ ⲧⲏⲣⲟⲩ. ⲛⲉⲧⲙⲓϣⲉ ⲉϫⲱⲕ ⲙ̅ⲡⲟⲟⲩ ⲁⲩⲱ ⲧⲉⲯⲩⲭⲏ ⲛ̅ⲛⲉⲕϣⲏⲣⲉ ⲙⲛ̅ ⲛⲉⲕϣⲉⲉⲣⲉ. ⲙⲛ̅
  ⲛⲉⲕⲡⲁⲗⲗⲁⲕⲏ. <span style="color:#b00e23">(ⲋ̅)</span> ⲉⲧⲣⲉⲕⲙⲉⲣⲓ ⲛⲉⲧⲙⲟⲥⲧⲉ ⲙ̅ⲙⲟⲕ.
  ⲁⲩⲱ ⲛⲅ̅ⲙⲉⲥⲧⲉ ⲛⲉⲧⲙⲉ ⲙ̅ⲙⲟⲕ. ⲁⲩⲱ ⲁⲕⲟⲩⲟⲛϩⲕ̅ ⲉⲃⲟⲗ ⲙ̅ⲡⲟⲟⲩ ϫⲉ ϩⲛ̅ ⲗⲁⲁⲩ ⲛⲉ ⲛⲉⲕⲁⲣⲭⲱⲛ
  ⲙⲛ̅ ⲛⲉⲕϩⲙ̅ϩⲁⲗ. ⲁⲓⲉⲓⲙⲉ ⲅⲁⲣ ⲙ̅ⲡⲟⲟⲩ. ϫⲉ ⲉⲛⲉ ⲉⲣⲉ ⲁⲃⲏⲥⲁⲗⲱⲙ ⲟⲛϩ̅. ⲉϣϫⲉ ⲁⲛⲟⲛ ⲧⲏⲣⲛ
  ⲙ̅ⲡⲟⲟⲩ ⲧⲛ̅ⲙⲟⲟⲩⲧ ⲡⲉ. ϫⲉ ⲉⲛⲉ ⲡⲁⲓ ⲣⲱ ⲡⲉ ⲡⲉⲧⲥⲟⲩⲧⲱⲛ ⲛⲁϩⲣⲟⲕ. <span style=
  "color:#b00e23">(ⲍ̅)</span> ⲧⲉⲛⲟⲩ ϭⲉ ⲧⲱⲟⲩⲛ ⲛⲅ̅ⲉⲓ ⲉⲃⲟⲗ. ⲛⲅ̅ϣⲁϫⲉ ⲉⲛ̅ϩⲏⲧ
  ⲛ̅ⲛⲉⲕϩⲙ̅ϩⲁⲗ. ϫⲉ ⲁⲓⲱⲣⲕ ϩⲙ̅ ⲡϫⲟⲉⲓⲥ ϫⲉ ⲉϣⲱⲡⲉ. ⲛⲅ̅ⲛⲏⲩ ⲁⲛ ⲉⲃⲟⲗ ⲙ̅ⲡⲟⲟⲩ. ⲉⲛⲉ ⲟⲩⲛ
  ⲗⲁⲁⲩ ⲛ̅ⲣⲱⲙⲉ ⲛⲁϭⲱ ⲛⲙ̅ⲙⲁⲕ ⲛ̅ⲧⲉⲓⲟⲩϣⲏ. ⲁⲩⲱ ⲉⲓⲙⲉ ⲛⲁⲕ. ϫⲉ ⲡⲉⲓϩⲱⲃ ⲛⲁⲑⲟ ⲛⲁⲕ ⲉϩⲟⲩⲉ
  ⲉⲙⲡⲉⲑⲟⲟⲩ ⲧⲏⲣⲟⲩ ⲛ̅ⲧⲁⲩⲉⲓ ⲉϫⲱⲕ. ⲛ̅ϫⲓⲛ ⲧⲉⲕⲙⲛ̅ⲧⲕⲟⲩⲓ ϣⲁ ⲉϩⲣⲏⲓ ⲉϯⲟⲩⲛⲟⲩ. <span style=
  "color:#b00e23">(ⲏ̅)</span> ⲁⲩⲱ ⲡⲣ̅ⲣⲟ ⲁϥⲧⲱⲟⲩⲛ ⲁϥϩⲙⲟⲟⲥ ϩⲓⲣⲉⲛ ⲧⲡⲩⲗⲏ. ⲁⲩϫⲓ ⲡⲟⲩⲱ
  ⲇⲉ ⲙ̅ⲡⲗⲁⲟⲥ ⲉⲩϫⲱ ⲙ̅ⲙⲟⲥ. ϫⲉ ⲉⲓⲥ ⲡⲣ̅ⲣⲟ ϩⲙⲟⲟⲥ ϩⲓϫⲛ̅ ⲧⲡⲩⲗⲏ. ⲁⲩⲱ ⲡⲗⲁⲟⲥ ⲧⲏⲣϥ̅ ⲁϥⲓ̈
  ⲉⲃⲟⲗ ϩⲓⲑⲏ ⲙ̅ⲡⲣ̅ⲣⲟ. ⲡⲓ̈ⲏ̅ⲗ̅ ⲇⲉ ⲡⲟⲩⲁ ⲡⲟⲩⲁ. ⲁϥⲃⲱⲕ ⲉϩⲣⲏⲓ ⲉⲡⲉϥⲙⲁ ⲛ̅ϣⲱⲡⲉ.
  <span style="color:#b00e23">(ⲑ̅)</span> ⲁⲩⲱ ⲡⲗⲁⲟⲥ ⲧⲏⲣϥ̅ ⲛⲉⲩϣⲁϫⲉ ⲙⲛ̅ ⲛⲉⲫⲩⲗⲏ
  ⲧⲏⲣⲟⲩ ⲙ̅ⲡⲓ̈ⲏ̅ⲗ̅ ⲉⲩϫⲱ ⲙ̅ⲙⲟⲥ ⲛ̅ⲛⲉⲩⲉⲣⲏⲩ. ϫⲉ ⲡⲣ̅ⲣⲟ ⲇⲁⲩⲉⲓⲇ. ⲛ̅ⲧⲟϥ ⲁϥⲛⲁϩⲙⲉⲛ
  ⲛ̅ⲧⲟⲟⲧⲟⲩ ⲛ̅ⲛⲉⲛϫⲁϫⲉ ⲧⲏⲣⲟⲩ ⲁⲩⲱ ⲡⲉⲛⲧⲁϥⲥⲟⲧⲛ̅ ⲛ̅ⲧⲟⲟⲧⲟⲩ ⲛ̅ⲛ̅ⲁⲗⲗⲟⲫⲩⲗⲟⲥ. ⲁⲩⲱ ⲧⲉⲛⲟⲩ
  ⲁϥⲡⲱⲧ ⲉⲃⲟⲗ ϩⲙ̅ ⲡⲉϥⲕⲁϩ. ⲁⲩⲱ ⲉⲃⲟⲗ ϩⲛ̅ ⲧⲉϥⲙⲛ̅ⲧⲣ̅ⲣⲟ. <span style=
  "color:#b00e23">(ⲓ̅)</span> ⲁⲃⲏⲥⲁⲗⲱⲙ ⲇⲉ ⲛ̅ⲧⲁⲩⲧⲁϩⲥϥ ⲛ̅ⲣ̅ⲣⲟ ⲉϩⲣⲏⲓ ⲉϫⲱⲛ ⲁϥⲙⲟⲩ
  ϩⲙ̅ ⲡⲡⲟⲗⲩⲙⲟⲥ. ⲧⲉⲛⲟⲩ ϭⲉ ⲁϩⲣⲱⲧⲛ̅ ⲛ̅ⲧⲱⲧⲛ̅. ⲧⲉⲧⲛϩⲙⲟⲟⲥ. ⲉⲧⲉⲧⲛ̅ⲕⲱ ⲛ̅ⲣⲱⲧⲛ̅. ⲉⲕⲧⲉ
  ⲡⲉⲛⲉⲣⲣⲟ. ⲟⲛ ⲉⲣⲟⲛ. ⲡϣⲁϫⲉ ⲇⲉ ⲙ̅ⲡⲓ̈ⲏ̅ⲗ̅ ⲧⲏⲣϥ̅ ⲁϥⲡⲱϩ ϣⲁ ⲡⲣ̅ⲣⲟ. <span style=
  "color:#b00e23">(ⲓ̅ⲁ̅)</span> ⲁⲩⲱ ⲡⲣ̅ⲣⲟ ⲇ̅ⲁ̅ⲇ̅. ⲁϥϫⲟⲟⲩ ⲛ̅ⲥⲁⲇⲱⲕ. ⲙⲛ̅ ⲁⲃⲓⲁⲑⲁⲣ
  ⲛⲉⲟⲩⲏⲏⲃ ⲉϥϫⲱ ⲙ̅ⲙⲟⲥ ⲛⲁⲩ. ϫⲉ ϣⲁϫⲉ ⲙⲛ̅ ⲛⲉⲡⲣⲉⲥⲃⲩⲧⲉⲣⲟⲥ ⲛ̅ⲓ̈ⲟⲩⲇⲁ ⲉⲧⲉⲧⲛ̅ϫⲱ ⲙ̅ⲙⲟⲥ ⲛⲁⲩ
  ϫⲉ ⲉⲧⲃⲉ ⲟⲩ. ⲛ̅ⲧⲱⲧⲛ̅. ⲉⲧⲉⲧⲛ̅ⲛⲁⲥⲉⲕ ϩⲁⲏ. ⲉⲧⲣⲉⲧⲉⲧⲛ̅ⲕⲧⲉ ⲡⲣ̅ⲣⲟ. ⲉϩⲣⲏⲓ ⲉⲡⲉϥⲏⲓ̈.
  <span style="color:#b00e23">(ⲓ̅ⲃ̅)</span> ⲛ̅ⲧⲉⲧⲛ̅ ⲛⲁⲥⲛⲏⲩ. ⲛ̅ⲧⲉⲧⲛ̅ ⲛⲁⲕⲉⲉⲥ ⲟⲛ.
  ⲁⲩⲱ ⲛ̅ⲧⲉⲧⲛ̅ ⲛⲁⲥⲁⲣⲝ. ⲁϩⲣⲱⲧⲛ̅ ϭⲉ ⲉⲧⲉⲧⲛ̅ⲛⲁⲥⲉⲕ ϩⲁⲏ. ⲉⲧⲣⲉⲧⲉⲧⲛ̅ⲕⲧⲉ ⲡⲣ̅ⲣⲟ ⲉϩⲣⲏⲓ
  ⲉⲡⲉϥⲏⲓ̈. ⲁⲩⲱ ⲡϣⲁϫⲉ ⲙ̅ⲡⲓ̈ⲏ̅ⲗ̅ ⲧⲏⲣϥ̅. ⲁϥⲡⲱϩ ϣⲁ ⲡⲣ̅ⲣⲟ. ⲁⲩⲱ ⲡⲣ̅ⲣⲟ ⲇ̅ⲁ̅ⲇ̅ ⲁϥϫⲟⲟⲩ
  ⲛ̅ⲥⲁ ⲥⲁⲇⲱⲕ ⲉϩⲣⲏⲓ ⲉⲡⲉϥⲏⲓ̈. ⲁⲩⲱ ⲡϣⲁϫⲉ ⲙ̅ⲡⲓ̈ⲏ̅ⲗ̅ ⲧⲏⲣϥ̅ ⲁϥⲡⲱϩ ϣⲁ ⲡⲣ̅ⲣⲟ.
  <span style="color:#b00e23">(ⲓ̅ⲅ̅)</span> ⲁⲩⲱ ⲁⲙⲉⲥⲥⲁⲉⲓ ⲇⲉ ⲉⲧⲉⲧⲛ̅ⲛⲁϫⲟⲟⲥ ⲛⲁϥ.
  ϫⲉ ⲙⲏ ⲛ̅ⲧⲟⲕ ⲡⲉ ⲛⲁⲕⲉⲉⲥ ⲁⲛ. ⲛ̅ⲧⲟⲕ ⲁⲩⲱ ⲛⲁⲥⲁⲣⲝ. ⲧⲉⲛⲟⲩ ϭⲉ ⲛⲁⲓ ⲉⲣⲉ ⲡⲛⲟⲩⲧⲉ ⲁⲁⲩ ⲛⲁⲓ.
  ⲁⲩⲱ ⲛⲉⲓⲕⲟⲟⲩⲉ ⲉϥⲉⲟⲩⲁϩⲟⲩ ⲉⲣⲟⲓ. ϫⲉ ⲉϣⲱⲡⲉ ⲛⲉⲕⲛⲁϭⲱ ⲁⲛ. ⲉⲕⲟ ⲛ̅ⲁⲣⲭⲱⲛ ⲙ̅ⲡⲁⲉⲙⲧⲟ ⲉⲃⲟⲗ
  ⲛ̅ⲛⲉϩⲟⲟⲩ ⲧⲏⲣⲟⲩ ⲉⲡⲙⲁ ⲛ̅ⲓ̈ⲱⲁⲃ. <span style="color:#b00e23">(ⲓ̅ⲇ̅)</span> ⲁⲩⲱ
  ⲁϥⲥⲉⲕ ⲡϩⲏⲧ ⲛ̅ⲛⲉⲣⲱⲙⲉ ⲧⲏⲣⲟⲩ ⲛ̅ⲓ̈ⲟⲩⲇⲁ. ⲛ̅ⲑⲉ ⲛ̅ⲟⲩⲣⲱⲙⲉ ⲛ̅ⲟⲩⲱⲧ. ⲁⲩⲱ ⲁⲩϫⲟⲟⲩ ⲙ̅ⲡⲣ̅ⲣⲟ
  ⲉⲩϫⲱ ⲙ̅ⲙⲟⲥ ⲛⲁϥ. ϫⲉ ⲕⲧⲟⲕ ⲉⲣⲟⲛ ⲛ̅ⲧⲟⲕ ⲙⲛ̅ ⲛⲉⲕϩⲙ̅ϩⲁⲗ. <span style=
  "color:#b00e23">(ⲓ̅ⲉ̅)</span> ⲁⲩⲱ ⲡⲣ̅ⲣⲟ ⲁϥⲕⲧⲟϥ ⲁϥⲓ̈ ⲉϫⲙ̅ ⲡⲓⲟⲣⲇⲁⲛⲏⲥ.
  <span style="color:#b00e23">(ⲓ̅ⲋ̅)</span> ⲁⲩⲱ ⲁϥⲡⲱⲧ ⲛ̅ϭⲓ ⲥⲉⲙⲉⲉⲓ ⲡϣⲏⲣⲉ ⲛ̅ⲕⲏⲣⲁ.
  ⲡϣⲏⲣⲉ ⲛ̅ⲓ̈ⲉⲙⲉⲛⲉⲓ. ⲉⲃⲟⲗ ϩⲛ̅ ⲃⲁⲟⲩⲣⲓⲙ. ⲁϥⲉⲓ ⲉϩⲣⲏⲓ ⲙⲛ̅ ⲛⲉⲣⲱⲙⲉ ⲛ̅ⲓ̈ⲟⲩⲇⲁ ⲉⲧⲱⲙⲛ̅ⲧ
  ⲉⲡⲣ̅ⲣⲟ ⲇ̅ⲁ̅ⲇ̅. <span style="color:#b00e23">(ⲓ̅ⲍ̅)</span> ⲉⲣⲉ ⲙⲏⲧ ⲛ̅ϣⲉ ⲛ̅ⲣⲱⲙⲉ
  ⲛⲙ̅ⲙⲁϥ. ⲉⲃⲟⲗ ϩⲛ̅ ⲃⲉⲛⲓⲁⲙⲓⲛ. ⲁⲩⲱ ⲥⲓⲃⲁ ⲡϩⲙ̅ϩⲁⲗ ⲛ̅ⲥⲁⲟⲩⲗ. ⲉⲣⲉ ⲡⲉϥⲙⲛ̅ⲧⲏ ⲛ̅ϣⲏⲣⲉ
  ⲛⲙ̅ⲙⲁϥ. ⲁⲩⲱ ⲡⲉϥϫⲟⲩⲱⲧ ⲛ̅ϩⲙ̅ϩⲁⲗ ⲛⲙ̅ⲙⲁϥ. ⲁϥⲥⲃⲧⲉ ⲡⲓⲟⲣⲇⲁⲛⲏⲥ ϩⲓⲑⲏ ⲙ̅ⲡⲣ̅ⲣⲟ.
  <span style="color:#b00e23">(ⲓ̅ⲏ̅)</span> ⲁⲩⲱ ⲁⲩϯⲧⲟⲟⲧⲟⲩ ⲙⲛ̅ ⲛⲉⲩⲉⲣⲏⲩ ⲉϫⲓⲟⲟⲣ
  ⲙ̅ⲡⲣ̅ⲣⲟ. ⲁⲩⲱ ⲁϥϫⲓⲟⲟⲣ ⲛ̅ϭⲓ ⲡⲙⲏⲏϣⲉ. ⲉⲧⲁϩⲟ ⲉⲣⲁⲧϥ̅ ⲙ̅ⲡⲏⲓ̈ ⲙ̅ⲡⲣ̅ⲣⲟ. ⲁⲩⲱ ⲉⲉⲓⲣⲉ
  ⲙ̅ⲡⲉⲧⲥⲟⲩⲧⲱⲛ ⲙ̅ⲡⲉϥⲙ̅ⲧⲟ ⲉⲃⲟⲗ. ⲥⲉⲙⲉⲉⲓ ⲇⲉ ⲡϣⲏⲣⲉ ⲛ̅ⲅⲏⲣⲁ. ⲁϥⲡⲁϩⲧϥ̅ ϩⲓⲑⲏ ⲙ̅ⲡⲣ̅ⲣⲟ
  ⲉϥⲛⲁϫⲓⲟⲟⲣ ⲙ̅ⲡⲓⲟⲣⲇⲁⲛⲏⲥ. <span style="color:#b00e23">(ⲓ̅ⲑ̅)</span> ⲡⲉϫⲁϥ ϩⲓⲑⲏ
  ⲙ̅ⲡⲣ̅ⲣⲟ ϫⲉ ⲙ̅ⲡⲉⲣⲧⲣⲉ ⲡⲁϫⲟⲉⲓⲥ ⲡⲣ̅ⲣⲟ. ⲙⲉⲉⲩⲉ ⲉⲩⲁⲛⲟⲙⲓⲁ. ⲁⲩⲱ ⲙ̅ⲡⲉⲣⲕⲱ ϩⲙ̅ ⲡⲉⲕϩⲏⲧ.
  ⲛ̅ⲛⲉⲛⲟⲃⲉ ⲛ̅ⲧⲁ ⲡⲉⲕϩⲙ̅ϩⲁⲗ ⲁⲁⲩ. ⲙ̅ⲡⲉϩⲟⲟⲩ ⲛ̅ⲧⲁ ⲡⲁϫⲟⲉⲓⲥ ⲉⲓ ⲉⲃⲟⲗ ϩⲛ̅ ⲑⲓⲗ̅ⲏ̅ⲙ̅. ⲉⲧⲣⲉ
  ⲡⲣ̅ⲣⲟ ⲙⲉⲉⲩⲉ ⲉⲡⲁⲓ ϩⲙ̅ ⲡⲉϥϩⲏⲧ. <span style="color:#b00e23">(ⲕ̅)</span> ϫⲉ
  ⲡⲉⲕϩⲙ̅ϩⲁⲗ ⲉⲧⲉ ⲁⲛⲟⲕ ⲡⲉ. ⲁⲓⲉⲓⲙⲉ ϫⲉ ⲁⲛⲟⲕ ⲡⲉ ⲛ̅ⲧⲁⲓⲉⲣⲛⲟⲃⲉ. ⲁⲩⲱ ⲉⲓⲥ ϩⲏⲏⲧⲉ ⲁⲛⲟⲕ
  ⲙ̅ⲡⲟⲟⲩ. ⲁⲓⲉⲓ ϩⲓⲑⲏ ⲙ̅ⲡⲏⲓ̈ ⲧⲏⲣϥ̅ ⲛ̅ⲓⲱⲥⲏⲫ ⲉⲣⲁⲧϥ̅ ⲙ̅ⲡⲁϫⲟⲉⲓⲥ ⲡⲣ̅ⲣⲟ. <span style=
  "color:#b00e23">(ⲕ̅ⲁ̅)</span> ⲁϥⲟⲩⲱϣⲃ̅ ⲇⲉ ⲛ̅ϭⲓ ⲁⲃⲓⲥⲁ ⲡϣⲏⲣⲉ ⲛ̅ⲥⲁⲣⲟⲩⲉⲓⲁⲥ ⲉϥϫⲱ
  ⲙ̅ⲙⲟⲥ. ϫⲉ ⲙⲏ ⲉⲧⲃⲉ ⲡⲉⲓϩⲱⲃ. ⲉⲧⲉ ⲛϥ̅ⲛⲁⲙⲟⲩ ⲁⲛ ⲛ̅ϭⲓ ⲥⲏⲙⲉⲉⲓ. ϫⲉ ⲁϥⲥⲁϩⲟⲩ ⲙ̅ⲡⲉⲭ̅ⲣ̅ⲥ̅
  ⲙ̅ⲡⲁϫⲟⲉⲓⲥ. <span style="color:#b00e23">(ⲕ̅ⲃ̅)</span> ⲇ̅ⲁ̅ⲇ̅ ⲇⲉ ⲡⲉϫⲁϥ ϫⲉ
  ⲁϩⲣⲱⲧⲛ̅ ⲛⲙ̅ⲙⲁⲓ. ⲛ̅ϣⲏⲣⲉ ⲛ̅ⲥⲁⲣⲟⲩⲉⲓⲁⲥ. ϫⲉ ⲉⲧⲉⲧⲛ̅ⲟ ⲛⲁⲓ ⲙ̅ⲡⲟⲟⲩ ⲛ̅ⲉⲡⲓⲃⲟⲩⲗⲟⲥ ϫⲉ
  ⲙ̅ⲡⲟⲟⲩ ⲛ̅ϩⲟⲟⲩ ⲙⲛ̅ ⲣⲱⲙⲉ ⲛⲁⲙⲟⲩ ⲉⲃⲟⲗ ϩⲙ̅ ⲡⲓ̈ⲏ̅ⲗ̅ ϫⲉ ⲛ̅ϯⲥⲟⲟⲩⲛ ⲁⲛ. ϫⲉ ⲙ̅ⲡⲟⲟⲩ.
  ϯⲛⲁⲣ̅ⲣ̅ⲣⲟ ⲉϫⲙ̅ ⲡⲓ̈ⲏ̅ⲗ̅. <span style="color:#b00e23">(ⲕ̅ⲅ̅)</span> ⲁⲩⲱ ⲡⲣ̅ⲣⲟ
  ⲡⲉϫⲁϥ ⲉϩⲟⲩⲛ ϩⲛ̅ ⲥⲉⲙⲉⲉⲩ. ϫⲉ ⲛⲅ̅ⲛⲁⲙⲟⲩ ⲁⲛ. ⲁⲩⲱ ⲡⲣ̅ⲣⲟ ⲁϥⲱⲣⲕ̅ ⲛⲁϥ. <span style=
  "color:#b00e23">(ⲕ̅ⲇ̅)</span> ⲙⲉⲙⲫⲓⲃⲟⲥⲑⲉ ⲇⲉ ⲡϣⲏⲣⲉ ⲛ̅ⲓ̈ⲱⲛⲁⲑⲁⲛ. ⲡϣⲏⲣⲉ ⲛ̅ⲥⲁⲟⲩⲗ.
  ⲁϥⲉⲓ ⲉⲃⲟⲗ ⲉⲧⲱⲙⲛ̅ⲧ ⲉⲡⲣ̅ⲣⲟ. ⲉⲁϥϭⲱ ⲛ̅ⲟⲩⲉϣ ⲛ̅ⲑⲉⲣⲁⲡⲉⲩⲉ ⲛ̅ⲛⲉϥⲟⲩⲉⲣⲏⲧⲉ. ⲟⲩⲇⲉ ⲙ̅ⲡⲉϥⲉⲛ
  ⲛⲉϥⲓⲉⲓⲃ. ⲟⲩⲇⲉ ⲙ̅ⲡⲉϥⲕⲁⲑⲁⲣⲓⲍⲉ ⲛ̅ⲛⲉϥⲥⲡⲟⲧⲟⲩ. ⲁⲩⲱ ⲛⲉϥϩⲟⲉⲓⲧⲉ ⲙ̅ⲡⲉϥϣⲙⲟⲩ. ⲛ̅ϫⲓⲛ
  ⲡⲉϩⲟⲟⲩ ⲛ̅ⲧⲁ ⲡⲣ̅ⲣⲟ ⲙⲟⲟϣⲉ ⲉⲃⲟⲗ. ϣⲁ ⲡⲉϩⲟⲟⲩ ⲛ̅ⲧⲁϥⲓ ⲛ̅ⲧⲟϥ ϩⲛ̅ ⲟⲩⲉⲓⲣⲏⲛⲏ.
  <span style="color:#b00e23">(ⲕ̅ⲉ̅)</span> ⲁⲩⲱ ⲛ̅ⲧⲉⲣⲉϥⲉⲓ ⲉϩⲣⲏⲓ ⲉⲑⲓⲗ̅ⲏ̅ⲙ̅
  ⲉⲧⲣⲉϥⲧⲱⲙⲛ̅ⲧ ⲉⲡⲣ̅ⲣⲟ. ⲡⲉϫⲉ ⲡⲣ̅ⲣⲟ ⲛⲁϥ ϫⲉ ⲉⲧⲃⲉ ⲟⲩ. ⲙ̅ⲡⲉⲕⲉⲣⲛⲁⲙⲟⲟϣⲉ ⲉⲃⲟⲗ
  ⲙⲉⲙⲫⲓⲃⲟⲥⲑⲉ. <span style="color:#b00e23">(ⲕ̅ⲋ̅)</span> ⲡⲉϫⲉ ⲙⲉⲙⲫⲓⲃⲟⲥⲑⲉ ⲛⲁϥ. ϫⲉ
  ⲡⲁϫⲟⲉⲓⲥ ⲡⲣ̅ⲣⲟ. ⲡⲉⲕϩⲙ̅ϩⲁⲗ. ⲡⲉ ⲛ̅ⲧⲁϥⲉⲣϩⲁⲗ ⲙ̅ⲙⲟⲓ. ϫⲉ ⲁⲛⲟⲕ ⲡⲉⲕϩⲙ̅ϩⲁⲗ ⲁⲓϫⲟⲟⲥ ⲛⲁϥ.
  ϫⲉ ϩⲉⲕ ⲡⲓⲱ ⲛⲁⲓ ⲛ̅ⲧⲁⲁⲗⲉ ⲉⲣⲟϥ. ⲛ̅ⲧⲁⲡⲱⲧ ϩⲱ ⲙⲛ̅ ⲡⲣ̅ⲣⲟ. ϫⲉ ⲁⲛⲟⲕ ⲡⲉⲕϩⲙ̅ϩⲁⲗ. ⲁⲛⲅ̅
  ⲟⲩϭⲁⲗⲉ. <span style="color:#b00e23">(ⲕ̅ⲍ̅)</span> ⲁⲩⲱ ⲁϥϣⲁϫⲉ ⲛ̅ⲥⲁ ⲡⲉⲕϩⲙ̅ϩⲁⲗ
  ϩⲁⲧⲙ̅ ⲡⲁϫⲟⲉⲓⲥ ⲡⲣ̅ⲣⲟ. ⲁⲩⲱ ⲡⲁϫⲟⲉⲓⲥ ⲡⲣ̅ⲣⲟ. ⲁϥⲉⲓⲣⲉ ⲙ̅ⲡⲉⲧⲥⲟⲩⲧⲱⲛ ⲛⲁϩⲣⲁϥ. ⲛ̅ⲑⲉ
  ⲛ̅ⲟⲩⲁⲅⲅⲉⲗⲟⲥ ⲛ̅ⲧⲉ ⲡⲛⲟⲩⲧⲉ. ⲁⲩⲱ ⲡⲁⲅⲁⲑⲟⲛ ⲉⲕⲉⲁⲁϥ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉⲕⲃⲁⲗ.
  <span style="color:#b00e23">(ⲕ̅ⲏ̅)</span> ϫⲉ ⲡⲏⲓ̈ ⲧⲏⲣϥ̅. ⲛ̅ⲧⲁϥⲉⲣ ⲡⲁⲓ̈ ⲁⲛ.
  ⲁⲗⲗⲁ ϩⲛ̅ⲣⲱⲙⲉ ⲉⲩⲙ̅ⲡϣⲁ ⲙ̅ⲡⲙⲟⲩ ⲛⲉ ⲛ̅ⲧⲁⲩⲉⲣ ⲡⲁⲓ ⲙ̅ⲡⲁϫⲟⲉⲓⲥ ⲡⲣ̅ⲣⲟ. ⲁⲩⲱ ⲁⲕⲕⲱ
  ⲙ̅ⲡⲉⲕϩⲙ̅ϩⲁⲗ ⲙⲛ̅ ⲛⲉⲧⲟⲩⲱⲙ ϩⲛ̅ ⲧⲉⲕⲧⲣⲁⲡⲏⲍⲁ. ⲁⲩⲱ ⲁϣ ⲡⲉ ⲡⲕⲉⲇⲓⲕⲁⲓⲱⲙⲁ. ⲉⲧⲉ ⲟⲩⲉⲛⲧⲁⲓϥ
  ⲙ̅ⲙⲁⲩ ⲉⲧⲣⲁⲱϣ ⲟⲛ ⲉⲃⲟⲗ ⲉϩⲣⲏⲓ ⲉⲡⲣ̅ⲣⲟ. <span style="color:#b00e23">(ⲕ̅ⲑ̅)</span>
  ⲡⲉϫⲉ ⲡⲣ̅ⲣⲟ ⲛⲁϥ ϫⲉ ⲉⲧⲃⲉ ⲟⲩ. ⲕⲧⲁⲩⲟ ⲛ̅ⲛⲉⲕϣⲁϫⲉ ⲉⲃⲟⲗ. ϫⲉ ⲁⲓϫⲟⲟⲥ ϫⲉ ⲛ̅ⲧⲟⲕ ⲙⲛ̅ ⲥⲓⲃⲁ.
  ⲡⲉϣ ⲡⲓ̈ⲱϩⲉ ⲉϫⲱⲧⲛ̅. <span style="color:#b00e23">(ⲗ̅)</span> ⲡⲉϫⲉ ⲙⲉⲙⲫⲓⲃⲟⲥⲑⲉ.
  ϩⲓⲑⲏ ⲙ̅ⲡⲣ̅ⲣⲟ. ϫⲉ ⲉⲛⲕⲁ ⲛⲓⲙ ⲙⲁⲣⲉϥϫⲓⲧⲟⲩ ⲉⲛϩⲟⲥⲟⲛ. ⲁ ⲡⲁϫⲟⲉⲓⲥ ⲡⲣ̅ⲣⲟ. ⲉⲓ ⲉϩⲣⲏⲓ
  ⲉⲡⲉϥⲏⲓ̈ ϩⲛ̅ ⲟⲩⲉⲓⲣⲏⲛⲏ. <span style="color:#b00e23">(ⲗ̅ⲁ̅)</span> ⲁⲩⲱ ⲃⲉⲣⲍⲉⲗⲗⲓ
  ⲡⲅⲁⲗⲁⲧⲓⲧⲏⲥ. ⲁϥⲓ̈ ⲉϩⲣⲏⲓ ϩⲛ̅ ϩⲣⲟⲅⲁⲗⲗⲓⲙ. ⲁϥϫⲓⲟⲟⲣ ⲙ̅ⲡⲣ̅ⲣⲟ ϩⲙ̅ ⲡⲓⲟⲣⲇⲁⲛⲏⲥ. ⲉⲡⲟⲟⲛⲉϥ
  ⲉⲃⲟⲗ ϩⲙ̅ ⲡⲓⲟⲣⲇⲁⲛⲏⲥ. <span style="color:#b00e23">(ⲗ̅ⲃ̅)</span> ⲃⲉⲣⲍⲉⲗⲗⲓ ⲇⲉ.
  ⲟⲩⲣⲱⲙⲉ ⲡⲉ ⲉⲁϥⲣ̅ϩⲗ̅ⲗⲟ ⲉⲙⲁⲧⲉ. ⲉⲩⲣⲱⲙⲉ ⲡⲉ. ⲉϥϩⲉⲛ ϥⲧⲟⲟⲩ ⲛ̅ϫⲟⲩⲱⲧ ⲛ̅ⲣⲟⲙⲡⲉ. ⲁⲩⲱ ⲛ̅ⲧⲟϥ
  ⲡⲉ ⲛ̅ⲧⲁϥⲥⲁⲁⲛϣ̅ ⲙ̅ⲡⲣ̅ⲣⲟ. ϩⲙ̅ ⲡⲧⲣⲉϥⲟⲩⲱϩ ϩⲙ̅ ⲙⲁⲛⲁⲉⲓⲙ. ⲉⲃⲟⲗ ϫⲉ ⲟⲩⲛⲟϭ ⲛ̅ⲣⲱⲙⲉ ⲉⲙⲁⲧⲉ
  ⲡⲉ. <span style="color:#b00e23">(ⲗ̅ⲅ̅)</span> ⲡⲣ̅ⲣⲟ ⲇⲉ ⲡⲉϫⲁϥ ⲛ̅ⲃⲉⲣⲍⲉⲗⲗⲓ ϫⲉ
  ⲛ̅ⲧⲟⲕ ⲁⲙⲟⲩ ⲛⲙ̅ⲙⲁⲩ. ⲁⲩⲱ ⲧⲉⲕⲙⲛ̅ⲧϩⲗ̅ⲗⲟ. ϯⲛⲁⲥⲁⲛⲟⲩϣⲥ̅ ⲛⲙ̅ⲙⲁⲓ ϩⲛ̅ ⲑⲓⲗ̅ⲏ̅ⲙ̅.
  <span style="color:#b00e23">(ⲗ̅ⲇ̅)</span> ⲡⲉϫⲉ ⲃⲉⲣⲍⲉⲗⲗⲓ ⲇⲉ ⲙ̅ⲡⲣ̅ⲣⲟ. ϫⲉ ⲕⲉⲟⲩⲏⲣ
  ⲛⲉ ⲛⲁϩⲟⲟⲩ. ⲛ̅ⲛⲉⲣⲟⲙⲡⲉ ⲙ̅ⲡⲁⲱⲛϩ. ϫⲉ ⲉⲓⲉⲧⲱⲟⲩⲛ. ⲛ̅ⲧⲁⲉⲓ ⲙⲛ̅ ⲡⲣ̅ⲣⲟ ⲉϩⲣⲏⲓ ⲉⲑⲓⲗ̅ⲏ̅ⲙ̅.
  <span style="color:#b00e23">(ⲗ̅ⲉ̅)</span> ⲁⲛⲅ̅ ⲟⲩⲣⲱⲙⲉ ⲁⲛⲟⲕ ⲉⲓϩⲛ̅ ϥⲧⲟⲟⲩ
  ⲛ̅ϫⲟⲩⲱⲧ ⲛ̅ⲣⲟⲙⲡⲉ ⲉⲡⲟⲟⲩ. ⲙⲏ ϯⲛⲁⲉϣⲉⲓⲙⲉ ⲛ̅ϫⲓⲛ ⲉⲡⲉⲓⲛⲁⲩ ⲉⲩϩⲱⲃ ⲉⲛⲁⲛⲟⲩϥ ⲁⲩⲱ ⲉⲩϩⲱⲃ
  ⲉϥϩⲟⲟⲩ. ⲉⲛⲉ ⲡⲉⲕϩⲙ̅ϩⲁⲗ ⲉⲧⲉ ⲁⲛⲟⲕ ⲡⲉ. ϯⲛⲁⲉϣⲉⲓⲙⲉ ⲉⲧϯⲡⲉ. ⲙ̅ⲡⲉϯⲛⲁⲟⲩⲟⲙϥ̅. ⲏ
  ⲡⲉϯⲛⲁⲥⲟⲟϥ. ⲏ ϯⲛⲁϣⲥⲱⲧⲙ̅ ⲛ̅ϫⲓⲛ ⲉⲡⲉⲓⲛⲁⲩ ⲉⲡⲉϩⲣⲟⲟⲩ ⲛ̅ⲛⲉϩⲟⲟⲩⲧ ⲉⲩϫⲱ. ⲏ ⲛⲉϩⲓⲟⲙⲉ ⲉⲩϫⲱ.
  ⲉⲧⲃⲉ ⲟⲩ ⲡⲉⲕϩⲙ̅ϩⲁⲗ ⲉⲧⲉ ⲁⲛⲟⲕ ⲡⲉ ⲉϥⲛⲁⲉⲣ ⲑⲉ ⲛ̅ⲟⲩⲉⲧⲡⲱ. ⲉϫⲉⲙ ⲡⲁϫⲟⲉⲓⲥ ⲡⲣ̅ⲣⲟ.
  <span style="color:#b00e23">(ⲗ̅ⲋ̅)</span> ⲏ ⲉⲣⲉ ⲡϩⲱⲃ ⲁⲥⲱⲟⲩ ⲉⲧⲣⲉ ⲡⲉⲕϩⲙ̅ϩⲁⲗ
  ϫⲓⲟⲟⲣ ⲙ̅ⲡⲓⲟⲣⲇⲁⲛⲏⲥ. ⲙⲛ ⲡⲁϫⲟⲉⲓⲥ ⲡⲣ̅ⲣⲟ. ⲁⲩⲱ ⲉⲧⲃⲉ ⲟⲩ ⲡⲁϫⲟⲉⲓⲥ ϥⲟⲩⲱϣ ⲉⲧⲱⲱⲃⲉ ⲛⲁⲓ
  ⲙⲡⲉⲓⲧⲱⲱⲃⲉ. <span style="color:#b00e23">(ⲗ̅ⲍ̅)</span> ⲡⲉⲕϩⲙ̅ϩⲁⲗ ⲉⲧⲉ ⲁⲛⲟⲕ ⲡⲉ.
  ⲙⲁⲣⲉϥϭⲱ ⲉⲡⲁϩⲟⲩ. ϫⲉ ⲉⲓⲉⲙⲟⲩ ϩⲛ̅ ⲧⲁⲡⲟⲗⲓⲥ. ϩⲁϩⲧⲙ̅ ⲡⲧⲁⲫⲟⲥ ⲙ̅ⲡⲁⲉⲓⲱⲧ ⲙⲛ̅ ⲧⲁⲙⲁⲁⲩ. ⲁⲩⲱ
  ⲉⲓⲥ ⲡⲉⲕϩⲙ̅ϩⲁⲗ ⲭⲁⲙⲁⲁⲙ. ϥⲛⲁⲉⲓ ⲙⲛ̅ ⲡⲁϫⲟⲉⲓⲥ ⲡⲣ̅ⲣⲟ. ⲁⲩⲱ ⲉⲕⲉⲉⲓⲣⲉ ⲛⲙ̅ⲙⲁϥ ⲙ̅ⲡⲁⲅⲁⲑⲟⲛ
  ⲙ̅ⲡⲉⲕⲙ̅ⲧⲟ ⲉⲃⲟⲗ. <span style="color:#b00e23">(ⲗ̅ⲏ̅)</span> ⲡⲣ̅ⲣⲟ ⲇⲉ ⲡⲉϫⲁϥ ⲛⲁϥ.
  ϫⲉ ⲙⲁⲣⲉϥⲉⲓ ⲛⲙ̅ⲙⲁⲓ ⲛ̅ϭⲓ ⲭⲁⲙⲁⲁⲙ. ⲁⲩⲱ ⲁⲛⲟⲕ ϯⲛⲁⲉⲓⲣⲉ ⲛⲁϥ ⲙ̅ⲡⲁⲅⲁⲑⲟⲛ ⲛⲁϩⲣⲁⲕ.
  <span style="color:#b00e23">(ⲗ̅ⲑ̅)</span> ⲡⲗⲁⲟⲥ ⲇⲉ ⲧⲏⲣϥ̅ ⲁϥϫⲓⲟⲟⲣ ⲙ̅ⲡⲓⲟⲣⲇⲁⲛⲏⲥ.
  ⲡⲣ̅ⲣⲟ ϩⲱⲱϥ ⲁϥϫⲓⲟⲟⲣ. ⲁ ⲡⲣ̅ⲣⲟ ϯⲡⲉⲓ ⲉⲣⲱϥ ⲛ̅ⲃⲉⲣⲍⲉⲗⲗⲓ. ⲁⲩⲱ ⲁϥⲥⲙⲟⲩ ⲉⲣⲟϥ. ⲁϥⲕⲧⲟϥ
  ⲉϩⲣⲏⲓ ⲉⲛⲉϥⲙⲁ. <span style="color:#b00e23">(ⲙ̅)</span> ⲁⲩⲱ ⲡⲣ̅ⲣⲟ ⲁϥϫⲓⲟⲟⲣ
  ⲉⲅⲁⲗⲅⲁⲗⲁ ⲭⲁⲙⲁⲁⲙ ⲇⲉ ⲁϥϫⲓⲟⲟⲣ ⲛⲙ̅ⲙⲁϥ. ⲁⲩⲱ ⲡⲗⲁⲟⲥ ⲧⲏⲣϥ̅ ⲛ̅ⲓ̈ⲟⲩⲇⲁ. ⲁⲩϫⲓⲟⲟⲣ ⲙⲛ̅
  ⲡⲣ̅ⲣⲟ ⲁⲩⲱ ⲧⲡⲁϣⲉ ⲙ̅ⲡⲁⲗⲟⲥ ⲙ̅ⲡⲓ̈ⲏ̅ⲗ̅. <span style="color:#b00e23">(ⲙ̅ⲁ̅)</span>
  ⲁⲩⲱ ⲉⲓⲥ ⲛ̅ⲣⲱⲙⲉ ⲧⲏⲣⲟⲩ ⲙ̅ⲡⲓ̈ⲏ̅ⲗ̅. ⲁⲩⲉⲓ ⲉⲣⲁⲧϥ̅ ⲙ̅ⲡⲣ̅ⲣⲟ. ⲡⲉϫⲁⲩ ⲉϩⲟⲩⲛ ϩⲙ̅ ⲡⲣ̅ⲣⲟ.
  ϫⲉ ⲉⲧⲃⲉ ⲟⲩ ⲁⲩϥⲓⲧⲕ̅ ⲛ̅ϭⲓ ⲛⲉⲥⲛⲏⲩ ⲛ̅ⲣⲱⲙⲉ ⲛ̅ⲓ̈ⲟⲩⲇⲁ. ⲁⲩⲱ ⲁⲩϫⲓⲟⲟⲣ ⲙ̅ⲡⲣ̅ⲣⲟ
  ⲙ̅ⲡⲓⲟⲣⲇⲁⲛⲏⲥ. ⲙⲛ̅ ⲡⲉϥⲏⲓ̈. ⲁⲩⲱ ⲛ̅ⲣⲱⲙⲉ ⲧⲏⲣⲟⲩ ⲛ̅ⲇⲁⲩⲉⲓⲇ ⲉⲩⲛ̅ⲙ̅ⲙⲁϥ. <span style=
  "color:#b00e23">(ⲙ̅ⲃ̅)</span> ⲛ̅ⲣⲱⲙⲉ ⲇⲉ ⲧⲏⲣⲟⲩ ⲛ̅ⲓ̈ⲟⲩⲇⲁ. ⲁⲩⲟⲩⲱϣⲃ̅ ⲉⲩϫⲱ ⲙ̅ⲙⲟⲥ
  ⲛ̅ⲛⲉⲣⲱⲙⲉ ⲙ̅ⲡⲓ̈ⲏ̅ⲗ̅. ϫⲉ ⲡⲣ̅ⲣⲟ. ϥϫⲓ ⲉϩⲟⲩⲛ ⲉⲣⲟⲓ. ⲉⲧⲃⲉ ⲟⲩ ⲁⲧⲉⲧⲛ̅ϭⲱⲛⲧ̅ ⲉⲧⲃⲉ
  ⲡⲉⲓϣⲁϫⲉ. ⲙⲏ ⲁⲛⲟⲩⲉⲙ ⲗⲁⲁⲩ ⲛ̅ⲧⲟⲟⲧϥ̅. ⲏ ⲁϥϯⲧⲁⲓⲟ ⲛⲁⲛ. ⲏ ⲁϥϥⲓ̈ ⲗⲁⲁⲩ ⲉⲃⲟⲗ ϩⲓϫⲱⲛ.
  <span style="color:#b00e23">(ⲙ̅ⲅ̅)</span> ⲁⲩⲱ ⲛ̅ⲣⲱⲙⲉ ⲙ̅ⲡⲓ̈ⲏ̅ⲗ̅ ⲁⲩⲟⲩⲱϣⲃ̅ ⲉⲩϫⲱ
  ⲙ̅ⲙⲟⲥ ⲛ̅ⲛ̅ⲣⲱⲙⲉ ⲛ̅ⲓ̈ⲟⲩⲇⲁ. ϫⲉ ⲟⲩⲛ̅ ⲟⲩⲧⲃⲁ. ⲛ̅ⲣⲱⲙⲉ ⲛ̅ⲧⲟⲟⲧⲛ̅ ⲙⲛ̅ ⲡⲣ̅ⲣⲟ. ⲁⲩⲱ ⲁⲛⲟⲕ
  ⲡⲉ ⲛ̅ϣⲣⲡⲙⲓⲥⲉ ⲙ̅ⲡⲁⲣⲁⲣⲟⲕ. ⲁⲩⲱ ⲁⲛⲟⲕ ϯⲏⲡ ⲉⲇⲁⲩⲉⲓⲇ ⲉϩⲟⲩⲉ ⲉⲣⲟⲕ. ⲉⲧⲃⲉ ⲟⲩ ϭⲉ ⲁⲕⲥⲟϣⲧ̅
  ϩⲙ̅ ⲡⲁⲓ. ⲉⲙⲡⲟⲩϫⲓ ⲙ̅ⲡⲁϣⲁϫⲉ ⲛ̅ϣⲟⲣⲡ̅. ⲙ̅ⲡⲁⲣⲁ ⲡⲁ ⲓ̈ⲟⲩⲇⲁ. ⲉⲧⲣⲉ ⲡⲣ̅ⲣⲟ ⲕⲧⲟϥ ⲉⲣⲟⲓ.
  ⲁⲩⲱ ⲡϣⲁϫⲉ ⲛ̅ⲛ̅ⲣⲱⲙⲉ ⲛ̅ⲓ̈ⲟⲩⲇⲁ. ⲁϥϭⲙ̅ϭⲟⲙ ⲙ̅ⲡⲁⲣⲁ ⲡϣⲁϫⲉ ⲛ̅ⲛ̅ⲣⲱⲙⲉ ⲙ̅ⲡⲓ̈ⲏ̅ⲗ̅.
  <h3 id="second_samuel20">20</h3><span style="color:#b00e23">(ⲁ̅)</span>
  ⲛⲉϥⲉⲙⲙⲁⲩ ⲇⲉ ⲛ̅ϭⲓ ⲟⲩⲣⲱⲙⲉ ⲉⲩⲙⲟⲩⲧⲉ ⲉⲣⲟϥ ϫⲉ ⲡϣⲏⲣⲉ ⲙ̅ⲡⲁⲣⲁⲛⲟⲙⲟⲥ ⲉⲡⲉϥⲣⲁⲛ ⲡⲉ ⲥⲁⲃⲉⲉ.
  ⲡϣⲏⲣⲉ ⲛ̅ⲃⲟⲭⲟⲣⲓ. ⲟⲩⲣⲱⲙⲉ ⲛ̅ⲓ̈ⲉⲙⲓⲛⲓⲛ. ⲁⲩⲱ ⲁϥⲥⲁⲗⲡⲓⲍⲉ ϩⲛ̅ ⲧⲥⲁⲗⲡⲓⲅⲝ ⲛ̅ⲧⲁⲡ ⲉϥϫⲱ
  ⲙ̅ⲙⲟⲥ. ϫⲉ ⲙⲛ̅ ⲙⲉⲣⲓⲥ ϣⲟⲟⲡ ⲛⲁⲛ ϩⲛ̅ ⲇ̅ⲁ̅ⲇ̅. ⲟⲩⲇⲉ ⲙⲛ̅ ⲕⲗⲏⲣⲟⲥ ϣⲟⲟⲡ ⲛⲁⲛ ϩⲛ̅ ⲡϣⲏⲣⲉ
  ⲛ̅ⲓ̈ⲉⲥⲥⲁⲓ. ⲡⲣⲱⲙⲉ ⲙ̅ⲡⲓ̈ⲏ̅ⲗ̅ ⲃⲱⲕ ⲉϩⲣⲏⲓ ⲉⲛⲉⲕⲥⲕⲩⲛⲏ. <span style=
  "color:#b00e23">(ⲃ̅)</span> ⲛ̅ⲣⲱⲙⲉ ⲇⲉ ⲧⲏⲣⲟⲩ ⲙ̅ⲡⲓ̈ⲏ̅ⲗ̅ ⲁⲩⲕⲧⲟⲟⲩ ⲉⲡⲁϩⲟⲩ ⲉⲃⲟⲗ ϩⲛ̅
  ⲇ̅ⲁ̅ⲇ̅. ⲁⲩⲃⲱⲕ ⲁⲩⲟⲩⲁϩⲟⲩ ⲛ̅ⲥⲁ ⲥⲁⲃⲉⲉ. ⲡϣⲏⲣⲉ ⲛ̅ⲃⲟⲭⲟⲣⲓ. ⲛ̅ϣⲏⲣⲉ ⲇⲉ ⲛ̅ⲓ̈ⲟⲩⲇⲁ. ⲁⲩⲃⲱⲕ
  ⲁⲩⲧⲟϭⲟⲩ. ⲛ̅ϫⲓⲛ ⲡⲓⲟⲣⲇⲁⲛⲏⲥ. ϣⲁ ⲉϩⲣⲏⲓ ⲉⲑⲓⲗ̅ⲏ̅ⲙ̅. <span style=
  "color:#b00e23">(ⲅ̅)</span> ⲁⲩⲱ ⲇ̅ⲁ̅ⲇ̅ ⲁϥⲃⲱⲕ ⲉϩⲟⲩⲛ ⲉⲡⲉϥⲏⲓ̈ ⲉⲧϩⲛ̅ ⲑⲓⲗ̅ⲏ̅ⲙ̅.
  ⲡⲣ̅ⲣⲟ ⲇⲉ ⲁϥϫⲓ ⲛ̅ⲧⲉϥⲙⲏⲧⲉ ⲛ̅ⲥϩⲓⲙⲉ ⲛⲉϥⲡⲁⲗⲗⲁⲕⲏ ⲛⲉⲛⲧⲁϥⲕⲁⲁⲩ ⲉⲡⲁϩⲟⲩ. ⲉⲣⲟⲉⲓⲥ ⲉⲡⲉϥⲏⲓ̈.
  ⲁⲩⲧⲁⲁⲩ ⲉϩⲣⲏⲓ ⲉⲡⲏⲓ̈ ⲛ̅ⲧⲉⲫⲉⲗⲗⲁⲕⲏ. ⲁϥϭⲱ ⲉϥⲥⲁⲛⲛ̅ϣ ⲙ̅ⲙⲟⲟⲩ. ⲙ̅ⲡⲉϥⲃⲱⲕ ⲇⲉ ⲉϩⲟⲩⲛ
  ϣⲁⲣⲟⲟⲩ. ⲛⲉⲩⲟⲧⲡ̅ ⲇⲉ ⲉϩⲟⲩⲛ ⲉⲩⲟ ⲛ̅ⲭⲏⲣⲁ. ⲉⲩⲟⲛϩ̅ ϣⲁ ⲡⲉϩⲟⲟⲩ ⲙ̅ⲡⲉⲩⲙⲟⲩ. <span style=
  "color:#b00e23">(ⲇ̅)</span> ⲡⲣ̅ⲣⲟ ⲇⲉ ⲡⲉϫⲁϥ ⲛ̅ⲁⲙⲉⲥⲥⲁⲉⲓ. ϫⲉ ⲙⲟⲩⲧⲉ ⲛⲁⲓ ⲉⲛⲉⲣⲱⲙⲉ
  ⲛ̅ⲓ̈ⲟⲩⲇⲁ ⲙ̅ⲡϩⲟⲩⲛ ⲛ̅ϣⲟⲙⲛ̅ⲧ ⲛ̅ϩⲟⲟⲩ. ⲛ̅ⲧⲟⲕ ⲇⲉ ⲁϩⲉⲣⲁⲧⲕ̅ ̅ⲙⲡⲉⲓⲙⲁ. <span style=
  "color:#b00e23">(ⲉ̅)</span> ⲁⲩⲱ ⲁⲙⲉⲥⲥⲁⲉⲓ. ⲁϥⲃⲱⲕ ⲉⲙⲟⲩⲧⲉ ⲉⲓ̈ⲟⲩⲇⲁ. ⲁϥⲱⲥⲕ̅ ⲇⲉ
  ⲛ̅ϫⲓⲛ ⲡⲉⲩⲟⲉⲓϣ ⲛ̅ⲧⲁϥⲧⲁⲥⲥⲉ. ⲉⲉⲓ ⲛ̅ϩⲏⲧϥ̅. <span style=
  "color:#b00e23">(ⲋ̅)</span> ⲇ̅ⲁ̅ⲇ̅ ⲇⲉ ⲡⲉϫⲁϥ ⲛ̅ⲁⲃⲓⲥⲁ ϫⲉ ⲧⲉⲛⲟⲩ. ⲥⲁⲃⲉⲉ. ⲡϣⲏⲣⲉ
  ⲛ̅ⲃⲟⲭⲟⲣⲓ. ϥⲟⲩⲱϣ ⲉⲉⲣⲡⲉⲑⲟⲟⲩ ⲛⲁⲛ ⲉϩⲟⲩⲉ. ⲉⲁⲃⲏⲥⲁⲗⲱⲙ. ⲧⲉⲛⲟⲩ ϭⲉ ⲛ̅ⲧⲟⲕ ϫⲓ ⲛ̅ⲛⲉϩⲙ̅ϩⲁⲗ
  ⲙ̅ⲡⲉⲕϫⲟⲉⲓⲥ. ⲛⲅ̅ⲡⲱⲧ ⲛ̅ⲥⲱϥ. ⲙⲏⲡⲟⲥ ⲛϥ̅ϭⲓⲛⲉ ⲛⲁϥ ⲛ̅ϩⲉⲛⲡⲟⲗⲓⲥ ⲉⲩⲟⲣϫ̅. ⲛϥ̅ⲕⲱ
  ⲛ̅ⲟⲩⲙⲛ̅ⲧϩⲁⲗϩⲟ. ϩⲓⲣⲉⲛ ⲛⲉⲛⲃⲁⲗ. <span style="color:#b00e23">(ⲍ̅)</span> ⲁⲩⲱ
  ⲁϥⲡⲱⲧ ⲛ̅ⲥⲱϥ ⲛ̅ϭⲓ ⲁⲃⲓⲥⲁ. ⲙⲛ̅ ⲛⲉⲣⲱⲙⲉ ⲛ̅ⲓ̈ⲱⲁⲃ. ⲁⲩⲱ ⲡⲉⲭⲉⲣⲉⲑⲑⲓ ⲙⲛ̅ ⲡⲟⲫⲉⲗⲉⲑⲑⲓ. ⲁⲩⲱ
  ⲛ̅ⲕⲉⲇⲩⲛⲁⲧⲟⲥ ⲧⲏⲣⲟⲩ. ⲁⲩⲉⲓ ⲉⲃⲟⲗ ϩⲛ̅ ⲑⲓⲗ̅ⲏ̅ⲙ̅ ⲉⲧⲣⲉⲩⲡⲱⲧ ⲛ̅ⲥⲁ ⲥⲁⲃⲉⲉ ⲡϣⲏⲣⲉ ⲛ̅ⲃⲟⲭⲟⲣⲓ.
  <span style="color:#b00e23">(ⲏ̅)</span> ⲛ̅ⲧⲟⲟⲩ ⲇⲉ ⲛⲉⲩϩⲁⲧⲉⲙ ⲡⲛⲟϭ ⲛ̅ⲱⲛⲉ ⲉⲧϩⲛ̅
  ⲅⲁⲃⲁⲱⲛ. ⲁⲩⲱ ⲁⲙⲉⲥⲥⲁⲉⲓ ⲁϥⲃⲱⲕ ⲉϩⲟⲩⲛ ϩⲓⲑⲏ ⲙ̅ⲙⲟⲟⲩ. ⲁⲩⲱ ⲓ̈ⲱⲁⲃ ⲛⲉϥⲙⲏⲣ. ⲛ̅ⲧⲉϥϣⲧⲏⲛ.
  ⲛ̅ⲣⲉⲃⲧ. ⲉⲧϩⲓⲱⲱϥ. ⲉⲣⲉ ⲧⲉϥⲥⲏϥⲉ ⲙⲏⲣ ⲉϩⲟⲩⲛ ⲉⲣⲟⲥ ϩⲓϫⲛ ⲧⲉϥϯⲡⲉ. ϩⲓϫⲛ ⲡⲉⲥⲕⲟⲉⲓϩ. ⲁⲥⲓ̈
  ⲇⲉ ⲉⲃⲟⲗ ⲁⲥϩⲓⲟⲩⲉ. <span style="color:#b00e23">(ⲑ̅)</span> ⲡⲉϫⲉ ⲓ̈ⲱⲁⲃ ⲇⲉ
  ⲛ̅ⲁⲙⲉⲥⲥⲁⲉⲓ. ϫⲉ ⲉⲛⲉ ⲕⲟⲩⲟϫ ⲡⲁⲥⲟⲛ. ⲁⲩⲱ ⲧϭⲓϫ ⲛ̅ⲟⲩⲛⲁⲙ ⲛ̅ⲓ̈ⲱⲁⲃ. ⲁⲥⲁⲙⲁϩⲧⲉ ⲛ̅ⲧⲙⲟⲣⲧ
  ⲛ̅ⲁⲙⲉⲥⲥⲁⲉⲓ. ⲉϯⲡⲓ ⲉⲣⲱϥ. <span style="color:#b00e23">(ⲓ̅)</span> ⲁⲩⲱ ⲁⲙⲉⲥⲥⲁⲉⲓ.
  ⲙ̅ⲡⲉϥϯⲥⲟ ⲉϩⲟⲣⲃ̅ ⲉⲣⲟϥ ⲉⲕⲧⲉ ⲧⲥⲏϥⲉ ⲉⲧⲉ ⲛ̅ⲧⲟⲟⲧϥ̅ ⲛ̅ⲓ̈ⲱⲁⲃ. ⲓ̈ⲱⲁⲃ ⲇⲉ ⲁϥϫⲟⲧⲥ̅
  ⲛ̅ϩⲏⲧϥ̅. ⲁ ⲛⲉⲧⲛ̅ϩⲏⲧϥ̅ ⲡⲱⲛ ⲉⲃⲟⲗ ⲉϫⲙ̅ ⲡⲕⲁϩ. ⲉⲙⲡⲉϥⲕⲟⲧϥ̅ ⲉⲟⲩⲁϩⲙⲉϥ ⲁϥⲙⲟⲩ. ⲁⲩⲱ
  ⲓ̈ⲱⲁⲃ. ⲙⲛ̅ ⲁⲃⲓⲥⲁ ⲡⲉϥⲥⲟⲛ. ⲁⲩⲡⲱⲧ ⲛ̅ⲥⲁ ⲥⲁⲃⲉⲉ ⲡϣⲏⲣⲉ ⲛ̅ⲃⲟⲭⲟⲣⲓ. <span style=
  "color:#b00e23">(ⲓ̅ⲁ̅)</span> ⲁⲩⲱ ⲟⲩⲣⲱⲙⲉ ⲁϥⲁϩⲉⲣⲁⲧϥ ϩⲓϫⲱϥ ϩⲛ̅ ⲛⲉϩⲙ̅ϩⲁⲗ
  ⲛ̅ⲓ̈ⲱⲁⲃ. ⲉϥϫⲱ ⲙ̅ⲙⲟⲥ ϫⲉ ⲛⲓⲙ ⲡⲉⲧⲟⲩⲱϣ ϩⲛ̅ ⲓ̈ⲱⲁⲃ. ⲁⲩⲱ ⲛⲓⲙ ϩⲛ̅ ⲛⲁ ⲇ̅ⲁ̅ⲇ̅ ⲉϥⲟⲩⲏϩ
  ⲛ̅ⲥⲁ ⲓ̈ⲱⲁⲃ. <span style="color:#b00e23">(ⲓ̅ⲃ̅)</span> ⲁⲙⲉⲥⲥⲁⲉⲓ ⲇⲉ ⲛⲉϥⲧⲟⲗⲙ̅
  ϩⲙ̅ ⲡⲉϥⲥⲟⲛ. ϩⲛ̅ ⲧⲙⲏⲧⲉ ⲙ̅ⲡⲙⲟⲉⲓⲧ ⲙ̅ⲙⲟⲟϣⲉ. ⲁⲩⲱ ⲡⲣⲱⲙⲉ ⲁϥⲛⲁⲩ ϫⲉ ⲁϥⲁϩⲉⲣⲁⲧϥ̅ ⲛ̅ϭⲓ
  ⲡⲗⲁⲟⲥ ⲧⲏⲣϥ̅. ⲁϥⲡⲉⲉⲛⲉ ⲁⲙⲉⲥⲥⲁⲉⲓ ⲉⲃⲟⲗ ϩⲙ̅ ⲡⲙⲟⲉⲓⲧ ⲛ̅ⲧⲥⲱϣⲉ ⲁϥⲛⲟⲩϫⲉ ⲉⲃⲟⲗ ϩⲓ̈ϫⲱϥ
  ⲛ̅ⲟⲩϩⲟⲉⲓⲧⲉ ⲕⲁⲧⲁ ⲑⲉ ⲛ̅ⲧⲁϥⲛⲁⲩ ⲉⲛⲉⲧⲛⲏⲩ ⲧⲏⲣⲟⲩ. ⲉⲁⲩⲡⲱϩ ⲉⲣⲟϥ ⲁⲩⲁϩⲉⲣⲁⲧⲟⲩ.
  <span style="color:#b00e23">(ⲓ̅ⲅ̅)</span> ⲛ̅ⲧⲉⲣⲉϥⲡⲟⲟⲛⲉϥ ⲇⲉ ⲉⲃⲟⲗ ϩⲙ̅ ⲡⲙⲟⲉⲓⲧ.
  ⲛ̅ⲣⲱⲙⲉ ⲇⲉ ⲧⲏⲣⲟⲩ ⲙ̅ⲡⲓ̈ⲏ̅ⲗ̅ ⲁⲩⲡⲁⲣⲁⲅⲉ ⲉⲩⲟⲩⲏϩ ⲛ̅ⲥⲁ ⲓ̈ⲱⲁⲃ. ⲉⲡⲱⲧ ⲛ̅ⲥⲁ ⲥⲁⲃⲉⲉ. ⲡϣⲏⲣⲉ
  ⲛ̅ⲃⲟⲭⲟⲣⲓ. <span style="color:#b00e23">(ⲓ̅ⲇ̅)</span> ⲁⲩⲱ ⲁϥⲓ̈ ⲉⲃⲟⲗ ϩⲛ̅ ⲛⲉⲫⲩⲗⲏ
  ⲧⲏⲣⲟⲩ. ⲉϩⲣⲏⲓ ⲉⲁⲃⲉⲗ. ⲧⲉⲧϩⲉⲛ ⲙⲉⲭⲙⲁⲭⲁ. ⲛ̅ⲧⲟⲟⲩ ⲇⲉ ⲧⲏⲣⲟⲩ ⲛⲉⲩϩⲛ̅ ⲭⲁⲣⲣⲓ. ⲁⲩⲥⲱⲟⲩϩ ⲇⲉ
  ⲉϩⲟⲩⲛ ⲁⲩⲉⲓ ⲉⲩⲡⲏⲧ ⲛ̅ⲥⲱϥ. <span style="color:#b00e23">(ⲓ̅ⲉ̅)</span> ⲁⲩⲱ ⲁⲩⲉⲓ
  ⲁⲩϭⲱ ϩⲓⲣⲱϥ ϩⲛ̅ ⲁⲃⲉⲗ. ⲧⲉⲧϩⲙ̅ ⲙⲉⲭⲙⲁⲭⲁ. ⲁⲩⲱ ⲁⲩⲕⲱ ⲛ̅ⲟⲩⲧⲏⲛⲉ ϩⲓⲣⲉⲛ ⲧⲡⲟⲗⲓⲥ. ⲁⲩⲱ
  ⲁϥⲁϩⲉⲣⲁⲧϥ̅ ϩⲓϫⲙ̅ ⲡⲥⲟⲃⲧ ⲡⲗⲁⲟⲥ ⲧⲏⲣϥ̅ ⲉⲧⲟⲩⲏϩ ⲛ̅ⲥⲁ ⲓ̈ⲱⲁⲃ. ⲛⲉⲩⲙⲟⲕⲙⲉⲕ ⲉⲧⲁⲩⲉ ⲡⲥⲟⲃⲧ
  ⲉⲡⲉⲥⲏⲧ. <span style="color:#b00e23">(ⲓ̅ⲋ̅)</span> ⲁⲩⲱ ⲁⲥⲱϣ ⲉⲃⲟⲗ ⲛ̅ϭⲓ ⲟⲩⲥϩⲓⲙⲉ
  ⲛ̅ⲥⲟⲫⲏ. ⲉⲃⲟⲗ ϩⲙ̅ ⲡⲥⲟⲃⲧ. ⲉⲥϫⲱ ⲙ̅ⲙⲟⲥ. ϫⲉ ⲥⲱⲧⲙ̅ ⲉⲣⲟⲓ. ⲥⲱⲧⲙ̅ ⲉⲣⲟⲓ. ⲁϫⲓⲥ ⲉⲓ̈ⲱⲁⲃ.
  ϫⲉ ϩⲉⲛⲧⲕ̅ ⲉϩⲟⲩⲛ ⲉⲡⲉⲓⲙⲁ ϫⲉ ⲉⲓⲉϣⲁϫⲉ ⲛⲙ̅ⲙⲁⲕ. <span style=
  "color:#b00e23">(ⲓ̅ⲍ̅)</span> ⲁϥϩⲉⲛⲧϥ̅ ⲇⲉ ⲉϩⲟⲩⲛ ⲉⲣⲟⲥ. ⲡⲉϫⲁⲥ ⲛⲁϥ ⲛ̅ϭⲓ ⲧⲉⲥϩⲓⲙⲉ
  ϫⲉ ⲉⲛⲉ ⲛ̅ⲧⲟⲕ ⲡⲉ ⲓ̈ⲱⲁⲃ. ⲡⲉϫⲁϥ ϫⲉ ⲁⲛⲟⲕ ⲡⲉ. ⲡⲉϫⲉ ⲧⲉⲥϩⲓⲙⲉ ⲛⲁϥ ϫⲉ ⲥⲱⲧⲙ̅ ⲉⲛⲉϣⲁϫⲉ
  ⲛ̅ⲧⲉⲕϩⲙ̅ϩⲁⲗ. ⲡⲉϫⲉ ⲓ̈ⲱⲁⲃ ⲛⲁⲥ. ϫⲉ ⲉⲓⲥ ϩⲏⲏⲧⲉ ⲁⲛⲟⲕ ϯⲥⲱⲧⲙ̅. <span style=
  "color:#b00e23">(ⲓ̅ⲏ̅)</span> ⲡⲉϫⲁⲥ ϫⲉ ⲟⲩϣⲁϫⲉ ⲡⲉ ⲛ̅ⲧⲁⲩⲧⲁⲩⲟϥ. ϩⲛ̅ ⲛⲉϣⲟⲣⲡ̅ ⲉⲩϫⲱ
  ⲙ̅ⲙⲟⲥ. ϫⲉ ϩⲛ̅ ⲟⲩϣⲓⲛⲉ. ⲁⲩϫⲛⲟⲩϥ ϩⲛ̅ ⲁⲃⲉⲗ. ⲁⲩⲱ ϩⲛ̅ ⲇⲁⲛ ⲉⲛⲉ ⲁⲩⲱϫⲛ̅ ϭⲉ ⲛ̅ϭⲓ
  ⲛⲉⲛⲧⲁⲩⲕⲁⲁⲩ. ⲛ̅ϭⲓ ⲙ̅ⲡⲓⲥⲧⲟⲥ ⲙ̅ⲡⲓ̈ⲏ̅ⲗ̅. ϩⲛ̅ ⲟⲩϣⲓⲛⲉ. ⲥⲉⲛⲁϣⲓⲛⲉ ϩⲛ̅ ⲁⲃⲉⲗ. ⲁⲩⲱ ⲉⲛⲉ
  ⲁⲩⲱϫⲛ̅ ϩⲓⲛⲁⲓ <span style="color:#b00e23">(ⲓ̅ⲑ̅)</span> ⲁⲛⲟⲕ ⲉⲧⲧⲁⲩⲟ
  ⲛ̅ϩⲉⲛⲉⲓⲣⲏⲛⲓⲕⲟⲛ ϩⲛ̅ ⲛⲉⲙⲁ ⲉⲧⲧⲁϫⲣⲏⲩ ϩⲙ̅ ⲡⲓ̈ⲏ̅ⲗ̅. ⲛ̅ⲧⲟⲕ ⲕⲕⲱⲧⲉ ⲛ̅ⲥⲁ ⲑⲉ ⲙ̅ⲙⲟⲩⲟⲩⲧ
  ⲛ̅ⲟⲩⲡⲟⲗⲓⲥ. ⲟⲩⲙⲏⲧⲣⲟⲡⲟⲗⲓⲥ. ϩⲙ̅ ⲡⲓ̈ⲏ̅ⲗ̅. ⲉⲧⲃⲉ ⲟⲩ. ⲉⲕⲛⲁⲧⲁⲕⲟ ⲛ̅ⲧⲉⲕⲗⲏⲣⲟⲛⲟⲙⲓⲁ
  ⲙ̅ⲡϫⲟⲉⲓⲥ. <span style="color:#b00e23">(ⲕ̅)</span> ⲓ̈ⲱⲁⲃ ⲇⲉ ⲁϥⲟⲩⲱϣⲃ̅ ⲉϥϫⲱ
  ⲙ̅ⲙⲟⲥ ⲛⲁⲥ . ϫⲉ ⲉⲓⲉⲟⲩϫⲁⲓ. ⲉϣⲱⲡⲉ ϯⲛⲁϣⲉⲣϣⲱⲣ ⲧⲡⲟⲗⲓⲥ. ⲁⲩⲱ ⲉϣⲱⲡⲉ ϯⲛⲁⲧⲁⲕⲟⲥ.
  <span style="color:#b00e23">(ⲕ̅ⲁ̅)</span> ⲙ̅ⲡϣⲁϫⲉ ⲁⲛ ϩⲓⲛⲁⲓ ⲡⲉ ⲡⲁⲓ ϫⲉ ⲟⲩⲣⲱⲙⲉ
  ⲉⲃⲟⲗ ϩⲙ̅ ⲡⲧⲟⲟⲩ ⲛ̅ⲉⲫⲣⲁⲓⲙ. ⲉⲡⲉϥⲣⲁⲛ ⲡⲉ ⲥⲁⲃⲉⲉ. ⲡϣⲏⲣⲉ ⲛ̅ⲃⲟⲭⲟⲣⲉⲓ. ⲉⲁϥⲉⲛ ⲧⲟⲟⲧϥ̅ ⲉϫⲙ̅
  ⲡⲣ̅ⲣⲟ ⲇ̅ⲁ̅ⲇ̅. ⲡⲉϯⲕⲱⲧⲉ ⲛ̅ⲥⲱϥ ⲙⲁ ⲛ̅ⲁⲓϥ ⲙ̅ⲙⲁⲧⲉ. ⲁⲩⲱ ϯⲛⲁⲃⲱⲕ ⲛ̅ⲧⲁⲗⲟ ϩⲓⲣⲉⲛ
  ⲧⲉⲧⲛ̅ⲡⲟⲗⲓⲥ. ⲡⲉϫⲉ ⲧⲉⲥϩⲓⲙⲉ ⲛ̅ⲓ̈ⲱⲁⲃ ϫⲉ ⲉⲓⲥ ⲧⲉϥⲁⲡⲉ ⲥⲉⲛⲁⲛⲟϫⲥ̅ ⲛⲁⲕ ⲉⲃⲟⲗ ϩⲓϫⲙ
  ⲡⲥⲟⲃⲧ̅. <span style="color:#b00e23">(ⲕ̅ⲃ̅)</span> ⲧⲉⲥϩⲓⲙⲉ ⲇⲉ ⲁⲥⲃⲱⲕ ⲉϩⲟⲩⲛ ϣⲁ
  ⲡⲉⲥⲗⲁⲟⲥ ⲧⲏⲣϥ̅. ⲁⲥϣⲁϫⲉ ⲙⲛ̅ ⲧⲡⲟⲗⲓⲥ ⲧⲏⲣⲥ̅ ϩⲛ̅ ⲧⲉⲥⲥⲟⲫⲓⲁ. ⲉⲧⲣⲉⲩϥⲓ ⲛ̅ⲧⲁⲡⲉ ⲛ̅ⲥⲁⲃⲉⲉ
  ⲡϣⲏⲣⲉ ⲛ̅ⲃⲟⲭⲟⲣⲉⲓ. ⲁⲩϥⲓⲧⲥ̅ ⲇⲉ. ⲁⲩⲛⲟϫⲥ̅ ⲉⲃⲟⲗ ⲛ̅ⲓ̈ⲱⲁⲃ. ⲁⲩⲱ ⲓ̈ⲱⲁⲃ ⲁϥⲥⲁⲗⲡⲓⲍⲉ ϩⲛ̅
  ⲧⲥⲁⲗⲡⲓⲅⲝ̅ ⲛⲁϣⲧⲁⲡ. ⲁ ⲡⲟⲩⲁ ⲡⲟⲩⲁ ⲙ̅ⲙⲟⲟⲩ ⲕⲧⲟϥ ⲁϥⲃⲱⲕ ⲉⲡⲉϥⲙⲁ ⲛ̅ϣⲱⲡⲉ ⲁⲩⲱ ⲁⲃⲕⲧⲟϥ ⲛ̅ϭⲓ
  ⲓ̈ⲱⲁⲃ ⲁϥⲃⲱⲕ ⲉϩⲣⲏⲓ ⲉⲑⲓⲗ̅ⲏ̅ⲙ̅. ⲉⲣⲁⲧϥ̅ ⲙ̅ⲡⲣ̅ⲣⲟ. <span style=
  "color:#b00e23">(ⲕ̅ⲅ̅)</span> ⲓ̈ⲱⲁⲃ ⲇⲉ ⲛⲉϥϣⲟⲟⲡ ⲉϫⲙ̅ ⲡⲙⲏⲏϣⲉ ⲧⲏⲣϥ̅ ⲙ̅ⲡⲓ̈ⲏ̅ⲗ̅.
  ⲁⲩⲱ ⲃⲁⲛⲉⲁⲥ ⲡϣⲏⲣⲉ ⲛ̅ⲓ̈ⲱⲇⲁⲉ. ⲛⲉϥϣⲟⲟⲡ ⲉϫⲙ̅ ⲡⲉⲭⲉⲣⲉⲑⲑⲓ. ⲁⲩⲱ ⲉϫⲙ̅ ⲡⲟⲫⲉⲗⲉⲑⲑⲓ.
  <span style="color:#b00e23">(ⲕ̅ⲇ̅)</span> ⲁⲇⲱⲛⲓⲇⲁⲙ ⲇⲉ. ⲛⲉϥϣⲟⲟⲡ ⲉϫⲉⲙ ⲡⲉⲫⲟⲣⲟⲥ
  ⲁⲩⲱ ⲓ̈ⲱⲥⲁⲫⲁⲧ ⲡϣⲏⲣⲉ ⲛ̅ⲁⲭⲓⲗⲟⲩⲑ. ⲛ̅ⲧⲟϥ ⲡⲉⲧⲧⲣⲉ ⲡⲣ̅ⲣⲟ ⲉⲣⲡⲙⲉⲉⲩⲉ. <span style=
  "color:#b00e23">(ⲕ̅ⲉ̅)</span> ⲁⲩⲱ ⲓ̈ⲏⲥⲟⲩⲥ ⲛ̅ⲧⲟϥ ⲡⲉⲧⲟ ⲛ̅ⲅⲣⲁⲙⲙⲁⲧⲉⲩⲥ. ⲁⲩⲱ ⲥⲁⲇⲱⲕ
  ⲙⲛ̅ ⲁⲃⲓⲁⲑⲁⲣ ⲛⲉⲩⲟ ⲛ̅ⲟⲩⲏⲏⲃ. <span style="color:#b00e23">(ⲕ̅ⲋ̅)</span> ⲡⲕⲉⲉⲓⲣⲁⲥ
  ⲡϣⲏⲣⲉ ⲛ̅ⲓⲁⲣⲓⲛ ⲛⲉϥⲟ ⲛ̅ⲟⲩⲏⲏⲃ ⲛ̅ⲇ̅ⲁ̅ⲇ̅.
  <h3 id="second_samuel21">21</h3><span style="color:#b00e23">(ⲁ̅)</span> ⲁⲩⲱ
  ⲁⲩϩⲉⲃⲱⲱⲛ ϣⲱⲡⲉ ϩⲛ̅ ⲛⲉϩⲟⲟⲩ ⲛ̅ⲇ̅ⲁ̅ⲇ̈̅ ⲛ̅ϣⲟⲙⲧⲉ ⲛ̅ⲣⲟⲙⲡⲉ. ⲛ̅ⲥⲁ ⲛⲉⲩⲉⲣⲏⲩ. ⲁⲩⲱ ⲇ̅ⲁ̅ⲇ̈̅
  ⲁϥⲕⲱⲧⲉ ⲛ̅ⲥⲁ ⲡϩⲟ ⲙ̅ⲡϫⲟⲉⲓⲥ. ⲡⲉϫⲉ ⲡϫⲟⲉⲓⲥ ϫⲉ ⲉⲣⲉ ⲧⲁⲇⲓⲕⲓⲁ ϣⲟⲟⲡ ⲉϫⲛ̅ ⲥⲁⲟⲩⲗ. ⲁⲩⲱ
  ⲉϫⲙ̅ ⲡⲉϥⲏⲓ̈. ⲉⲃⲟⲗ ϫⲉ ⲁϥⲙⲟⲩⲟⲩⲧ ⲛ̅ⲛⲉⲕⲁⲃⲁⲱⲛⲓⲧⲏⲥ. <span style=
  "color:#b00e23">(ⲃ̅)</span> ⲁⲩⲱ ⲡⲣ̅ⲣⲟ ⲇ̅ⲁ̅ⲇ̅ ⲁϥⲙⲟⲩⲧⲉ ⲉⲛ̅ⲕⲁⲃⲁⲱⲛⲓⲧⲏⲥ ⲁϥϣⲁϫⲉ
  ⲛⲙ̅ⲙⲁⲩ. ⲛ̅ⲕⲁⲃⲁⲱⲛⲓⲧⲏⲥ ⲇⲉ. ⲛ̅ϣⲏⲣⲉ ⲁⲛ ⲛⲉ ⲙ̅ⲡⲓ̈ⲏ̅ⲗ̅. ⲁⲗⲗⲁ ⲡⲥⲉⲉⲡⲉ ⲛⲉ ⲙ̅ⲡⲁⲙⲟⲣⲁⲓⲟⲥ
  ⲁⲩⲱ ⲛ̅ϣⲏⲣⲉ ⲙ̅ⲡⲓ̈ⲏ̅ⲗ̅ ⲁⲩⲉⲣⲁⲛⲁϣ ⲛⲁⲓ̈. ⲥⲁⲟⲩⲗ ⲇⲉ ⲁϥⲕⲱⲧⲉ ⲛ̅ⲥⲁ ⲑⲉ ⲙ̅ⲙⲟⲟⲧⲟⲩ. ϩⲙ̅
  ⲡⲧⲣⲉϥⲕⲱϩ. ⲉⲛ̅ϣⲏⲣⲉ ⲙ̅ⲡⲓ̈ⲏ̅ⲗ̅ ⲙⲛ̅ ⲓ̈ⲟⲩⲇⲁ. <span style=
  "color:#b00e23">(ⲅ̅)</span> ⲡⲉϫⲉ ⲇ̅ⲁ̅ⲇ̅ ⲇⲉ ⲉⲛ̅ⲕⲁⲃⲁⲱⲛⲓⲧⲏⲥ. ϫⲉ ⲟⲩ ⲡⲉϯⲛⲁⲁⲁϥ
  ⲛⲏⲧⲛ̅. ⲁⲩⲱ ⲉⲓⲛⲁⲉϣⲧⲱⲃϩ ϩⲛ̅ ⲟⲩ. ⲉⲧⲣⲉⲧⲉⲧⲛ̅ⲥⲙⲟⲩ ⲉⲧⲉⲕⲗⲏⲣⲟⲛⲟⲙⲓⲁ ⲙ̅ⲡϫⲟⲉⲓⲥ.
  <span style="color:#b00e23">(ⲇ̅)</span> ⲛ̅ⲕⲁⲃⲁⲱⲛⲓⲧⲏⲥ ⲇⲉ ⲡⲉϫⲁⲩ ⲛⲁϥ ϫⲉ ⲙⲛ̅ ϩⲁⲧ.
  ⲟⲩⲇⲉ ⲙⲛ̅ ⲛⲟⲩⲃ ϣⲟⲟⲡ ⲛⲁⲛ ⲙⲛ̅ ⲥⲁⲟⲩⲗ. ⲁⲩⲱ ⲙⲛ̅ ⲡⲉϥⲏⲓ̈. ⲁⲩⲱ ⲙⲛ̅ ⲣⲱⲙⲉ. ϩⲙ̅ ⲡⲓ̈ⲏ̅ⲗ̅.
  ⲉⲟⲩⲉⲛⲧⲁⲛ ϩⲱⲃ ⲛⲙ̅ⲙⲁϥ ⲉⲙⲟⲟⲩⲧϥ̅. ⲡⲉϫⲉ ⲇ̅ⲁ̅ⲇ̅ ⲛⲁⲩ. ϫⲉ ⲛ̅ⲧⲱⲧⲛ̅ ⲉⲧⲉⲧⲛ̅ϫⲱ ϫⲉ ⲟⲩ ⲁⲩⲱ
  ϯⲛⲁⲁⲁϥ ⲛⲏⲧⲛ̅. <span style="color:#b00e23">(ⲉ̅)</span> ⲡⲉϫⲁⲩ ⲉϩⲟⲩⲛ ϩⲙ̅ ⲡⲣ̅ⲣⲟ
  ϫⲉ ⲡⲣⲱⲙⲉ ⲛ̅ⲧⲁϥϫⲱⲕ ⲉⲃⲟⲗ ⲉϩⲣⲏⲓ ⲉϫⲱⲛ ⲛ̅ⲟⲩⲕⲁⲕⲓⲁ. ⲁⲩⲱ ⲁϥⲇⲓⲱⲕⲉⲓ ⲙ̅ⲙⲟⲛ. ⲁⲩⲱ ⲁϥⲉⲣⲕⲣⲟϥ
  ⲉⲃⲟⲧⲛ̅ ⲉⲃⲟⲗ. ϩⲛ̅ ⲟⲩⲧⲁⲕⲟ. ⲙⲁⲣⲉⲛⲧⲁⲕⲟϥ. ⲉⲧⲉⲙⲧⲣⲉϥⲁϩⲉⲣⲁⲧϥ̅ ϩⲛ̅ ⲗⲁⲁⲩ ⲛ̅ⲧⲟϣ ⲛ̅ⲧⲉ
  ⲡⲓ̈ⲏ̅ⲗ̅. <span style="color:#b00e23">(ⲋ̅)</span> ⲙⲁ ⲛⲁⲛ ⲛ̅ⲥⲁϣϥ̅ ⲛ̅ⲣⲱⲙⲉ ⲉⲃⲟⲗ
  ϩⲛ̅ ⲛⲉϥϣⲏⲣⲉ. ⲛ̅ⲧⲛ̅ⲕⲁⲁⲩ ⲉⲩϭⲉⲗϭⲱⲗ ⲉⲃⲟⲗ ϩⲁ ⲡⲣⲏ ⲛⲁϩⲣⲉⲙ ⲡϫⲟⲉⲓⲥ ϩⲛ̅ ⲅⲁⲃⲁⲱⲛ. ⲉⲃⲟⲗ
  ϩⲛ̅ ⲥⲁⲟⲩⲗ ⲡⲥⲱⲧⲡ̅ ϩⲙ̅ ⲡϫⲟⲉⲓⲥ. ⲡⲉϫⲉ ⲇ̅ⲁ̅ⲇ̅ ϫⲉ ⲁⲛⲟⲕ ϯⲛⲁⲧⲁⲁⲩ ⲛⲏⲧⲛ̅. <span style=
  "color:#b00e23">(ⲍ̅)</span> ⲁⲩⲱ ⲡⲣ̅ⲣⲟ ⲁϥϯⲥⲟ ⲉⲉⲛⲧⲟⲟⲧϥ̅ ⲉϫⲙ̅ ⲙⲉⲙⲫⲓⲃⲟⲥⲑⲉ. ⲉⲧⲃⲉ
  ⲡⲁⲛⲁϣ ⲙ̅ⲡϫⲟⲉⲓⲥ ⲉⲧⲟⲩⲧⲱϥ ⲁⲩⲱ ⲉⲧⲟⲩⲧⲱϥ ⲛ̅ⲓ̈ⲱⲛⲁⲑⲁⲛ ⲡϣⲏⲣⲉ ⲛ̅ⲥⲁⲟⲩⲗ. <span style=
  "color:#b00e23">(ⲏ̅)</span> ⲡⲣ̅ⲣⲟ ⲇⲉ ⲁϥϫⲓ ⲙ̅ⲡϣⲏⲣⲉ ⲥⲛⲁⲩ ⲛ̅ϩⲣⲉⲥⲫⲁ. ⲧϣⲉⲉⲣⲉ
  ⲛ̅ⲁⲓⲁ. ⲛⲁⲓ ⲛ̅ⲧⲁⲩϫⲡⲟⲟⲩ ⲛ̅ⲥⲁⲟⲩⲗ. ϩⲉⲣⲙⲱⲑⲓ. ⲙⲛ̅ ⲙⲉⲙⲫⲓⲃⲟⲥⲑⲉ. ⲁⲩⲱ ⲡϯⲟⲩ ⲛ̅ϣⲏⲣⲉ.
  ⲙ̅ⲙⲉⲗⲭⲱⲗ. ⲧϣⲉⲉⲣⲉ ⲛ̅ⲥⲁⲟⲩⲗ. ⲛⲁⲓ ⲛ̅ⲧⲁⲥϫⲡⲟⲟⲩ ⲛⲉⲥⲣⲓ ⲡϣⲏⲣⲉ ⲛ̅ⲃⲉⲣⲍⲉⲗⲗⲉⲓ. ⲡϣⲏⲣⲉ
  ⲙ̅ⲙⲟⲟⲩⲗⲁⲑⲉⲓ. <span style="color:#b00e23">(ⲑ̅)</span> ⲁϥⲧⲁⲁⲩ ⲉϩⲣⲏⲓ ⲉⲧⲟⲟⲧⲟⲩ
  ⲛ̅ⲛⲉⲛⲕⲁ ⲃⲁⲱⲛⲓⲧⲏⲥ(sic). ⲁⲩϭⲉⲗϭⲱⲗⲟⲩ ϩⲁ ⲡⲣⲏ ⲡⲧⲟⲟⲩ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲁⲩⲱ
  ⲛ̅ⲧⲟⲟⲩ ⲙ̅ⲡⲥⲁϣϥ̅ ⲁⲩⲣⲱϩⲧ̅ ϩⲓ ⲟⲩⲥⲟⲡ ⲁⲩⲱ ⲛ̅ⲧⲟⲟⲩ ⲁⲩⲙⲟⲟⲩⲧⲟⲩ. ϩⲛ̅ ⲛⲉϩⲟⲟⲩ ⲛ̅ϣⲟⲣⲡ̅
  ⲙ̅ⲡⲱϩⲥ̅. ϩⲛ̅ ⲧⲁⲣⲭⲏ ⲙ̅ⲡⲉϩⲥ̅ⲓⲱⲧ. <span style="color:#b00e23">(ⲓ̅)</span> ⲁⲩⲱ
  ϩⲣⲉⲥⲫⲁ ⲧϣⲉⲉⲣⲉ ⲛ̅ⲁⲓⲁ. ⲁⲥϫⲓ ⲛ̅ⲟⲩϭⲟⲟⲩⲛⲉ. ⲁⲥⲡⲏⲥⲥⲉ ⲙ̅ⲙⲟⲥ. ϩⲁⲧⲉⲛ ⲧⲡⲉⲧⲣⲁ ϩⲛ̅ ⲧⲁⲣⲭⲏ
  ⲙ̅ⲡⲉϩⲥ̅ⲓⲱⲧ ϣⲁⲛⲧⲉ ⲟⲩⲙⲟⲟⲩ ⲉⲓ ⲉϫⲱⲥ ⲉⲃⲟⲗ ϩⲛ̅ ⲧⲡⲉ. ⲉⲙⲡⲉⲥϯ ⲑⲉ ⲛ̅ⲛⲉϩⲁⲗⲁⲧⲉ ⲛ̅ⲧⲡⲉ.
  ⲉⲧⲣⲉⲩⲟⲩⲱϩ ϩⲓϫⲱⲟⲩ ⲙ̅ⲡⲉϩⲟⲟⲩ. ⲟⲩⲇⲉ ⲛⲉⲑⲩⲣⲓⲟⲛ ⲛ̅ⲧⲥⲱϣⲉ ⲉⲧⲣⲉⲩⲉⲓ ⲉϫⲱⲟⲩ ⲛ̅ⲧⲉⲩϣⲏ.
  <span style="color:#b00e23">(ⲓ̅ⲁ̅)</span> ⲁⲩⲧⲁⲙⲉ ⲇ̅ⲁ̅ⲇ̅ ⲇⲉ ⲉⲛⲉⲛⲧⲁⲥⲁⲁⲩ ⲛ̅ϭⲓ
  ϩⲣⲉⲥⲫⲁ. ⲧϣⲉⲉⲣⲉ ⲛ̅ⲁⲓⲁ ⲧⲡⲁⲗⲗⲁⲕⲏ ⲛ̅ⲥⲁⲟⲩⲗ. ⲁⲩⲱ ⲁⲩⲃⲱⲗ ⲉⲃⲟⲗ. ⲁⲩⲧⲁϩⲟⲟⲩ(sic) ⲇⲉ ⲛ̅ϭⲓ
  ⲇⲁⲛ. ⲡϣⲏⲣⲉ ⲛ̅ⲓ̈ⲱⲁ. ⲡⲉ ⲉⲃⲟⲗ ϩⲙ̅ ⲡⲉϫⲡⲟ ⲛ̅ⲛⲉⲅⲓⲅⲁⲥ. <span style=
  "color:#b00e23">(ⲓ̅ⲃ̅)</span> ⲁⲩⲱ ⲁϥⲃⲱⲕ ⲛ̅ϭⲓ ⲇ̅ⲁ̅ⲇ̅. ⲁϥϫⲓ ⲛ̅ⲛⲉⲕⲉⲉⲥ ⲛ̅ⲥⲁⲟⲩⲗ.
  ⲁⲩⲱ ⲛ̅ⲕⲉⲉⲥ ⲛ̅ⲓ̈ⲱⲛⲁⲑⲁⲛ ⲡⲉϥϣⲏⲣⲉ ⲛ̅ⲧⲟⲟⲧⲟⲩ ⲛ̅ⲛ̅ⲣⲱⲙⲉ ⲛ̅ⲓ̈ⲁⲃⲓⲥ ⲛ̅ⲧⲉ ⲡⲕⲁϩ ⲛ̅ⲅⲁⲗⲁⲁⲇ.
  ⲛⲁⲓ ⲛ̅ⲧⲁⲩϩⲟⲃⲧⲟⲩ ⲉⲃⲟⲗ ϩⲛ̅ ⲧⲉⲡⲗⲁⲧⲓⲁ ⲛ̅ⲃⲏⲑⲥⲁⲛ. ϫⲉ ⲛ̅ⲁⲗⲗⲟⲫⲩⲗⲟⲥ ⲁⲩⲕⲁⲁⲩ ϩⲙ̅ ⲡⲙⲁ
  ⲉⲧⲙ̅ⲙⲁⲩ. ϩⲙ̅ ⲡⲉϩⲟⲟⲩ ⲛ̅ⲧⲁ ⲛ̅ⲁⲗⲗⲟⲫⲩⲗⲟⲥ ⲡⲁⲧⲁⲥⲥⲉ ⲛ̅ⲥⲁⲟⲩⲗ ϩⲛ̅ ⲅⲉⲗⲃⲟⲩⲉ.
  <span style="color:#b00e23">(ⲓ̅ⲅ̅)</span> ⲁⲩⲱ ⲁϥⲓⲛⲉ ⲉϩⲣⲏⲓ ⲉⲃⲟⲗ ϩⲙ̅ ⲡⲙⲁ
  ⲉⲧⲙ̅ⲙⲁⲩ ⲛ̅ⲛⲉⲕⲉⲉⲥ ⲛ̅ⲥⲁⲟⲩⲗ. ⲁⲩⲱ ⲛ̅ⲕⲉⲉⲥ ⲛ̅ⲓ̈ⲱⲛⲁⲑⲁⲛ ⲡⲉϥϣⲏⲣⲉ. ⲁϥⲥⲱⲟⲩϩ ⲟⲛ ⲉϩⲟⲩⲛ
  ⲛ̅ⲛⲉⲕⲉⲉⲥ. ⲛ̅ⲛⲉⲛⲧⲁⲩϭⲉⲗϭⲱⲗⲟⲩ ⲉⲃⲟⲗ ϩⲁ ⲡⲣⲏ. <span style=
  "color:#b00e23">(ⲓ̅ⲇ̅)</span> ⲁⲩⲱ ⲁϥⲧⲱⲙⲥ̅ ⲛ̅ⲛⲉⲕⲉⲉⲥ ⲛ̅ⲥⲁⲟⲩⲗ ⲙⲛ̅ ⲛⲉⲕⲉⲉⲥ
  ⲛ̅ⲓ̈ⲱⲛⲁⲑⲁⲛ ⲡⲉϥϣⲏⲣⲉ. ⲙⲛ̅ ⲛⲉⲕⲉⲉⲥ ⲛ̅ⲛⲉⲛⲕⲟⲟⲩⲉ ⲛ̅ⲧⲁⲩϭⲉⲗϭⲱⲗⲟⲩ ϩⲁ ⲡⲣⲏ. ϩⲙ̅ ⲡⲕⲁϩ
  ⲛ̅ⲃⲉⲛⲓⲁⲙⲓⲛ ⲛ̅ⲥⲁⲥⲡⲓⲣ ⲙ̅ⲡⲧⲁⲫⲟⲥ ⲛ̅ϭⲓⲥ ⲡⲉϥⲉⲓⲱⲧ. ⲁⲩⲱ ⲁⲩⲉⲓⲣⲉ ⲛ̅ϩⲱⲃ ⲛⲓⲙ ⲛ̅ⲧⲁ ⲡⲣ̅ⲣⲟ
  ϩⲱⲛ ⲙ̅ⲙⲟⲟⲩ ⲉⲧⲟⲟⲧⲟⲩ ⲁⲩⲱ ⲡⲛⲟⲩⲧⲉ ⲁϥⲥⲱⲧⲙ̅. ⲁϥϣⲛ̅ϩⲧⲏϥ ϩⲁ ⲡⲕⲁϩ. <span style=
  "color:#b00e23">(ⲓ̅ⲉ̅)</span> ⲁⲩⲡⲟⲗⲩⲙⲟⲥ. ⲇⲉ ϣⲱⲡⲉ ⲛ̅ⲧⲉ ⲛ̅ⲁⲗⲗⲟⲫⲩⲗⲟⲥ. ⲙⲛ̅
  ⲡⲓ̈ⲏ̅ⲗ̅. ⲁⲩⲱ ⲇ̅ⲁ̅ⲇ̅ ⲁϥⲃⲱⲕ ⲉⲃⲟⲗ. ⲙⲛ̅ ⲛⲉϥϩⲙ̅ϩⲁⲗ ⲛⲙ̅ⲙⲁϥ. ⲁⲩⲡⲟⲗⲩⲙⲉⲓ ⲙⲛ̅
  ⲛ̅ⲁⲗⲗⲟⲫⲩⲗⲟⲥ. ⲁⲩⲱ ⲇ̅ⲁ̅ⲇ̅ ⲁϥϣⲧⲟⲣⲧⲣ̅. <span style="color:#b00e23">(ⲓ̅ⲋ̅)</span>
  ⲓ̅ⲉⲥⲃⲓⲛ ⲇⲉ ⲡⲉⲧϩⲛ̅ ⲛⲉϣⲏⲣⲉ ⲛ̅ϩⲣⲁⲫⲁⲛ. ⲉⲃⲟⲗ ϩⲛ̅ ⲛⲉϣⲏⲣⲉ ⲛ̅ⲛⲉⲅⲓⲅⲁⲥ. ⲡⲁⲓ ⲉⲣⲉ ⲡϣⲓ
  ⲛ̅ⲧⲉϥⲗⲟⲅⲭⲏ. ⲛⲁⲉⲣϣⲟⲙⲛ̅ⲧ ⲛ̅ϣⲉ ⲛ̅ⲥⲁⲧⲉⲉⲣⲉ ⲛ̅ϩⲣⲏϣⲉ ⲛ̅ϩⲟⲙⲛ̅ⲧ. ⲁⲩⲱ ⲛ̅ⲧⲟϥ ⲛⲉϥϩⲏⲕ ϩⲛ̅
  ⲟⲩϩⲱⲕ ⲛ̅ϣⲛ̅ⲃⲉ. ⲉⲛⲉϥϯⲛ̅ϩⲧⲏϥ ⲉⲣⲱϩⲧ̅ ⲛ̅ⲇⲁⲩⲉⲓⲇ. <span style=
  "color:#b00e23">(ⲓ̅ⲍ̅)</span> ⲁⲩⲱ ⲁⲃⲓⲥⲁ ⲡϣⲏⲣⲉ ⲛ̅ⲥⲁⲣⲟⲩⲉⲓⲁⲥ ⲁϥⲃⲟⲏⲑⲉⲓ ⲉⲣⲟϥ.
  ⲁϥⲡⲁⲧⲁⲥⲥⲉ ⲙ̅ⲡⲁⲗⲗⲟⲫⲩⲗⲟⲥ. ⲁϥⲙⲟⲟⲧϥ̅. ⲧⲟⲧⲉ ⲁⲩⲱⲣⲕ̅ ⲛ̅ⲇ̅ⲁ̅ⲇ̅ ⲛ̅ϭⲓ ⲛⲉⲣⲱⲙⲉ ⲉⲩϫⲱ ⲙ̅ⲙⲟⲥ
  ⲛⲁϥ. ϫⲉ ⲛ̅ⲛⲉⲕⲉⲓ ⲛ̅ϫⲓⲛ ⲉⲡⲉⲓⲛⲁⲩ ⲉⲃⲟⲗ ⲉⲡⲡⲟⲗⲩⲙⲟⲥ ⲛⲙ̅ⲙⲁⲛ. ϫⲉ ⲛ̅ⲛⲉⲕϫⲛⲉ ⲡϩⲏⲃⲥ̅
  ⲙ̅ⲡⲓ̈ⲏ̅ⲗ̅. <span style="color:#b00e23">(ⲓ̅ⲏ̅)</span> ⲁⲥϣⲱⲡⲉ ⲇⲉ ⲙⲛ̅ⲛ̅ⲥⲁ ⲛⲁⲓ.
  ⲁⲩⲡⲟⲗⲩⲙⲟⲥ ⲟⲛ ϣⲱⲡⲉ ϩⲛ̅ ⲅⲉⲑ ⲙⲛ̅ ⲛ̅ⲁⲗⲗⲟⲫⲩⲗⲟⲥ. ⲧⲟⲧⲉ ⲁϥⲡⲁⲧⲁⲥⲥⲉ ⲛ̅ϭⲓ ⲁⲃⲟⲭⲁⲉⲓ. ⲡϣⲏⲣⲉ
  ⲛ̅ⲁⲥⲧⲟⲑⲁⲉⲓ ⲛ̅ⲥⲉⲫ ⲡⲉⲧϩⲉⲛ ⲛⲉϫⲡⲟ ⲛ̅ϩⲣⲁⲫⲁ <span style=
  "color:#b00e23">(ⲓ̅ⲑ̅)</span> ⲁⲩⲡⲟⲗⲩⲙⲟⲥ ⲟⲛ ϣⲱⲡⲉ ϩⲛ̅ ⲣⲟⲟⲃ ⲙⲛ̅ ⲛ̅ⲁⲗⲗⲟⲫⲩⲗⲟⲥ. ⲁⲩⲱ
  ⲉⲗⲓⲁⲛⲁⲛ ⲡϣⲏⲣⲉ ⲛ̅ⲁⲣⲓⲱⲅⲉⲙ. ⲡⲉ ⲉⲃⲟⲗ ϩⲛ̅ ⲃⲏⲑⲗⲉⲉⲙ. ⲁϥⲡⲁⲧⲁⲥⲥⲉ ⲛ̅ⲅⲟⲇⲟⲗⲓⲁⲥ ⲡⲉⲭⲉⲇⲇⲁⲓⲟⲥ
  ⲡϣⲓ ⲇⲉ ⲙ̅ⲡⲉϥⲙⲉⲣⲉϩ ⲛⲉϥⲟ ⲛ̅ⲑⲉ ⲙ̅ⲡϩⲟ ⲛ̅ⲛⲉϣⲁⲩⲥⲱϩⲉ. <span style=
  "color:#b00e23">(ⲕ̅)</span> ⲁⲩⲡⲟⲗⲩⲙⲟⲥ ⲟⲛ ϣⲱⲡⲉ ϩⲛ̅ ⲅⲉⲑ. ⲛⲉⲣⲉ ⲟⲩⲣⲱⲙⲉ ⲇⲉ ⲙ̅ⲙⲁⲩ.
  ⲉⲡⲉϥⲣⲁⲛ ⲡⲉ ⲁⲇⲱⲛⲓ. ⲁⲩⲱ ⲛ̅ⲧⲏⲏⲃⲉ ⲛ̅ⲛⲉϥϭⲓϫ. ⲙⲛ̅ ⲛⲁ ⲛⲉϥⲟⲩⲉⲣⲏⲧⲉ. ⲛⲉⲩⲛⲁⲉⲣ ⲥⲟⲟⲩ. ϩⲓ
  ⲥⲟⲟⲩ. ⲉⲧⲉⲣ ϫⲟⲩⲧⲁϥⲧⲉ ⲛ̅ⲏⲡⲉ. ⲛ̅ⲧⲟϥ ϩⲱⲱϥ ⲉⲁⲩϫⲡⲟϥ ⲛ̅ϩⲣⲁⲫⲁ. <span style=
  "color:#b00e23">(ⲕ̅ⲁ̅)</span> ⲁⲩⲱ ⲁϥⲛⲟϭⲛⲉϭ ⲙ̅ⲡⲓ̈ⲏ̅ⲗ̅. ⲡⲁⲓ ⲇⲉ ⲁϥⲡⲁⲧⲁⲥⲥⲉ ⲙ̅ⲙⲟϥ
  ⲛ̅ϭⲓ ⲓ̈ⲱⲛⲁⲑⲁⲛ ⲡϣⲏⲣⲉ ⲛ̅ⲥⲉⲙⲉⲉⲓ. ⲡⲥⲟⲛ ⲛ̅ⲇ̅ⲁ̅ⲇ̅. <span style=
  "color:#b00e23">(ⲕ̅ⲃ̅)</span> ⲡⲉⲓϥⲧⲟⲟⲩ ⲁⲩϫⲡⲟⲟⲩ. ⲉϩⲛ̅ ⲉⲃⲟⲗ ⲛⲉ ϩⲛ̅ ⲛⲉϣⲏⲣⲉ
  ⲛ̅ⲛⲉⲅⲓⲅⲁⲥ ϩⲛ̅ ⲅⲉⲑ. ⲙ̅ⲡⲏⲓ̈ ⲛ̅ϩⲣⲁⲫⲁ. ⲁⲩϩⲉ ⲇⲉ ϩⲁⲧⲟⲟⲧϥ̅ ⲛ̅ⲇ̅ⲁ̅ⲇ̅. ⲁⲩⲱ ϩⲁⲧⲟⲟⲧⲟⲩ
  ⲛ̅ⲛⲉϥϩⲙ̅ϩⲁⲗ.
  <h3 id="second_samuel22">22</h3><span style="color:#b00e23">(ⲁ̅)</span>
  ⲇⲁⲩⲉⲓⲇ ⲇⲉ ⲁϥⲧⲁⲩⲟ ⲉⲡϫⲟⲉⲓⲥ ⲛ̅ⲛⲉϣⲁϫⲉ ⲛ̅ⲧⲉⲓ̈ⲱⲇⲏ. ϩⲙ̅ ⲡⲉϩⲟⲟⲩ ⲛ̅ⲧⲁ ⲡϫⲟⲉⲓⲥ ⲛⲁϩⲙⲉϥ
  ⲛ̅ⲧⲟⲟⲧⲟⲩ ⲛ̅ⲛⲉϥϫⲁϫⲉ ⲧⲏⲣⲟⲩ. ⲁⲩⲱ ⲛ̅ⲧⲟⲟⲧϥ ⲛ̅ⲥⲁⲟⲩⲗ <span style=
  "color:#b00e23">(ⲃ̅)</span> ⲉϥϫⲱ ⲙ̅ⲙⲟⲥ ϫⲉ. ⲡϫⲟⲉⲓⲥ ⲛ̅ⲧⲟⲕ ⲡⲉ ⲡⲁⲧⲁϫⲣⲟ. ⲁⲩⲱ
  ⲡⲁⲙⲁⲙ̅ⲡⲱⲧ ⲉϥⲛⲟⲩϩⲙ̅ ⲙ̅ⲙⲟⲓ. <span style="color:#b00e23">(ⲅ̅)</span> ⲡⲁ ⲛⲟⲩⲧⲉ ⲡⲉ
  ⲡⲁⲟⲩⲟⲉⲓⲛ. ⲛ̅ⲧⲟϥ ⲡⲉⲧⲛⲁϩⲁⲣⲉϩ ⲉⲣⲟⲓ. ϯⲛⲁϣⲱⲡⲉ ⲉⲓⲕⲱ ⲛ̄ϩⲧⲏⲓ ⲉⲣⲟϥ. ⲛ̄ⲧⲟϥ ⲡⲉ ⲧⲁⲛⲁϣⲧⲉ.
  ⲁⲩⲱ ⲡⲧⲁⲡ ⲙ̅ⲡⲁⲟⲩϫⲁⲓ. ⲡⲁⲣⲉϥϣⲟⲡⲧ ⲉⲣⲟϥ. ⲛ̅ⲧⲟϥ ⲡⲉ ⲡⲙⲁⲙ̅ⲡⲱⲧ ⲙ̅ⲡⲁⲟⲩϫⲁⲓ. ⲉϥⲛⲁⲛⲁϩⲙⲉⲧ
  ⲛ̅ⲧⲟⲟⲧϥ̅ ⲙ̅ⲡⲣⲉϥϫⲓⲛ̅ϭⲟⲛⲥ. <span style="color:#b00e23">(ⲇ̅)</span> ⲡϫⲟⲉⲓⲥ
  ⲥⲙⲁⲙⲁⲁⲧ. ϯⲛⲁⲉⲡⲓⲕⲁⲗⲉⲓ ⲙ̅ⲙⲟϥ. ⲁⲩⲱ ϯⲛⲁⲛⲟⲩϩⲙ̅ ⲛ̅ⲧⲟⲟⲧⲟⲩ ⲛ̅ⲛⲁϫⲁϫⲉ. <span style=
  "color:#b00e23">(ⲉ̅)</span> ϫⲉ ⲁⲩⲁϩⲉⲣⲁⲧⲟⲩ ⲉⲣⲟⲓ ⲛ̅ϭⲓ ⲙ̅ⲙⲟⲕϩⲥ̅ ⲙ̅ⲡⲙⲟⲩ. ⲁⲩⲱ
  ⲙ̅ⲙⲟⲩⲛⲥⲱⲣⲙ̅ ⲛ̅ⲧⲁⲁⲛⲟⲙⲓⲁ ⲁⲩⲑⲉⲣϣⲁⲓ. <span style="color:#b00e23">(ⲋ̅)</span>
  ⲛ̅ⲛⲁⲁⲕⲉ ⲛ̅ⲁⲙⲛ̅ⲧⲉ ⲁⲩⲕⲱⲧⲉ ⲉⲣⲟⲓ. ⲁⲩⲱ ⲁⲩⲁϩⲉⲣⲁⲧⲟⲩ ⲉⲣⲟⲓ ⲛ̅ϭⲓ ⲛ̅ϭⲟⲣϭⲥ̅ ⲙ̅ⲡⲙⲟⲩ.
  <span style="color:#b00e23">(ⲍ̅)</span> ϩⲙ̅ ⲡⲧⲣⲁⲑⲗⲓⲃⲉ. ϯⲛⲁⲉⲡⲓⲕⲁⲗⲉⲓ ⲙ̅ⲡϫⲟⲉⲓⲥ.
  ⲁⲩⲱ ϯⲛⲁⲱϣ ⲉⲃⲟⲗ ⲉϩⲣⲏⲓ ⲉⲡⲁⲛⲟⲩⲧⲉ. ⲛϥ̅ⲥⲱⲧⲙ̅ ⲉⲡⲁϩⲣⲟⲟⲩ ⲉⲃⲟⲗ ϩⲙ̅ ⲡⲉϥⲉⲣⲡⲉ ⲉⲧⲟⲩⲁⲁⲃ.
  ⲁⲩⲱ ⲡⲁⲁϣⲕⲁⲕ ϩⲛ̅ ⲛⲉϥⲙⲁⲁϫⲉ. <span style="color:#b00e23">(ⲏ̅)</span> ⲁϥϭⲱϣⲧ̅
  ⲉϫⲙ̅ ⲡⲕⲁϩ. ⲁⲩⲱ ⲁϥⲛⲟⲉⲓⲛ. ⲁⲩⲱ ⲛ̅ⲥⲛ̅ⲧⲉ ⲛ̅ⲧⲡⲉ ⲁⲩϣⲧⲟⲣⲧⲣ̅. ⲁⲩϣⲧⲟⲣⲧⲣ̅ ϫⲉ ⲁ ⲡϫⲟⲉⲓⲥ
  ϭⲱⲛⲧ̅ ⲉⲣⲟⲟⲩ <span style="color:#b00e23">(ⲑ̅)</span> ⲟⲩⲕⲁⲡⲛⲟⲥ ⲁϥⲓ̈ ⲉϩⲣⲏⲓ ϩⲛ̅
  ⲧⲉϥⲟⲣⲅⲏ. ⲁⲩⲱ ⲟⲩⲥⲁⲧⲉ ⲉⲃⲟⲗ ϩⲛ̅ ⲧⲉϥⲧⲁⲡⲣⲟ. ⲥⲛⲁⲟⲩⲱⲙ. ϩⲉⲛϫⲃ̅ⲃⲉⲥ ⲁⲩⲙⲟⲩϩ ⲉⲃⲟⲗ
  ϩⲓⲧⲟⲟⲧϥ̅. <span style="color:#b00e23">(ⲓ̅)</span> ⲙ̅ⲡⲏⲩⲉ ⲁϥⲣⲁⲕⲧⲟⲩ ⲁϥⲓ̈
  ⲉⲡⲉⲥⲏⲧ. ⲟⲩϭⲟⲥⲙ̅ ⲉϥϣⲟⲟⲡ ϩⲁ ⲛⲉϥⲟⲩⲉⲣⲏⲧⲉ. <span style=
  "color:#b00e23">(ⲓ̅ⲁ̅)</span> ⲁϥϩⲙⲟⲟⲥ ϩⲓϫⲛ̅ ⲛⲉⲭⲁⲓⲣⲟⲩⲃⲓⲛ. ⲁϥϩⲱⲗ ⲉⲃⲟⲗ. ⲁⲩⲱ
  ⲁϥⲟⲩⲱⲛϩ ⲉⲃⲟⲗ ϩⲓϫⲛ̅ ⲛⲉⲧⲛϩ̅ ⲙ̅ⲡⲧⲏⲩ <span style="color:#b00e23">(ⲓ̅ⲃ̅)</span>
  ⲁϥⲕⲱ ⲛ̅ⲟⲩⲕⲁⲕⲉ ϩⲓϩⲏ ⲙ̅ⲙⲟϥ. ⲧⲉϥⲥⲕⲩⲛⲏ ⲉⲥϣⲟⲟⲡ ϩⲙ̅ ⲡⲉϥⲕⲱⲧⲉ. ϩⲛ̅ⲙⲟⲟⲩ ⲛ̅ⲕⲁⲕⲉ
  ⲁⲩⲟⲩⲙⲟⲧ. ⲏ ⲁⲩⲁϣⲁⲓ ϩⲛ̅ ⲛⲉⲕⲗⲟⲟⲗⲉ ⲛ̅ⲁⲏⲣ. <span style=
  "color:#b00e23">(ⲓ̅ⲅ̅)</span> ⲉⲃⲟⲗ ϩⲙ ⲡⲉϥⲟⲩⲟⲉⲓⲛ ⲛⲉⲕⲗⲟⲟⲗⲉ ⲁⲩⲙⲟⲟϣⲉ ϩⲓϩⲏ ⲙ̅ⲙⲟϥ.
  ϩⲛ̅ϫⲃ̅ⲃⲉⲥ ⲛ̅ⲥⲁⲧⲉ ⲁⲩⲙⲟⲩϩ <span style="color:#b00e23">(ⲓ̅ⲇ̅)</span> ⲡϫⲟⲉⲓⲥ
  ⲁϥϯϩⲣⲟⲩⲃⲁⲓ ⲉⲃⲟⲗ ϩⲛ̅ ⲧⲡⲉ. ⲁⲩⲱ ⲡⲡⲉⲧϫⲟⲥⲉ ⲁϥϯ ⲙ̅ⲡⲉϥϩⲣⲟⲟⲩ. <span style=
  "color:#b00e23">(ⲓ̅ⲉ̅)</span> ⲁϥϫⲟⲟⲩ ⲉⲃⲟⲗ ⲛ̅ⲛⲉϥⲥⲟⲧⲉ. ⲁⲩⲱ ⲁϥϫⲟⲟⲣⲟⲩ ⲉⲃⲟⲗ.
  ϩⲛ̅ⲉⲃⲣⲏ ϭⲉ ⲁϥⲧⲁϣⲟⲟⲩ. ⲁⲩⲱ ⲁϥϣⲧⲣⲧⲱⲣⲟⲩ. <span style=
  "color:#b00e23">(ⲓ̅ⲋ̅)</span> ⲁⲩⲟⲩⲱⲛϩ ⲉⲃⲟⲗ ⲛ̅ϭⲓ ϩⲉⲛⲡⲩⲅⲏ ⲙ̅ⲙⲟⲟⲩ. ⲁⲩⲱ ⲁⲩϭⲱⲗⲡ̅
  ⲉⲃⲟⲗ ⲛ̅ϭⲓ ⲛ̅ⲥⲛ̅ⲧⲉ ⲛ̅ⲧⲟⲓⲕⲟⲩⲙⲉⲛⲏ. ϩⲛ̅ ⲑⲟⲧⲉ ⲙ̅ⲡϫⲟⲉⲓⲥ. ⲉⲃⲟⲗ ϩⲙ̅ ⲡⲛⲓⲃⲉ ⲙ̅ⲡⲉⲡⲛ̅ⲁ̅
  ⲛ̅ⲧⲉϥⲟⲣⲅⲏ. <span style="color:#b00e23">(ⲓ̅ⲍ̅)</span> ⲁϥⲧⲛ̅ⲛⲟⲟⲩ ⲉⲃⲟⲗ ϩⲙ̅
  ⲡϫⲓⲥⲉ. ⲁϥϫⲓⲧ ⲁϥϣⲟⲡⲧ̅ ⲉⲣⲟϥ ⲉⲃⲟⲗ ϩⲛ̅ ϩⲉⲛⲙⲟⲟⲩ ⲉⲛⲁϣⲱⲟⲩ. <span style=
  "color:#b00e23">(ⲓ̅ⲏ̅)</span> ⲁϥⲛⲁϩⲙⲉⲧ ⲛ̅ⲧⲟⲟⲧⲟⲩ ⲛ̅ⲛⲁϫⲁϫⲉ ⲉⲧϭⲙ̅ϭⲟⲙ . ⲁⲩⲱ
  ⲛ̅ⲧⲟⲟⲧⲟⲩ ⲛ̅ⲛⲉⲧⲙⲟⲥⲧⲉ ⲙ̅ⲙⲟⲓ̈. ϫⲉ ⲁⲩⲧⲁϫⲣⲟ ⲉϩⲟⲩⲉ ⲉⲣⲟⲓ. <span style=
  "color:#b00e23">(ⲓ̅ⲑ̅)</span> ⲁⲩⲱ ⲁⲩⲁϩⲉⲣⲁⲧⲟⲩ ⲉⲣⲟⲓ ⲛ̅ϭⲓ ⲛⲉϩⲟⲟⲩ ⲛ̅ⲧⲁⲑⲗⲓⲯⲓⲥ. ⲁⲩⲱ
  ⲡϫⲟⲉⲓⲥ ⲁϥϣⲱⲡⲉ ⲛⲁⲓ. ⲛ̅ⲧⲁϫⲣⲟ. <span style="color:#b00e23">(ⲕ̅)</span> ⲁⲩⲱ
  ⲁϥⲟⲩⲱϣⲥ̅ ⲛⲁⲓ ⲉⲃⲟⲗ ⲁϥⲛⲁϩⲙⲉⲧ. ϫⲉ ⲁ ⲡⲉϥⲟⲩⲱϣ ϣⲱⲡⲉ ⲛ̅ϩⲏⲧ. <span style=
  "color:#b00e23">(ⲕ̅ⲁ̅)</span> ⲁⲩⲱ ⲡϫⲟⲉⲓⲥ ⲁϥⲧⲱⲱⲃⲉ ⲛⲁⲓ ⲕⲁⲧⲁ ⲧⲉϥⲇⲓⲕⲁⲓⲟⲥⲩⲛⲏ. ⲁⲩⲱ
  ⲕⲁⲧⲁ ⲡⲧⲃ̅ⲃⲟ ⲛⲛⲁϭⲓϫ. ⲁϥⲧⲱⲱⲃⲉ ⲛⲁⲓ. <span style="color:#b00e23">(ⲕ̅ⲃ̅)</span> ϫⲉ
  ⲁⲓϩⲁⲣⲉϩ ⲉⲛⲉϩⲓⲟⲟⲩⲉ ⲙ̅ⲡϫⲟⲉⲓⲥ. ⲁⲩⲱ ⲙ̅ⲡⲓⲉⲣϣⲁϥⲧⲉ ⲉⲡⲁⲛⲟⲩⲧⲉ. <span style=
  "color:#b00e23">(ⲕ̅ⲅ̅)</span> ϫⲉ ⲛⲉϥϩⲁⲡ ⲧⲏⲣⲟⲩ ⲙ̅ⲡⲁⲙ̅ⲧⲟ ⲉⲃⲟⲗ. ⲁⲩⲱ ⲛⲉϥⲇⲓⲕⲁⲓⲱⲙⲁ.
  ⲙ̅ⲡⲓⲥⲁϩⲱⲟⲩ ⲉⲃⲟⲗ ⲙ̅ⲙⲟⲓ. <span style="color:#b00e23">(ⲕ̅ⲇ̅)</span> ⲁⲩⲱ ϯⲛⲁϣⲱⲡⲉ
  ⲉⲓⲟⲩⲁⲁⲃ ⲛⲁϩⲣⲁϥ. ⲁⲩⲱ ϯⲛⲁϩⲟⲣⲧ̅ ⲉⲣⲟⲓ ⲉⲧⲁⲁⲛⲟⲙⲓⲁ. ⲁⲩⲱ <span style=
  "color:#b00e23">(ⲕ̅ⲉ̅)</span> ⲡϫⲟⲉⲓⲥ ⲛⲁⲧⲱⲱⲃⲉ ⲛⲁⲓ ⲕⲁⲧⲁ ⲧⲁⲇⲓⲕⲁⲓⲟⲥⲩⲛⲏ ⲁⲩⲱ ⲕⲁⲧⲁ
  ⲡⲧⲃ̅ⲃⲟ ⲛ̅ⲛⲁϭⲓϫ. ϥⲛⲁⲧⲱⲱⲃⲉ ⲛⲁⲓ ⲙ̅ⲡⲙ̅ⲧⲟ ⲉⲃⲟⲗ ⲛ̅ⲛⲉϥⲃⲁⲗ. <span style=
  "color:#b00e23">(ⲕ̅ⲋ̅)</span> ⲉⲕϣⲁⲛϣⲱⲡⲉ ⲙⲛ̅ ⲟⲩⲁ. ⲉϥⲟⲩⲁⲁⲃ. ⲕⲛⲁϣⲱⲡⲉ ⲉⲕⲟⲩⲁⲁⲃ.
  ⲁⲩⲱ ⲉⲕϣⲁⲛϣⲱⲡⲉ ⲙⲛ̅ ⲟⲩⲧⲉⲗⲓⲟⲥ. ⲕⲛⲁϣⲱⲡⲉ ⲉⲕⲟ ⲛ̅ⲧⲉⲗⲓⲟⲥ. <span style=
  "color:#b00e23">(ⲕ̅ⲍ̅)</span> ⲁⲩⲱ ⲉⲕϣⲁⲛϣⲱⲡⲉ ⲙⲛ̅ ⲟⲩⲥⲱⲧⲡ̅. ⲕⲛⲁϣⲱⲡⲉ ⲉⲕⲟ ⲛ̅ⲥⲱⲧⲡ̅.
  ⲁⲩⲱ ⲉⲕϣⲁⲛϣⲱⲡⲉ ⲙⲛ̅ ⲡⲉⲧϭⲟⲟⲙⲉ. ⲕⲛⲁϣⲱⲡⲉ ⲉⲕϭⲟⲟⲙⲉ. <span style=
  "color:#b00e23">(ⲕ̅ⲏ̅)</span> ⲁⲩⲱ ⲡⲗⲁⲟⲥ ⲛ̅ϩⲏⲕⲉ ⲉⲕⲛⲁⲛⲁϩⲙⲉϥ. ⲁⲩⲱ ⲛ̅ⲃⲁⲗ
  ⲛ̅ⲛⲉϫⲁⲥⲓϩⲏⲧ ⲕⲛⲁⲑⲃ̅ⲃⲓⲟⲟⲩ <span style="color:#b00e23">(ⲕ̅ⲑ̅)</span> ϫⲉ ⲛ̅ⲧⲟⲕ ⲡⲉ
  ⲡⲁϩⲏⲃⲥ̅ ⲡϫⲟⲉⲓⲥ. ⲁⲩⲱ ⲛ̅ⲧⲟⲕ ⲡⲉⲧⲛⲁⲧⲣⲉ. ⲡⲁⲕⲁⲕⲉ ⲉⲣⲟⲩⲟⲉⲓⲛ ⲛⲁϩⲣⲁⲓ. <span style=
  "color:#b00e23">(ⲗ̅)</span> ϫⲉ ⲉⲓⲛⲁⲡⲱⲧ ϩⲣⲁⲓ ⲛ̅ϩⲏⲧⲕ̅ ⲉⲓⲧⲟⲩϫⲏⲩ. ⲁⲩⲱ ⲉⲓⲛⲁⲟⲩⲱⲧⲃ̅
  ⲛ̅ⲟⲩⲥⲟⲃⲧ̅ ϩⲙ̅ ⲡⲁⲛⲟⲩⲧⲉ. <span style="color:#b00e23">(ⲗ̅ⲁ̅)</span> ⲡⲁⲛⲟⲩⲧⲉ
  ⲉⲧⲧⲁϫⲣⲏⲟⲩⲧ. ⲧⲉϥϩⲓⲏ ⲟⲩⲁⲁⲃ. ⲡϣⲁϫⲉ ⲙ̅ⲡϫⲟⲉⲓⲥ ϫⲟⲟⲣ(sic) ⲉϥⲡⲟⲥⲉ. ⲧⲛⲁϣⲧⲉ ⲡⲉ ⲛ̅ⲟⲩⲟⲛ
  ⲛⲓⲙ ⲉⲧⲕⲱ ⲛ̅ϩⲧⲏⲩ ⲉⲣⲟϥ. <span style="color:#b00e23">(ⲗ̅ⲃ̅)</span> ⲛⲓⲙ ⲡⲉ ⲡϫⲱⲱⲣⲉ
  ⲛ̅ⲥⲁ ⲡϫⲟⲉⲓⲥ. ⲁⲩⲱ ⲛⲓⲙ ⲡⲉⲧⲛⲁⲉⲣ ⲣⲉϥⲥⲱⲛⲧ̅ ⲛ̅ⲥⲁ ⲡⲉⲛⲛⲟⲩⲧⲉ. <span style=
  "color:#b00e23">(ⲗ̅ⲅ̅)</span> ⲡϫⲟⲉⲓⲥ ⲉⲧⲧⲁϫⲣⲟ ⲙ̅ⲙⲟⲓ̈ ϩⲛ̅ ⲟⲩϭⲟⲙ. ⲁⲩⲱ ⲁϥⲥⲟⲩⲧⲛ̅
  ⲧⲁϩⲓⲏ ⲉⲥⲟⲩⲁⲁⲃ. <span style="color:#b00e23">(ⲗ̅ⲇ̅)</span> ⲉϥⲉⲥⲟⲃⲧⲉ ⲛ̅ⲛⲁⲟⲩⲉⲣⲏⲧⲉ
  ⲛ̅ⲑⲉ ⲛ̅ⲟⲩⲓ̈ⲟⲩⲗ ⲁⲩⲱ ⲉϥⲧⲁϩⲟ ⲙ̅ⲙⲟⲓ̈ ⲉⲣⲁⲧ ⲉϫⲉⲛ ⲛⲉⲙⲁ ⲉⲧϫⲟⲥⲉ. <span style=
  "color:#b00e23">(ⲗ̅ⲉ̅)</span> ⲉϥⲧⲥⲁⲃⲟ ⲛ̅ⲛⲁϭⲓϫ ⲉⲡⲡⲟⲗⲩⲙⲟⲥ. ⲉⲁϥⲕⲱ ⲛ̅ⲟⲩⲡⲓⲧⲉ
  ⲛ̅ϩⲟⲙⲛ̅ⲧ ϩⲛ̅ ⲛⲁϩⲃⲟⲓ <span style="color:#b00e23">(ⲗ̅ⲋ̅)</span> ⲁⲩⲱ ⲁⲕϯ ⲛⲁⲓ
  ⲛ̅ⲧⲛⲁϣⲧⲉ ⲙ̅ⲡⲁⲟⲩϫⲁⲓ. ⲁⲩⲱ ⲡⲉⲕⲥⲱⲧⲙ̅ ⲉⲣⲟⲓ ⲁϥⲧⲟⲩϫⲁⲓ(sic). <span style=
  "color:#b00e23">(ⲗ̅ⲍ̅)</span> ⲁⲕⲟⲩⲱϣⲥ̅ ⲉⲃⲟⲗ ⲛ̅ⲛⲁⲧⲁϭⲥⲉ ϩⲁⲣⲁⲧ. ⲁⲩⲱ ⲛⲁⲟⲩⲉⲣⲏⲧⲉ
  ⲙ̅ⲡⲟⲩϣⲧⲟⲣⲧⲉⲣ. <span style="color:#b00e23">(ⲗ̅ⲏ̅)</span> ϯⲛⲁⲡⲱⲧ ⲛ̅ⲥⲁ ⲛⲁϫⲁϫⲉ.
  ⲛ̅ⲧⲁⲧⲁⲕⲟ ⲙ̅ⲙⲟⲟⲩ. ⲁⲩⲱ ⲛ̅ϯⲛⲁⲕⲧⲟ ⲙ̅ⲙⲟⲓ ⲁⲛ. ϣⲁⲛϯⲟϫⲛⲟⲩ <span style=
  "color:#b00e23">(ⲗ̅ⲑ̅)</span> ϯⲛⲁⲗⲟϫⲟⲩ. ⲛ̅ⲥⲉⲧⲉⲙⲉϣⲧⲱⲟⲩⲛ. ⲁⲩⲱ ⲥⲉⲛⲁϩⲉ ϩⲁ
  ⲛⲁⲟⲩⲉⲣⲏⲧⲉ. <span style="color:#b00e23">(ⲙ̅)</span> ⲁⲩⲱ ⲕⲛⲁⲧⲁϫⲣⲟⲓ ϩⲛ̅ ⲟⲩϭⲟⲙ
  ⲉⲡⲡⲟⲗⲩⲙⲟⲥ. ⲁⲩⲱ ⲕⲛⲁⲕⲱⲗϫ̅ ϩⲁⲣⲁⲧ ⲛ̅ⲛⲉⲛⲧⲁⲩⲧⲱⲟⲩⲛ ⲉϩⲣⲏⲓ ⲉϫⲱⲓ. <span style=
  "color:#b00e23">(ⲙ̅ⲁ̅)</span> ⲁⲩⲱ ⲛⲁϫⲁϫⲉ ⲁⲩⲧⲁⲁⲩ ⲉⲩⲑⲃ̅ⲃⲓⲏⲩ ⲛⲁϩⲣⲁⲓ. ⲉⲛⲕⲟⲟⲩⲉ
  ⲉⲧⲙⲟⲥⲧⲉ ⲙ̅ⲙⲟⲓ. ⲁⲕⲙⲟⲩⲟⲩⲧ ⲙ̅ⲙⲟⲟⲩ. <span style="color:#b00e23">(ⲙ̅ⲃ̅)</span>
  ⲥⲉⲛⲁⲱϣ ⲉⲃⲟⲗ. ⲛ̅ⲧⲉⲧⲙ̅ ⲃⲟⲏⲑⲓⲁ ϣⲱⲡⲉ ⲛⲁⲩ. ⲁⲩⲱϣ ⲉⲃⲟⲗ ⲉϩⲣⲏⲓ ⲉⲡϫⲟⲉⲓⲥ. ⲁⲩⲱ ⲙ̅ⲡⲉϥⲥⲱⲧⲙ̅
  ⲉⲣⲟⲟⲩ. <span style="color:#b00e23">(ⲙ̅ⲅ̅)</span> ⲁⲓ̈ϣⲁϣⲟⲩ. ⲛ̅ⲑⲉ ⲛ̅ⲟⲩⲕⲁϩ ⲛ̅ⲧⲉ
  ⲡⲕⲁϩ. ⲛ̅ⲑⲉ ⲙ̅ⲡⲟⲙⲉ ⲛ̅ⲛⲉϩⲓⲟⲟⲩⲉ. ⲁⲓϫⲟⲟⲣⲟⲩ ⲉⲃⲟⲗ. <span style=
  "color:#b00e23">(ⲙ̅ⲇ̅)</span> ⲕⲛⲁⲛⲁϩⲙⲉⲧ ⲉⲡϣⲁⲛⲧ̅ ⲛ̅ⲧⲉ ⲛⲓⲗⲁⲟⲥ. ⲕⲛⲁϩⲁⲣⲉϩ ⲉⲣⲟⲓ.
  ⲉⲁⲁⲧ ⲛ̅ⲁⲡⲉ ⲉϫⲛ̅ ⲛⲓⲗⲁⲟⲥ ⲙⲛ̅ ⲛⲉϩⲉⲑⲛⲟⲥ. ⲡⲗⲁⲟⲥ ⲉⲧⲉ ⲙ̅ⲡⲓⲥⲟⲩⲱⲛϥ. ⲁϥⲣ̅ϩⲙ̅ϩⲁⲗ ⲛⲁⲓ.
  <span style="color:#b00e23">(ⲙ̅ⲉ̅)</span> ⲁⲩⲥⲱⲧⲙ̅ ⲉⲣⲟⲓ. ⲁⲩⲕⲉ ⲛⲉⲩⲙⲁⲁϫⲉ ⲉⲣⲟⲓ.
  ϩⲛ̅ϣⲏⲣⲉ ⲛ̅ϣⲙ̅ⲙⲟ ⲁⲩϫⲓϭⲟⲗ ⲉⲣⲟⲓ. <span style="color:#b00e23">(ⲙ̅ⲋ̅)</span>
  ϩⲛ̅ϣⲏⲣⲉ ⲛ̅ϣⲙ̅ⲙⲟ. ⲥⲉⲛⲁⲛⲟϫⲟⲩ ⲉⲃⲟⲗ. ⲁⲩⲱ ⲥⲉⲛⲁⲉⲣϭⲱⲃ. ⲉⲃⲟⲗ ϩⲛ̅ ⲛⲉⲩⲙⲟⲉⲓⲧ ⲙ̅ⲙⲟⲟϣⲉ.
  <span style="color:#b00e23">(ⲙ̅ⲍ̅)</span> ⲡϫⲟⲉⲓⲥ ⲟⲛϩ. ⲁⲩⲱ ϥⲥⲙⲁⲙⲁⲁⲧ ⲛ̅ϭⲓ
  ⲡⲉⲧϩⲁⲣⲉϩ ⲉⲣⲟⲓ. ⲁⲩⲱ ϥⲛⲁϫⲓⲥⲉ ⲛ̅ϭⲓ ⲡⲁⲛⲟⲩⲧⲉ ⲡⲉⲧⲣⲟⲉⲓⲥ ⲉⲡⲁⲟⲩϫⲁⲓ. <span style=
  "color:#b00e23">(ⲙ̅ⲏ̅)</span> ⲡϫⲟⲉⲓⲥ ⲉϥⲧⲁϫⲣⲏⲩ. ⲉϥϯ ⲛⲁⲓ ⲛ̅ⲟⲩⲕⲃⲁ. ⲉϥϯⲥⲃⲱ
  ⲛ̅ⲛⲉⲗⲁⲟⲥ ⲉⲩϩⲁⲣⲉϩ(sic) <span style="color:#b00e23">(ⲙ̅ⲑ̅)</span> ⲉϥⲉⲓⲛⲉ ⲙⲙⲟⲓ.
  ⲟⲩⲧⲱⲟⲩ ⲛ̅ⲛⲁϫⲁϫⲉ. ⲁⲩⲱ ⲕⲛⲁϫⲓ ⲙ̅ⲙⲟⲓ ⲟⲩⲧⲱⲟⲩ ⲛ̅ⲛⲉⲧⲧⲱⲟⲩⲛ ⲉϩⲣⲏⲓ ⲉϫⲱⲟⲩ (sic). ⲛ̅ⲧⲟⲕ
  ⲡⲉⲧⲛⲁⲛⲁϩⲙⲉⲧ ⲛ̅ⲧⲟⲟⲧϥ̅ ⲛ̅ⲟⲩⲣⲱⲙⲉ. ⲛ̅ϩⲉⲛϫⲓⲛϭⲟⲛⲥ̅. <span style=
  "color:#b00e23">(ⲛ̅)</span> ⲉⲧⲃⲉ ⲡⲁⲓ ϯⲛⲁⲉⲝⲟⲙⲟⲗⲟⲅⲉⲓ ⲛⲁⲕ ⲡϫⲟⲉⲓⲥ ϩⲛ̅ ⲛⲉϩⲉⲑⲛⲟⲥ.
  ⲁⲩⲱ ϯⲛⲁϣⲁⲗⲗⲉⲓ ⲉⲡⲉⲕⲣⲁⲛ. <span style="color:#b00e23">(ⲛ̅ⲁ̅)</span> ⲉϥⲧⲁϣⲟ
  ⲛ̅ⲛⲉⲟⲩϫⲁⲓ ⲙ̅ⲡⲉϥⲉⲣⲣⲟ. ⲁⲩⲱ ⲉϥⲉⲓⲣⲉ ⲛ̅ⲟⲩⲛⲁ. ⲙⲛ̅ ⲡⲉϥⲭⲣⲏⲥⲧⲟⲥ. ⲇ̅ⲁ̅ⲇ̅ ⲙⲛ̅ ⲡⲉϥⲥⲡⲉⲣⲙⲁ
  ⲛ̅ϣⲁ ⲉⲛⲉϩ.
  <h3 id="second_samuel23">23</h3><span style="color:#b00e23">(ⲁ̅)</span> ⲁⲩⲱ
  ⲛⲁⲓ ⲛⲉ ⲛⲉϣⲁϫⲉ ⲛ̅ⲇ̅ⲁ̅ⲇ̅ ⲛϩⲁⲉⲉⲩ. ⲟⲩⲡⲓⲥⲧⲟⲥ ⲡⲉ ⲇ̅ⲁ̅ⲇ̅ ⲡϣⲏⲣⲉ ⲛ̅ⲓ̈ⲉⲥⲥⲁⲓ. ⲁⲩⲱ
  ⲟⲩⲡⲓⲥⲧⲟⲥ ⲡⲉ ⲡⲣⲱⲙⲉ. ⲡⲁⲓ ⲛ̅ⲧⲁ ⲡϫⲟⲉⲓⲥ ⲧⲟⲩⲛⲟⲥϥ̅ ⲉϫⲉⲙ ⲡⲉϥⲗⲁⲟⲥ ⲓⲁⲕⲱⲃ. ⲁⲩⲱ ⲛⲉⲥⲱⲟⲩ
  ⲛⲉⲯⲁⲗⲙⲟⲥ ⲙ̅ⲡⲓ̈ⲏ̅ⲗ̅. <span style="color:#b00e23">(ⲃ̅)</span> ⲡⲉⲡⲛ̅ⲁ̅ ⲙ̅ⲡϫⲟⲉⲓⲥ
  ⲡⲉ ⲛ̅ⲧⲁϥϣⲁϫⲉ ϩⲣⲁⲓ ⲛ̅ϩⲏⲧ. ⲁⲩⲱ ⲡⲉϥϣⲁϫⲉ ⲉϫⲙ̅ ⲡⲁⲗⲁⲟⲥ <span style=
  "color:#b00e23">(ⲅ̅)</span> ⲡⲉϫⲉ ⲡⲛⲟⲩⲧⲉ ⲙ̅ⲡⲓ̈ⲏ̅ⲗ̅ ⲛ̅ⲧⲁϥϣⲁϫⲉ ⲛⲙ̅ⲙⲁⲓ ⲛ̅ϭⲓ
  ⲡⲉⲧⲣⲟⲉⲓⲥ ⲉⲡⲓ̈ⲏ̅ⲗ̅. ϫⲉ ⲧⲁⲩⲟ ⲛ̅ⲟⲩⲡⲁⲣⲁⲃⲟⲗⲏ ϩⲙ̅ ⲡⲣⲱⲙⲉ. ϫⲉ ⲉⲧⲉⲧⲛ̅ⲛⲁⲧⲁϫⲣⲟ ⲛ̅ⲁϣ
  ⲛ̅ϩⲉ. ⲛ̅ⲑⲟ ⲧⲉ ⲙ̅ⲡⲉⲭ̅ⲣ̅ⲥ̅. <span style="color:#b00e23">(ⲇ̅)</span> ⲁⲩⲱ ϩⲙ̅
  ⲡⲟⲩⲟⲉⲓⲛ ⲙ̅ⲡⲛⲟⲩⲧⲉ. ⲉⲧⲣⲉ ⲡⲣⲏ ϣⲁ ⲙ̅ⲡⲛⲁⲩ ⲛ̅ϩⲧⲟⲟⲩⲉ. ⲁⲩⲱ ⲛ̅ⲑⲉ ⲛ̅ⲟⲩϯⲟⲩⲱ ⲉϩⲣⲏⲓ ϩⲙ̅
  ⲡⲕⲁϩ. ⲉⲃⲟⲗ ϩⲙ̅ ⲡϩⲟⲩⲙⲡⲏ. <span style="color:#b00e23">(ⲉ̅)</span> ⲡⲁⲓ ⲅⲁⲣ ⲁⲛ ⲡⲉ
  ⲡⲁⲏⲓ̈. ⲙⲛ̅ ⲡⲛⲟⲩⲧⲉ ⲉⲧⲧⲁϫⲣⲏⲩ. ⲟⲩⲇⲓⲁⲑⲩⲕⲏ ⲛ̅ϣⲁ ⲉⲛⲉϩ ⲁϥⲥⲙⲛ̅ⲧⲥ̅ ⲛⲁⲓ ⲉⲥⲥⲃ̅ⲧⲱⲧ.
  ⲉⲁϥϩⲁⲣⲉϩ ⲉⲣⲟⲥ ⲛ̅ⲟⲩⲟⲉⲓϣ ⲛⲓⲙ. ϫⲉ ⲡⲁⲟⲩϫⲁⲓ ⲧⲏⲣϥ̅. ⲁⲩⲱ ⲡⲁϣⲁϫⲉ ⲧⲏⲣϥ̅ ⲉϥϣⲟⲟⲡ ϩⲙ̅
  ⲡϫⲟⲉⲓⲥ. ϫⲉ ⲡⲡⲁⲣⲁⲛⲟⲙⲟⲥ ⲛⲁϯⲟⲩⲱ ⲁⲛ ⲉϩⲣⲏⲓ. <span style=
  "color:#b00e23">(ⲋ̅)</span> ϫⲉ ⲛ̅ⲧⲟⲟⲩ ⲧⲏⲣⲟⲩ. ⲉⲩⲟ ⲛ̅ⲑⲉ ⲛ̅ⲟⲩϣⲟⲛⲧⲉ ⲉⲥⲛⲏϫ ⲉⲃⲟⲗ.
  ϫⲉ ⲉⲩⲛⲁϭⲟⲡⲟⲩ ⲁⲛ ⲛ̅ϭⲓϫ. <span style="color:#b00e23">(ⲍ̅)</span> ⲁⲩⲱ ⲡⲣⲱⲙⲉ
  ⲉϥⲛⲁϣⲉⲡϩⲓⲥⲉ ⲛ̅ϩⲏⲧⲟⲩ. ⲁⲩⲱ ⲡⲡⲉⲛⲓⲡⲉ ⲧⲏⲣϥ̅. ⲁⲩⲱ ⲡϣⲉ ⲛ̅ⲟⲩⲗⲟⲅⲭⲏ ϥⲛⲁⲣⲟⲕϩⲟⲩ. ϩⲛ̅
  ⲟⲩⲥⲁⲧⲉ. ⲁⲩⲱ ⲥⲉⲛⲁⲕⲱ ⲉϩⲣⲏⲓ ⲛ̅ⲛⲉⲩϣⲓⲡⲉ. <span style="color:#b00e23">(ⲏ̅)</span>
  ⲛⲁⲓ ⲛⲉ ⲛⲉⲣⲁⲛ ⲛ̅ⲛⲉⲇⲩⲛⲁⲧⲟⲥ ⲛ̅ⲇ̅ⲁ̅ⲇ̅. ⲓ̈ⲉⲃϭⲟⲩϯⲥⲑⲉ ⲡⲉⲭⲁⲛⲁⲛⲁⲓⲟⲥ. ⲛ̅ⲧⲟϥ ⲡⲉⲧⲟ
  ⲛ̅ⲁⲣⲭⲱⲛ ⲉϫⲙ̅ ⲡϣⲟⲙⲛ̅ⲧ ⲛ̅ⲟⲩⲱⲛ. ⲁⲩⲱ ⲁⲇⲓⲛⲱⲛ ⲡⲁⲍⲱⲛⲁⲓⲟⲥ. ⲡⲁⲓ ⲅⲁⲣ ⲁϥⲧⲱⲕⲙ̅ ⲛ̅ⲧⲉϥⲥⲏϥⲉ
  ⲉϫⲙ̅ ⲡϣⲟⲙⲛ̅ⲧ ⲛ̅ϣⲉ ⲛ̅ⲣⲱⲙⲉ. ⲁϥⲣⲁϩⲧⲟⲩ ⲛ̅ⲟⲩⲥⲟⲡ ⲛ̅ⲟⲩⲱⲧ. <span style=
  "color:#b00e23">(ⲑ̅)</span> ⲁⲩⲱ ⲙⲛ̅ⲛ̅ⲥⲱϥ ⲉⲗⲉⲁⲛⲁⲛ ⲡϣⲏⲛ. ⲡⲥⲟⲛ ⲙ̅ⲡⲉϥⲉⲓⲱⲧ. ⲡϣⲏⲣⲉ
  ⲛ̅ⲥⲱⲥⲓ. ⲡⲉⲧϩⲙ̅ ⲡϣⲟⲙⲛ̅ⲧ ⲛ̅ⲇⲩⲛⲁⲧⲟⲥ ⲛ̅ⲇⲁⲩⲉⲓⲇ. ϩⲙ̅ ⲡⲧⲣⲉϥⲛⲟϭⲛⲉϭ ⲛ̅ⲛ̅ⲁⲗⲗⲟⲫⲩⲗⲟⲥ ϩⲛ̅
  ϩⲣⲉⲥⲥⲁ. ⲡⲙⲁ ⲛ̅ⲧⲁⲩⲥⲱⲟⲩϩ ⲉⲣⲟϥ ⲉⲡⲡⲟⲗⲩⲙⲟⲥ. ⲁⲩⲱ ⲁϥⲱϣ ⲉⲃⲟⲗ ⲛ̅ϭⲓ ⲡⲣⲱⲙⲉ ⲙ̅ⲡⲓ̈ⲏ̅ⲗ̅.
  <span style="color:#b00e23">(ⲓ̅)</span> ⲛ̅ⲧⲟϥ ⲡⲉ ⲛ̅ⲧⲁϥⲧⲱⲟⲩⲛ. ⲁⲩⲱ ⲁϥⲡⲁⲧⲁⲥⲥⲉ
  ⲛ̅ⲛ̅ⲁⲗⲗⲟⲫⲩⲗⲟⲥ ϣⲁⲛⲧⲉ ⲧⲉϥϭⲓϫ ϩⲓⲥⲉ ⲉϥϩⲓⲟⲩⲉ. ⲛ̅ⲧⲉ ⲧⲉϥϭⲓϫ ⲧⲱϭⲉ ⲉϩⲟⲩⲛ ⲉⲧⲧⲱⲣⲉ
  ⲛ̅ⲧⲥⲏϥⲉ. ⲁⲩⲱ ⲡϫⲟⲉⲓⲥ ⲁϥⲉⲓⲣⲉ ⲛ̅ⲟⲩⲛⲟϭ ⲛ̅ⲟⲩϫⲁⲓ ⲙ̅ⲡⲉϩⲟⲟⲩ ⲉⲧⲙ̅ⲙⲁⲩ. ⲡⲗⲁⲟⲥ ⲇⲉ ⲛⲉϥϩⲓ
  ⲡⲁϩⲟⲩ ⲙ̅ⲙⲟϥ ⲉϣⲱⲗ. <span style="color:#b00e23">(ⲓ̅ⲁ̅)</span> ⲙⲛ̅ⲛ̅ⲥⲱϥ ⲥⲁⲙⲁⲁ.
  ⲡϣⲏⲣⲉ ⲛ̅ⲁⲍⲁ. ⲡⲁⲣⲟⲩⲕⲁⲓⲟⲥ. ⲁⲩⲱ ⲛ̅ⲁⲗⲗⲟⲫⲩⲗⲟⲥ ⲁⲩⲥⲱⲟⲩϩ ⲉϩⲟⲩⲛ ⲉϫⲙ̅ ⲡⲙⲁ ⲛ̅ϭⲱⲣϫ̅
  ⲛⲉⲥⲉⲙⲙⲁⲩ ⲇⲉ ⲛ̅ϭⲓ ⲟⲩⲙⲉⲣⲓⲥ ⲛ̅ⲧⲉ ⲧⲥⲱϣⲉ. ⲉⲥⲙⲉϩ ⲛ̅ⲁⲣϣⲓⲛ. ⲁⲩⲱ ⲡⲗⲁⲟⲥ ⲁϥⲡⲱⲧ ϩⲁ ⲡϩⲟ
  ⲛ̅ⲛ̅ⲁⲗⲗⲟⲫⲩⲗⲟⲥ. <span style="color:#b00e23">(ⲓ̅ⲃ̅)</span> ⲁⲩⲱ ⲁϥⲁϩⲉⲣⲁⲧϥ̅ ϩⲛ̅
  ⲧⲙⲏⲧⲉ ⲛ̅ⲧⲙⲉⲣⲓⲥ ⲁϥⲧⲟⲩϫⲟⲥ. ⲁⲩⲱ ⲁϥⲡⲁⲧⲁⲥⲥⲉ ⲛ̅ⲛ̅ⲁⲗⲗⲟⲫⲩⲗⲟⲥ. ⲁ ⲡϫⲟⲉⲓⲥ ⲉⲓⲣⲉ ⲛ̅ⲟⲩⲛⲟϭ
  ⲛ̅ⲟⲩϫⲁⲓ. <span style="color:#b00e23">(ⲓ̅ⲅ̅)</span> ⲁⲩⲱ ⲁⲩⲉⲓ ⲉϩⲣⲏⲓ ⲛ̅ϭⲓ
  ϣⲟⲙⲛ̅ⲧ. ⲉⲃⲟⲗ ϩⲛ̅ ⲧϣⲟⲙⲧⲉ ⲛ̅ⲁⲣⲭⲏ. ⲏ ⲉⲃⲟⲗ ϩⲙ ⲡϣⲟⲙⲛ̅ⲧ ⲛ̅ⲉⲙⲗⲁϩ. ⲁⲩⲉⲓ ⲉϩⲣⲏⲓ ⲉⲅⲁⲍⲱⲗ.
  ⲉⲣⲱϥ ⲛ̅ⲇⲁⲩⲉⲓⲇ. ⲉⲡⲉⲙϩⲁⲁⲩ ⲛ̅ⲟⲇⲟⲗⲁⲙ ⲙⲛ̅ ⲟⲩⲧⲁⲅⲙⲁ ⲛ̅ⲧⲉ ⲛ̅ⲁⲗⲗⲟⲫⲩⲗⲟⲥ. ⲁⲩⲧⲁⲁⲩ ⲉϩⲣⲏⲓ
  ⲉⲡⲓⲁ ⲛ̅ⲛⲉϩⲣⲁⲫⲁⲉⲓⲛ. <span style="color:#b00e23">(ⲓ̅ⲇ̅)</span> ⲇ̅ⲁ̅ⲇ̅ ⲇⲉ
  ⲛⲉϥϣⲟⲟⲡ ϩⲛ̅ ⲧⲡⲉⲣⲓⲟⲭⲏ. ⲁⲩⲱ ⲡⲙⲏⲏϣⲉ ⲛ̅ⲧⲉ ⲛ̅ⲁⲗⲗⲟⲫⲩⲗⲟⲥ ⲛⲉϥϣⲟⲟⲡ ϩⲛ̅ ⲃⲏⲑⲗⲉⲉⲙ.
  <span style="color:#b00e23">(ⲓ̅ⲉ̅)</span> ⲇⲁⲩⲉⲓⲇ ⲇⲉ ⲁϥϣⲱⲡⲉ ϩⲛ̅ ⲟⲩⲉⲡⲉⲓⲑⲩⲙⲓⲁ.
  ⲡⲉϫⲁϥ ϫⲉ ⲛⲓⲙ ⲡⲉⲧⲛⲁⲧⲥⲟⲓ ⲙ̅ⲙⲟⲟⲩ. ⲉⲃⲟⲗ ϩⲙ̅ ⲡϣⲏⲓ ⲉⲧϩⲛ̅ ⲃⲏⲑⲗⲉⲉⲙ. ⲡⲉⲧϩⲛ̅ ⲧϭⲡⲩⲗϯⲏ.
  ⲡⲙⲏⲏϣⲉ ⲇⲉ ⲛ̅ⲛ̅ⲁⲗⲗⲟ ⲫⲩⲗⲟⲥ. ⲛⲉϥϩⲛ̅ ⲃⲏⲑⲗⲉⲉⲙ. <span style=
  "color:#b00e23">(ⲓ̅ⲋ̅)</span> ⲁⲩⲱ ⲡϣⲟⲙⲛ̅ⲧ ⲛ̅ⲇⲩⲛⲁⲧⲟⲥ. ⲁⲩⲛⲉϩⲛⲟⲩϩⲉ (sic) ⲉⲃⲟⲗ.
  ⲁⲩϫⲱⲧⲉ ⲉϩⲟⲩⲛ ⲉⲧⲡⲁⲣⲉⲙⲃⲟⲗⲏ. ⲁⲩⲙⲉϩ ⲙⲟⲟⲩ ⲉⲃⲟⲗ ϩⲙ̅ ⲡϣⲏⲓ ⲛ̅ⲃⲏⲑⲗⲉⲉⲙ. ⲡⲉⲧϩⲛ̅ ⲧⲡⲩⲗⲏ.
  ⲁⲩⲱ ⲁⲩϫⲓ ⲡⲙⲟⲟⲩ. ⲁⲩⲉⲓ ⲉⲣⲁⲧϥ̅ ⲛ̅ⲇ̅ⲁ̅ⲇ̅. ⲙ̅ⲡⲉϥⲟⲩⲱϣ ⲉⲥⲟⲟϥ. ⲁⲗⲗⲁ ⲁϥⲟⲩⲟⲧⲛⲉϥ ⲉⲃⲟⲗ
  ϩⲓⲑⲏ ⲙ̅ⲡϫⲟⲉⲓⲥ <span style="color:#b00e23">(ⲓ̅ⲍ̅)</span> ⲉϥϫⲱ ⲙ̅ⲙⲟⲥ. ϫⲉ ⲧⲟⲩϫⲟⲓ
  ⲡϫⲟⲉⲓⲥ. ⲛ̅ⲛⲉⲥϣⲱⲡⲉ ⲙⲙⲟⲓ ⲉⲧⲣⲁⲉⲣ ⲡⲁⲓ. ⲉⲛⲉⲓⲉⲥⲱ ⲙ̅ⲡⲉⲥⲛⲟϥ ⲛ̅ⲛⲉⲓⲣⲱⲙⲉ. ⲛⲁⲓ ⲛ̅ⲧⲁⲩⲛⲟⲩϫⲉ
  ⲛ̅ⲛⲉⲩⲯⲩⲭⲏ ⲉⲃⲟⲗ ⲁⲩⲡⲱⲧ. ⲁⲩⲱ ⲙ̅ⲡⲉϥⲉⲣϩⲛⲁϥ ⲉⲥⲟⲟϥ. ⲛⲁⲓ ⲛⲉ ⲛ̅ⲧⲁⲩⲁⲁⲩ ⲛ̅ϭⲓ ⲡϣⲟⲙⲛ̅ⲧ
  ⲛ̅ⲇⲩⲛⲁⲧⲟⲥ. <span style="color:#b00e23">(ⲓ̅ⲏ̅)</span> ⲁⲩⲱ ⲁⲃⲓⲥⲁ ⲡⲥⲟⲛ ⲛ̅ⲓ̈ⲱⲁⲃ.
  ⲡϣⲏⲣⲉ ⲛ̅ⲥⲁⲣⲟⲩⲉⲓⲁⲥ. ⲛ̅ⲧⲟϥ ϩⲱⲱϥ ⲛⲉϥⲟ ⲛ̅ⲁⲣⲭⲱⲛ ϩⲙ̅ ⲡϣⲟⲙⲛ̅ⲧ. ⲁⲩⲱ ⲛ̅ⲧⲟϥ ⲡⲉ
  ⲛ̅ⲧⲁϥⲧⲟⲩⲛⲉⲥ ⲧⲉϥⲗⲟⲅⲭⲏ. ⲉϫⲙ̅ ⲡϣⲟⲙⲛ̅ⲧ ⲛ̅ϣⲉ ⲛ̅ⲣⲱⲙⲉ. ⲁϥⲣⲁϩⲧⲟⲩ. ⲁⲩⲱ ⲛⲉⲣⲉ ⲡⲉϥⲣⲁⲛ
  ϣⲟⲟⲡ ϩⲙ̅ ⲡϣⲟⲙⲛ̅ⲧ. <span style="color:#b00e23">(ⲓ̅ⲑ̅)</span> ⲉϥⲱⲉⲓ ⲉⲃⲟⲗ ϩⲙ̅
  ⲡϣⲟⲙⲛ̅ⲧ ⲉⲧⲙ̅ⲙⲁⲩ. ⲁⲩⲱ ⲁϥϣⲱⲡⲉ ⲛⲁⲩ ⲛ̅ⲁⲣⲭⲱⲛ ⲉⲙⲡⲉϥⲉⲓ. ⲉⲣⲁⲧⲟⲩ ⲙ̅ⲡⲉⲓϣⲟⲙⲛ̅ⲧ.
  <span style="color:#b00e23">(ⲕ̅)</span> ⲁⲩⲱ ⲃⲁⲛⲉⲁⲥ ⲡϣⲏⲣⲉ ⲛ̅ⲓ̈ⲱⲇⲁⲉ. ⲉⲩⲣⲱⲙⲉ ⲡⲉ
  ⲛ̅ϫⲱⲱⲣⲉ. ⲛ̅ⲧⲟϥ ⲉϥⲟϣ ⲛ̅ϩⲱⲃ. ⲉϥⲱⲉⲓ. ⲉⲃⲟⲗ ϩⲙ̅ ⲡϣⲟⲙⲛ̅ⲧ. ⲉⲃⲟⲗ ϩⲛ̅ ⲅⲁⲃⲉⲥⲉⲏⲗ. ⲁⲩⲱ
  ⲛ̅ⲧⲟϥ ⲡⲉ ⲛ̅ⲧⲁϥⲡⲁⲧⲁⲥⲥⲉ ⲙ̅ⲡϣⲏⲣⲉ ⲥⲛⲁⲩ. ⲛ̅ⲁⲣⲓⲏⲗ. ⲡⲉ ⲉⲃⲟⲗ ϩⲙ̅ ⲙⲱⲁⲃ. ⲁⲩⲱ ⲛ̅ⲧⲟϥ ⲡⲉ
  ⲛ̅ⲧⲁϥⲃⲱⲕ ⲉϩⲣⲏⲓ. ⲁϥⲡⲁⲧⲁⲥⲥⲉ ⲙ̅ⲡⲙⲟⲩⲓ. ϩⲛ̅ ⲧⲙⲏⲧⲉ ⲙ̅ⲡϣⲏⲓ. ⲙ̅ⲡⲉϩⲟⲟⲩ ⲙ̅ⲡⲭⲓⲙⲱⲛ.
  <span style="color:#b00e23">(ⲕ̅ⲁ̅)</span> ⲁⲩⲱ ⲛ̅ⲧⲟϥ ⲡⲉ ⲛ̅ⲧⲁϥⲡⲁⲧⲁⲥⲥⲉ
  ⲙ̅ⲡⲣⲉⲙⲛ̅ⲕⲏⲙⲉ. ⲟⲩⲣⲱⲙⲉ ⲉϥⲟ ⲛ̅ϣⲡⲏⲣⲉ ⲉⲛⲁⲩ ⲉⲣⲟϥ. ⲉⲣⲉ ⲟⲩⲙⲉⲣⲉϩ ⲇⲉ ϩⲛ̅ ⲧϭⲓϫ
  ⲙ̅ⲡⲣⲉⲙⲛ̅ⲕⲏⲙⲉ. ⲉϥⲟ ⲛ̅ⲑⲉ ⲛ̅ⲟⲩϣⲉ. ⲛ̅ϩⲱⲧ ⲛ̅ⲇⲓⲁⲃⲁⲑⲣⲁ. ⲁⲩⲱ ⲃⲁⲛⲉⲁⲥ ⲁϥⲉⲓ ⲉⲃⲟⲗ ⲉⲣⲟϥ
  ϩⲙ̅ ⲡⲙⲉⲣⲉϩ ⲉⲧⲉ ⲛ̅ⲧⲟⲟⲧϥ̅. ⲁⲩⲱ ⲁϥϩⲁⲣⲡⲁⲍⲉ ⲙ̅ⲡⲙⲉⲣⲉϩ ⲉⲃⲟⲗ ϩⲛ̅ ⲧϭⲓϫ ⲙ̅ⲡⲣⲉⲙⲛ̅ⲕⲏⲙⲉ.
  ⲁϥⲙⲟⲩⲟⲩⲧ ⲙ̅ⲙⲟϥ ϩⲙ̅ ⲡⲉϥⲙⲉⲣⲉϩ. <span style="color:#b00e23">(ⲕ̅ⲃ̅)</span> ⲛⲁⲓ ⲛⲉ
  ⲛ̅ⲧⲁϥⲁⲁⲩ ⲛ̅ϭⲓ ⲃⲁⲛⲉⲁⲥ. ⲡϣⲏⲣⲉ ⲛ̅ⲓ̈ⲱⲇⲁⲉ. ⲛ̅ⲧⲟϥ ϩⲱⲱϥ ⲉⲣⲉ ⲡⲉϥⲣⲁⲛ ϣⲟⲟⲡ ϩⲙ̅ ⲡϣⲟⲙⲛ̅ⲧ
  ⲛ̅ⲛⲟϭ ⲛ̅ⲇⲩⲛⲁⲧⲟⲥ. <span style="color:#b00e23">(ⲕ̅ⲅ̅)</span> ⲉⲃⲱⲉⲓ. ⲉⲃⲟⲗ ϩⲙ̅
  ⲡϣⲟⲙⲛ̅ⲧ. ⲁⲩⲱ ⲙ̅ⲡⲉϥⲉⲓ ⲉⲣⲁⲧⲟⲩ ⲙ̅ⲡϣⲟⲙⲛ̅ⲧ. ⲁⲩⲱ ⲇ̅ⲁ̅ⲇ̅ ⲁϥⲕⲁⲁϥ ⲉϥⲧⲏϭ ⲉⲣⲟϥ. ⲁⲩⲱ ⲛⲁⲓ
  ⲛⲉ ⲛⲉⲣⲁⲛ. ⲛ̅ⲛⲉⲇⲩⲛⲁⲧⲟⲥ ⲙ̅ⲡⲣ̅ⲣⲟ ⲇ̅ⲁ̅ⲇ̅. <span style=
  "color:#b00e23">(ⲕ̅ⲇ̅)</span> ⲁⲍⲁⲏⲗ ⲡⲥⲟⲛ ⲛ̅ⲓ̈ⲱⲁⲃ. ⲡⲁⲓ ⲛⲉϥⲏⲡ ϩⲙ̅ ⲡⲉϥⲧⲟⲟⲩ.
  ⲉⲗⲉⲁⲛⲁⲛ ⲡϣⲏⲣⲉ ⲛ̅ⲇⲟⲩⲇⲓ. ⲡⲥⲟⲛ ⲙ̅ⲡⲉϥⲉⲓⲱⲧ ϩⲛ̅ ⲃⲏⲑⲗⲉⲉⲙ. <span style=
  "color:#b00e23">(ⲕ̅ⲉ̅)</span> ⲥⲏⲙⲁ ⲡⲁⲣⲟⲩⲕⲁⲓⲟⲥ. <span style=
  "color:#b00e23">(ⲕ̅ⲋ̅)</span> ⲥⲉⲗⲗⲏⲙ. ⲡⲕⲉⲣⲱⲑⲉⲓ. ⲉⲓⲣⲁⲥ ⲡϣⲏⲣⲉ ⲛ̅ⲉⲥⲅⲉⲑ.
  ⲡⲉⲑⲉⲅⲱⲛⲓⲧⲏⲥ. <span style="color:#b00e23">(ⲕ̅ⲍ̅)</span> ⲁⲃⲓⲉⲍⲉⲣ ⲡⲁⲛⲟⲑⲓⲧⲏⲥ.
  ⲉⲃⲟⲗ ϩⲛ̅ ⲛⲉϣⲏⲣⲉ ⲙ̅ⲡⲁⲥⲱⲑⲓⲧⲏⲥ. <span style="color:#b00e23">(ⲕ̅ⲏ̅)</span> ⲉⲗⲗⲱⲛ
  ⲡⲁⲓⲱⲧⲏⲥ. ⲛ̅ⲱⲉⲣⲉ ⲡⲉⲛⲧⲟⲫⲁⲛⲓⲧⲏⲥ. <span style="color:#b00e23">(ⲕ̅ⲑ̅)</span> ⲉⲑⲉ
  ⲡϣⲏⲣⲉ ⲛ̅ϩⲣⲓⲃⲁ. ⲉⲃⲟⲗ ϩⲛ̅ ⲅⲁⲃⲁⲉⲑ. ⲡϣⲏⲣⲉ ⲛ̅ⲃⲉⲛⲓⲁⲙⲓⲙ (sic). <span style=
  "color:#b00e23">(ⲗ̅)</span> ⲡⲉⲫⲣⲁⲑⲉⲟⲥ. <span style=
  "color:#b00e23">(ⲗ̅ⲁ̅)</span> ⲁⲥⲙⲱⲑ ⲡⲥⲁⲣⲁⲁⲃⲓⲧⲏⲥ. <span style=
  "color:#b00e23">(ⲗ̅ⲃ̅)</span> ⲉⲙⲁⲥⲟⲩ. ⲡⲥⲁⲗⲁⲃⲟⲩⲛⲓⲧⲏⲥ. ⲛ̅ϣⲏⲣⲉ ⲛ̅ⲁⲥⲱⲛ. ⲓ̈ⲱⲛⲁⲑⲁⲛ.
  <span style="color:#b00e23">(ⲗ̅ⲅ̅)</span> ⲥⲁⲙⲛⲁⲛ ⲡⲁⲣⲱⲇⲓⲧⲏⲥ. ϩⲁⲙⲛⲁⲛ ⲡϣⲏⲣⲉ
  ⲛ̅ⲥⲁⲣⲉ. ⲡⲁⲣⲁⲑⲩⲣⲓⲧⲏⲥ. <span style="color:#b00e23">(ⲗ̅ⲇ̅)</span> ⲉⲣⲓⲫⲁⲣⲉⲑ ⲡϣⲏⲣⲉ
  ⲛ̅ⲁⲥⲃⲓⲧⲏⲥ. ⲡϣⲏⲣⲉ ⲙ̅ⲙⲁⲁⲭⲁⲁⲭⲓ. ⲉⲗⲓⲁⲃ ⲡϣⲏⲣⲉ ⲛ̅ⲁⲭⲓⲇⲟⲫⲉⲗ ⲡⲕⲉⲗⲱⲛⲓⲧⲏⲥ. <span style=
  "color:#b00e23">(ⲗ̅ⲉ̅)</span> ⲁⲍⲁⲣⲉ. ⲡⲕⲁⲣⲙⲏⲗⲓⲟⲥ. ⲡϣⲏⲣⲉ ⲛ̅ⲟⲩⲣⲉ. ⲉⲧⲉ ⲉⲣⲭⲣⲓ ⲡⲉ.
  <span style="color:#b00e23">(ⲗ̅ⲋ̅)</span> ⲅⲁⲗⲁⲁⲇ ⲡϣⲏⲣⲉ ⲛ̅ⲛⲁⲑⲁⲛ. ⲉⲩϣⲏⲣⲉ ⲡⲉ
  ⲛ̅ⲇⲩⲛⲁⲧⲟⲥ. ⲡϣⲏⲣⲉ ⲛ̅ⲅⲁⲗⲁⲁⲇⲇⲓ. <span style="color:#b00e23">(ⲗ̅ⲍ̅)</span> ⲉⲗⲓⲉ
  ⲡϩⲁⲙⲁⲛⲓⲧⲏⲥ. ⲅⲉⲗⲱⲣⲓ ⲡⲕⲉⲣⲱⲑⲉⲱⲥ. ⲉϥϥⲓ̈ ⲛ̅ⲛⲉⲥⲕⲏⲩⲉ ⲛ̅ⲓ̈ⲱⲁⲃ ⲡϣⲏⲣⲉ ⲛ̅ⲥⲁⲣⲟⲩⲉⲓⲁⲥ.
  <span style="color:#b00e23">(ⲗ̅ⲏ̅)</span> ⲡⲓⲉⲑⲓⲣⲉⲟⲥ. ⲅⲁⲣⲏⲃ. ⲡⲓⲉⲑⲓⲛⲉⲟⲥ.
  <span style="color:#b00e23">(ⲗ̅ⲑ̅)</span> ⲟⲩⲣⲓⲁⲥ ⲡⲉⲭⲉⲇⲇⲁⲓⲟⲥ. ⲛⲁⲓ ⲇⲉ ⲧⲏⲣⲟⲩ
  ⲉⲩⲛⲁⲉⲣⲙⲁⲁⲃ ⲥⲁϣϥ̅. <span style="color:#b00e23">(ⲙ̅)</span> ⲉⲇⲁⲇ ⲡⲉ ⲉⲃⲟⲗ ϩⲛ̅
  ⲭⲓⲙⲁⲣⲣⲟⲛ. ⲅⲁⲃⲓⲏⲗ. ⲡϣⲏⲣⲉ ⲙ̅ⲡⲁⲣⲁⲃⲟⲑⲉⲟⲥ.
  <h3 id="second_samuel24">24</h3><span style="color:#b00e23">(ⲁ̅)</span> ⲁⲩⲱ
  ⲁⲥⲟⲩⲱϩ ⲉⲧⲟⲟⲧⲥ̅ ⲛ̅ϭⲓ ⲟⲩⲟⲣⲅⲏ ⲛ̅ⲧⲉ ⲡϫⲟⲉⲓⲥ ⲉⲧⲣⲉⲥⲙⲟⲩϩ ϩⲙ̅ ⲡⲓ̈ⲏ̅ⲗ̅. ⲁⲩⲱ ⲁⲥⲕⲉⲙⲧ.
  ⲇ̅ⲁ̅ⲇ̅ ϩⲣⲁⲓ ⲛ̅ϩⲏⲧⲟⲩ ⲉϥϫⲱ (sic) ⲙ̅ⲙⲟⲥ. ϫⲉ ⲃⲱⲕ ⲛⲅ̅ϫⲓⲏⲡⲉ ⲙ̅ⲡⲓ̈ⲏ̅ⲗ̅. ⲙⲛ̅ ⲓ̈ⲟⲩⲇⲁ.
  <span style="color:#b00e23">(ⲃ̅)</span> ⲁⲩⲱ ⲡⲣ̅ⲣⲟ ⲡⲉϫⲁϥ ⲛ̅ⲓ̈ⲱⲁⲃ ⲡⲁⲣⲭⲱⲛ.
  ⲙ̅ⲡⲉϥⲙⲏⲏϣⲉ ⲉϥⲛⲙ̅ⲙⲁϥ. ⲉϥϫⲱ ⲙ̅ⲙⲟⲥ ⲛⲁϥ ϫⲉ ⲃⲱⲕ ⲉⲃⲟⲗ ϩⲛ̅ ⲛⲉⲫⲩⲗⲏ ⲧⲏⲣⲟⲩ ⲙ̅ⲡⲓ̈ⲏ̅ⲗ̅.
  ϫⲓⲛ ⲇⲁⲛ ϣⲁ ⲃⲏⲣⲥⲁⲃⲉⲉ. ⲛⲅ̅ϫⲓⲏⲡⲉ ⲙ̅ⲡⲗⲁⲟⲥ. ϫⲉ ⲉⲓⲉⲉⲓⲙⲉ ⲉⲧⲉⲩⲏⲡⲉ. ϫⲉ ⲡⲗⲁⲟⲥ ⲛⲁⲉⲣ
  ⲟⲩⲏⲣ. <span style="color:#b00e23">(ⲅ̅)</span> ⲁⲩⲱ ⲓ̈ⲱⲁⲃ ⲡⲉϫⲁϥ ϩⲓⲑⲏ ⲙ̅ⲡⲣ̅ⲣⲟ.
  ϫⲉ ⲡϫⲟⲉⲓⲥ ⲡⲉⲕⲛⲟⲩⲧⲉ ⲉϥⲉⲟⲩⲱϩ ⲉϫⲙ̅ ⲡⲗⲁⲟⲥ. ⲛⲁⲁⲣⲟⲟⲩ (sic) ⲟⲛ. ⲁⲩⲱ ⲟⲛ ⲛⲁⲁⲣⲟⲟⲩ ⲛ̅ϣⲉ
  ⲛ̅ⲕⲱⲃ. ⲉⲣⲉ ⲛ̅ⲃⲁⲗ ⲙ̅ⲡϫⲟⲉⲓⲥ ⲡⲣ̅ⲣⲟ ϭⲱϣⲧ̅ ⲉϫⲱⲟⲩ. ⲁⲩⲱ ϭⲉ ⲡⲁϫⲟⲉⲓⲥ ⲡⲣ̅ⲣⲟ. ⲁϩⲣⲁϥ
  ϥⲕⲱⲧⲉ ⲛ̅ⲥⲁ ⲡⲉⲓϣⲁϫⲉ ⲉⲁⲁϥ. <span style="color:#b00e23">(ⲇ̅)</span> ⲡϣⲁϫⲉ ⲇⲉ
  ⲙ̅ⲡⲣ̅ⲣⲟ. ⲁϥⲃⲉⲉⲣⲉ ⲡϣⲁϫⲉ ⲛ̅ⲓ̈ⲱⲁⲃ. ⲙⲛ̅ ⲛⲉⲕⲉⲁⲣⲭⲱⲛ ⲙ̅ⲡⲙⲏⲏϣⲉ. ⲓ̈ⲱⲁⲃ ⲇⲉ ⲙⲛ̅
  ⲛⲉⲕⲉⲁⲣⲭⲱⲛ ⲙ̅ⲡⲙⲏⲏϣⲉ. ⲁϥⲓ̈ ⲉⲃⲟⲗ ϩⲓⲧⲟⲟⲧϥ̅ ⲙ̅ⲡⲣ̅ⲣⲟ. ⲉϫⲓⲏⲡⲉ ⲙ̅ⲡⲗⲁⲟⲥ ⲙ̅ⲡⲓ̈ⲏ̅ⲗ̅.
  <span style="color:#b00e23">(ⲉ̅)</span> ⲁⲩⲱ ⲁⲩϫⲓⲟⲟⲣ ⲙ̅ⲡⲓⲟⲣⲇⲁⲛⲏⲥ. ⲁⲩⲉⲓ ⲉϩⲣⲏⲓ
  ⲉⲁⲣⲓⲏⲗ. ⲛ̅ⲥⲁⲟⲩⲛⲁⲙ ⲛ̅ⲧⲡⲟⲗⲓⲥ. ⲧⲉⲧϩⲛ̅ ⲧⲙⲏⲧⲉ ⲙ̅ⲡⲓⲁ ⲛ̅ⲅⲁⲇ ⲙⲛ̅ ⲉⲗⲓⲉⲍⲉⲣ.
  <span style="color:#b00e23">(ⲋ̅)</span> ⲁⲩⲱ ⲁⲩⲉⲓ ⲉϩⲣⲏⲓ ⲉⲅⲁⲗⲁⲁⲇ. ⲁⲩⲱ ⲉϩⲣⲏⲓ
  ⲉⲑⲁⲃⲁⲥⲟⲛ. ⲁⲩⲱ ⲉϩⲣⲏⲓ ⲉⲏⲥⲑⲱⲛ. ⲁⲩⲱ ⲉϩⲣⲏⲓ ⲉⲉⲓⲇⲁⲥⲁⲓ. ⲁⲩⲱ ⲁⲩⲉⲓ ⲉϩⲣⲏⲓ ⲉⲇⲁⲛⲓⲁ. ⲙⲛ̅
  ⲟⲩⲇⲁⲛ. ⲁⲩⲱ ⲁⲩⲕⲱⲧⲉ. ⲉⲥⲓⲇⲱⲛ. <span style="color:#b00e23">(ⲍ̅)</span> ⲁⲩⲱ ⲁⲩⲉⲓ
  ⲉϩⲣⲏⲓ ⲉⲙⲁⲯⲁⲣ ⲛ̅ⲧⲉ ⲧⲩⲣⲟⲥ. ⲁⲩⲱ ⲉⲙⲡⲟⲗⲓⲥ ⲧⲏⲣⲟⲩ ⲙ̅ⲡⲉⲩϩⲉⲟⲥ. ⲙⲛ̅ ⲡⲉⲭⲁⲛⲁⲛⲁⲓⲟⲥ. ⲁⲩⲱ
  ⲁⲩⲉⲓ ⲉϩⲣⲏⲓ ⲉⲡⲕⲁϩ ⲛ̅ⲓ̈ⲟⲩⲇⲁ. ⲉϩⲣⲏⲓ ⲉⲃⲏⲣⲥⲁⲃⲉⲉ. <span style=
  "color:#b00e23">(ⲏ̅)</span> ⲁⲩⲱ ⲁⲩⲃⲱⲕ ⲉⲃⲟⲗ ϩⲙ̅ ⲡⲕⲁϩ ⲧⲏⲣϥ̅. ⲙⲛ̅ⲛ̅ⲥⲁ ⲛⲁⲓ ⲉϫⲙ̅
  ⲡϫⲱⲕ ⲙ̅ⲯⲓⲥ ⲛ̅ⲉⲃⲟⲧ. ⲙⲛ̅ ϫⲟⲩⲱⲧ ⲛ̅ϩⲟⲟⲩ. ⲁⲩⲉⲓ ⲉϩⲣⲏⲓ ⲉⲑⲓⲗⲏⲙ. <span style=
  "color:#b00e23">(ⲑ̅)</span> ⲁⲩⲱ ⲓ̈ⲱⲁⲃ. ⲁϥϯ ⲧⲏⲡⲉ ⲙ̅ⲡⲙⲏⲏϣⲉ ⲙ̅ⲡⲗⲁⲟⲥ ⲉⲧⲟⲟⲧϥ̅
  ⲙ̅ⲡⲣ̅ⲣⲟ. ⲡⲓ̈ⲏ̅ⲗ̅ ⲇⲉ ⲁ ⲧⲉϥⲏⲡⲉ ⲉⲣ ϥⲧⲟⲟⲩ ⲛ̅ϫⲟⲩⲱⲧ ⲛ̅ⲧⲃⲁ ⲛ̅ⲣⲱⲙⲉ ⲛ̅ⲇⲩⲛⲁⲧⲟⲥ ⲉⲩⲁⲙⲁϩⲧⲉ
  ⲛ̅ⲧⲥⲏϥⲉ. ⲁⲩⲱ ⲛ̅ⲣⲱⲙⲉ ⲛ̅ⲓ̈ⲟⲩⲇⲁ. ⲁⲩⲉⲣⲧⲁⲓⲟⲩ ⲛ̅ⲧⲃⲁ ⲛ̅ⲣⲱⲙⲉ ⲛ̅ⲣⲉϥⲙⲓϣⲉ <span style=
  "color:#b00e23">(ⲓ̅)</span> ⲡϩⲏⲧ ⲇⲉ ⲛ̅ⲇ̅ⲁ̅ⲇ̅ ⲁϥⲟⲩⲱⲙ ⲙ̅ⲙⲟϥ ⲙⲛ̅ⲛ̅ⲥⲁ ⲉⲧⲣⲉϥϫⲓⲏⲡⲉ
  ⲙ̅ⲡⲗⲁⲟⲥ. ⲁⲩⲱ ⲇ̅ⲁ̅ⲇ̅ ⲡⲉϫⲁϥ ϩⲓⲑⲏ ⲙ̅ⲡϫⲟⲉⲓⲥ. ϫⲉ ⲁⲓⲉⲣⲛⲟⲃⲉ ⲉⲙⲁⲧⲉ ϩⲙ̅ ⲡⲉⲛⲧⲁⲓⲁⲁϥ.
  ⲧⲉⲛⲟⲩ ϭⲉ ⲡϫⲉⲟⲓⲥ ⲕⲱ ⲉⲃⲟⲗ ⲛ̅ⲧⲁⲛⲟⲙⲓⲁ ⲙ̅ⲡⲉⲕϩⲙ̅ϩⲁⲗ. ϫⲉ ⲁⲓⲉⲣⲁⲑⲏⲧ ⲉⲙⲁⲧⲉ.
  <span style="color:#b00e23">(ⲓ̅ⲁ̅)</span> ⲇ̅ⲁ̅ⲇ̅ ⲇⲉ ⲁϥⲧⲱⲟⲩⲛ ⲙ̅ⲡⲉϥϩⲧⲟⲟⲩⲉ. ⲁⲩⲱ
  ⲡϣⲁϫⲉ ⲙ̅ⲡϫⲟⲉⲓⲥ ⲁϥϣⲱⲡⲉ ϣⲁ ⲅⲁⲇ ⲡⲉⲡⲣⲟⲫⲏⲧⲏⲥ. ⲡⲉⲧⲛⲁⲩ ⲉⲃⲟⲗ. <span style=
  "color:#b00e23">(ⲓ̅ⲃ̅)</span> ⲉⲧⲣⲉϥⲃⲱⲕ ⲉⲣⲁⲧϥ ⲛ̅ⲇ̅ⲁ̅ⲇ̅. ⲉϥϫⲱ ⲙ̅ⲙⲟⲥ ⲛⲁϥ. ϫⲉ ⲛⲁⲓ
  ⲛⲉⲧⲉⲣⲉ ⲡϫⲟⲉⲓⲥ ϫⲱ ⲙ̅ⲙⲟⲟⲩ. ϫⲉ ⲁⲛⲟⲕ ϣⲟⲙⲧ ⲛ̅ϩⲱⲃ. ϯⲛⲁϫⲟⲟⲩ ⲉⲣⲟⲕ. ⲥⲉⲧⲡ̅ ⲟⲩⲁ ⲛⲁⲕ ⲉⲃⲟⲗ
  ⲛ̅ϩⲏⲧⲟⲩ ⲛ̅ⲧⲁⲁⲁϥ ⲛⲙ̅ⲙⲁⲕ <span style="color:#b00e23">(ⲓ̅ⲅ̅)</span> ⲁⲩⲱ ⲅⲁⲇ
  ⲡⲉⲡⲣⲟⲫⲏⲧⲏⲥ. ⲁϥⲃⲱⲕ ⲉϩⲟⲩⲛ ϣⲁ ⲇ̅ⲁ̅ⲇ̅. ⲁϥⲧⲁⲙⲟϥ ⲉϥϫⲱ ⲙ̅ⲙⲟⲥ ⲛⲁϥ. ϫⲉ ⲥⲉⲧⲡ̅ ⲟⲩϩⲱⲃ ⲛⲁⲕ
  ϩⲛ̅ ⲛⲁⲓ̈ ⲉⲧⲣⲉϥϣⲱⲡⲉ. ⲏ ⲛ̅ⲧⲉ ⲟⲩϩⲉⲃⲱⲱⲛ ⲧⲁϩⲟⲕ ⲛ̅ϣⲟⲙⲧⲉ. ⲛ̅ⲣⲟⲙⲡⲉ ϩⲓϫⲙ̅ ⲡⲕⲁϩ. ⲏ
  ⲛⲅ̅ⲉⲣ ϣⲟⲙⲛ̅ⲧ ⲛ̅ⲉⲃⲟⲧ ⲉⲕⲡⲏⲧ ϩⲁ ⲡϩⲟ ⲛ̅ⲛⲉⲕϫⲁϫⲉ. ⲉⲩⲡⲏⲧ ⲛ̅ⲥⲱⲕ. ⲏ ⲛ̅ⲧⲉ ⲟⲩⲙⲟⲩ ϣⲱⲡⲉ
  ϩⲙ̅ ⲡⲉⲕⲕⲁϩ. ⲛ̅ϣⲟⲙⲧ ⲛ̅ϩⲟⲟⲩ. ⲧⲉⲛⲟⲩ ϭⲉ ⲉⲓⲙⲉ ⲛⲅ̅ⲛⲁⲩ ⲉⲡϣⲁϫⲉ. ⲉϯⲛⲁϫⲟⲟϥ.
  ⲙ̅ⲡⲉⲛⲧⲁϥⲧⲛ̅ⲛⲟⲟⲩⲧ ϣⲁⲣⲟⲕ. <span style="color:#b00e23">(ⲓ̅ⲇ̅)</span> ⲡⲉϫⲉ ⲇⲁⲩⲉⲓⲇ
  ⲛ̅ⲅⲁⲇ ⲡⲉⲡⲣⲟⲫⲏⲧⲏⲥ. ϫⲉ ⲛⲁⲓ ⲛ̅ⲧⲁⲕϫⲟⲟⲩ. ϩⲛ̅ϩⲟϫϩⲉϫ ⲛⲁⲓ ⲛⲉ. ⲉⲡⲧⲏⲣϥ̅ ⲉⲙⲁⲧⲉ.
  ϯⲛⲁⲥⲟⲡⲧⲥ̅ ⲛⲁⲓ. ⲉⲧⲣⲁⲉⲓ ⲛ̅ⲧⲟϥ. ⲉϩⲣⲏⲓ ⲉⲧϭⲓϫ ⲙ̅ⲡϫⲟⲉⲓⲥ. ϫⲉ ⲛⲉϥⲙⲛ̅ⲧϣⲉⲛⲉϩⲧⲏϥ ⲛⲁϣⲱⲟⲩ
  ⲉⲙⲁⲧⲉ. ⲛ̅ⲛⲁⲟⲩⲱϣ ϭⲉ ⲉⲧⲣⲁⲓ̈ ⲉϩⲣⲏⲓ ⲉⲧϭⲓϫ ⲛ̅ⲛ̅ⲣⲱⲙⲉ. <span style=
  "color:#b00e23">(ⲓ̅ⲉ̅)</span> ⲁⲩⲱ ⲇ̅ⲁ̅ⲇ̅ ⲁϥⲥⲱⲧⲡ̅ ⲛⲁϥ ⲙ̅ⲡⲙⲟⲩ. ⲉⲧⲣⲉϥⲧⲁϩⲟϥ. ⲛⲉ
  ⲛⲉϩⲟⲟⲩ ⲇⲉ ⲛⲉ. ⲙ̅ⲡⲉϩⲥⲥⲟⲩⲟ. ⲁⲩⲱ ⲡϫⲟⲉⲓⲥ ⲁϥⲟⲩⲉϩⲥⲁϩⲛⲉ. ⲉⲧⲣⲉ ⲟⲩⲙⲟⲩ ϣⲱⲡⲉ ϩⲙ̅
  ⲡⲓ̈ⲏ̅ⲗ̅. ϫⲓⲛ ϩⲧⲟⲟⲩⲉ. ϣⲁ ⲡⲛⲁⲩ ⲛ̅ⲟⲩⲱⲙ ⲙ̅ⲙⲉⲉⲣⲉ. ⲧⲟⲣⲅⲏ ⲇⲉ ⲁⲥⲙⲟⲩϩ. ⲉϩⲟⲩⲛ ⲉⲡⲗⲁⲟⲥ.
  ⲁⲩⲱ ⲁⲩⲙⲟⲩ ⲉⲃⲟⲗ ϩⲙ̅ ⲡⲗⲁⲟⲥ. ϫⲓⲛ ⲇⲁⲛ ϣⲁ ⲉϩⲣⲏⲓ ⲉⲃⲏⲣⲥⲁⲃⲉⲉ. ⲛ̅ϭⲓ ⲥⲁϣϥ̅ ⲛ̅ⲧⲃⲁ
  ⲛ̅ⲣⲱⲙⲉ. <span style="color:#b00e23">(ⲓ̅ⲋ̅)</span> ⲡⲁⲅⲅⲉⲗⲟⲥ ⲇⲉ ⲙ̅ⲡϫⲟⲉⲓⲥ.
  ⲁϥⲥⲟⲩⲧⲛ̅ ⲧⲟⲟⲧϥ̅ ⲉⲃⲟⲗ ⲉⲑⲓⲗⲏⲙ ⲉⲧⲁⲕⲟⲥ. ⲁⲩⲱ ⲡϫⲟⲉⲓⲥ ⲁⲩⲥⲉⲡⲥⲱⲡϥ̅ ⲉⲧⲃⲉ ⲧⲉⲓⲕⲁⲕⲓⲁ. ⲏ
  ⲧⲉⲓⲙⲟⲕϩⲥ̅. ⲡⲉϫⲁϥ ⲙⲡⲁⲅⲅⲉⲗⲟⲥ ⲡⲉⲧⲙⲟⲩⲟⲩⲧ ϩⲙ̅ ⲡⲗⲁⲟⲥ. ϫⲉ ⲛⲁϣⲉ ⲧⲣⲁϩⲧⲥ̅ ⲛ̅ⲧⲁⲥϣⲱⲡⲉ
  ⲧⲉⲛⲟⲩ. ⲁⲛⲓ̈ ⲧⲟⲟⲧⲕ̅ ⲉⲣⲁⲕ (sic). ⲁⲩⲱ ⲡⲁⲅⲅⲉⲗⲟⲥ ⲙ̅ⲡϫⲟⲉⲓⲥ. ⲛⲉϥⲁϩⲉⲣⲁⲧϥ̅ ϩⲁⲧⲉⲙ
  ⲡⲉϫⲛⲟⲟⲩ ⲛ̅ⲟⲣⲛⲁ ⲡⲓⲉⲃⲟⲩⲥⲁⲓⲟⲥ. <span style="color:#b00e23">(ⲓ̅ⲍ̅)</span> ⲇ̅ⲁ̅ⲇ̅
  ⲇⲉ ⲛ̅ⲧⲉⲣⲉϥⲛⲁⲩ ⲉⲡⲁⲅⲅⲉⲗⲟⲥ. ⲡⲉϫⲁϥ ϩⲓⲑⲏ ⲙ̅ⲡϫⲟⲉⲓⲥ. ϫⲉ ⲉⲓⲥ ϩⲏⲏⲧⲉ ⲁⲛⲟⲕ ⲡⲉ
  ⲛ̅ⲧⲁⲓⲉⲣⲛⲟⲃⲉ. ⲁⲛⲟⲕ ⲡϣⲱⲥ. ⲁⲓⲉⲓⲣⲉ ⲛ̅ⲟⲩϫⲓⲛϭⲟⲛⲥ̅. ⲛⲁⲓ ⲇⲉ ⲛⲉ ϩⲉⲛⲉⲥⲟⲟⲩ ⲛⲉ. ⲙ̅ⲡⲟⲩⲉⲣ
  ⲗⲁⲁⲩ ⲛ̅ⲧⲁⲩ (sic). ⲧⲉⲛⲟⲩ ϭⲉ ⲡϫⲟⲉⲓⲥ ⲙⲁⲣⲉ ⲧⲉⲕϭⲓϫ ⲉⲓ ⲉϩⲣⲏⲓ ⲉϫⲱⲓ. ⲁⲩⲱ ⲉϫⲙ̅ ⲡⲏⲓ̈
  ⲙ̅ⲡⲁⲉⲓⲱⲧ. <span style="color:#b00e23">(ⲓ̅ⲏ̅)</span> ⲅⲁⲇ ⲇⲉ ⲡⲉⲡⲣⲟⲫⲏⲧⲏⲥ. ⲁϥⲓ̈
  ⲉⲣⲁⲧϥ̅ ⲛ̅ⲇ̅ⲁ̅ⲇ̅ ⲙ̅ⲡⲉϩⲟⲟⲩ ⲉⲧⲙ̅ⲙⲁⲩ ⲡⲉϫⲁϥ ⲛⲁϥ ϫⲉ ⲧⲱⲟⲩⲛ ⲛⲅ̅ⲃⲱⲕ ⲉϩⲣⲏⲓ ⲛⲅ̅ⲥⲙⲓⲛⲉ
  ⲛ̅ⲟⲩⲇⲓⲁⲑⲩⲕⲏ ⲙⲛ̅ ⲡϫⲟⲉⲓⲥ ⲛⲅ̅ⲧⲁⲙⲓⲟ ⲛ̅ⲟⲩⲑⲩⲥⲓⲁⲥⲧⲏⲣⲓⲟⲛ ⲙ̅ⲡϫⲟⲉⲓⲥ. ϩⲛ̅ ⲧⲉⲣϫⲛⲟⲟⲩ
  ⲛ̅ⲟⲣⲛⲁ ⲡⲓⲉⲃⲟⲩⲥⲁⲓⲟⲥ. <span style="color:#b00e23">(ⲓ̅ⲑ̅)</span> ⲁⲩⲱ ⲇ̅ⲁ̅ⲇ̅
  ⲁϥⲧⲱⲟⲩⲛ ⲁϥⲃⲱⲕ ⲉϩⲣⲏⲓ. ⲕⲁⲧⲁ ⲡϣⲁϫⲉ ⲛ̅ⲅⲁⲇ ⲛ̅ⲑⲉ ⲛ̅ⲧⲁ ⲡϫⲟⲉⲓⲥ ϩⲱⲛ ⲉⲧⲟⲟⲧϥ̅.
  <span style="color:#b00e23">(ⲕ̅)</span> ⲟⲣⲛⲁ ⲇⲉ ⲁϥϭⲱϣⲧ̅ ⲁϥⲛⲁⲩ ⲉⲡⲣ̅ⲣⲟ. ⲙⲛ̅
  ⲛⲉϥϩⲙ̅ϩⲁⲗ ⲉⲩⲙⲟⲟϣⲉ ⲉⲣⲟϥ. ⲁⲩⲱ ⲟⲣⲛⲁ ⲁϥⲓ̈ ⲉⲃⲟⲗ ⲁϥⲡⲁϩⲧϥ̅ ⲉⲡⲉⲥⲏⲧ ⲉϫⲙ̅ ⲡⲉϥϩⲟ.
  ⲁϥⲟⲩⲱϣⲧ̅ ⲙ̅ⲡⲣ̅ⲣⲟ ⲇ̅ⲁ̅ⲇ̅. <span style="color:#b00e23">(ⲕ̅ⲁ̅)</span> ⲁⲩⲱ ⲡⲉϫⲉ
  ⲟⲣⲛⲁ ⲛⲁϥ. ϫⲉ ⲉⲧⲃⲉ ⲟⲩ ⲡⲁϫⲟⲉⲓⲥ ⲡⲣ̅ⲣⲟ. ⲁϥⲓ̈ ⲉⲣⲁⲧϥ̅. ⲙ̅ⲡⲉϥϩⲙ̅ϩⲁⲗ. ⲡⲉϫⲉ ⲇⲁⲩⲉⲓⲇ ⲛⲁϥ
  ϫⲉ ⲛ̅ⲧⲁⲓ̈ⲉⲓ. ⲉⲧⲣⲁϣⲱⲡ. ⲛ̅ⲧⲟⲟⲧⲕ̅ ⲛ̅ⲧⲉⲕⲉⲣϫⲛⲟⲟⲩ. ϫⲉ ⲉⲓⲉⲕⲱⲧ ⲛ̅ⲟⲩⲑⲩⲥⲓⲁⲥⲧⲏⲣⲓⲟⲛ
  ⲙ̅ⲡϫⲟⲉⲓⲥ. ⲛ̅ⲧⲉ ⲧⲟⲣⲅⲏ ⲙ̅ⲡⲙⲟⲩ ⲗⲟ ϩⲓϫⲙ̅ ⲡⲗⲁⲟⲥ. <span style=
  "color:#b00e23">(ⲕ̅ⲃ̅)</span> ⲟⲣⲛⲁ ⲇⲉ ⲡⲉϫⲁϥ ⲛ̅ⲇ̅ⲁ̅ⲇ̅. ϫⲉ ⲡⲁϫⲟⲉⲓⲥ ⲡⲣ̅ⲣⲟ
  ⲙⲁⲣⲉϥϫⲓⲧⲥ̅. ⲛϥ̅ⲉⲓⲣⲉ ⲛⲁϩⲣⲙ̅ ⲡϫⲟⲉⲓⲥ ⲙ̅ⲡⲁⲅⲁⲑⲟⲛ ⲛⲁϩⲣⲁϥ. ⲉⲓⲥ ⲛ̅ⲕⲉⲙⲁⲥⲉ. ⲉⲧⲣⲉⲕⲧⲁⲗⲟⲟⲩ
  ⲉϩⲣⲏⲓ ⲛ̅ϭⲗⲓⲗ. ⲁⲩⲱ ⲉⲓⲥ ⲛ̅ⲕⲉⲧⲣⲟⲭⲟⲥ. ⲙⲛ̅ ⲛⲉⲥⲕⲏⲩⲉ ⲛ̅ⲧⲁϭⲟⲗⲧⲉ. ⲉⲁⲁⲩ ⲛ̅ϣⲉ ⲉⲡⲉϭⲗⲓⲗ.
  <span style="color:#b00e23">(ⲕ̅ⲅ̅)</span> ⲛⲁⲓ ⲧⲏⲣⲟⲩ. ⲁ ⲟⲣⲛⲁ ⲧⲁⲁⲩ ⲙ̅ⲡⲣ̅ⲣⲟ. ⲁⲩⲱ
  ⲟⲣⲛⲁ ⲡⲉϫⲁϥ ⲙ̅ⲡⲣ̅ⲣⲟ. ϫⲉ ⲡϫⲉⲟⲓⲥ ⲡⲉⲕⲛⲟⲩⲧⲉ ⲉϥⲉⲥⲙⲟⲩ ⲉⲣⲟⲕ. <span style=
  "color:#b00e23">(ⲕ̅ⲇ̅)</span> ⲡⲣ̅ⲣⲟ ⲇⲉ ⲡⲉϫⲁϥ ⲛ̅ⲟⲣⲛⲁ. ϫⲉ ⲛ̅ϯⲛⲁϫⲓⲧⲟⲩ ⲁⲛ ϩⲓⲛⲁⲓ.
  ⲁⲗⲗⲁ ϩⲛ̅ ⲟⲩϣⲱⲡ. ⲉⲓⲛⲁϣⲟⲡⲟⲩ ⲛ̅ⲧⲟⲟⲧⲕ̅ ϩⲁ ϩⲟⲙⲛ̅ⲧ. ⲁⲩⲱ ⲛ̅ϯⲛⲁⲧⲁⲗⲟ ⲁⲛ ⲉϩⲣⲏⲓ.
  ⲛ̅ⲟⲩϭⲗⲓⲗ ⲙ̅ⲙⲁϩ ⲙ̅ⲡϫⲟⲉⲓⲥ. ⲡⲁⲛⲟⲩⲧⲉ ⲛ̅ϫⲓⲛϫⲏ. ⲁⲩⲱ ⲇ̅ⲁ̅ⲇ̅ ⲁϥϣⲱⲡ ⲛ̅ⲧⲧⲟ ⲛ̅ⲧⲉⲣϫⲛⲟⲟⲩ.
  ⲙⲛ̅ ⲛⲉⲕⲉⲙⲁⲥⲉ ⲛ̅ⲧⲟⲟⲧϥ̅ ⲛ̅ⲟⲣⲛⲁ. ϩⲁ ⲧⲁⲓⲟⲩ ⲛ̅ⲥⲁⲧⲉⲉⲣⲉ ⲛ̅ϩⲁⲧ. <span style=
  "color:#b00e23">(ⲕ̅ⲉ̅)</span> ⲁⲩⲱ ⲇⲁⲩⲉⲓⲇ ⲁϥⲕⲱⲧ ⲙ̅ⲡⲙⲁ ⲉⲧⲙ̅ⲙⲁⲩ ⲛ̅ⲟⲩⲑⲩⲥⲓⲁⲥⲧⲏⲣⲓⲟⲛ
  ⲙ̅ⲡϫⲟⲉⲓⲥ. ⲁϥⲧⲁⲗⲟ ⲉϩⲣⲏⲓ ⲉϫⲱϥ ⲛ̅ⲟⲩϭⲗⲓⲗ. ⲙⲛ̅ ϩⲉⲛⲑⲩⲥⲓⲁ ⲛ̅ⲉⲓⲣⲏⲛⲓⲕⲟⲛ. ⲁⲩⲱ ⲁϥⲟⲩⲱϩ
  ⲉⲧⲟⲟⲧϥ̅ ⲉⲧⲁⲗⲟ ⲉϩⲣⲏⲓ ⲛ̅ⲥⲟⲗⲟⲙⲟⲛ. ⲉϫⲙ̅ ⲡⲉⲑⲩⲥⲓⲁⲥⲧⲏⲣⲓⲟⲛ ⲉⲡϩⲁⲏ. ⲉⲃⲟⲗ ϫⲉ ⲛⲉⲣⲉ ⲡϩⲱⲃ
  ⲥⲟⲃⲕ. ⲉⲧⲁⲗⲟϥ ⲉϩⲣⲏⲓ ⲛ̅ϣⲟⲣⲡ̅. ⲁⲩⲱ ⲡϫⲟⲉⲓⲥ ⲁϥϯϩⲧⲏϥ ⲉϫⲙ̅ ⲡⲕⲁϩ. ⲁⲩⲱ ⲧⲟⲣⲅⲏ ⲙ̅ⲡⲙⲟⲩ
  ⲁⲥⲗⲟ ⲙ̅ⲙⲁⲩ. ϩⲓϫⲙ̅ ⲡⲓ̈ⲏ̅ⲗ̅ ⲧⲙⲉϩⲥⲛ̅ⲧⲉ ⲙ̅ⲙⲛ̅ⲧⲣ̅ⲣⲟ. ⲁⲥϫⲱⲕ ⲉⲃⲟⲗ. ⲥⲙⲟⲩ ⲉⲣⲟⲓ ⲕⲱ ⲛⲁⲓ
  ⲉⲃⲟⲗ ⲥⲏⲛ ⲑⲱ ⲛ̅ϣⲁⲣⲡ̅ ⲡϭ̅ⲥ̅ ⲓ̅ⲥ̅ ⲭ̅ⲥ̅ ⲥⲙⲟⲩ ⲉⲡⲣⲱⲙⲓ ⲛ̅ⲧⲁϥⲃⲓⲡⲣⲁⲟⲩϣ ⲙ̅ⲡⲓⲕⲉⲫⲁⲗⲓⲟⲛ
  ⲛ̅ϫⲱⲱⲙⲓ ⲁϥⲧⲁⲁϥ ⲉϩⲟⲩⲛ. ⲉⲡⲁⲣⲭⲁⲅⲅⲉⲗⲟⲥ. ⲙⲓⲭⲁⲏⲗ ⲙ̅ⲫⲁⲛⲇⲁⲩ ϩⲁ ⲡⲟⲩϫⲁⲓ̈ ⲛ̅ⲧⲉϥⲯⲩⲭⲏ ⲛ̅ⲧⲉ
  ⲡϭ̅ⲥ̅ ϯ ⲛⲁϥ ⲛ̅ϣⲓⲃⲓⲱ ⲙ̅ⲡⲉⲃⲉⲣⲣⲏⲧ ϩⲉⲛ ⲑⲓⲉⲣⲟⲩⲥⲁⲗⲉⲉⲙ ⲛ̅ⲧⲡⲏ ϩⲁⲙⲏⲛ ⲉⲥⲉϣⲱ[ⲱⲡⲓ]. ⲁⲡⲟⲩ
  ⲇⲓⲱⲕⲗϭϯ ⲭ̅ⲑ̅.
</body>
</html>
