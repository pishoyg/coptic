<!DOCTYPE html>
<html>
<head>
  <title>Tobit</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="tobit">Tobit</h2><a href="#tobit1">1</a> <a href="#tobit2">2</a>
  <a href="#tobit3">3</a> <a href="#tobit4">4</a> <a href="#tobit5">5</a>
  <a href="#tobit6">6</a> <a href="#tobit7">7</a> <a href="#tobit8">8</a>
  <a href="#tobit9">9</a> <a href="#tobit10">10</a> <a href="#tobit11">11</a>
  <a href="#tobit12">12</a> <a href="#tobit13">13</a> <a href="#tobit14">14</a>
  <h3 id="tobit1">1</h3><span style="color:#b00e23">(ⲁ̅)</span> ⲡϫⲱⲱⲙⲉ ⲛ̅ⲛ̅ⲥⲁϫⲉ
  ⲛ̅ⲧⲱⲃⲓⲧ. ⲡϣⲏⲣⲉ ⲛ̅ⲇⲱⲃⲓⲏⲗ. ⲡϣⲏⲣⲉ ⲛ̅ⲁⲛⲁⲏⲗ. ⲡϣⲏⲣⲉ ⲛ̅ⲁⲇⲟⲩⲏⲗ. ⲡϣⲏⲣⲉ ⲛ̅ⲅⲁⲃⲣⲓⲏⲗ. ⲉⲃⲟⲗ
  ϩⲙ̅ ⲡⲉⲥⲡⲉⲣⲙⲁ ⲛ̅ⲁⲥⲁⲏⲗ. ⲡⲉⲃⲟⲗ ϩⲛ̅ ⲧⲉⲫⲩⲗⲏ ⲛ̅ⲉⲫⲑⲁⲗⲉⲓⲙ. <span style=
  "color:#b00e23">(ⲃ̅)</span> ⲡⲁⲓ ⲛ̅ⲧⲁⲩⲁⲓⲭⲙⲁⲗⲱⲧⲓⲍⲉ ⲙ̅ⲙⲟϥ. ϩⲛ̅ ⲛⲉϩⲟⲟⲩ
  ⲛ̅ⲁⲙⲉⲥⲥⲁⲣⲟⲥ ⲡⲣ̅ⲣⲟ ⲛ̅ⲛ̅ⲁⲥⲥⲩⲣⲓⲟⲥ. ⲉⲃⲟⲗ ϩⲛ̅ ⲑⲓⲥⲓⲥ. ⲉⲧⲥⲁⲟⲩⲛⲁⲙ ⲛ̅ⲕⲩⲇⲓⲟⲥ ⲙ̅ⲡⲕⲁϩ
  ⲛ̅ⲉⲫⲑⲁⲗⲉⲓⲙ. ϩⲛ̅ ⲧⲅⲁⲗⲓⲗⲁⲓ̈ⲁ. ⲙ̅ⲡⲉⲧⲡⲉ ⲛ̅ⲛ̅ⲧⲟϣ ⲛ̅ⲁⲥⲏⲣ. <span style=
  "color:#b00e23">(ⲅ̅)</span> ⲁⲛⲟⲕ ⲇⲱⲃⲓ̈ⲧ. ⲛⲉⲓⲙⲟⲟϣⲉ ϩⲛ̅ ⲛⲉϩⲓⲟⲟⲩⲉ ⲛ̅ⲧⲙⲉ. ⲉⲣⲉ
  ⲧⲇⲓⲕⲁⲓ̈ⲟⲥⲩⲛⲏ ϩⲛ̅ ⲛⲁϭⲓϫ ⲛ̅ⲛⲉϩⲟⲟⲩ ⲧⲏⲣⲟⲩ ⲙ̅ⲡⲁⲱⲛϩ̅. ⲁⲩⲱ ⲛⲁϣⲟ ⲙ̅ⲙⲛ̅ⲧⲛⲁ ⲛ̅ⲧⲁⲓⲁⲁⲩ
  ⲛ̅ⲛⲁⲥⲛⲏⲩ. ⲙⲛ̅ ⲛ̅ϩⲉⲑⲛⲟⲥ. ⲛⲉⲛⲧⲁⲩⲉⲓ ⲛⲙ̅ⲙⲁⲓ ⲉϩⲣⲁⲓ ⲉⲧⲉⲭⲱⲣⲁ ⲛ̅ⲛ̅ⲁⲥⲥⲩⲣⲓⲟⲥ ⲉⲛⲓⲛⲉⲩⲏ.
  <span style="color:#b00e23">(ⲇ̅)</span> ⲁⲩⲱ ϩⲙ̅ ⲡⲉⲟⲩⲟⲉⲓϣ ⲉⲓ ϩⲛ̅ ⲧⲁⲭⲱⲣⲁ ⲉⲓ ϩⲙ̅
  ⲡⲕⲁϩ ⲙ̅ⲡⲓⲏ̅ⲗ̅ ⲉⲓⲟ ⲛ̅ϣⲏⲣⲉ ϣⲏⲙ ⲧⲉⲫⲩⲗⲏ ⲧⲏⲣⲥ̅ ⲛ̅ⲛⲉⲫⲑⲁⲗⲉⲓⲙ ⲧⲁⲡⲁⲉⲓⲱⲧ. ⲁⲥⲥⲁϩⲱⲱⲥ ⲉⲃⲟⲗ
  ⲙ̅ⲡⲏⲓⲓ̈ ⲉⲧϩⲛ̅ ⲑⲓⲉⲣⲟⲩⲥⲟⲗⲩⲙⲁ ⲉⲃⲟⲗ. ϫⲉ ⲧⲉⲫⲩⲗⲏ ⲧⲉ ⲛ̅ⲧⲁⲩⲥⲟⲧⲡⲥ̅. ⲟⲩⲧⲉ ⲛⲉⲫⲩⲗⲟⲟⲩⲉ
  ⲧⲏⲣⲟⲩ ⲙ̅ⲡⲓⲏ̅ⲗ̅. ⲁⲩⲱ ⲁⲩⲧⲃ̅ⲃⲟⲓ̈ ⲙ̅ⲡⲣ̅ⲡⲉ ⲙ̅ⲡⲙⲁⲛ̅ϣⲱⲡⲉ ⲙ̅ⲡⲉⲧϫⲟⲥⲉ. ⲉⲁⲩⲕⲟⲧϥ̅ ϩⲣⲁⲓ̈
  ⲛ̅ϩⲏⲧⲥ̅ ⲛ̅ⲛⲉϩⲟⲟⲩ ⲛ̅ⲛ̅ⲅⲉⲛⲉⲁ ⲧⲏⲣⲟⲩ ⲙ̅ⲡⲁⲓⲱⲛ. <span style=
  "color:#b00e23">(ⲉ̅)</span> ⲁⲩⲱ ⲛⲉⲫⲩⲗⲟⲟⲩⲉ ⲧⲏⲣⲟⲩ ⲛ̅ⲧⲁⲩⲥⲁϩⲱⲟⲩ ⲉⲃⲟⲗ ⲛⲙ̅ⲙⲁⲥ.
  ⲧⲉⲫⲩⲗⲏ ⲛ̅ⲛⲉⲫⲑⲁⲗⲉⲓⲙ ⲉⲧⲉ ⲧⲁⲡⲁⲉⲓⲱⲧ ⲧⲉ. ⲁⲩⲧⲁⲗⲉ ⲑⲩⲥⲓ̈ⲁ. ⲉϩⲣⲁⲓ̈ ⲛ̅ⲧⲃⲁϩⲁⲗ ⲧⲃⲁϩⲥⲉ
  <span style="color:#b00e23">(ⲋ̅)</span> ⲁⲛⲟⲕ ⲇⲉ ⲙⲁⲩⲁⲁⲧ ⲛⲉϣⲁⲓⲃⲱⲕ. ⲛ̅ϩⲁϩ ⲛ̅ⲥⲟⲡ
  ⲉϩⲣⲁⲓ ⲉⲑⲓⲉⲣⲟⲩⲥⲟⲗⲩⲙⲁ ϩⲛ̅ ⲛⲉϩⲟⲟⲩ ⲛ̅ϣⲁ. ⲕⲁⲧⲁ ⲡⲉⲧⲥⲏⲧ ϩⲙ̅ ⲡⲓⲏ̅ⲗ̅ ⲧⲏⲣϥ̅ ϩⲛ̅
  ⲟⲩⲟⲩⲉϩⲥⲁϩⲛⲉ ⲛ̅ϣⲁ ⲉⲛⲉϩ. ⲛⲉⲩⲛ̅ⲧⲟⲟⲧ ⲛ̅ϭⲓ ⲛ̅ⲁⲡⲁⲣxⲏ. ⲙⲛ̅ ⲛ̅ⲣⲉⲙⲏⲧ ⲉⲛⲉϣⲁⲓⲟⲗⲟⲩ ⲉϩⲟⲩⲛ.
  ⲙⲛ̅ ⲛ̅ϩⲟⲟⲕⲉⲥ ⲛ̅ϣⲟⲣⲡ ⲛ̅ⲛⲁⲉⲥⲟⲟⲩ. ⲁⲩⲱ ⲛⲉϣⲁⲓⲧⲁⲁⲩ ⲛ̅ⲛ̅ϣⲏⲣⲉ ⲛ̅ⲁⲁⲣⲱⲛ ⲛ̅ⲟⲩⲏⲏⲃ
  ⲉⲧϩⲁϩⲧⲙ̅ ⲡⲉⲑⲩⲥⲓⲁⲥⲧⲏⲣⲓⲟⲛ. <span style="color:#b00e23">(ⲍ̅)</span> ⲁⲩⲱ ⲡⲣⲉⲙⲏⲧ
  ⲛ̅ⲅⲉⲛⲏⲙⲁ ⲧⲏⲣⲟⲩ. ⲛⲉϣⲁⲓⲧⲁⲁϥ ⲛ̅ⲛ̅ϣⲏⲣⲉ ⲛ̅ⲗⲉⲩⲉⲓ. ⲛⲉⲧϣⲙ̅ϣⲉ ϩⲛ̅ ⲑⲓⲗ̅ⲏ̅ⲙ̅. ⲁⲩⲱ
  ⲡⲙⲉϩⲥⲛⲁⲩ ⲛ̅ⲣⲉⲙⲏⲧ. ⲛⲉϣⲁⲓⲧⲁⲁϥ ⲉⲃⲟⲗ ⲧⲁⲃⲱⲕ ⲧⲁϫⲓⲧϥ ⲉⲃⲟⲗ ϩⲛ̅ ⲑⲓⲗ̅ⲏ̅ⲙ̅ ⲧⲉⲣⲟⲙⲡⲉ.
  <span style="color:#b00e23">(ⲏ̅)</span> ⲁⲩⲱ ⲡⲙⲉϩϣⲟⲙⲛ̅ⲧ ⲛ̅ⲣⲉⲙⲏⲧ. ⲛⲉϣⲁⲓⲧⲁⲁϥ
  ⲛ̅ⲛⲉⲧϣⲙ̅ϣⲉ. ⲕⲁⲧⲁ ⲑⲉ ⲛ̅ⲧⲁⲥϩⲱⲛ ⲉⲧⲟⲟⲧ ⲛ̅ϭⲓ ⲧⲙⲁⲁⲩ ⲙ̅ⲡⲁⲉⲓⲱⲧ. ⲇⲉⲃⲃⲱⲃⲱⲣⲁ(sic) ⲉⲃⲟⲗ
  ϫⲉ ⲁ ⲡⲁⲉⲓⲱⲧ ⲕⲁⲁⲧ. ⲉⲓⲟ ⲛ̅ⲟⲣⲫⲁⲛⲟⲥ <span style="color:#b00e23">(ⲑ̅)</span>
  ⲛ̅ⲧⲉⲣⲓⲉⲣⲛⲟϭ ⲇⲉ. ⲁⲓϫⲓ ⲛⲁⲓ̈ ⲛ̅ⲟⲩⲥϩⲓ̈ⲙⲉ ⲉⲡⲉⲥⲣⲁⲛ ⲡⲉ. ⲁⲛⲛⲁ ⲉⲩⲉⲃⲟⲗ ⲧⲉ ϩⲙ̅ ⲡⲉⲥⲡⲉⲣⲙⲁ
  ⲛ̅ⲧⲉ ⲡⲁⲉⲓⲱⲧ. ⲁⲩⲱ ⲁⲓϫⲡⲟ ⲉⲃⲟⲗ ⲛ̅ϩⲏⲧⲥ̅ ⲛ̅ⲧⲱⲃⲓ̈ⲁⲥ <span style=
  "color:#b00e23">(ⲓ̅)</span> ⲁⲩⲱ ⲛ̅ⲧⲉⲣⲟⲩⲁⲓ̈ⲱⲙ ⲙ̅ⲡⲟⲉⲓⲕ ⲙⲛ̅ ⲛ̅ϩⲉⲑⲛⲟⲥ
  <span style="color:#b00e23">(ⲓ̅ⲁ̅)</span> ⲁⲛⲟⲕ ⲇⲉ ⲁⲓϩⲁⲣⲉϩ ⲉⲧⲁⲯⲩxⲏ ⲉⲧⲙ̅ⲟⲩⲱⲙ.
  <span style="color:#b00e23">(ⲓ̅ⲃ̅)</span> ⲉⲃⲟⲗ ϫⲉ ⲛⲉⲓⲉⲓⲣⲉ ⲙ̅ⲡⲙⲉⲉⲩⲉ. ⲙ̅ⲡⲛⲟⲩⲧⲉ
  ϩⲛ̅ ⲧⲁⲯⲩxⲏ ⲧⲏⲣⲥ̅. <span style="color:#b00e23">(ⲓ̅ⲅ̅)</span> ⲁⲩⲱ ⲡⲉⲧϫⲟⲥⲉ ⲁϥⲓ̈
  ⲛⲁⲓ̈ ⲛ̅ⲟⲩxⲁⲣⲓ̈ⲥ. ⲙⲛ̅ ⲟⲩⲛⲁ ⲙ̅ⲡⲙ̅ⲧⲟ ⲉⲃⲟⲗ ⲛ̅ⲁⲙⲉⲥⲥⲁⲣⲟⲥ. ⲁⲩⲱ ⲛⲉⲓϣⲏⲡ ⲛ̅ⲧⲟⲟⲧϥ̅.
  <span style="color:#b00e23">(ⲓ̅ⲇ̅)</span> ⲁⲓ̈ⲃⲱⲕ ⲉϩⲣⲁⲓ ⲉⲧⲙⲏⲇⲓⲁ. ⲁⲩⲱ ⲅⲁⲃⲁⲏⲗ
  ⲡⲥⲟⲛ ⲛ̅ⲅⲁⲃⲣⲓⲁ. ⲁⲓ̈ϭⲟⲓ̈ⲗⲉ ⲉⲣⲟϥ ⲙ̅ⲡⲙⲏⲧ ⲛ̅ϭⲓⲛϭⲱⲣ ⲛ̅ϩⲁⲧ ϩⲛ̅ ϩⲣⲁⲅⲟⲥ ⲛ̅ⲧⲉxⲙⲁⲗⲱⲧⲓzⲉ
  ⲙ̅ⲙⲟⲓ̈ ⲉϩⲣⲁⲓ ⲉⲛⲓⲛⲉⲩⲏ. ⲛⲁⲥⲛⲏⲩ ⲧⲏⲣⲟⲩ. ⲛⲁ ⲡⲁⲅⲉⲛⲟⲥ ⲛⲉⲩⲟⲩ ⲧⲙⲏⲇⲓⲁ. <span style=
  "color:#b00e23">(ⲓ̅ⲉ̅)</span> ⲛ̅ⲧⲉⲣⲉϥⲙⲟⲩ ⲇⲉ ⲛ̅ϭⲓ ⲛⲁⲙⲉⲥⲥⲁⲣⲟⲥ ⲡⲣ̅ⲣⲟ. ⲁϥⲣ̅ⲣ̅ⲣⲟ
  ⲉⲡⲉϥⲙⲁ ⲛ̅ϭⲓ ⲥⲉⲛⲁxⲉⲣⲓⲙ ⲡⲉϥϣⲏⲣⲉ. ⲁⲩⲱ ⲛⲉϥϩⲓⲟⲟⲩⲉ. ⲁⲩϣⲧⲟⲣⲧⲣ̅. ⲙ̅ⲡⲓⲉϣⲃⲱⲕ ⲇⲉ ⲉϩⲣⲁⲓ
  ⲉⲧⲙⲏⲇⲓ̈ⲁ. <span style="color:#b00e23">(ⲓ̅ⲋ̅)</span> ⲁⲩⲱ ϩⲛ̅ ⲛⲉϩⲟⲟⲩ
  ⲛ̅ⲛⲁⲙⲉⲥⲥⲁⲣⲟⲥ. ⲛⲉⲛⲁϣⲉ ⲙ̅ⲙⲛ̅ⲧⲛⲁ ⲉϣⲁⲓ̈ⲁⲁⲩ ⲙⲛ̅ ⲛⲁⲥⲛⲏⲩ. <span style=
  "color:#b00e23">(ⲓ̅ⲍ̅)</span> ⲛⲁⲟⲉⲓⲕ ϣⲁⲓ̈ⲧⲁⲁⲩ ⲛ̅ⲛⲉⲧϩⲕⲁⲉⲓⲧ. ⲁⲩⲱ ⲛⲁϩⲟⲓ̈ⲧⲉ
  ⲛ̅ⲛⲉⲧⲕⲏⲕⲁϩⲏⲩ. ⲁⲩⲱ ⲡⲉϣⲁⲓ̈ⲛⲁⲩ ⲉⲣⲟϥ ϩⲙ̅ ⲡⲁⲅⲉⲛⲟⲥ ⲉⲁϥⲙⲟⲩ. ⲉϥⲛⲏϫ ϩⲓ̈ⲡⲁϩⲟⲩ ⲙ̅ⲡⲥⲟⲃⲧ
  ⲛ̅ⲛⲓⲛⲉⲩⲏ. ϣⲁⲓⲧⲟⲙⲥϥ̅ <span style="color:#b00e23">(ⲓ̅ⲏ̅)</span> ⲁⲩⲱ ⲡⲉⲧⲉ ϣⲁⲣⲉ
  ⲥⲉⲛⲁxⲉⲣⲓⲙ ⲡⲣ̅ⲣⲟ ⲙⲟⲟⲩⲧϥ̅. ⲛ̅ⲧⲉⲣⲉϥⲉⲓ ⲉϥⲡⲏⲧ ⲉⲃⲟⲗ ϩⲛ̅ ⲓ̈ⲟⲩⲇⲁⲓⲁ ϣⲁⲓⲧⲟⲙⲥϥ̅ ⲉⲓ̈ϥⲓ
  ⲙ̅ⲙⲟⲟⲩ ⲛ̅ϫⲓⲟⲩⲉ. ⲛⲁϣⲉ ⲛⲉ ⲛ̅ⲧⲁⲩⲙⲟⲟⲩⲧⲟⲩ ⲅⲁⲣ ϩⲙ̅ ⲡⲉϥⲑⲩⲙⲟⲥ. ⲡⲣ̅ⲣⲟ ⲇⲉ. ⲁϥⲕⲱⲧⲉ ⲛ̅ⲥⲁ
  ⲛ̅ⲥⲱⲙⲁ ⲛ̅ⲛⲉⲛⲧⲁϥϩⲟⲧⲃⲟⲩ ⲙ̅ⲡⲉϥϩⲉ ⲉⲣⲟⲟⲩ. <span style=
  "color:#b00e23">(ⲓ̅ⲑ̅)</span> ⲁⲩⲱ ⲟⲩⲁ ⲛ̅ⲛⲉⲧϩⲛ̅ ⲛⲓⲛⲉⲩⲏ ⲁϥⲃⲱⲕ. ⲁϥⲧⲁⲙⲉ ⲡⲣ̅ⲣⲟ
  ⲉⲧⲃⲏⲏⲧ. ϫⲉ ⲁⲛⲟⲕ ⲡⲉⲧⲧⲱⲙⲥ ⲙ̅ⲙⲟⲟⲩ. ⲁⲓ̈ⲃⲱⲕ ⲁⲓ̈ϩⲟⲡⲧ̅ ⲛ̅ⲧⲉⲣⲓⲉⲓⲙⲉ ⲇⲉ ϫⲉ ⲥⲉⲛⲁⲕⲱⲧⲉ
  ⲛ̅ⲥⲱⲓ ⲉⲙⲟⲟⲩⲧ ⲁⲓⲣ̅ϩⲟⲧⲉ ⲁⲓⲟⲗⲧ̅ <span style="color:#b00e23">(ⲕ̅)</span> ⲁⲩⲱ ⲁⲩϥⲓ
  ⲛ̅ⲛⲁϩⲩⲡⲁⲣxⲟⲛⲧⲁ ⲧⲏⲣⲟⲩ. ⲁⲩⲱ ⲙ̅ⲡⲟⲩⲕⲁ ⲗⲁⲁⲩ ⲛⲁⲓ̈ ⲛ̅ⲥⲁ ⲁⲛⲛⲁ ⲧⲁⲥϩⲓⲙⲉ ⲙⲛ̅ ⲧⲱⲃⲓⲁⲥ
  ⲡⲁϣⲏⲣⲉ. <span style="color:#b00e23">(ⲕ̅ⲁ̅)</span> ⲁⲩⲱ ⲙ̅ⲡⲉ ⲧⲁⲓⲟⲩ ⲛ̅ϩⲟⲟⲩ ⲟⲩⲉⲓ
  ⲛⲉ ⲙ̅ⲡⲟⲩⲙⲟⲟⲩⲧϥ̅ ⲛ̅ϭⲓ ⲡⲉϥϣⲏⲣⲉ ⲥⲛⲁⲩ. ⲁⲩⲡⲱⲧ ⲉϩⲣⲁⲓ̈ ⲛ̅ⲧⲟⲩⲓⲏ ⲛ̅ⲁⲣⲁⲣⲁⲇ. ⲁⲩⲱ ⲡⲉϥϣⲏⲣⲉ
  ⲥⲁxⲉⲣⲇⲱⲛⲓⲁⲥ ⲁϥⲣ̅ⲣⲟ ⲉⲡⲉϥⲙⲁ ⲁⲩⲱ ⲁϥⲕⲁⲑⲓⲥⲧⲁ ⲛ̅ⲁxⲓⲁxⲁⲣⲟⲥ ⲡϣⲉ ⲛ̅ⲁⲛⲁⲏⲗ ⲡⲁⲥⲟⲛ.
  ⲉⲧⲣⲉϥϣⲱⲡⲉ ⲉϫⲛ̅ ⲧⲉⲕⲗⲟⲅⲏⲥⲧⲓ̈ⲁ ⲧⲏⲣⲥ̅ ⲛ̅ⲧⲉϥⲙⲛ̅ⲧⲉⲣⲟ ⲁⲩⲱ ⲉϫⲛ̅ ⲧⲇⲓⲟⲓⲕⲏⲥⲓⲥ ⲧⲏⲣⲥ̅.
  <span style="color:#b00e23">(ⲕ̅ⲃ̅)</span> ⲁxⲓⲁxⲁⲣⲟⲥ ⲇⲉ ⲁϥⲁxⲓⲟⲩ ⲉⲧⲃⲏⲏⲧ. ⲁⲩⲱ
  ⲁⲓⲕⲧⲟⲓ ⲉϩⲣⲁⲓ ⲉⲛⲓ̈ⲛⲉⲩⲏ. ⲁxⲓⲁxⲁⲣⲟⲥ ⲇⲉ ⲛ̅ⲧⲟϥ ⲉⲧⲟ ⲛ̅ⲣⲉϥⲟⲩⲱⲧ ϩⲙ̅ ⲡⲣ̅ⲣⲟ. ⲁⲩⲱ
  ⲉⲧϩⲓϫⲙ̅ ⲡⲉϥxⲟⲩⲣ. ⲉϥⲟ ⲛ̅ⲇⲓⲟⲓⲕⲧⲏⲥ. ϩⲓ ⲉⲕⲗⲟⲅⲓⲥⲧⲏⲥ. ⲁⲩⲱ ⲥⲁxⲉⲣⲇⲱⲛⲓⲁⲥ. ⲁϥⲕⲁⲑⲓⲥⲧⲁ
  ⲙ̅ⲙⲟϥ ⲙ̅ⲡⲙⲉϩⲥⲡ̅ ⲥⲛⲁⲩ. ⲛⲉ ⲡϣⲉ ⲇⲉ ⲙ̅ⲡⲁⲥⲟⲛ ⲡⲉ.
  <h3 id="tobit2">2</h3><span style="color:#b00e23">(ⲁ̅)</span> ⲛ̅ⲧⲉⲣⲓⲉⲓ ⲇⲉ
  ⲉϩⲣⲁⲓ ⲉⲡⲁⲏⲓ ⲁⲩϯ ⲛⲁⲓ̈ ⲛ̅ⲁⲛⲛⲁ ⲧⲁⲥϩⲓⲙⲉ. ⲙⲛ̅ ⲧⲱⲃⲓⲁⲥ ⲡⲁϣⲏⲣⲉ. ϩⲙ̅ ⲡϣⲁ
  ⲛ̅ⲧⲡⲉⲛⲧⲏⲕⲟⲥⲧⲏ. ⲉⲧⲉ ⲡⲉϩⲟⲟⲩ ⲡⲉ ⲉⲧⲟⲩⲁⲁⲃ ⲛ̅ⲧⲥⲁϣϥⲉ ⲛ̅ϩⲉⲃⲇⲱⲙⲁⲥ. ⲁⲩⲧⲁⲙⲓⲟ ⲛⲁⲓ
  ⲛ̅ⲟⲩⲁⲣⲓⲥⲧⲟⲛ ⲉⲛⲁⲛⲟⲩϥ. ⲁⲩⲱ ⲁⲓⲛⲟϫⲧ̅ ⲉⲟⲩⲱⲙ. <span style=
  "color:#b00e23">(ⲃ̅)</span> ⲁⲓⲛⲁⲩ ⲇⲉ ⲉⲩⲙⲏⲏϣⲉ ⲛ̅ⲧⲃ̅ⲧ. ⲁⲩⲱ ⲡⲉϫⲁⲓ ⲙ̅ⲡⲁϣⲏⲣⲉ. ϫⲉ
  ⲃⲱⲕ ⲛⲅ̅ⲉⲓⲛⲉ ⲙ̅ⲡⲉⲧⲉⲕⲛⲁϩⲉ ⲉⲣⲟϥ ⲉϥϣⲁⲁⲧ ϩⲛ̅ ⲛⲉⲛⲥⲛⲏⲩ ⲉϥⲉⲓⲣⲉ ⲙ̅ⲡⲙⲉⲉⲩⲉ ⲙ̅ⲡϫⲟⲉⲓⲥ. ⲁⲩⲱ
  ⲉⲓⲥ ϩⲏⲏⲧⲉ ⲓ̈ⲁϩⲉ ⲉⲣⲟⲕ. <span style="color:#b00e23">(ⲅ̅)</span> ⲁϥⲉⲓ ⲇⲉ ⲉϥϫⲱ
  ⲙ̅ⲙⲟⲥ ⲛⲁⲓ. ϫⲉ ⲡⲁⲉⲓⲱⲧ. ⲉⲓⲥ ⲟⲩⲁ ⲉⲃⲟⲗ ϩ̅ⲙ ⲡⲉⲛϩⲉⲑⲛⲟⲥ. ⲉⲁⲩⲃⲗ̅ ⲛⲉϥⲕⲱⲃϩ̅. ⲉϥⲛⲏϫ ϩⲛ̅
  ⲧⲁⲅⲟⲣⲁ. <span style="color:#b00e23">(ⲇ̅)</span> ⲁⲩⲱ ⲁⲛⲟⲕ ϩⲱ ⲙ̅ⲡⲁⲓ̈ⲟⲩⲉⲙ ⲗⲁⲁⲩ.
  ⲁⲓϥⲟϭⲧ̅ ⲁⲓϥⲓⲧϥ̅ ⲉⲩⲙⲁ ϣⲁⲛⲧⲉ ⲡⲣⲏ ϩⲱⲧⲡ̅ <span style="color:#b00e23">(ⲉ̅)</span>
  ⲁⲩⲱ ⲁⲓⲕⲧⲟⲓ ⲁⲓϩⲟⲣⲡⲧ̅ ⲁⲓⲟⲩⲱⲙ ⲙ̅ⲡⲁⲟⲉⲓⲕ ϩⲛ̅ ⲟⲩⲗⲩⲡⲏ. <span style=
  "color:#b00e23">(ⲋ̅)</span> ⲁⲓ̈ⲣ̅ ⲡⲙⲉⲉⲩⲉ ⲛ̅ⲧⲉⲡⲣⲟⲫⲏⲧⲓ̈ⲁ ⲛ̅ϩⲁⲙⲱⲥ. ⲛ̅ⲑⲉ
  ⲛ̅ⲧⲁϥϫⲟⲟⲥ. ϫⲉ ⲥⲉⲛⲁⲕⲧⲟⲟⲩ. ⲛ̅ϭⲓ ⲛⲉⲧⲛ̅ϣⲁ ⲉⲩϩⲏⲃⲉ. ⲁⲩⲱ ⲛⲉⲧⲛ̅ⲟⲩⲛⲟϥ ⲧⲏⲣⲟⲩ ⲉⲩⲣⲓⲙⲉ.
  ⲁⲩⲱ ϩⲓ ⲛⲁⲓ. ⲁⲓⲣⲓⲙⲉ. <span style="color:#b00e23">(ⲍ̅)</span> ⲛ̅ⲧⲉⲣⲉ ⲡⲣⲏ ⲇⲉ
  ϩⲱⲧⲡ̅. ⲁⲓⲃⲱⲕ ⲁⲓϭⲱϫⲉ ⲁⲓⲧⲟⲙⲥϥ̅. ⲁⲩⲱ ⲛⲉⲧϩⲓⲧⲟⲩⲱⲓ ⲛⲉⲩⲥⲱⲃⲉ ⲛ̅ⲥⲱⲓ ⲉⲩϫⲱ ⲙ̅ⲙⲟⲥ.
  <span style="color:#b00e23">(ⲏ̅)</span> ϫⲉ ⲉⲓⲥ ⲡⲁⲓ ⲛϥ̅ⲣ̅ϩⲟⲧⲉ ⲁⲛ
  ⲙ̅ⲡⲣ̅ⲧⲣⲉⲩⲧⲁⲕⲟϥ. ⲛ̅ⲧⲁϥⲡⲱⲧ ⲣⲱ ⲉⲧⲃⲉ ⲡⲓ̈ϩⲱⲃ. ⲉⲓⲥ ϩⲏⲏⲧⲉ ⲟⲛ ϥⲧⲱⲙⲥ̅ ⲛ̅ⲛⲉⲧⲙⲟⲟⲩⲧ
  <span style="color:#b00e23">(ⲑ̅)</span> ⲁⲩⲱ ϩⲛ̅ ⲧⲉⲩϣⲏ ⲉⲧⲙ̅ⲙⲁⲩ. ⲁⲓⲕⲧⲟⲓ.
  ⲁⲓⲧⲟⲙⲥϥ̅. ⲁⲩⲱ ⲁⲓⲛ̅ⲕⲟⲧⲕ̅ ⲙ̅ⲡⲓϩⲟⲣⲡⲧ̅ ϩⲁϩⲧⲛ̅ ⲧϫⲟⲉ ⲛ̅ⲧⲁⲩⲗⲏ. ⲉⲣⲉ ⲡⲁϩⲟ ϭⲟⲗⲡ̅ ⲉⲃⲟⲗ
  <span style="color:#b00e23">(ⲓ̅)</span> ⲁⲩⲱ ⲛⲉⲓⲥⲟⲟⲩⲛ ⲁⲛ ϫⲉ ⲟⲩⲛ̅ ϩⲉⲛϫⲁϫ ϩⲓ
  ⲧϫⲟⲉ. ⲛⲁⲃⲁⲗ ⲇⲉ ⲛⲉⲩⲟⲩⲏⲛ. ⲁ ⲛ̅ϫⲁϫ ⲣ̅ⲙⲏ ⲉϫⲛ̅ ⲛⲁⲃⲁⲗ. ⲁⲩⲱ ⲁ ϩⲉⲛⲙⲟⲟⲩ ϣⲱⲡⲉ ⲛ̅ϩⲏⲧⲟⲩ.
  ⲁⲓⲃⲱⲕ ⲉⲣⲁⲧⲟⲩ ⲛ̅ⲛ̅ⲥⲁⲉⲓⲛ ⲙ̅ⲡⲟⲩⲧⲁⲗϭⲟⲓ̈. ⲁxⲓⲁxⲁⲣⲟⲥ ⲇⲉ ⲛⲉϥⲥⲁⲁⲛϣ ⲙ̅ⲙⲟⲓ. ⲁⲩⲱ ⲙ̅ⲡⲓⲃⲱⲕ
  ⲉϩⲣⲁⲓ ⲉⲗⲩⲙⲁⲉⲓⲥ. <span style="color:#b00e23">(ⲓ̅ⲁ̅)</span> ⲁⲩⲱ ⲁⲛⲛⲁ ⲧⲁⲥϩⲓⲙⲉ
  ⲛⲉⲥⲥⲱϩⲉ ⲛ̅ⲛⲉϩⲓⲟⲙⲉ. <span style="color:#b00e23">(ⲓ̅ⲃ̅)</span> ⲉⲥⲓ̈ ⲙ̅ⲡⲉⲥϩⲱⲃ
  ⲛⲁⲩ. ⲛ̅ⲧⲟⲟⲩ ϩⲱⲟⲩ ⲛⲉⲩⲓ̈ ⲛⲁⲥ ⲙ̅ⲡⲉⲥⲃⲉⲕⲉ. ⲁⲩⲓ̈ ⲕⲉⲙⲁⲁⲥ ⲛ̅ⲃⲁⲁⲙⲡⲉ ⲉϫⲱϥ. <span style=
  "color:#b00e23">(ⲓ̅ⲅ̅)</span> ⲁⲛⲟⲕ ϩⲱ ⲛ̅ⲧⲉⲣⲉⲥⲛ̅ⲧϥ̅ ⲛⲁⲓ ⲉϩⲟⲩⲛ. ⲁⲓ̈ϫⲱ ⲛ̅ⲧⲉⲁϣⲕⲁⲕ
  ⲉⲃⲟⲗ ⲉⲣⲟⲥ. ⲉⲓϫⲱ ⲙ̅ⲙⲟⲥ ⲛⲁⲥ. ϫⲉ ⲛ̅ⲧⲁⲣϭⲓⲛⲉ ⲙ̅ⲡⲓⲙⲁⲥ ⲉⲛ̅ⲃⲁⲁⲙⲡⲉ ⲧⲱⲛ. ⲙⲏ ⲟⲩϩⲱϥⲧ̅ ⲡⲉ.
  ⲧⲁⲁϥ ⲛ̅ⲛⲉϥϫⲓⲥⲟⲟⲩⲉ. ⲙ̅ⲡⲉⲧⲉϣϣⲉ ⲅⲁⲣ ⲉⲣⲟⲛ ⲁⲛ ⲡⲉ ⲉⲧⲣⲉⲛ̅ⲟⲩⲉⲙ ⲛ̅ⲕⲁ ⲛ̅ϩⲱϥⲧ̅.
  <span style="color:#b00e23">(ⲓ̅ⲇ̅)</span> ⲛ̅ⲧⲟⲥ ⲇⲉ ⲡⲉϫⲁⲥ ⲛⲁⲓ̈ ϫⲉ ⲟⲩ ⲧⲁⲉⲓⲟⲡⲉ
  ⲛ̅ⲧⲁⲩⲧⲁⲁϥ ⲛⲁⲓ̈ ⲉϫⲙ̅ ⲡⲁⲃⲉⲕⲉ. ⲁⲩⲱ ⲙ̅ⲡⲓⲡⲓⲥⲧⲉⲩⲉ ⲛⲁⲥ. ⲁⲗⲗⲁ ⲉⲓ̈ϫⲱ ⲙ̅ⲙⲟⲥ ⲛⲁⲥ
  ⲉⲧⲣⲉⲥⲧⲁⲁϥ ⲛ̅ⲛⲉⲥϫⲓⲥⲟⲟⲩⲉ. ⲉⲓⲓ̈ ⲛⲙ̅ⲙⲁⲥ. ⲛ̅ⲧⲟⲥ ⲇⲉ ⲁⲥⲟⲩⲱϣⲃ̅ ⲉⲥϫⲱ ⲙ̅ⲙⲟⲥ ⲛⲁⲓ̈. ϫⲉ
  ⲉⲩⲧⲱⲛ ⲛⲉⲕⲙⲛ̅ⲧⲛⲁ. ⲙⲛ̅ ⲛⲉⲕⲇⲓ̈ⲕⲁⲓⲟⲥⲩⲛⲏ. ⲉⲓⲥ ϩⲏⲏⲧⲉ ⲥⲉⲟⲩⲟⲛϩ ⲉⲣⲟⲕ ⲧⲏⲣⲟⲩ.
  <h3 id="tobit3">3</h3><span style="color:#b00e23">(ⲁ̅)</span> ⲁⲩⲱ
  ⲛ̅ⲧⲉⲣⲉⲓⲗⲩⲡⲉⲓ. ⲁⲓⲣⲓ̈ⲙⲉ. ⲁⲩⲱ ⲁⲓϣⲗⲏⲗ ϩⲛ̅ ⲟⲩⲙ̅ⲕⲁϩ ⲛ̅ϩⲏⲧ ⲉⲓϫⲱ ⲙ̅ⲙⲟⲥ. <span style=
  "color:#b00e23">(ⲃ̅)</span> ϫⲉ ⲛ̅ⲧⲟⲕ ⲟⲩⲇⲓⲕⲉⲟⲥ ⲡϫⲟⲉⲓⲥ. ⲕⲁⲧⲁ ⲛⲉⲕϩⲃⲏⲩⲉ ⲧⲏⲣⲟⲩ.
  ⲁⲩⲱ ⲛⲉⲕϩⲓⲟⲟⲩⲉ ⲧⲏⲣⲟⲩ ⲡϫⲟⲉⲓⲥ ⲉⲩϣⲟⲟⲡ ϩⲛ̅ ⲟⲩⲙⲁ ⲙⲛ̅ ⲟⲩⲙⲉ. ⲁⲩⲱ ⲟⲩϩⲁⲡ ⲙ̅ⲙⲉ
  ⲛ̅ⲇⲓⲕⲁⲓⲟⲥⲩⲛⲏ ⲡⲉⲧⲉⲕⲕⲣⲓⲛⲉ ⲙ̅ⲙⲟϥ ϣⲁ ⲉⲛⲉϩ. <span style=
  "color:#b00e23">(ⲅ̅)</span> ⲁⲣⲓⲡⲙⲉⲉⲩⲉ ⲛⲅ̅ϭⲱϣⲧ̅ ⲉϩⲣⲁⲓ̈ ⲉϫⲱⲓ̈ ⲛⲅ̅ⲧⲙ̅ϫⲓⲕⲃⲁ ⲙ̅ⲙⲟⲓ
  ϩⲛ̅ ⲛⲁⲛⲟⲃⲉ. ⲙⲛ̅ ⲛⲁ ⲧⲁⲙⲛ̅ⲧⲁⲧⲥⲟⲟⲩⲛ. ⲁⲩⲱ ϩⲛ̅ ⲛ̅ⲛⲟⲃⲉ ⲛ̅ⲛⲁⲉⲓⲟⲧⲉ ⲛⲉⲛⲧⲁⲩⲁⲁⲩ
  ⲙ̅ⲡⲉⲕⲙ̅ⲧⲟ ⲉⲃⲟⲗ. <span style="color:#b00e23">(ⲇ̅)</span> ⲙ̅ⲡⲟⲩⲥⲱⲧⲙ̅ ⲅⲁⲣ ⲛ̅ⲥⲁ
  ⲛⲉⲕⲛ̅ⲧⲟⲗⲏ. ⲁⲩⲱ ⲁⲕⲡⲁⲣⲁⲇⲓⲇⲟⲩ ⲙ̅ⲙⲟⲛ ⲉⲧⲣⲉⲩⲧⲟⲣⲡⲛ̅ ⲛⲁⲩ. ⲁⲩⲱ ⲉⲩⲁⲓ̈xⲙⲁⲗⲱⲥⲓⲁ. ⲙⲛ̅
  ⲟⲩⲙⲟⲩ ⲙⲛ̅ ϩⲉⲛⲛⲟϭⲛⲉϭ ⲛ̅ⲛ̅ϩⲉⲑⲛⲟⲥ ⲧⲏⲣⲟⲩ. ⲛⲉⲛⲧⲁⲛϫⲱⲱⲣⲉ ⲉⲃⲟⲗ ϩⲁϩⲧⲏⲩ. <span style=
  "color:#b00e23">(ⲉ̅)</span> ⲧⲉⲛⲟⲩ ϭⲉ ⲟⲩⲛ̅ ϩⲉⲛⲛⲟϭ ⲛ̅ϩⲁⲡ ϣⲟⲟⲡ ⲉⲧⲃⲏⲏⲧ ⲉⲁⲓⲁⲁⲩ.
  ⲉⲧⲃⲉ ⲛⲁⲛⲟⲃⲉ ⲙⲛ̅ ⲛⲁ ⲛⲁⲉⲓⲟⲧⲉ. ϫⲉ ⲙ̅ⲡⲉⲛⲉⲓⲣⲉ ⲛ̅ⲛⲉⲕⲛ̅ⲧⲟⲗⲏ. ⲙ̅ⲡⲉⲛⲙⲟⲟϣⲉ ⲅⲁⲣ ϩⲛ̅ ⲟⲩⲙⲉ
  ⲙ̅ⲡⲉⲕⲙ̅ⲧⲟ ⲉⲃⲟⲗ. <span style="color:#b00e23">(ⲋ̅)</span> ⲧⲉⲛⲟⲩ ϭⲉ ⲕⲁⲧⲁ
  ⲡⲉⲧⲣ̅ⲁⲛⲁⲕ. ⲁⲣⲓⲣⲉ ⲛ̅ⲙⲙⲁⲓ̈. ⲛⲅ̅ⲟⲩⲉϩⲥⲁϩⲛⲉ ⲉϫⲓ ⲙ̅ⲡⲁⲡⲛⲁ. ϫⲉⲕⲁⲥ ⲉⲓⲉⲥⲱⲕ ⲉⲃⲟⲗ
  ⲧⲁⲣ̅ⲕⲁϩ. ϫⲉ ⲥⲥⲟⲧⲡ ⲛⲁⲓ ⲉⲙⲟⲩ ⲉϩⲟⲩⲟ ⲉⲱⲛϩ̅ ϫⲉ ϩⲉⲛⲛⲟϭⲛⲉϭ ⲁⲓⲥⲟⲧⲙⲟⲩ. ⲟⲩⲛ̅ ⲟⲩⲛⲟϭ
  ⲛ̅ⲗⲩⲡⲏ ⲛⲙ̅ⲙⲁⲓ. ⲟⲩⲉϩⲥⲁϩⲛⲉ ⲉⲛⲧ̅ ⲉⲃⲟⲗ ϩⲛ̅ ⲧⲉⲓⲁⲛⲁⲅⲕⲏ ⲧⲉⲛⲟⲩ. ⲉⲧⲣⲁⲕⲧⲟⲓ ⲉϩⲣⲁⲓ ⲉⲡⲁⲙⲁ
  ϣⲁ ⲉⲛⲉϩ. ⲙ̅ⲡⲣ̅ⲕⲧⲉ ⲡⲉⲕϩⲟ ⲉⲃⲟⲗ ⲙ̅ⲙⲟⲓ <span style="color:#b00e23">(ⲍ̅)</span>
  ϩⲙ̅ ⲡⲉϩⲟⲟⲩ ⲉⲧⲙ̅ⲙⲁⲩ ⲁⲩϩⲱⲃ ⲧⲁϩⲉ ⲥⲁⲣⲣⲁ ⲧϣⲉⲉⲣⲉ ⲛ̅ϩⲣⲁⲅⲟⲩⲏⲗ. ϩⲛ̅ ⲉⲕⲃⲁⲧⲁⲛⲟⲥ. ⲛ̅ⲧⲉ
  ⲧⲙⲏⲇⲓⲁ. ⲁⲩⲱ ⲛ̅ⲧⲟⲥ ϩⲱⲱⲥ ⲁⲩⲛⲉϭⲛⲟⲩϭⲥ̅. ⲛ̅ϭⲓ ⲛ̅ϩⲙ̅ϩⲁⲗ ⲛ̅ⲥϩⲓⲙⲉ ⲙ̅ⲡⲉⲥⲉⲓⲱⲧ.
  <span style="color:#b00e23">(ⲏ̅)</span> ϫⲉ ⲛⲉⲁⲩⲧⲁⲁⲥ ⲛ̅ⲥϩⲓⲙⲉ ⲛ̅ⲥⲁϣϥ ⲛ̅ϩⲁⲓ. ⲁⲩⲱ
  ⲁⲥⲙⲟⲇⲁⲓⲟⲥ ⲡⲣⲉϥϣⲟⲟⲣ ⲉⲑⲟⲟⲩ ϣⲁϥⲙⲟⲟⲩⲧⲟⲩ. ⲙ̅ⲡⲁⲧⲟⲩϣⲱⲡⲉ ⲛⲙ̅ⲙⲁⲥ ⲛ̅ⲑⲉ ⲛ̅ⲛ̅ⲕⲉϩⲓⲟⲙⲉ. ⲁⲩⲱ
  ⲛⲉⲩϫⲱ ⲙ̅ⲙⲟⲥ ⲛⲁⲥ ⲛ̅ϭⲓ ⲛ̅ϩⲙ̅ϩⲁⲗ. ⲉϣϫⲉ ⲉⲣⲉ ⲙⲁⲓ̈ⲁⲓⲏ ⲉⲣⲱϭⲧ̅ ⲛ̅ⲛⲟⲩϩⲁⲓ. ⲉⲓⲥ ⲥⲁϣϥ̅
  ⲅⲁⲣ ⲁⲣϫⲓⲧⲟⲩ. ⲁⲩⲱ ⲙ̅ⲡⲉⲣⲣ̅ϣⲁⲩ ⲙⲛ̅ ⲗⲁⲁⲩ ⲙ̅ⲙⲟⲟⲩ. <span style=
  "color:#b00e23">(ⲑ̅)</span> ⲁϩⲣⲟ ⲧⲉⲙⲟⲩⲕϩ ⲙ̅ⲙⲟⲛ. ⲉϣϫⲉ ⲁⲩⲙⲟⲩ ⲃⲱⲕ ⲛ̅ⲧⲉⲙⲟⲩ ⲛⲙ̅ⲙⲁⲩ
  ⲛ̅ⲧⲉⲛⲧⲙ̅ⲛⲁⲩ ⲉϣⲏⲣⲉ. ⲏ ϣⲉⲉⲣⲉ ϩⲁⲣⲟ ⲉⲛⲉϩ. <span style="color:#b00e23">(ⲓ̅)</span>
  ⲛⲁⲓ ⲇⲉ ⲛ̅ⲧⲉⲣⲉⲥⲥⲟⲧⲙⲟⲩ. ⲁⲥⲙ̅ⲕⲁϩ ⲛ̅ϩⲏⲧ ⲉⲙⲁⲧⲉ. ⲁⲩⲱ ⲁⲥⲃⲱⲕ ϫⲉ ⲉⲥⲛⲁⲟϭⲧⲥ̅. ⲉⲥϫⲱ
  ⲙ̅ⲙⲟⲥ. ϫⲉ ⲁⲛⲅ̅ ⲟⲩϣⲉⲉⲣⲉ ⲛⲟⲩⲟⲟⲧⲥ̅ ⲙ̅ⲡⲁⲉⲓⲱⲧ. ⲉⲓϣⲁⲛ̅ⲣ̅ ⲡⲁⲓ. ⲟⲩⲛ̅ ⲟⲩⲛⲟϭⲛⲉϭ ⲛⲁϣⲱⲡⲉ
  ⲛⲁϥ. ⲁⲩⲱ ⲧⲉϥⲙⲛ̅ⲧϩⲗ̅ⲗⲟ ⲉⲓⲛⲁϫⲓⲧⲥ̅ ϩⲛ̅ ⲟⲩⲙ̅ⲕⲁϩ ⲛ̅ϩⲏⲧ ⲉϩⲣⲁⲓ ⲉⲁⲙⲛ̅ⲧⲉ. <span style=
  "color:#b00e23">(ⲓ̅ⲁ̅)</span> ⲁⲩⲱ ⲁⲥⲧⲱⲃϩ̅ ⲉⲥϩⲁϩⲧⲙ̅ ⲡϣⲟⲩϣⲧ̅ ⲉⲥϫⲱ ⲙ̅ⲙⲟⲥ. ϫⲉ
  ⲕⲥⲙⲁⲙⲁⲁⲧ ⲡϫⲟⲉⲓⲥ ⲡⲁⲛⲟⲩⲧⲉ. ⲁⲩⲱ ϥⲥⲙⲁⲙⲁⲁⲧ. ⲛ̅ϭⲓ ⲡⲉⲕⲣⲁⲛ ⲉⲧⲟⲩⲁⲁⲃ. ⲉⲧⲧⲙⲁⲓ̈ⲏⲩ ϣⲁ
  ⲉⲛⲉϩ. ⲉⲩⲉⲥⲙⲟⲩ ⲉⲣⲟⲕ ⲛ̅ϭⲓ ⲛⲉⲕϩⲃⲏⲩⲉ ⲧⲏⲣⲟⲩ. ϣⲁ ⲉⲛⲉϩ. <span style=
  "color:#b00e23">(ⲓ̅ⲃ̅)</span> ⲧⲉⲛⲟⲩ ϭⲉ ⲡⲁϫⲟⲓ̈ⲥ ⲁⲓϥⲓ ⲛ̅ⲛⲁⲃⲁⲗ ⲙⲛ̅ ⲡⲁϩⲟ ⲉϩⲣⲁⲓ
  ⲉⲣⲟⲕ. <span style="color:#b00e23">(ⲓ̅ⲅ̅)</span> ⲟⲩⲉϩⲥⲁϩⲛⲉ ⲉⲃⲟⲗⲧ̅ ⲉⲃⲟⲗ ϩⲓϫⲙ̅
  ⲡⲕⲁϩ. ⲛ̅ⲧⲁⲧⲙ̅ⲕⲟⲧ. ⲉⲥⲱⲧⲙ̅ ⲉⲛⲟϭⲛⲉϭ. <span style="color:#b00e23">(ⲓ̅ⲇ̅)</span>
  ⲛ̅ⲧⲟⲕ ⲡϫⲟⲉⲓⲥ ⲕⲥⲟⲟⲩⲛ ϫⲉ ⲉⲓⲟⲩⲁⲁⲃ ⲉϫⲱϩⲙ̅ ⲛⲓⲙ ⲛ̅ϩⲟⲟⲩⲧ. <span style=
  "color:#b00e23">(ⲓ̅ⲉ̅)</span> ⲁⲩⲱ ⲙ̅ⲡⲉⲓⲧⲱⲗⲙ̅ ⲙ̅ⲡⲁⲣⲁⲛ. ⲟⲩⲧⲉ ⲡⲣⲁⲛ ⲙ̅ⲡⲁⲉⲓⲱⲧ. ϩⲙ̅
  ⲡⲕⲁϩ ⲛ̅ⲧⲁⲓxⲙⲁⲗⲱⲥⲓⲁ. ⲁⲛⲅ̅ ⲟⲩϣⲉⲉⲣⲉ ⲛ̅ⲟⲩⲟⲟⲧⲥ̅ ⲁⲩⲱ ⲙⲛ̅ ϣⲏⲣⲉ ϣⲟⲟⲡ ⲙ̅ⲡⲁⲉⲓⲱⲧ.
  ⲉϥⲛⲁⲕⲗⲏⲣⲟⲛⲟⲙⲉⲓ ⲙ̅ⲙⲟϥ. ⲟⲩⲧⲉ ⲙⲛ̅ⲧϥ̅ ⲥⲟⲛ ⲉϥϩⲏⲛ ⲉⲣⲟϥ. ⲟⲩⲧⲉ ⲉⲩⲛ̅ ϣⲏⲣⲉ ϣⲟⲟⲡ ⲛⲁϥ. ϫⲉ
  ⲉⲓⲉϩⲁⲣⲉϩ ⲉⲣⲟⲓ ⲛⲁϥ ⲏ ⲡϣⲉ ⲛ̅ⲡⲁϣⲟⲩⲁ. ⲉⲧⲣⲁϣⲱⲡⲉ ⲛⲁϥ ⲛ̅ⲥϩⲓⲙⲉ. ⲉⲓⲥ ⲥⲁϣϥ̅ ⲛ̅ϩⲁⲓ.
  ⲁⲩⲙⲟⲩ ⲛ̅ⲧⲟⲟⲧ. ⲁϩⲣⲟⲓ ⲉⲓⲟⲛϩ. ⲁⲩⲱ ⲉϣϫⲉ ⲉϩⲛⲁⲕ ⲁⲛ ⲉⲙⲟⲟⲩⲧ̅. ⲟⲩⲉϩⲥⲁϩⲛⲉ ⲉϭⲱϣⲧ̅ ⲉϫⲱⲓ̈.
  ⲁⲩⲱ ⲉⲛⲁⲛⲁⲓ. ⲉⲧⲙ̅ⲧⲣⲁⲥⲱⲧⲙ̅ ⲉⲛⲟϭⲛⲉϭ ϫⲓⲛ ⲙ̅ⲡⲓⲛⲁⲩ. <span style=
  "color:#b00e23">(ⲓ̅ⲋ̅)</span> ⲁⲩⲱ ⲁϥⲃⲱⲕ ⲉϩⲣⲁⲓ ⲛ̅ϭⲓ ⲡⲉⲩϣⲗⲏⲗ ϩⲓⲟⲩⲥⲟⲡ ⲙ̅ⲡⲁⲙ̅ⲧⲟ
  ⲉⲃⲟⲗ ⲙ̅ⲡⲉⲟⲟⲩ ⲙ̅ⲡⲛⲟϭ ⲛ̅ⲛⲟⲩⲧⲉ. <span style="color:#b00e23">(ⲓ̅ⲍ̅)</span> ⲁⲩⲱ
  ⲁⲩⲧⲛ̅ⲛⲟⲟⲩ ⲛ̅ϩⲣⲁⲫⲏⲗ ⲉⲧⲁⲗϭⲟⲟⲩ ⲙ̅ⲡⲉⲥⲛⲁⲩ. ⲧⲱⲃⲓⲧ ⲉⲧⲣⲉϥⲛⲁⲩ ⲉⲃⲟⲗ. ⲁⲩⲱ ⲥⲁⲣⲣⲁ.
  ⲧϣⲉ&lt;�ⲉ&gt;ⲣⲉ ⲛ̅ϩⲣⲁⲅⲟⲩⲏⲗ. ⲉⲧⲁⲁⲥ ⲛ̅ⲧⲱⲃⲓⲁⲥ ⲛ̅ⲥϩⲓⲙⲉ. ⲡϣⲏⲣⲉ ⲛ̅ⲧⲱⲃⲓⲧ. ⲁⲩⲱ ⲉⲥⲱⲛϩ̅
  ⲛ̅ⲁⲥⲙⲱⲇⲁⲓⲟⲥ ⲡⲣⲉϥϣⲟⲟⲣ ⲉⲑⲟⲟⲩ. ⲉⲥⲁϩⲱⲱϥ ⲉⲃⲟⲗ ⲙ̅ⲙⲟⲥ. ϫⲉ ⲥⲧⲟ ⲅⲁⲣ ⲛ̅ⲧⲱⲃⲓⲁⲥ
  ⲉⲕⲗⲏⲣⲟⲛⲟⲙⲉⲓ ⲙ̅ⲙⲟⲥ ⲛⲁϥ. ϩⲙ̅ ⲡⲉⲟⲩⲟⲉⲓϣ ⲉⲧⲙ̅ⲙⲁⲩ. ⲁϥⲕⲧⲟϥ ⲛ̅ϭⲓ ⲧⲱⲃⲓⲇ ⲁϥⲃⲱⲕ ⲉϩⲟⲩⲛ
  ⲉⲡⲉϥⲏⲓ ⲁⲩⲱ ⲥⲁⲣⲣⲁ ⲧϣⲉⲉⲣⲉ ⲛ̅ϩⲣⲁⲅⲟⲩⲏⲗ. ⲁⲥⲉⲓ ⲉⲥⲡⲉⲥⲏⲧ ϩⲓ ⲡⲉⲥⲙⲁ ⲉⲧϩⲓⲧⲡⲉ.
  <h3 id="tobit4">4</h3><span style="color:#b00e23">(ⲁ̅)</span> ϩⲙ̅ ⲡⲉϩⲟⲟⲩ
  ⲉⲧⲙ̅ⲙⲁⲩ. ⲁ ⲇⲱⲃⲓⲧ ⲣ̅ⲡⲙⲉⲉⲩⲉ ⲙ̅ⲡϩⲁⲧ {ⲡ}&lt;�ⲛ̅&gt;ⲧⲁϥϭⲁⲗⲱⲱϥ ⲉⲅⲁⲃⲁⲏⲗ ϩⲛ̅ ϩⲣⲁⲅⲟⲥ
  ⲛ̅ⲧⲉ ⲧⲙⲏⲇⲓⲁ. <span style="color:#b00e23">(ⲃ̅)</span> ⲁⲩⲱ ⲡⲉϫⲁϥ ϩⲙ̅ ⲡϥ̅ϩⲏⲧ. ϫⲉ
  ⲁⲛⲟⲕ ⲁⲓⲁⲓⲧⲉⲓ ⲛⲁⲓ ⲙ̅ⲡⲙⲟⲩ. ⲉⲧⲃⲉ ⲟⲩ ϭⲉ ⲛⲓ̈ⲛⲁⲙⲟⲩⲧⲉ ⲁⲛ ⲉⲧⲱⲃⲓⲁⲥ ⲡⲁϣⲏⲣⲉ. ϫⲉ ⲉⲓⲉⲧⲁⲙⲟϥ
  ⲙ̅ⲡⲁⲓ̈ⲙⲟⲩ. ⲁⲩⲱ ⲛ̅ⲧⲉⲣⲉϥⲙⲟⲩⲧⲉ ⲉⲣⲟϥ ⲡⲉϫⲁϥ ⲛⲁϥ. <span style=
  "color:#b00e23">(ⲅ̅)</span> ϫⲉ ⲡⲁϣⲏⲣⲉ ⲉⲓϣⲁⲛⲙⲟⲩ ⲧⲟⲙⲥⲧ̅. ⲁⲩⲱ ⲙ̅ⲡⲣ̅ⲕⲁ ⲧⲉⲕⲙⲁⲁⲩ
  ⲛ̅ⲥⲱⲕ ⲛ̅ⲛ̅ϩⲟⲟⲩ ⲧⲏⲣⲟⲩ ⲙ̅ⲡⲉⲕⲱⲛϩ̅. ⲁⲩⲱ ⲡⲉⲧⲉⲥⲟⲩⲁϣϥ̅. ⲁⲣⲓϥ ⲛⲁⲥ. ⲛⲅ̅ⲧⲙ̅ⲓ̈ⲙⲕⲁϩ ⲛ̅ϩⲏⲧ
  ⲛⲁⲥ. <span style="color:#b00e23">(ⲇ̅)</span> ⲁⲣⲓⲡⲙⲉⲉⲩⲉ ⲡⲁϣⲏⲣⲉ. ϫⲉ ⲁⲥⲛⲁⲩ ⲉϩⲁϩ
  ⲛ̅ⲕⲓⲛⲇⲩⲛⲟⲥ ⲉⲧⲃⲏⲏⲧⲕ̅. ϫⲓⲛ ⲉⲕϩⲛ̅ ⲑⲏ. ⲉⲥϣⲁⲛⲙⲟⲩ ⲧⲟⲙⲥⲥ̅ ϩⲁϩⲧⲏⲓ̈ ϩⲛ̅ ⲟⲩⲧⲁⲫⲟⲥ ⲛ̅ⲟⲩⲱⲧ
  ⲛⲙ̅ⲙⲁⲓ̈. <span style="color:#b00e23">(ⲉ̅)</span> ⲡⲁϣⲏⲣⲉ ⲁⲣⲓⲡⲙⲉⲉⲩⲉ ⲙ̅ⲡϫⲟⲉⲓⲥ
  ⲡⲉⲕⲛⲟⲩⲧⲉ ⲛ̅ⲛⲉⲕϩⲟⲟⲩ ⲧⲏⲣⲟⲩ. ⲁⲩⲱ ⲙ̅ⲡⲣ̅ⲟⲩⲱϣ ⲉⲣ̅ⲛⲟⲃⲉ ⲉⲡⲁⲣⲁⲃⲁ ⲛ̅ⲛⲉϥⲛ̅ⲧⲟⲗⲏ.
  <span style="color:#b00e23">(ⲋ̅)</span> ⲁⲣⲓ ⲧⲇⲓⲕⲁⲓⲟⲥⲩⲛⲏ ⲛ̅ⲛⲉϩⲟⲟⲩ ⲧⲏⲣⲟⲩ
  ⲙ̅ⲡⲉⲕⲱⲛϩ̅. ⲁⲩⲱ ⲙ̅ⲡⲣ̅ⲙⲟⲟϣⲉ ϩⲛ̅ ⲛⲉϩⲓ̈ⲟⲟⲩⲉ ⲙ̅ⲡϫⲓⲛ̅ϭⲟⲛⲥ̅. ⲉⲃⲟⲗ ϫⲉ ⲉⲕϣⲁⲛⲣ̅ⲧⲙⲉ.
  ⲕⲛⲁⲙⲁⲧⲉ ⲛ̅ⲛⲉⲕϩⲃⲏⲩⲉ. ⲁⲩⲱ ⲟⲩⲟⲛ ⲛⲓⲙ ⲉⲧⲉⲓⲣⲉ ⲛ̅ⲧⲇⲓⲕⲁⲓⲟⲥⲩⲛⲏ. <span style=
  "color:#b00e23">(ⲍ̅)</span> ⲁⲣⲓⲙⲛ̅ⲧⲛⲁ ⲉⲃⲟⲗ ϩⲛ̅ ⲛⲉⲧⲉⲛⲟⲩⲕ ⲛⲉ. ⲙ̅ⲡⲣ̅ⲕⲧⲉ ⲡⲉⲕϩⲟ
  ⲉⲃⲟⲗ ⲛ̅ⲗⲁⲁⲩ ⲛ̅ϩⲏⲕⲉ. ⲁⲩⲱ ⲛϥ̅ⲛⲁⲕⲧⲉ ⲡⲉϥϩⲟ ⲉⲃⲟⲗ ⲁⲛ ⲙ̅ⲙⲟⲕ. <span style=
  "color:#b00e23">(ⲏ̅)</span> ⲛ̅ⲑⲉ ⲉⲧⲉ ⲟⲩⲛ̅ⲧⲁⲕ ⲕⲁⲧⲁ ⲡⲉⲕϩⲟⲩⲟ. ⲁⲣⲓⲙⲛ̅ⲧⲛⲁ ⲛ̅ϩⲏⲧⲟⲩ.
  ⲕⲁⲧⲁ ⲡⲕⲟⲩⲓ̈ ⲉⲧⲉ ⲟⲩⲛⲧⲁⲕϥ. ⲙ̅ⲡⲣ̅ⲣ̅ϩⲟⲧⲉ ⲉⲓ̈ ⲙⲛ̅ⲧⲛⲁ ⲛ̅ϩⲏⲧϥ̅ <span style=
  "color:#b00e23">(ⲑ̅)</span> ⲟⲩⲁϩⲟ ⲅⲁⲣ ⲉⲛⲁⲛⲟⲩϥ ⲡⲉⲧⲉⲕⲛⲁⲥⲟⲟⲩϩϥ ⲉϩⲟⲩⲛ ϩⲙ̅ ⲡⲉϩⲟⲟⲩ
  ⲛ̅ⲧⲁⲛⲁⲅⲕⲏ. <span style="color:#b00e23">(ⲓ̅)</span> ⲉⲃⲟⲗ ϫⲉ ⲧⲙⲛ̅ⲧⲛⲁ ϣⲁⲥⲛⲉϩⲙ̅
  ⲡⲣⲱⲙⲉ ⲉⲃⲟⲗ ϩⲙ̅ ⲡⲙⲟⲩ. ⲁⲩⲱ ⲙⲉⲥⲕⲁⲁϥ ⲉⲃⲱⲕ ⲉϩⲟⲩⲛ ⲉⲡⲕⲁⲕⲉ. <span style=
  "color:#b00e23">(ⲓ̅ⲁ̅)</span> ⲟⲩⲇⲱⲣⲟⲛ ⲉⲛⲁⲛⲟⲩϥ ⲧⲉ ⲧⲙⲛ̅ⲧⲛⲁ ⲛ̅ⲟⲩⲟⲛ ⲛⲓⲙ ⲉⲧⲉⲓⲣⲉ
  ⲙ̅ⲙⲟⲥ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲉⲧϫⲟⲥⲉ <span style="color:#b00e23">(ⲓ̅ⲃ̅)</span>
  ⲉⲓϩⲧⲏⲕ ⲉⲣⲟⲕ ⲡⲁϣⲏⲣⲉ ⲉⲡⲟⲣⲛⲓⲁ ⲛⲓⲙ. ⲁⲩⲱ ⲛ̅ϣⲟⲣⲡ̅ ϫⲓⲥϩⲓⲙⲉ ⲛⲁⲕ ⲉⲃⲟⲗ ϩⲙ̅ ⲡⲉⲥⲡⲉⲣⲙⲁ
  ⲛ̅ⲛⲉⲕⲉⲓⲟⲧⲉ. ⲙ̅ⲡⲣ̅ϫⲓⲥϩⲓⲙⲉ ⲛⲁⲕ ⲛ̅ϣⲙⲙⲟ. ⲛ̅ⲟⲩ ⲉⲃⲟⲗ ⲁⲛ ⲧⲉ ϩⲛ̅ ⲧⲉⲫⲩⲗⲏ ⲙ̅ⲡⲉⲕⲉⲓⲱⲧ. ϫⲉ
  ⲁⲛⲟⲛ ⲛ̅ϣⲏⲣⲉ ⲛ̅ⲛⲉⲡⲣⲟⲫⲏⲧⲏⲥ ⲛⲱϩⲉ. ⲁⲃⲣⲁϩⲁⲙ. ⲓ̈ⲥⲁⲁⲕ. ⲓⲁⲕⲱⲃ ⲛⲉⲛⲉⲓⲟⲧⲉ ⲛⲉ ϫⲓⲛ ⲙ̅ⲡⲁⲓⲱⲛ
  ⲁⲣⲓⲡⲙⲉⲉⲩⲉ ⲡⲁϣⲏⲣⲉ. ϫⲉ ⲛⲁⲓ ⲧⲏⲣⲟⲩ. ⲁⲩϫⲓⲥϩⲓⲙⲉ ⲛⲁⲩ ⲉⲃⲟⲗ ϩⲛ̅ ⲛⲉⲩⲥⲛⲏⲩ. ⲁⲩⲱ ⲁⲩϫⲓⲥⲙⲟⲩ
  ϩⲛ̅ ⲛⲉⲩϣⲏⲣⲉ. ⲁⲩⲱ ⲡⲉⲩⲥⲡⲉⲣⲙⲁ ⲁϥⲕⲗⲏⲣⲟⲛⲟⲙⲉⲓ ⲙ̅ⲡⲕⲁϩ. <span style=
  "color:#b00e23">(ⲓ̅ⲅ̅)</span> ⲧⲉⲛⲟⲩ ϭⲉ ⲡⲁϣⲏⲣⲉ ⲙⲉⲣⲉ ⲛⲉⲕⲥⲛⲏⲩ. ⲁⲩⲱ ⲉϫⲛ̅ ⲛ̅ϣⲏⲣⲉ.
  ⲙⲛ̅ ⲛ̅ϣⲉⲉⲣⲉ ⲙ̅ⲡⲉⲕⲗⲁⲟⲥ. ϫⲓⲥϩⲓⲙⲉ ⲛⲁⲕ ⲉⲃⲟⲗ ⲛ̅ϩⲏⲧⲟⲩ. ϫⲉ ⲉⲣⲉ ⲡⲧⲁⲕⲟ ϣⲟⲟⲡ ⲁⲩⲱ
  ⲟⲩϣⲧⲟⲣⲧⲣ̅ ⲉⲛⲁϣⲱϥ. ϩⲛ̅ ⲧⲙⲛ̅ⲧϫⲁⲥⲓϩⲏⲧ ⲁⲩⲱ ⲡⲉϭⲣⲱⲱϩ ⲙⲛ̅ ⲡϣⲱⲧ ⲉⲧⲛⲁϣⲱϥ. ⲉⲩϣⲟⲟⲡ ϩⲛ̅
  ⲧⲙⲛ̅ⲧⲁⲧϣⲁⲩ. ⲧⲙⲛ̅ⲧⲁⲧϣⲁⲩ ⲅⲁⲣ ⲧⲙⲁⲁⲩ ⲙ̅ⲡⲗⲟⲓⲙⲟⲥ ⲧⲉ. <span style=
  "color:#b00e23">(ⲓ̅ⲇ̅)</span> ⲡⲃⲉⲕⲉ ⲙ̅ⲡⲣⲱⲙⲉ ⲉⲧⲛⲁⲣ̅ϩⲱⲃ ϩⲁϩⲧⲏⲕ. ⲙ̅ⲡⲉⲣⲧⲣⲉϥⲱⲥⲕ̅
  ⲛ̅ⲧⲟⲟⲧⲕ̅. ⲁⲗⲗⲁ ⲧⲁⲁϥ ⲛⲁϥ ⲛ̅ⲧⲉⲩⲛⲟⲩ. ⲉⲕϣⲁⲛⲣ̅ϩⲙ̅ϩⲁⲗ ⲙ̅ⲡⲛⲟⲩⲧⲉ. ϥⲛⲁⲧⲟⲩⲓⲟ ⲛⲁⲕ ⲉⲓϩⲧⲏⲕ
  ⲉⲣⲟⲕ ⲡⲁϣⲏⲣⲉ ϩⲛ̅ ⲛⲉⲕϩⲃⲏⲩⲉ ⲧⲏⲣⲟⲩ. ⲁⲩⲱ ⲛⲅ̅ϣⲱⲡⲉ ⲉⲕⲟ ⲛ̅ⲣⲙ̅ⲛ̅ⲥⲃⲱ ϩⲛ̅ ⲧⲉⲕⲁⲛⲁⲥⲧⲣⲟⲫⲏ
  ⲧⲏⲣⲥ̅. <span style="color:#b00e23">(ⲓ̅ⲉ̅)</span> ⲁⲩⲱ ⲡⲉⲧⲉⲕⲙⲟⲥⲧⲉ ⲙ̅ⲙⲟϥ.
  ⲙ̅ⲡⲣ̅ⲁⲁϥ ⲛ̅ⲗⲁⲁⲩ ⲙ̅ⲡⲣ̅ⲥⲉ ⲏⲣⲡ ⲉⲩⲓ̈ϩⲉ. ⲟⲩⲇⲉ ⲙ̅ⲡⲣ̅ ⲉⲓϩⲉ ϣⲱⲡⲉ ⲛⲙ̅ⲙⲁⲕ ϩⲛ̅ ⲛⲉⲕϩⲓⲟⲟⲩⲉ
  <span style="color:#b00e23">(ⲓ̅ⲋ̅)</span> ⲉⲓ ⲙ̅ⲡⲉⲧϩⲕⲁⲉⲓⲧ ⲉⲃⲟⲗ ϩⲛ̅ ⲡⲉⲕⲟⲉⲓⲕ ⲁⲩⲱ
  ⲛⲅ̅ⲉⲓ ϩⲃⲥⲱ ⲛ̅ⲛⲉⲧⲕⲏ ⲕⲁϩⲏⲩ ⲉⲃⲟⲗ ϩⲛ̅ ⲛⲉⲕϩⲟⲓⲧⲉ ⲡⲉⲧⲛⲁⲣ̅ϩⲟⲩⲟ ⲉⲣⲟⲕ ⲧⲏⲣϥ̅. ⲁⲣⲓϥ
  ⲙ̅ⲙⲛ̅ⲧⲛⲁ. ⲁⲩⲱ ⲙ̅ⲡⲣ̅ⲧⲣⲉ ⲡⲉⲕⲃⲁⲗ ⲫⲑⲟⲛⲉⲓ ⲉⲣⲟⲕ ⲉⲉⲓⲣⲉ ⲛ̅ⲟⲩⲙⲛ̅ⲧⲛⲁ <span style=
  "color:#b00e23">(ⲓ̅ⲍ̅)</span> ⲛⲅ̅ⲧⲙ̅ⲧⲁⲁⲩ ⲛ̅ⲛ̅ⲣⲉϥ̅ⲣⲛⲟⲃⲉ. <span style=
  "color:#b00e23">(ⲓ̅ⲏ̅)</span> ϫⲓϣⲟϫⲛⲉ ⲙⲛ̅ ⲥⲁⲃⲉ ⲛⲓⲙ ⲁⲩⲱ ⲙ̅ⲡⲣ̅ⲕⲁⲧⲁⲫⲣⲟⲛⲉⲓ ⲛ̅ⲥⲃⲱ
  ⲛⲓ̈ⲙ ⲉⲧⲛⲁⲛⲟⲩⲟⲩ. <span style="color:#b00e23">(ⲓ̅ⲑ̅)</span> ⲛⲅ̅ⲥⲙⲟⲩ ⲉⲡϫⲟⲉⲓ̈ⲥ
  ⲡⲛⲟⲩⲧⲉ ⲛ̅ⲟⲩⲟⲉⲓϣ ⲛⲓⲙ. ⲛⲅ̅ⲁⲓⲧⲉⲓ ⲙ̅ⲙⲟϥ ϫⲉⲕⲁⲥ ⲉⲣⲉ ⲛⲉⲕϩⲓⲟⲟⲩⲉ ⲥⲟⲟⲩⲧⲛ̅. ⲁⲩⲱ ⲛⲉⲕⲙⲟⲉⲓⲧ
  ⲧⲏⲣⲟⲩ. ⲙⲛ̅ ⲛⲉⲕϣⲟϫⲛⲉ ⲛ̅ⲥⲉⲥⲟⲟⲩⲧⲛ̅. ⲉⲃⲟⲗ ϫⲉ ϩⲉⲑⲛⲟⲥ ⲛⲓⲙ ⲙⲛ̅ ⲧϥ̅ϣⲟϫⲛⲉ ⲙ̅ⲙⲁⲩ. ⲁⲗⲗⲁ
  ⲛ̅ⲧⲟϥ ⲡϫⲟⲉⲓ̈ⲥ ⲡⲉⲧⲉⲓ ⲛ̅ⲁⲅⲁⲑⲟⲛ ⲛⲓⲙ. ⲁⲩⲱ ⲡⲉⲧⲉϥⲟⲩⲁϣϥ̅ ϥⲛⲁⲑⲃ̅ⲃⲓ̈ⲟϥ. ⲕⲁⲧⲁ ⲡⲉⲧⲉϩⲛⲁϥ.
  ⲧⲉⲛⲟⲩ ϭⲉ ⲡⲁϣⲏⲣⲉ. ⲁⲣⲓⲡⲙⲉⲉⲩⲉ ⲛ̅ⲛ̅ⲉⲛⲧⲟⲗⲏ. ⲁⲩⲱ ⲙ̅ⲡⲉⲣⲧⲣⲉⲩϥⲱⲧⲉ ⲉⲃⲟⲗ ϩⲙ̅ ⲡⲉⲕϩⲏⲧ.
  <span style="color:#b00e23">(ⲕ̅)</span> ⲧⲉⲛⲟⲩ ϭⲉ ⲓ̈ⲧⲁⲙⲟ ⲙ̅ⲙⲟⲕ ⲉⲡⲙⲏⲧ ⲛ̅ϭⲓⲛϭⲱⲣ
  ⲛ̅ϩⲁⲧ ⲛ̅ⲧⲁⲓϭⲁⲗⲱⲟⲩ ⲉⲅⲁⲃⲁⲏⲗ. ⲡϣⲏⲣⲉ ⲛ̅ⲅⲁⲃⲣⲓⲁ. ϩⲛ̅ ϩⲣⲁⲅⲟⲥ ⲛ̅ⲧⲉ ⲧⲙⲏⲇⲓ̈ⲁ.
  <span style="color:#b00e23">(ⲕ̅ⲁ̅)</span> ⲁⲩⲱ ⲙ̅ⲡⲣ̅ⲣ̅ϩⲟⲧⲉ ⲡⲁϣⲏⲣⲉ. ϫⲉ
  ⲁⲓ̈ⲣ̅ϩⲏⲕⲉ ⲟⲩⲛ̅ ϩⲁϩ ⲅⲁⲣ ϣⲟⲟⲡ ⲛⲁⲕ. ⲉⲕϣⲁⲛⲣ̅ϩⲟⲧⲉ ϩⲏⲧϥ̅ ⲙ̅ⲡⲛⲟⲩⲧⲉ. ⲁⲩⲱ ⲛⲅ̅ⲥⲁϩⲱⲱⲕ
  ⲉⲃⲟⲗ ⲛ̅ⲛⲟⲃⲉ ⲛⲓ̈ⲙ. ⲉⲕⲉⲓⲣⲉ ⲙ̅ⲡⲉⲧⲣ̅ⲁⲛⲁϥ ⲙ̅ⲡⲉϥⲙ̅ⲧⲟ ⲉⲃⲟⲗ.
  <h3 id="tobit5">5</h3><span style="color:#b00e23">(ⲁ̅)</span> ⲁϥⲟⲩⲱϣⲃ̅ ⲇⲉ
  ⲛ̅ϭⲓ ⲧⲱⲃⲓⲁⲥ ⲉϥϫⲱ ⲙ̅ⲙⲟⲥ ϫⲉ ⲡⲁⲉⲓ̈ⲱⲧ ϩⲱⲃ ⲛⲓⲙ ⲛ̅ⲧⲁⲕϩⲟⲛⲟⲩ ⲉⲧⲟⲟⲧ ⲉⲓⲛⲁⲁⲁⲩ.
  <span style="color:#b00e23">(ⲃ̅)</span> ⲁⲗⲗⲁ ⲉⲓⲛⲁϫⲓ̈ ⲡⲙⲏⲧ ⲛ̅ϭⲓⲛϭⲱⲣ ⲛ̅ⲁϣⲛ̅ϩⲉ
  ⲛⲉⲓⲥⲟⲟⲩⲛ ⲁⲛ ⲙ̅ⲡⲣⲱⲙⲉ. <span style="color:#b00e23">(ⲅ̅)</span> ⲁϥⲓ̈ ⲇⲉ ⲛⲁϥ
  ⲙ̅ⲡxⲓⲗⲟⲅⲣⲁⲫⲟⲛ. ⲁⲩⲱ ⲡⲉϫⲁϥ ⲛⲁϥ ϫⲉ ⲕⲱⲧⲉ ⲛ̅ⲥⲁ ⲟⲩⲣⲱⲙⲉ. ⲉⲧⲣⲉϥⲉⲓ ⲛⲙ̅ⲙⲁⲕ. ⲁⲩⲱ ⲉⲓⲛⲁⲓ̈
  ⲛⲁϥ ⲙ̅ⲡⲉϥⲃⲉⲕⲉ. ϩⲟⲥ ⲟⲛ ⲉⲓⲟⲛϩ ⲛⲅ̅ⲃⲱⲕ ⲛⲅ̅ϫⲓ ⲛ̅ⲛ̅ϩⲟⲙⲛⲧ̅. <span style=
  "color:#b00e23">(ⲇ̅)</span> ⲁⲩⲱ ⲁϥⲃⲱⲕ ⲛ̅ϭⲓ ⲇⲱⲃⲓⲁⲥ. ⲉⲕⲱⲧⲉ ⲛ̅ⲥⲁ ⲟⲩⲣⲱⲙⲉ. ⲁⲩⲱ
  ⲁϥϩⲉ ⲉϩⲣⲁⲫⲁⲏⲗ ⲟⲩⲁⲅⲅⲉⲗⲟⲥ ⲡⲉ ⲛϥ̅ⲥⲟⲟⲩⲛ ⲁⲛ. <span style=
  "color:#b00e23">(ⲉ̅)</span> ⲡⲉϫⲁϥ ⲛⲁϥ ϫⲉ ⲉⲛⲉ ⲉⲓⲛⲁⲉϣⲉⲓ ⲛⲙ̅ⲙⲁⲕ ⲉϩⲣⲁⲅⲟⲥ ⲛ̅ⲧⲉ
  ⲧⲙⲏⲇⲓⲁ. ⲁⲩⲱ ⲉⲛⲉ ⲕⲥⲟⲟⲩⲛ ⲙ̅ⲡⲙⲁ ⲉⲧⲙ̅ⲙⲁⲩ. <span style="color:#b00e23">(ⲋ̅)</span>
  ⲡⲉϫⲉ ⲡⲁⲅⲅⲉⲗⲟⲥ ϫⲉ ⲉⲓⲛⲏⲩ ⲛⲙ̅ⲙⲁⲕ. ⲁⲩⲱ ⲉⲓⲥⲟⲟⲩⲛ ⲛ̅ⲧⲉϩⲓⲏ. ⲁⲩⲱ ⲅⲁⲃⲁⲏⲗ ⲡⲉⲧⲛ̅ⲥⲟⲛ.
  ⲁⲓϭⲟⲓⲗⲉ ⲉⲣⲟϥ. <span style="color:#b00e23">(ⲍ̅)</span> ⲡⲉϫⲉ ⲧⲱⲃⲓⲁⲥ ⲛⲁϥ ϫⲉ ⲁϩⲉ
  ⲉⲣⲟⲓ̈. ⲧⲁϫⲓⲡⲟⲩⲱ ⲙ̅ⲡⲁⲉⲓⲱⲧ <span style="color:#b00e23">(ⲏ̅)</span> ⲡⲉϫⲁϥ ⲛⲁϥ ϫⲉ
  ⲃⲱⲕ ⲙ̅ⲡⲣ̅ⲱⲥⲕ̅. <span style="color:#b00e23">(ⲑ̅)</span> ⲁⲩⲱ ⲛ̅ⲧⲉⲣⲉ ⲧⲱⲃⲓ̈ⲁⲥ ⲃⲱⲕ
  ⲉϩⲟⲩⲛ ⲁϥϫⲟⲟⲥ ⲙ̅ⲡⲉϥⲉⲓⲱⲧ. ϫⲉ ⲁⲓϩⲉ ⲉⲡⲉⲧⲛⲏⲩ ⲛⲙ̅ⲙⲁⲓ. ⲡⲉϥⲉⲓ[ⲱⲧ ... <span style=
  "color:#b00e23">(ⲓ̅)</span> <span style="color:#b00e23">(ⲓ̅ⲁ̅)</span>
  <span style="color:#b00e23">(ⲓ̅ⲃ̅)</span> <span style=
  "color:#b00e23">(ⲓ̅ⲅ̅)</span> <span style="color:#b00e23">(ⲓ̅ⲇ̅)</span>
  <span style="color:#b00e23">(ⲓ̅ⲉ̅)</span> <span style=
  "color:#b00e23">(ⲓ̅ⲋ̅)</span> <span style="color:#b00e23">(ⲓ̅ⲍ̅)</span>
  <span style="color:#b00e23">(ⲓ̅ⲏ̅)</span> <span style=
  "color:#b00e23">(ⲓ̅ⲑ̅)</span> <span style="color:#b00e23">(ⲕ̅)</span>
  <span style="color:#b00e23">(ⲕ̅ⲁ̅)</span> <span style=
  "color:#b00e23">(ⲕ̅ⲃ̅)</span> <span style="color:#b00e23">(ⲕ̅ⲅ̅)</span>
  <h3 id="tobit6">6</h3><span style="color:#b00e23">(ⲁ̅)</span> <span style=
  "color:#b00e23">(ⲃ̅)</span> <span style="color:#b00e23">(ⲅ̅)</span>
  <span style="color:#b00e23">(ⲇ̅)</span> <span style=
  "color:#b00e23">(ⲉ̅)</span> <span style="color:#b00e23">(ⲋ̅)</span>
  <span style="color:#b00e23">(ⲍ̅)</span> <span style=
  "color:#b00e23">(ⲏ̅)</span> <span style="color:#b00e23">(ⲑ̅)</span>
  <span style="color:#b00e23">(ⲓ̅)</span> <span style=
  "color:#b00e23">(ⲓ̅ⲁ̅)</span> <span style="color:#b00e23">(ⲓ̅ⲃ̅)</span> ...
  ]ⲧϣⲉⲉⲣⲉ ϣⲏⲙ ⲛⲁⲛⲟⲩⲥ. ⲁⲩⲱ ⲟⲩⲥⲁⲃⲏ ⲧⲉ ⲧⲉⲛⲟⲩ ϭⲉ ⲥⲱⲧⲙ̅ ⲛⲁⲓ̈ ⲧⲁϣⲁϫⲉ ⲙⲛ̅ ⲡⲉⲥⲉⲓⲱⲧ ⲁⲩⲱ
  ⲉⲛϣⲁⲛⲕⲟⲧⲛ̅ ⲉⲃⲟⲗ ϩⲛ̅ ϩⲣⲁⲅⲟⲥ ⲧⲛ̅ⲛⲁⲉⲓⲣⲉ ⲛ̅ⲧϣⲉⲗⲉⲉⲧ. ⲉⲃⲟⲗ ϫⲉ ⲉⲓⲥⲟⲟⲩⲛ ϫⲉ ϩⲣⲁⲅⲟⲩⲏⲗ
  ⲛϥ̅ⲛⲁⲧⲁⲁⲥ ⲁⲛ ⲛ̅ⲕⲉⲟⲩⲁ ⲕⲁⲧⲁ ⲡⲛⲟⲙⲟⲥ ⲙ̅ⲙⲱⲩ̈ⲥⲏⲥ. ϫⲉ ⲛ̅ⲛⲉϥⲙⲟⲩ. ⲉⲃⲟⲗ ϫⲉ ⲉⲣⲉ
  ⲧⲉⲕⲗⲏⲣⲟⲛⲟⲙⲉⲓⲁ ⲧⲟ ⲛⲁⲕ ⲉϫⲓⲧⲥ̅ ⲡⲁⲣⲁ ⲣⲱⲙⲉ ⲛⲓⲙ <span style=
  "color:#b00e23">(ⲓ̅ⲅ̅)</span> ⲧⲉⲛⲟⲩ ⲡⲉϫⲉ ⲡϣⲏⲣⲉ ϣⲏⲙ ⲙ̅ⲡⲁⲅⲅⲉⲗⲟⲥ ϫⲉ ⲁzⲁⲣⲓⲁ
  ⲡⲁⲥⲟⲛ. ⲁⲓⲥⲱⲧⲙ̅ ⲁⲛⲟⲕ ⲉⲧⲃⲉ ⲧϣⲉⲉⲣⲉ ϣⲏⲙ ϫⲉ. ⲁⲩⲧⲁⲁⲥ ⲛ̅ⲥⲁ ⲥⲁϣϥ̅ ⲛ̅ⲣⲱⲙⲉ ⲁⲩ[ⲱ....]
  ϩⲙ̅ ⲡⲙⲁ ⲛ̅ϣⲉⲗⲉⲉⲧ ⲛⲓⲙ. <span style="color:#b00e23">(ⲓ̅ⲇ̅)</span> ⲧⲉⲛⲟⲩ ⲇⲉ ⲁⲛⲟⲕ
  ϣⲏⲣⲉ ⲛ̅ⲟⲩⲱⲧ ⲙ̅ⲡⲁⲉⲓⲱⲧ. ⲁⲩⲱ ⲉⲓⲣ̅ϩⲟⲧⲉ ⲙ̅ⲡⲣ̅ⲧⲣⲁⲙⲟⲩ ⲛ̅ⲑⲉ ⲛ̅ⲛⲉⲓⲕⲟⲟⲩⲉ ⲛ̅ϣⲟⲣⲡ̅. ⲉⲃⲟⲗ
  ϫⲉ ⲟⲩⲛ̅ ⲟⲩⲣⲉϥϣⲟⲟⲣ ⲙⲉ ⲙ̅ⲙⲟⲥ. ⲛϥ̅ⲙⲟⲩⲟⲩⲧ ⲛ̅ⲗⲁⲁⲩ ⲁⲛ ⲛ̅ⲥⲁ ⲛⲉⲧⲛⲁϩⲛ̅ⲧⲟⲩ ⲉⲣⲟⲥ. ⲧⲉⲛⲟⲩ
  ϭⲉ ⲁⲛⲟⲕ ⲉⲓⲟ ⲛ̅ϩⲟⲧⲉ ⲙ̅ⲡⲣ̅ⲧⲣⲁⲙⲟⲩ. ⲁⲩⲱ ⲛ̅ⲧⲁϫⲓ ⲙ̅ⲡⲱⲛϩ̅ ⲙ̅ⲡⲁⲉⲓⲱⲧ ϩⲛ̅ ⲟⲩⲙ̅ⲕⲁϩ ⲛ̅ϩⲏⲧ
  ⲉϩⲣⲁⲓ̈ ⲉϫⲱⲓ̈ ⲉⲡⲉⲩⲧⲁⲫⲟⲥ. ⲉⲙⲛ̅ⲧⲟⲩ ⲕⲉϣⲏⲣⲉ ⲙ̅ⲙⲁⲩ ⲉϥⲛⲁⲧⲟⲙⲥⲟⲩ. <span style=
  "color:#b00e23">(ⲓ̅ⲉ̅)</span> ⲡⲉϫⲁϥ ⲇⲉ ⲛⲁϥ ⲛ̅ϭⲓ ⲡⲁⲅⲅⲉⲗⲟⲥ ϫⲉ ⲛⲅ̅ⲣ̅ⲡⲙⲉⲉⲩⲉ ⲁⲛ
  ⲛ̅ⲛ̅ϣⲁϫⲉ ⲛⲉⲛⲧⲁ ⲡⲉⲕⲉⲓⲱⲧ ϫⲟⲟⲩ ⲛⲁⲕ ⲉⲧⲣⲉⲕϫⲓ ⲥϩⲓ̈ⲙⲉ ⲛⲁⲕ ⲉⲃⲟⲗ ϩⲙ̅ ⲡⲉⲕⲅⲉⲛⲟⲥ. ⲧⲉⲛⲟⲩ
  ϭⲉ ⲥⲱⲧⲙ̅ ⲛⲁⲓ̈ ⲡⲁⲥⲟⲛ ϫⲉ ⲥⲛⲁϣⲱⲡⲉ ⲛⲁⲕ ⲛ̅ⲥϩⲓ̈ⲙⲉ. ⲁⲩⲱ ⲙ̅ⲡⲣ̅ⲣ̅ϩⲟⲧⲉ ⲗⲁⲁⲩ ⲉⲧⲃⲉ
  ⲡⲣⲉϥϣⲟⲟⲣ. ϫⲉ ϩⲛ̅ ⲧⲉⲓ̈ⲟⲩϣⲏ ⲥⲉⲛⲁⲧⲁⲁⲥ ⲛⲁⲕ ⲛ̅ⲥϩⲓⲙⲉ. <span style=
  "color:#b00e23">(ⲓ̅ⲋ̅)</span> ⲁⲩⲱ ⲉⲕϣⲁⲛⲛⲟⲩ ⲉⲃⲱⲕ ⲉϩⲟⲩⲛ ⲉⲡⲙⲁ ⲛ̅ϣⲉⲗⲉⲉⲧ. ϫⲓ
  ⲛ̅ϩⲉⲛϫⲃ̅ⲃⲉⲥ ⲛ̅ϣⲟⲩϩⲏⲛⲉ. ⲛⲅ̅ⲕⲱ ⲙ̅ⲡϩⲏⲧ ⲙⲛ̅ ⲡϩⲏⲡⲁⲣ ⲙ̅ⲡⲧⲃ̅ⲧ ⲛⲅ̅ⲧⲣⲉ ⲡⲙⲁϣⲉϣ ⲥⲧⲟⲓ
  ⲉⲃⲟⲗ ϩⲁⲣⲟⲟⲩ. <span style="color:#b00e23">(ⲓ̅ⲍ̅)</span> ⲁⲩⲱ ⲡⲇⲁⲓⲙⲱⲛⲓⲟⲛ
  ϥⲛⲁϣⲱⲗⲙ̅ ⲉⲡⲉⲥⲧⲟⲓ ⲛϥ̅ⲡⲱⲧ ⲛϥ̅ⲧⲙ̅ⲕⲟⲧϥ̅ ϣⲁ ⲉⲛⲉϩ ⲛ̅ⲉⲛⲉϩ. ⲉⲕϣⲁⲛⲛⲟⲩⲉ(sic) ⲇⲉ ⲉⲓ̈
  ⲙ̅ⲡⲉⲕⲟⲩⲟⲉⲓ ⲉⲣⲟⲥ. ⲧⲟⲩⲛⲧⲏⲩⲧⲛ̅ ϩⲓ ⲟⲩⲥⲟⲡ ⲛ̅ⲧⲉⲧⲛ̅ⲱϣ ⲉϩⲣⲁⲓ̈ ⲉⲡⲛⲁⲏⲧ ⲙ̅ⲡⲛⲟⲩⲧⲉ. ⲁⲩⲱ
  ϥⲛⲁϩⲁⲣⲉϩ ⲉⲣⲱⲧⲛ̅. ⲛϥ̅ⲛⲁ ⲛⲏⲧⲛ̅. ⲙ̅ⲡⲣ̅ⲣ̅ϩⲟⲧⲉ ϫⲉ ⲛ̅ⲧⲁⲩⲥⲃ̅ⲧⲱⲧⲥ̅ ⲛⲁⲕ ϫⲓⲛ ⲙ̅ⲡⲁⲓⲱⲛ.
  <span style="color:#b00e23">(ⲓ̅ⲏ̅)</span> ⲁⲩⲱ ⲛ̅ⲧⲟⲕ ⲡⲉⲧⲛⲁⲧⲟⲩϫⲟⲥ ⲛ̅ⲥⲟⲩⲁϩⲥ̅
  ⲛ̅ⲥⲱⲕ. ⲁⲩⲱ ⲉⲓϫⲱ ⲙ̅ⲙⲟⲥ ϫⲉ ⲟⲩⲛ̅ ⲟⲩϣⲏⲣⲉ ⲛⲁϣⲱⲡⲉ ⲛⲁⲕ ⲉⲃⲟⲗ ⲛ̅ϩⲏⲧⲥ̅. ⲁⲩⲱ ⲛ̅ⲧⲉⲣⲉ
  ⲧⲱⲃⲓⲁⲥ ⲥⲱⲧⲙ̅ ⲉⲛⲁⲓ̈ ⲁϥⲟⲩⲁϣⲥ̅ ⲁⲩⲱ ⲁ ⲧⲉϥⲯⲩxⲏ ⲙⲟⲩⲣ ⲉϩⲟⲩⲛ. ⲉⲣⲟⲥ ⲙ̅ⲙⲁⲧⲉ.
  <h3 id="tobit7">7</h3><span style="color:#b00e23">(ⲁ̅)</span> ⲁⲩⲉⲓ ⲇⲉ ⲉϩⲣⲁⲓ̈
  ⲉⲕⲃⲁⲧⲟⲛⲟⲥ(sic) ⲁⲩϭⲟⲓⲗⲉ. ⲁⲩⲉⲓ̈ ⲇⲉ ⲉⲡⲏⲓ̈ ⲛ̅ϩⲣⲁⲅⲟⲩⲏⲗ. ⲁⲩⲱ ⲥⲁⲣⲣⲁ ⲁⲥⲧⲱⲙⲛ̅ⲧ ⲉⲣⲟⲟⲩ.
  ⲁⲩⲱ [...] ⲛ̅ⲛⲉⲩⲉⲣⲏⲩ. ⲁⲥϫⲓⲧⲟⲩ ⲉϩⲟⲩⲛ ⲉⲡⲏⲓ̈. <span style=
  "color:#b00e23">(ⲃ̅)</span> ⲁⲩⲱ ⲡⲉϫⲉ ϩⲣⲁⲕⲟⲩⲏⲗ ⲛ̅ϩⲉⲇⲛⲁ ⲧⲉϥⲥϩⲓⲙⲉ. ϫⲉ ⲉϣϫⲉ
  ⲡⲉⲓ̈ϣⲏⲣⲉ ϣⲏⲙ ⲉⲓⲣ̅ⲉⲓⲁϩ ⲉⲧⲱⲃⲓⲧ ⲡⲁϣⲛⲟⲩⲁ. <span style="color:#b00e23">(ⲅ̅)</span>
  ⲁⲩⲱ ϩⲣⲁⲅⲟⲩⲏⲗ ⲁϥϫⲛⲟⲩⲟⲩ ϫⲉ ⲛⲉⲥⲛⲏⲩ ⲛ̅ⲧⲉⲧⲛ̅ ϩⲉⲛ ⲉⲃⲟⲗ ⲧⲱⲛ. ⲡⲉϫⲁⲩ ⲛⲁϥ ϫⲉ ⲁⲛ ϩⲉⲛ
  ⲉⲃⲟⲗ ϩⲛ̅ ⲛ̅ϣⲏⲣⲉ ⲛ̅ⲉⲫⲑⲁⲗⲉⲓⲙ ⲉⲛⲧⲁⲩⲁⲓxⲙⲁⲗⲱⲧⲓzⲉ ⲙ̅ⲙⲟⲟⲩ ⲉⲛⲓⲛⲉⲩⲏ. <span style=
  "color:#b00e23">(ⲇ̅)</span> ⲡⲉϫⲁϥ ⲛⲁⲩ ϫⲉ ⲧⲉⲧⲛ̅ⲥⲟⲟⲩⲛ ⲛ̅ⲧⲱⲃⲓⲧ ⲡⲉⲛⲥⲟⲛ. ⲛ̅ⲧⲟⲟⲩ ⲇⲉ
  ⲡⲉϫⲁⲩ ϫⲉ ⲥⲉ. ⲡⲉϫⲁϥ ⲛⲁⲩ ϫⲉ ⲉⲛⲉϥⲟⲩⲟϫ. <span style="color:#b00e23">(ⲉ̅)</span>
  ⲛ̅ⲧⲟⲟⲩ ⲇⲉ ⲡⲉϫⲁⲩ ϫⲉ ϥⲟⲛϩ ⲁⲩⲱ ⲉϥⲥⲙⲟⲛⲧ̅ ⲡⲉϫⲉ ⲧⲱⲃⲓⲁⲥ ϫⲉ ⲡⲁⲉⲓⲱⲧ ⲡⲉ. <span style=
  "color:#b00e23">(ⲋ̅)</span> ⲁⲩⲱ ϩⲣⲁⲅⲟⲩⲏⲗ ⲁϥⲟⲛⲕϥ̅ ⲉϩⲣⲁⲓ̈ ⲉⲓ̈ⲡⲓ ⲉⲣⲱϥ ⲉϥⲣⲓⲙⲉ.
  <span style="color:#b00e23">(ⲍ̅)</span> ⲁⲩⲱ ⲁϥⲥⲙⲟⲩ ⲉⲣⲟϥ ⲉϥϫⲱ ⲙ̅ⲙⲟⲥ ⲛⲁϥ ϫⲉ ⲱ
  ⲡⲁϣⲏⲣⲉ ⲙ̅ⲡⲣⲱⲙⲉ ⲉⲧⲛⲁⲛⲟⲩϥ ⲁⲩⲱ ⲛ̅ⲁⲅⲁⲑⲟⲥ. ⲁⲩⲱ ⲛ̅ⲧⲉⲣⲉϥⲥⲱⲧⲙ̅ ϫⲉ ⲧⲱⲃⲓⲧ ⲁϥⲣ̅ⲃⲗⲗⲉ
  ⲁϥⲙ̅ⲕⲁϩ ⲛ̅ϩⲏⲧ ⲁϥⲣⲓⲙⲉ. <span style="color:#b00e23">(ⲏ̅)</span> ⲁⲩⲱ ϩⲉⲧⲛⲁ
  ⲧⲉϥⲥϩⲓ̈ⲙⲉ ⲙⲛ̅ ⲧⲉϥϣⲉⲉⲣⲉ ⲥⲁⲣⲣⲁ ⲁⲩⲣⲓⲙⲉ ϩⲱⲟⲩ. ⲁⲩⲱ ⲁϥϣⲟⲡ ⲉϩⲟⲩⲛ ⲉⲣⲟⲟⲩ. ⲁⲩⲱ
  ⲁⲩⲡⲣⲟⲧⲓⲑⲉⲓ ⲛⲁⲩ ⲛ̅ⲟⲩⲉⲓⲗⲉ ⲛ̅ⲉⲥⲟⲟⲩ. ⲁⲩⲱ ⲁⲩⲕⲁ ⲉⲩⲙⲏⲏϣⲉ ⲛ̅ⲧⲃⲧ̅ ⲉⲣⲱⲟⲩ. ⲡⲉϫⲉ ⲧⲱⲃⲓⲁⲥ
  ⲛ̅ϩⲣⲁⲫⲁⲏⲗ. ϫⲉ ⲁzⲁⲣⲓⲁ ⲡⲁⲥⲟⲛ ϣⲁϫⲉ ⲉⲧⲃⲉ ⲛⲉⲛⲧⲁⲛϫⲟⲟⲩ ϩⲛ̅ ⲡⲧⲣⲉⲛⲙⲟⲟϣⲉ. ⲁⲩⲱ ⲙⲁⲣⲉϥϫⲱⲕ
  ⲉⲃⲟⲗ. <span style="color:#b00e23">(ⲑ̅)</span> ⲁⲩⲧⲁⲁⲩⲉ ⲛ̅ⲛ̅ϣⲁϫⲉ ⲇⲉ ⲉϩⲣⲁⲅⲟⲩⲏⲗ.
  ⲁⲩⲱ ⲡⲉϫⲉ ϩⲣⲁⲅⲟⲩⲏⲗ ⲛ̅ⲧⲱⲃⲓⲁⲥ ϫⲉ ⲟⲩⲱⲙ ⲛⲅ̅ⲥⲱ ⲛⲅ̅ⲟⲩⲛⲟϥ. <span style=
  "color:#b00e23">(ⲓ̅)</span> ⲉⲥⲧⲟ ⲅⲁⲣ ⲛⲁⲕ ⲉϫⲓ ⲧⲁϣⲉⲉⲣⲉ ⲉⲓⲛⲁⲧⲁⲙⲟⲕ ⲉⲧⲙⲉ.
  <span style="color:#b00e23">(ⲓ̅ⲁ̅)</span> ⲁⲓⲓ̈ ⲧⲁϣⲉⲉⲣⲉ ϣⲏⲙ ⲛ̅ⲥⲁϣϥ ⲛ̅ϩⲁⲓ̈. ⲁⲩⲱ
  ⲉⲩϣⲁⲛⲃⲱⲕ ⲉϩⲟⲩⲛ ⲛⲁⲥ ϣⲁⲩⲙⲟⲩ ⲛ̅ⲧⲉⲩϣⲏ. ⲁⲗⲗⲁ ⲧⲉⲛⲟⲩ ⲣⲱ ⲟⲩⲛⲟϥ ⲛ̅ϩⲏⲧ. ⲡⲉϫⲉ ⲧⲱⲃⲓⲁⲥ ϫⲉ
  ⲛⲉⲓⲛⲁϫⲱϩ ⲉⲗⲁⲁⲩ ⲁⲛ [....] <span style="color:#b00e23">(ⲓ̅ⲃ̅)</span> [...
  ⲡⲛⲟⲩ]ⲧⲉ ⲉϥⲉⲧⲣⲉ ⲡⲡⲉⲧⲛⲁⲛⲟⲩϥ ϣⲱⲡⲉ ⲛⲏⲧⲛ̅. <span style=
  "color:#b00e23">(ⲓ̅ⲅ̅)</span> ⲁⲩⲱ ⲁϥⲙⲟⲩⲧⲉ ⲉⲥⲁⲣⲣⲁ ⲧⲉϥϣⲉⲉⲣⲉ ⲁϥⲁⲙⲁϩⲧⲉ ⲛ̅ⲧⲉⲥϭⲓϫ
  ⲁϥⲡⲁⲣⲁⲇⲓⲇⲟⲩ ⲙ̅ⲙⲟⲥ ⲛ̅ⲧⲱⲃⲓⲁⲥ ⲛ̅ⲥϩⲓⲙⲉ. ⲡⲉϫⲁϥ ⲛⲁϥ ϫⲉ ⲉⲓⲥ ϩⲏⲏⲧⲉ ⲕⲁⲧⲁ ⲡⲛⲟⲙⲟⲥ
  ⲙⲙⲱⲩ̈ⲥⲏⲥ ϫⲓⲧⲥ̅ ⲛⲁⲕ ⲛⲅ̅ϫⲓⲧⲥ̅ ⲉⲣⲁⲧϥ̅ ⲙ̅ⲡⲉⲕⲉⲓⲱⲧ. ⲁⲩⲱ ⲁϥⲥⲙⲟⲩ ⲉⲣⲟⲟⲩ. <span style=
  "color:#b00e23">(ⲓ̅ⲇ̅)</span> ⲁϥⲙⲟⲩⲧⲉ ⲉϩⲉⲇⲛⲁ ⲧⲉϥⲥϩⲓ̈ⲙⲉ ⲁϥϫⲓ ⲛ̅ⲟⲩϫⲱⲱⲙⲉ ⲁϥⲥϩⲁⲓ̈
  ⲛ̅ⲟⲩⲡ[....] <span style="color:#b00e23">(ⲓ̅ⲉ̅)</span> <span style=
  "color:#b00e23">(ⲓ̅ⲋ̅)</span> [...] ϩⲣⲁⲅⲟⲩⲏⲗ. ⲉϩⲉⲇⲛⲁ ⲧⲉϥⲥϩⲓⲙⲉ ⲡⲉϫⲁϥ ⲛⲁⲥ ϫⲉ
  ⲉⲧⲟⲓⲙⲁzⲉ ⲙ̅ⲡϫⲓⲧⲥ̅ ⲉϩⲟⲩⲛ ⲉⲣⲟϥ ⲙ̅ⲡⲕⲉ[...] <span style=
  "color:#b00e23">(ⲓ̅ⲍ̅)</span> ⲁⲩⲱ ⲁⲥⲉⲓⲣⲉ ⲕⲁⲧⲁ ⲑⲉ ⲉⲛⲧⲁϥϫⲟⲟⲥ ⲛⲁⲥ ⲁⲥϫⲓⲧⲥ̅ ⲉϩⲟⲩⲛ
  ⲉⲙⲁⲩ. ⲁⲥⲣⲓⲙⲉ ⲇⲉ ⲛ̅ϭⲓ ⲧⲉⲥϣⲉⲉⲣⲉ. ⲁⲩⲱ ⲧⲉⲥⲙⲁⲁⲩ ⲁⲥϥⲉⲧ ⲛⲉⲥⲣⲙⲉⲓⲟⲟⲩⲉ ⲉⲥϫⲱ ⲙ̅ⲙⲟⲥ ⲛⲁⲥ
  <span style="color:#b00e23">(ⲓ̅ⲏ̅)</span> ϫⲉ ⲧⲱⲕ ⲛ̅ϩⲏⲧ ⲧⲁϣⲉⲉⲣⲉ. ⲡϫⲟⲉⲓⲥ ⲛ̅ⲧⲡⲉ
  ⲙⲛ̅ ⲡⲕⲁϩ ⲉϥⲉⲓ̈ ⲛⲉ ⲛ̅ⲟⲩⲣⲁϣⲉ ⲉⲡⲙⲁ ⲛ̅ⲧⲉⲓ̈ⲗⲩⲡⲏ. ⲧⲱⲕ ⲛ̅ϩⲏⲧ ⲧⲁϣⲉⲉⲣⲉ
  <h3 id="tobit8">8</h3><span style="color:#b00e23">(ⲁ̅)</span> ⲛ̅ⲧⲉⲣⲉⲩⲟⲩⲱ ⲟⲩⲱⲙ
  [....] ⲉⲓ ⲡ[...]ⲧⲱⲃⲓⲁⲥ ⲉϩⲟⲩⲛ ⲛⲁⲥ. <span style="color:#b00e23">(ⲃ̅)</span>
  ⲛ̅ⲧⲟϥ ⲇⲉ ⲉϥⲙⲟⲟϣⲉ ⲁϥⲣ̅ⲡⲙⲉⲉⲩⲉ ⲛ̅ⲛ̅ϣⲁϫⲉ ⲛ̅ϩⲣⲁⲫⲏⲗ. ⲁⲩⲱ ⲁϥϫⲓ ⲛ̅ϩⲉⲛϫⲃⲃⲉⲥ ⲛ̅ϣⲟⲩϩⲏⲛⲉ
  ⲁϥⲧⲁⲗⲉ ⲡϩⲏⲧ ⲙ̅ⲡⲧⲃ̅ⲧ ⲉⲣⲟⲟⲩ ⲙⲛ̅ ⲫⲏⲡⲁⲣ[..] ⲡⲙⲁ ϣⲉϣ[...] ⲥⲧⲟⲓ <span style=
  "color:#b00e23">(ⲅ̅)</span> ⲛ̅ⲧⲉⲣⲉ ⲡⲇⲁⲓ̈ⲙⲟⲛⲓⲟⲛ [...] ϣⲁ [...] ⲙ̅ⲡⲉⲥⲧⲟⲓⲓ̈
  ⲁϥⲡⲱⲧ ⲉⲡⲟⲩⲉ ⲛ̅ⲥⲁⲣⲏⲥ ⲛ̅ⲕⲏⲙⲉ. ⲁⲩⲱ ⲁϥⲥⲟⲛϩϥ̅ ⲛ̅ϭⲓ ⲡⲁⲅⲅⲉⲗⲟⲥ. <span style=
  "color:#b00e23">(ⲇ̅)</span> ⲛ̅ⲧⲉⲣⲟⲩϣⲱⲧⲙ̅ ⲇⲉ ⲉⲣⲱⲟⲩ ⲙ̅ⲡⲉⲥⲛⲁⲩ. ⲁϥⲧⲱⲟⲩⲛ ⲛ̅ϭⲓ
  ⲧⲱⲃⲓⲁⲥ ϩⲓϫⲙ̅ ⲡⲉϭⲗⲟϭ ⲡⲉϫⲁϥ ⲛⲁⲥ ϫⲉ ⲧⲱⲟⲩⲛⲉ ⲧⲁⲥⲱⲛⲉ ⲛ̅ⲧⲛ̅ϣⲗⲏⲗ ϫⲉⲕⲁⲥ ⲉⲣⲉ ⲡϫⲟⲉⲓⲥ ⲛⲁ
  ⲛⲁⲛ <span style="color:#b00e23">(ⲉ̅)</span> ⲁⲩⲱ ⲁϥⲟⲩⲱϣⲃ̅ ⲛⲁⲥ ⲛ̅ϭⲓ ⲧⲱⲃⲓⲁⲥ ⲉϥϫⲱ
  ⲙ̅ⲙⲟⲥ ϫⲉ ⲕⲥⲙⲁⲙⲁⲁⲧ ⲡⲛⲟⲩⲧⲉ ⲛ̅ⲛⲉⲛⲉⲓⲟⲧⲉ. ⲁⲩⲱ ϥⲥⲙⲁⲙⲁⲁⲧ ⲛ̅ϭⲓ ⲡⲉⲕⲣⲁⲛ ⲟⲩⲁⲁⲃ ⲁⲩⲱ
  ⲉⲧϩⲁⲉⲟⲟⲩ ϣⲁ ⲛⲓⲉⲛⲉϩ. ⲙⲁⲣⲟⲩⲥⲙⲟⲩ ⲉⲣⲟⲟⲩ ⲛ̅ϭⲓ ⲙ̅ⲡⲏⲩⲉ ⲙⲛ̅ ⲛⲉⲕⲥⲱⲛⲧ ⲧⲏⲣⲟⲩ.
  <span style="color:#b00e23">(ⲋ̅)</span> ⲛ̅ⲧⲟⲕ ⲁⲕⲧⲁⲙⲓⲉ ⲁⲇⲁⲙ ⲁⲩⲱ ⲁⲕⲓ̈ ⲛⲁϥ
  ⲛ̅ⲟⲩⲃⲟⲏⲑⲟⲥ ⲉⲧⲉ ⲉⲩϩⲁⲧⲉ ⲉⲧⲉϥⲥϩⲓⲙⲉ ⲛⲁϥ. ⲉⲃⲟⲗ ϩⲛ ⲛⲁⲓ̈ ⲁⲩϫⲡⲟ ⲙ̅ⲡⲉⲥⲡⲉⲣⲙⲁ
  ⲛ̅ⲧⲙⲛ̅ⲧⲣⲱⲙⲉ. ⲛ̅ⲧⲟⲕ ⲁⲕϫⲟⲟⲥ ϫⲉ ⲛⲁⲛⲟⲩ ⲡⲣⲱⲙⲉ ⲁⲛ ⲉⲧⲣⲉϥϭⲱ ⲙⲁⲩⲁⲁⲧϥ. ⲙⲁⲣⲛ̅ⲧⲁⲙⲓⲟ ⲛⲁϥ
  ⲛ̅ⲟⲩⲃⲟⲏⲑⲟⲥ ⲕⲁⲧⲁ ⲣⲟϥ. <span style="color:#b00e23">(ⲍ̅)</span> ⲧⲉⲛⲟⲩ ϭⲉ ⲡϫⲟⲉⲓⲥ
  ⲉⲧⲃⲉ ⲟⲩⲡⲟⲣⲛⲓⲁ ⲁⲛ [.....] ⲉⲥⲁϩⲉ ⲛⲙ̅ⲙⲁⲓ̈. <span style=
  "color:#b00e23">(ⲏ̅)</span> ⲁⲩⲱ ⲡⲉϫⲁⲥ ⲛⲙ̅ⲙⲁϥ ϫⲉ ϩⲁⲙⲏⲛ. <span style=
  "color:#b00e23">(ⲑ̅)</span> ⲁⲩⲱ ⲁⲩⲛ̅ⲕⲟⲧⲕ̅ ϩⲓ ⲟⲩⲥⲟⲡ ⲛ̅ⲧⲉⲩϣⲏ. ϩⲣⲁⲅⲟⲩⲏⲗ ⲇⲉ
  ⲁϥⲧⲱⲟⲩⲛ ⲁϥⲃⲱⲕ ⲁϥϭⲉϫ ⲟⲩⲃⲏ. <span style="color:#b00e23">(ⲓ̅)</span> ⲉϥϫⲱ ⲙ̅ⲙⲟⲥ
  ϫⲉ ⲙⲏⲡⲱⲥ ⲛ̅ⲧⲉ ⲡⲉⲓ̈ⲕⲉ ⲙⲟⲩ. <span style="color:#b00e23">(ⲓ̅ⲁ̅)</span> ⲁⲩⲱ
  ϩⲣⲁⲅⲟⲩⲏⲗ ⲁϥⲉⲓ ⲉϩⲣⲁⲓ̈ ⲉⲡⲉϥⲏⲓ̈. <span style="color:#b00e23">(ⲓ̅ⲃ̅)</span> ⲡⲉϫⲁϥ
  ⲛ̅ϩⲉⲇⲛⲁ ⲧⲉϥⲥϩⲓ̈ⲙⲉ ϫⲉ ϫⲉⲩ ⲟⲩⲉⲓ̈ ⲛ̅ⲛ̅ϩⲙ̅ϩⲁⲗ ⲛ̅ⲥⲛⲁⲩ ϫⲉ ϥⲟⲛϩ. ⲉϣⲱⲡⲉ ⲇⲉ ⲙ̅ⲙⲟⲛ ϫⲉ
  ⲉⲧⲟⲙⲥϥ̅ ⲛ̅ⲧⲉⲧⲙ̅ ⲗⲁⲁⲩ ⲉⲓⲙⲉ. <span style="color:#b00e23">(ⲓ̅ⲅ̅)</span> ⲁⲩⲱ
  ⲑⲙ̅ϩⲁⲗ ⲁⲥⲟⲩⲱⲛ ⲁⲥⲛⲁⲩ ⲉϩⲟⲩⲛ ⲉⲣⲟⲟⲩ ⲉⲩⲟⲃϣ ⲙ̅ⲡⲉⲥⲛⲁⲩ. <span style=
  "color:#b00e23">(ⲓ̅ⲇ̅)</span> ⲁⲩⲱ ⲛ̅ⲧⲉⲣⲉⲥⲉⲓ ⲉⲃⲟⲗ ⲁⲥ[...]ⲟⲩ ϫⲉ ϥⲟⲛϩ.
  <span style="color:#b00e23">(ⲓ̅ⲉ̅)</span> ⲁⲩⲱ ϩⲣⲁⲅⲟⲩⲏⲗ ⲁϥⲥⲙⲟⲩ ⲉⲡⲛⲟⲩⲧⲉ ϩⲛ̅
  ⲥⲙⲟⲩ ⲛⲓⲙ ⲉϥⲧⲃ̅ⲃⲏⲩ ⲁⲩⲱ(sic) ⲉⲩⲟⲩⲁⲁⲃ ⲉϥϫⲱ ⲙ̅ⲙⲟⲥ ϫⲉ ⲕⲥⲙⲁⲙⲁⲁⲧ ⲛ̅ⲧⲟⲕ ⲡⲛⲟⲩⲧⲉ ϩⲛ̅
  ⲥⲙⲟⲩ ⲛⲓⲙ. ⲙⲁⲣⲟⲩⲥⲙⲟⲩ ⲉⲣⲟⲕ ⲛ̅ϭⲓ ⲛⲉⲕⲡⲉⲧⲟⲩⲁⲁⲃ. ⲁⲩⲱ ⲛⲉⲕⲥⲱⲛⲧ ⲧⲏⲣⲟⲩ ⲙⲛ̅ ⲛⲉⲕⲁⲅⲅⲉⲗⲟⲥ
  ⲙⲛ̅ ⲛⲉⲕⲥⲱⲧⲡ̅ ⲙⲁⲣⲟⲩⲥⲙⲟⲩ ⲉⲣⲟⲕ ⲉⲛⲁⲓⲱⲛ ⲧⲏⲣⲟⲩ. <span style=
  "color:#b00e23">(ⲓ̅ⲋ̅)</span> ⲕⲥⲙⲁⲙⲁⲁⲧ ϫⲉ ⲁⲕⲉⲩⲫⲣⲁⲛⲉ ⲙ̅ⲙⲟⲓ̈ ⲁⲩⲱ ⲙ̅ⲡⲉ ϩⲱⲃ
  ⲧⲁϩⲟⲓ̈ ⲕⲁⲧⲁ ⲡⲉⲓ̈ⲙⲉⲉⲩⲉ ⲉⲣⲟϥ. ⲁⲗⲗⲁ ⲕⲁⲧⲁ ⲡⲉⲕⲛⲁ ⲉⲧⲛⲁϣⲱϥ ⲉⲛⲧⲁⲕⲁⲁϥ ⲛⲁⲛ.
  <span style="color:#b00e23">(ⲓ̅ⲍ̅)</span> ⲕⲥⲙⲁⲙⲁⲁⲧ ϫⲉ ⲁⲕϣⲛ̅ϩⲧⲏⲕ ϩⲁ ⲡⲉⲓ̈ϣⲏⲣⲉ
  ⲛ̅ⲟⲩⲱⲧ ⲥⲛⲁⲩ. ⲡϫⲟⲉⲓⲥ ⲁⲣⲓ ⲡⲉⲕⲛⲁ ⲛⲙ̅ⲙⲁⲩ ⲛⲅ̅ϫⲉⲕ ⲡⲉⲩⲁϩⲉ ⲉⲃⲟⲗ ϩⲛ̅ ⲟⲩⲟⲩϫⲁⲓ̈ ⲙⲛ̅
  ⲟⲩⲙⲛ̅ⲧϣⲁⲛϩⲧⲏϥ ⲙⲛ̅ ⲟⲩⲛⲁ. <span style="color:#b00e23">(ⲓ̅ⲏ̅)</span> ⲁϥⲟⲩⲉϩⲥⲁϩⲛⲉ
  ⲇⲉ ⲛ̅ⲛⲉϥϩⲙ̅ϩⲁⲗ ⲉⲧⲣⲉⲩϩⲉⲥ ⲧⲃⲏ. <span style="color:#b00e23">(ⲓ̅ⲑ̅)</span> ⲁⲩⲱ
  ⲁϥⲣ̅ ⲟⲩϣⲉⲗⲉⲉⲧ ⲛⲁⲩ ⲙ̅ⲙⲛ̅ⲧⲁϥⲧⲉ ⲛ̅ϩⲟⲟⲩ. <span style="color:#b00e23">(ⲕ̅)</span>
  ϩⲣⲁⲅⲟⲩⲏⲗ ⲇⲉ ⲁϥϣⲁϫⲉ ⲛⲙ̅ⲙⲁϥ ⲉⲁϥⲧⲁⲣⲕⲟϥ ϫⲉⲕⲁⲥ ⲉⲛⲛⲉϥⲙⲟⲟϣⲉ ⲉⲙⲡⲁⲧⲟⲩϫⲱⲕ ⲉⲃⲟⲗ ⲛ̅ϭⲓ
  ⲛ̅ⲙⲛ̅ⲧⲁϥⲧⲉ ⲛ̅ϩⲟⲟⲩ ⲛ̅ⲧϣⲉⲗⲉⲉⲧ. <span style="color:#b00e23">(ⲕ̅ⲁ̅)</span>
  ⲙⲛ̅ⲛ̅ⲥⲱⲟⲩ ⲛϥ̅ϫⲓ ⲛ̅ⲧⲡⲁϣⲉ ⲛ̅ⲛⲉϥϩⲩⲡⲁⲣxⲟⲛⲧⲁ ⲛϥ̅ⲃⲱⲕ ϩⲛ̅ ⲟⲩⲟⲩϫⲁⲓ̈ ⲉⲣⲁⲧϥ̅
  ⲙ̅ⲡⲉϥⲉⲓ̈ⲱⲧ. ϩⲛ̅ⲕⲟⲟⲩⲉ ⲇⲉ ⲛⲅ̅ϫⲓⲧⲟⲩ ⲉⲓϣⲁⲛⲙⲟⲩ ⲁⲛⲟⲕ ⲙⲛ̅ ⲧⲁⲥϩⲓⲙⲉ.
  <h3 id="tobit9">9</h3><span style="color:#b00e23">(ⲁ̅)</span> ⲁⲩⲱ ⲧⲱⲃⲓⲁⲥ
  ⲁϥⲙⲟⲩⲧⲉ ⲉϩⲣⲁⲫⲁⲏⲗ ⲡⲉϫⲁϥ ⲛⲁϥ <span style="color:#b00e23">(ⲃ̅)</span> ϫⲉ ⲁzⲁⲣⲓⲁ
  ⲡⲁⲥⲟⲛ ϫⲓ ⲛⲙ̅ⲙⲁⲕ ⲛ̅ⲟⲩϩⲙ̅ϩⲁⲗ ⲙⲛ̅ ϭⲁⲙⲟⲩⲗ ⲥⲛⲁⲩ ⲛⲅ̅ⲃⲱⲕ ⲉϩⲣⲁⲅⲟⲥ ⲛ̅ⲧⲉ ⲧⲙⲏⲇⲓ̈ⲁ ⲛⲅ̅ϫⲓ
  ⲛ̅ⲛ̅ϩⲟⲙⲧ̅ ⲛ̅ⲧⲟⲟⲧϥ̅ ⲛ̅ⲅⲁⲃⲁⲏⲗ ⲛⲅ̅ⲛⲧϥ̅ ⲉⲧϣⲉⲗⲉⲉⲧ <span style=
  "color:#b00e23">(ⲅ̅)</span> ⲉⲃⲟⲗ ϫⲉ ϩⲣⲁⲅⲟⲩⲏⲗ ⲁϥⲧⲁⲣⲕⲟⲓ̈ ⲉⲧⲙ̅ⲣ̅ ⲡⲉϥⲃⲟⲗ.
  <span style="color:#b00e23">(ⲇ̅)</span> ⲁⲩⲱ ⲡⲁⲉⲓⲱⲧ ϥⲱⲡ ⲛ̅ⲥⲁ ⲛⲉϩⲟⲟⲩ.
  ⲉⲓ̈ϣⲁⲛⲱⲥⲕ̅ ϭⲉ ϥⲛⲁⲙ̅ⲕⲁϩ ⲛ̅ϩⲏⲧ ⲉⲙⲁⲧⲉ. <span style="color:#b00e23">(ⲉ̅)</span>
  ϩⲣⲁⲫⲁⲏⲗ ⲇⲉ ⲁϥⲃⲱⲕ ⲁϥϭⲟⲓ̈ⲗⲉ ⲉⲅⲁⲃⲁⲏⲗ ⲁϥⲓ̈ ⲡⲉxⲉⲓⲣⲟⲅⲣⲁⲫⲟⲛ ⲛⲁϥ. ⲛ̅ⲧⲟϥ ⲇⲉ ⲁϥϥⲉⲓ ⲛⲁϥ
  ⲉⲃⲟⲗ ⲛ̅ⲛ̅ϩⲟⲙⲧ̅.. ⲉⲩⲧⲟⲟⲃⲉ ⲁϥⲧⲁⲁⲩ ⲛⲁϥ <span style="color:#b00e23">(ⲋ̅)</span>
  ⲁⲩⲱ ⲁϥⲛ̅ⲧⲟⲩ ⲉⲧϣⲉⲗⲉⲉⲧ. ⲁⲩⲥⲙⲟⲩ ⲉⲧⲱⲃⲓⲁⲥ ⲙⲛ̅ ⲧⲉϥⲥϩⲓ̈ⲙⲉ.
  <h3 id="tobit10">10</h3><span style="color:#b00e23">(ⲁ̅)</span> ⲁⲩⲱ ⲧⲱⲃⲓⲧ
  ⲡⲉϥⲉⲓⲱⲧ ⲁϥϭⲱ ⲉϥⲟ ⲛ̅ⲣⲟⲟⲩϣ ⲙ̅ⲡⲉϩⲟⲟⲩ ⲡⲉϩⲟⲟⲩ. ⲛ̅ⲧⲉⲣⲟⲩϫⲱⲕ ⲉⲃⲟⲗ ⲛ̅ϭⲓ ⲛⲉϩⲟⲟⲩ
  ⲉⲧⲣⲉϥⲉⲓ̈ ⲁⲩⲱ ⲙ̅ⲡϥ̅ⲃⲱⲕ <span style="color:#b00e23">(ⲃ̅)</span> ⲡⲉϫⲉ ⲡⲉϥⲉⲓ̈ⲱⲧ
  ϫⲉ ⲙⲉϣⲁⲕ ⲛ̅ⲧⲁ ⲟⲩⲛⲟⲃⲉ ϣⲱⲡⲉ ⲙ̅ⲙⲟϥ. ⲏ ⲙⲉϣⲁⲕ ⲛ̅ⲧⲁ ⲅⲁⲃⲁⲏⲗ ⲙⲟⲩ. ⲁⲩⲱ ⲙ̅ⲡⲉ ⲗⲁⲁⲩ ⲉⲓ
  ϩⲟⲙⲛⲧ̅ ⲛⲁϥ. <span style="color:#b00e23">(ⲅ̅)</span> ⲁϥϭⲱ ⲉϥⲗⲩⲡⲉⲓ ⲉⲙⲁⲧⲉ.
  <span style="color:#b00e23">(ⲇ̅)</span> ⲡⲉϫⲁⲥ ⲇⲉ ⲛ̅ϭⲓ ⲧⲉϥⲥϩⲓⲙⲉ ϫⲉ ⲁ ⲡϣⲏⲣⲉ ϣⲏⲙ
  ⲙⲟⲩ. ⲉⲧⲃⲉ ϫⲉ ⲁϥⲱⲥⲕ̅. ⲁⲩⲱ ⲁⲥⲟⲩⲱⲛ ⲛ̅ⲣⲱⲥ ⲁⲥⲧⲟⲓ̈ⲧ ⲉⲥϫⲱ ⲙ̅ⲙⲟⲥ <span style=
  "color:#b00e23">(ⲉ̅)</span> ϫⲉ ⲁϩⲣⲟⲓ̈ ⲧ[....]ⲟⲩⲟⲉⲓ̈ⲛ ⲛ̅ⲛⲁⲃⲁⲗ. <span style=
  "color:#b00e23">(ⲋ̅)</span> ⲁⲩⲱ ⲡⲉϫⲉ ⲧⲱⲃⲓⲧ ⲛⲁⲥ. ϫⲉ ⲕⲁⲣⲱ ⲁⲩⲱ ⲙ̅ⲡⲣ̅ⲣⲣⲟⲟⲩϣ.
  ϥⲟⲩⲟϫ ⲅⲁⲣ. <span style="color:#b00e23">(ⲍ̅)</span> ⲡⲉϫⲁⲥ ⲛⲁϥ ϫⲉ ⲙ̅ⲡⲣ̅ⲣ̅ϩⲁⲗ
  ⲙ̅ⲙⲟⲓ̈. ⲙ̅ⲡϣⲏⲣⲉ ϣⲏⲙ ϣⲟⲟⲡ ⲁⲛ. ⲁⲩⲱ ⲛⲉⲥⲃⲏⲕ ⲙ̅ⲙⲏⲛⲉ ⲉⲧⲉϩⲓⲏ ⲉⲛⲧⲁϥⲃⲱⲕ ⲙ̅ⲙⲟⲥ. ⲉⲥϭⲉⲉⲧ
  ⲙ̅ⲡⲉϩⲟⲟⲩ ⲛ̅ⲟⲩⲉϣ ⲛ̅ⲟⲩⲱⲙ. ⲛⲉⲩϣⲟⲟⲩⲉ ⲇⲉ ⲙⲉⲥⲕⲁ ⲧⲟⲟⲧⲥ̅ ⲉⲃⲟⲗ ⲉⲥϫⲓ̈ ⲣⲓ̈ⲙⲉ ⲉⲡⲉⲥϣⲏⲣⲉ
  ⲧⲱⲃⲓⲁⲥ ϣⲁⲛⲧⲟⲩϫⲱⲕ ⲉⲃⲟⲗ ⲛ̅ϭⲓ ⲡⲙⲛ̅ⲧⲁϥⲧⲉ ⲛ̅ϩⲟⲟⲩ ⲛ̅ⲧϣⲉⲗⲉⲉⲧ ⲛ̅ⲧⲁ ϩⲣⲁⲅⲟⲩⲏⲗ ⲧⲁⲣⲕⲟϥ
  ⲉⲧⲣⲉϥϭⲱ ϩⲁϩⲧⲏϥ. ⲁⲩⲱ ⲡⲉϫⲉ ⲧⲱⲃⲓⲁⲥ ⲛ̅ϩⲣⲁⲅⲟⲩⲏⲗ. ϫⲉ ⲕⲁⲁⲧ ⲛ̅ⲧⲁⲃⲱⲕ. ⲉⲃⲟⲗ ϫⲉ ⲡⲁⲉⲓⲱⲧ
  ⲙⲛ̅ ⲧⲁⲙⲁⲁⲩ ⲛ̅ⲥⲉϩⲉⲗⲡⲓzⲉ ⲁⲛ ⲉⲉⲓ̈ⲟⲣϩⲧ ϫⲓ̈ⲛ ⲙ̅ⲡⲉⲓ̈ⲛⲁⲩ. <span style=
  "color:#b00e23">(ⲏ̅)</span> ⲡⲉϫⲉ ⲡⲉϥϣⲟⲙ ⲇⲉ ⲛⲁϥ ϫⲉ ϭⲱ ϩⲁϩⲧⲏⲓ̈. ⲁⲩⲱ ⲉⲓⲛⲁϫⲉⲩ
  ⲡⲟⲩⲱ ⲙ̅ⲡⲉⲕⲉⲓ̈ⲱⲧ ⲛ̅ⲥⲉⲧⲁⲙⲟϥ ⲙⲡⲉⲛⲧⲁⲕⲁⲁⲩ. <span style="color:#b00e23">(ⲑ̅)</span>
  ⲡⲉϫⲉ ⲧⲱⲃⲓⲁⲥ ⲛⲁϥ ϫⲉ ⲛ̅ⲛⲁϣϭⲱ. ⲁⲗⲗⲁ ϫⲟⲟⲩⲧ ⲉⲣⲁⲧϥ̅ ⲙ̅ⲡⲁⲉⲓⲱⲧ. <span style=
  "color:#b00e23">(ⲓ̅)</span> ⲁϥⲧⲱⲟⲩⲛϥ̅ ⲇⲉ ⲛ̅ϭⲓ ϩⲣⲁⲅⲟⲩⲏⲗ ⲁϥⲓ̈ ⲛⲁϥ ⲛ̅ⲥⲁⲣⲣⲁ
  ⲧⲉϥⲥϩⲓⲙⲉ. ⲁⲩⲱ ⲧⲡⲁϣⲉ ⲛ̅ⲛⲉϥϩⲩⲡⲁⲣxⲟⲛⲧⲁ. ϩⲉⲛϩⲙ̅ϩⲁⲗ ⲙⲛ̅ ϩⲉⲛⲧⲉⲃⲛⲟⲟⲩⲉ ⲙⲛ̅ ⲟⲩϩⲁⲧ.
  <span style="color:#b00e23">(ⲓ̅ⲁ̅)</span> ⲁⲩⲱ ⲁϥⲥⲙⲟⲩ ⲉⲣⲟⲟⲩ [...] ⲉⲃⲟⲗ ⲉϥϫⲱ
  ⲙ̅ⲙⲟⲥ ⲛⲁⲩ. ϫⲉ [....]ⲡϫⲟⲉⲓⲥ ⲛ̅ⲧⲡⲉ ⲉϥⲉⲥⲟⲟⲩⲧⲛ̅ ⲛ̅ⲛⲉⲧⲛ̅ϩⲓⲟⲟⲩⲉ ⲉⲙⲡⲁⲓ̈ⲙⲟⲩ.
  <span style="color:#b00e23">(ⲓ̅ⲃ̅)</span> ⲁⲩⲱ ⲡⲉϫⲁϥ ⲛ̅ⲧⲉϥϣⲉⲉⲣⲉ ϫⲉ. ⲧⲙⲁⲉⲓ̈ⲉ
  ⲛⲟⲩϣⲙⲟⲩⲓ̈ ϫⲉ ⲛ̅ⲧⲟⲟⲩ ⲛⲉ ⲛⲟⲩⲉⲓⲟⲧⲉ ϫⲓⲛ ⲙ̅ⲡⲟⲟⲩ. ⲁⲩⲱ ⲙⲁⲣⲓⲥⲟⲧⲙ̅ ⲟⲩⲱ ⲉⲛⲁⲛⲟⲩϥ ϩⲁⲣⲟ.
  ⲁⲩⲱ ⲁϥⲓ̈ⲡⲓ ⲉⲣⲟⲥ. ϩⲉⲇⲛⲁ ⲇⲉ ⲡⲉϫⲁⲥ ⲛ̅ⲧⲱⲃⲓⲁⲥ ϫⲉ ⲡⲁⲥⲟⲛ ⲙ̅ⲙⲉⲣⲓⲧ ⲡϫⲟⲉⲓⲥ ⲛ̅ⲧⲡⲉ
  ⲉϥⲉϫⲓⲧⲕ̅ ⲉⲣⲁⲧϥ̅ ⲙ̅ⲡⲉⲕⲉⲓⲱⲧ ⲉⲕⲟⲩⲟϫ. ⲁⲩⲱ ⲉϥⲉⲧⲣⲁⲛⲁⲩ ⲉⲛⲉⲕϣⲏⲣⲉ ⲉⲃⲟⲗ ϩⲛ̅ ⲥⲁⲣⲣⲁ
  ⲧⲁϣⲉⲉⲣⲉ ϫⲉⲕⲁⲥ ⲉⲓ̈ⲉⲩⲫⲣⲁⲛⲉ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲉⲓⲥ ⲧⲁϣⲉⲉⲣⲉ ⲉⲓⲓ̈ ⲙ̅ⲙⲟⲥ
  ⲉⲧⲟⲟⲧⲕ̅ ϩⲛ̅ ⲟⲩⲡⲁⲣⲁⲑⲏⲕⲏ ⲙ̅ⲡⲣ̅ⲉⲓⲗⲩⲡⲏ ⲛⲁⲥ.
  <h3 id="tobit11">11</h3><span style="color:#b00e23">(ⲁ̅)</span> ⲧⲱⲃⲓⲁⲥ ⲇⲉ
  ⲁϥⲙⲟⲟϣⲉ ⲉϥⲥⲙⲟⲩ ⲉⲡⲛⲟⲩⲧⲉ ⲉⲃⲟⲗ ϫⲉ ⲁϥⲥⲟⲟⲩⲧⲛ̅ ⲛ̅ⲧⲉϥϩⲓⲏ ⲁⲩⲱ ⲛⲉϥⲥⲙⲟⲩ ⲉϩⲣⲁⲅⲟⲩⲏⲗ ⲙⲛ̅
  &lt;�ϩ&gt;ⲉⲇⲛⲁ ⲧⲉϥⲥϩⲓⲙⲉ. ⲁⲩⲱ ⲛⲉⲩⲙⲟⲟϣⲉ ϣⲁⲛⲧⲟⲩⲡⲱϩ ⲉⲛⲓⲛⲉⲩⲏ. <span style=
  "color:#b00e23">(ⲃ̅)</span> ⲡⲉϫⲉ &lt;�ϩⲣⲁⲫⲁⲏⲗ&gt; {ϩⲣⲁⲅⲟⲩⲏⲗ} ⲉϩⲟⲩⲛ ϩⲛ̅ ⲧⲱⲃⲓⲁⲥ
  ϫⲉ ⲛⲅ̅ⲥⲟⲟⲩⲛ ⲁⲛ ⲡⲁⲥⲟⲛ ϫⲉ ⲛ̅ⲧⲁⲕⲕⲁ ⲡⲉⲕⲉⲓⲱⲧ ⲛ̅ⲁϣ ⲛ̅ⲥⲙⲟⲧ. <span style=
  "color:#b00e23">(ⲅ̅)</span> ⲙⲁⲣⲛ̅ⲙⲟⲟϣⲉ ⲙⲁⲣⲉⲛⲣ̅ ϣⲟⲣⲡ̅ ⲛ̅ⲧⲉⲕⲥϩⲓⲙⲉ ⲛ̅ⲧⲛ̅ⲥⲃⲧⲉ
  ⲡⲏⲓ̈. <span style="color:#b00e23">(ⲇ̅)</span> ⲛⲅ̅ϫⲓ̈ ⲙ̅ⲡⲥⲓϣⲉ ⲙ̅ⲡⲧⲃ̅ⲧ ϩⲛ̅
  ⲧⲉⲕϭⲓϫ. ⲁⲩⲙⲟⲟϣⲉ ⲇⲉ ⲁⲩⲱ ⲡⲉⲩϩⲟⲟⲣ ⲁϥⲡⲱⲧ ϩⲓϩⲏ ⲙ̅ⲙⲟⲟⲩ. <span style=
  "color:#b00e23">(ⲉ̅)</span> ⲁⲩⲱ ⲁⲛⲛⲁ ⲛⲉⲥϩⲙⲟⲟⲥ ϩⲛ̅ ⲧⲉϩⲓⲏ ⲉⲥⲉⲱϣⲧ ⲉⲃⲟⲗ ϩⲏⲧϥ̅
  ⲙ̅ⲡⲉⲥϣⲏⲣⲉ <span style="color:#b00e23">(ⲋ̅)</span> ⲛ̅ⲧⲉⲣⲉⲥⲓⲟⲣϩϥ̅ ⲇⲉ ⲉϥⲙⲟⲟϣⲉ
  ⲡⲉϫⲁⲥ ⲙ̅ⲡⲉϥⲉⲓ̈ⲱⲧ ϫⲉ ⲉⲓⲥ ⲡⲉⲕϣⲏⲣⲉ ⲉϥⲛⲏⲩ ⲁⲩⲱ ⲡⲣⲱⲙⲉ ⲛ̅ⲧⲁϥⲃⲱⲕ ⲛⲙ̅ⲙⲁϥ. <span style=
  "color:#b00e23">(ⲍ̅)</span> ⲡⲉϫⲉ ϩⲣⲁⲫⲁⲏⲗ ϫⲉ ⲉⲓⲥⲟⲟⲩⲛ ⲧⲱⲃⲓⲁ ϫⲉ ⲡⲉⲕⲓ̈ⲱⲧ ⲛⲁⲟⲩⲱⲛ
  ⲛ̅ⲛⲉϥⲃⲁⲗ. <span style="color:#b00e23">(ⲏ̅)</span> ⲛ̅ⲧⲟⲕ ⲇⲉ ⲛⲟⲩϫⲉ ⲛ̅ⲧⲉxⲟⲗⲏ
  ⲉⲛⲉϥⲃⲁⲗ ⲁⲩⲱ ⲉϥϣⲁⲛϩⲱϩ ϥⲛⲁϩⲓ ⲙ̅ⲙⲟⲟⲩ. ⲁⲩⲱ ⲛ̅ⲗⲉⲩⲕⲱⲙⲁ ⲛⲁϩⲉ ⲉⲃⲟⲗ ⲛϥ̅ⲛⲁⲩ ⲉⲣⲟⲕ.
  <span style="color:#b00e23">(ⲑ̅)</span> ⲁⲩⲱ ⲁⲛⲛⲁ ⲁⲥⲡⲱⲧ ⲉϩⲟⲩⲛ ⲉⲡⲉⲥϣⲏⲣⲉ
  ⲁⲥⲡⲁϩⲧⲥ̅ ⲉϫⲙ̅ ⲡⲉⲙⲁⲕϩ̅ ⲉⲥϫⲱ ⲙ̅ⲙⲟⲥ ⲛⲁϥ ϫⲉ ⲁⲓ̈ⲛⲁⲩ ⲉⲣⲟⲕ ⲡⲁϣⲏⲣⲉ. ⲧⲉⲛⲟⲩ ϭⲉ
  ⲙⲁⲣⲉⲓⲙⲟⲩ. ⲁⲩⲱ ⲁⲩⲣⲓⲙⲉ ϩⲓ ⲟⲩⲥⲟⲡ. <span style="color:#b00e23">(ⲓ̅)</span> ⲧⲱⲃⲓⲇ
  ⲇⲉ ⲁϥⲉⲓ ⲉϥⲛⲏⲩ ⲉⲃⲟⲗ ϩⲓⲣⲙ̅ ⲡⲣⲟ ⲁϥϫⲱⲣⲡ̅. <span style=
  "color:#b00e23">(ⲓ̅ⲁ̅)</span> ⲡⲉϥϣⲏⲣⲉ ⲇⲉ ⲁϥⲓ̈ ⲡⲉϥⲟⲩⲟⲓ ⲉⲣⲟϥ ⲁϥⲓ̈ⲧⲟⲟⲧϥ̅
  ⲙ̅ⲡⲉϥⲉⲓⲱⲧ. ⲁϥⲱϥⲉ ⲛ̅ⲧⲉxⲟⲗⲏ ⲉϫⲛ̅ ⲛ̅ⲃⲁⲗ ⲙ̅ⲡⲉϥⲉⲓ̈ⲱⲧ ⲉϥϫⲱ ⲙ̅ⲙⲟⲥ ⲛⲁϥ ϫⲉ. ⲧⲱⲕ ⲛ̅ϩⲏⲧ
  ⲡⲁⲉⲓ̈ⲱⲧ. <span style="color:#b00e23">(ⲓ̅ⲃ̅)</span> ⲛ̅ⲧⲉⲣⲉ ⲛⲉϥⲃⲁⲗ ⲇⲉ ϩⲱϩ ⲁϥϩⲓ
  ⲙ̅ⲙⲟⲟⲩ. <span style="color:#b00e23">(ⲓ̅ⲅ̅)</span> ⲁⲩϩⲉ ⲉⲃⲟⲗ ϩⲛ̅ ⲛ̅ⲕⲱⲗⲩⲙ
  ⲛ̅ⲉⲓⲁⲧϥ̅ ⲛ̅ϭⲓ ϩⲉⲛⲗⲉⲩⲕⲱⲙⲁ. <span style="color:#b00e23">(ⲓ̅ⲇ̅)</span> ⲁⲩⲱ
  ⲛ̅ⲧⲉⲣⲉϥⲛⲁⲩ ⲉⲡⲉϥϣⲏⲣⲉ ⲁϥⲡⲁϩⲧϥ̅ ⲉϫⲙ̅ ⲡⲉϥⲙⲁⲕϩ̅ ⲁϥⲣⲓ̈ⲙⲉ. ⲁⲩⲱ ⲡⲉϫⲁϥ ϫⲉ ⲕⲥⲙⲁⲙⲁⲁⲧ
  ⲡⲛⲟⲩⲧⲉ ⲁⲩⲱ ϥⲥⲙⲁⲙⲁⲁⲧ ⲛ̅ϭⲓ ⲡⲉⲕⲣⲁⲛ ϣⲁ ⲛⲓⲉⲛⲉϩ. ⲁⲩⲱ ⲥⲉⲥⲙⲁⲙⲁⲁⲧ ⲛ̅ϭⲓ ⲛⲉⲕⲁⲅⲅⲉⲗⲟⲥ
  ⲧⲏⲣⲟⲩ ⲉⲧⲟⲩⲁⲁⲃ <span style="color:#b00e23">(ⲓ̅ⲉ̅)</span> ϫⲉ ⲁⲕⲙⲁⲥⲧⲓⲅⲟⲩ ⲙ̅ⲙⲟⲓ̈
  ⲁⲩⲱ ⲁⲕⲛⲁ ⲛⲁⲓ̈. ⲉⲓ̈ⲥ ϩⲏⲏⲧⲉ ⲧⲉⲛⲟⲩ ⲉⲓⲛⲁⲩ ⲉⲧⲱⲃⲓⲁⲥ ⲡⲁϣⲏⲣⲉ. ⲁⲩⲱ ⲡⲉϥϣⲏⲣⲉ ⲁϥⲃⲱⲕ ⲉϩⲟⲩⲛ
  ⲉϥⲣⲁϣⲉ. ⲉⲁϥⲧⲁⲙⲉ ⲡⲉϥⲉⲓⲱⲧ ⲉⲛⲉϣⲡⲏⲣⲉ ⲧⲏⲣⲟⲩ ⲛ̅ⲧⲁⲩϣⲱⲡⲉ ⲙ̅ⲙⲟϥ ϩⲛ̅ ⲧⲙⲏⲇⲓⲁ.
  <span style="color:#b00e23">(ⲓ̅ⲋ̅)</span> ⲁⲩⲱ ⲇⲱⲃⲓⲧ ⲁϥⲉⲓ ⲉⲃⲟⲗ ϩⲏⲧⲥ̅
  ⲛ̅ⲧⲉϥϣⲉⲗⲉⲉⲧ ⲉϥⲣⲁϣⲉ ⲁⲩⲱ ⲉϥⲥⲙⲟⲩ ⲉⲡⲛⲟⲩⲧⲉ ϩⲁϩⲧⲛ̅ ⲧⲡⲩⲗⲏ ⲛ̅ⲛⲓⲛⲉⲩⲏ. ⲁⲩⲱ ⲛⲉⲛⲧⲁⲩⲛⲁⲩ
  ⲉⲣⲟϥ ⲛⲉⲩⲟ ⲛ̅ϣⲡⲏⲣⲉ ⲙ̅ⲙⲟϥ ϫⲉ ⲁϥⲛⲁⲩ ⲉⲃⲟⲗ. <span style=
  "color:#b00e23">(ⲓ̅ⲍ̅)</span> ⲧⲱⲃⲓⲧ ⲇⲉ ⲛⲉϥⲉxⲟⲙⲟⲗⲟⲅⲉⲓ ⲙ̅ⲡⲉⲩⲙ̅ⲧⲟ ⲉⲃⲟⲗ ϫⲉ ⲁ
  ⲡⲛⲟⲩⲧⲉ ⲛⲁ ⲛⲁϥ ⲁⲩⲱ ⲛ̅ⲧⲉⲣⲉ ⲇⲱⲃⲓⲧ ⲡⲱϩ ⲉⲥⲁⲣⲣⲁ ⲧⲉϥϣⲉⲗⲉⲉⲧ ⲁϥⲥⲙⲟⲩ ⲉⲣⲟⲥ ⲉϥϫⲱ ⲙ̅ⲙⲟⲥ ϫⲉ
  ⲁⲣⲉⲓ ⲉⲣⲟⲩⲟϫ ⲧⲁϣⲉⲉⲣⲉ. ϥⲥⲙⲁⲙⲁⲁⲧ ⲛ̅ϭⲓ ⲡⲛⲟⲩⲧⲉ ⲛ̅ⲧⲁϥⲛ̅ⲧⲉ ⲛⲁⲛ. ⲁⲩⲱ ⲡⲟⲩⲉⲓⲱⲧ ⲙⲛ̅
  ⲧⲟⲩⲙⲁⲁⲩ ⲥⲉⲥⲙⲁⲙⲁⲁⲧ. ⲁⲩⲱ ⲁⲩⲣⲁϣⲉ ⲛ̅ϭⲓ ⲛⲉϥⲥⲛⲏⲩ ⲧⲏⲣⲟⲩ ⲉⲧϩⲛ̅ ⲛⲓⲛⲉⲩⲏ. <span style=
  "color:#b00e23">(ⲓ̅ⲏ̅)</span> ⲁϥⲉⲓ ⲇⲉ ⲛ̅ϭⲓ ⲁxⲓⲁxⲁⲣⲟⲥ ⲁⲩⲱ ⲁⲥⲃⲁⲥ ⲡϣⲉⲛⲡⲉϥⲥⲟⲛ
  <span style="color:#b00e23">(ⲓ̅ⲑ̅)</span> ⲁⲩⲉⲓⲣⲉ ⲛ̅ⲧϣⲉⲗⲉⲉⲧ ⲛ̅ⲧⲱⲃⲓⲁⲥ ϩⲛ̅
  ⲟⲩⲟⲩⲛⲟϥ ⲛ̅ⲥⲁϣϥ̅ ⲛ̅ϩⲟⲟⲩ:
  <h3 id="tobit12">12</h3><span style="color:#b00e23">(ⲁ̅)</span> ⲁⲩⲱ ⲧⲱⲃⲓⲇ
  ⲁϥⲙⲟⲩⲧⲉ ⲉⲇⲱⲃⲓⲁⲥ ⲡⲉϥϣⲏⲣⲉ. ⲡⲉϫⲁϥ ⲛⲁϥ ϫⲉ ⲁⲛⲁⲩ ⲡⲁϣⲏⲣⲉ. ⲉⲧⲃⲉ ⲡⲃⲉⲕⲉ ⲉⲧⲁⲁϥ ⲙ̅ⲡⲣⲱⲙⲉ
  ⲛ̅ⲧⲁϥⲉⲓ ⲛⲙ̅ⲙⲁⲕ. ⲁⲩⲱ ϣ̅ϣⲉ ⲟⲛ ⲉⲟⲩⲱϩ ⲉϫⲱϥ. <span style=
  "color:#b00e23">(ⲃ̅)</span> ⲡⲉϫⲁϥ ⲛⲁϥ ϫⲉ ⲡⲁⲉⲓⲱⲧ ⲉⲓⲡⲓⲑⲉ ⲉⲧⲣⲉⲕⲓ̈ ⲛⲁϥ ⲛ̅ⲧⲡⲁϣⲉ
  ⲛ̅ⲛⲉⲛⲧⲁⲓⲛ̅ⲧⲟⲩ <span style="color:#b00e23">(ⲅ̅)</span> ⲁⲩⲱ ⲁϥⲛⲧ̅ ⲛⲁⲕ ⲉⲓⲟⲩⲟϫ
  ⲁⲩⲱ ⲧⲁⲥϩⲓ̈ⲙⲉ ⲁϥⲧⲁⲗϭⲟⲥ. ⲁⲩⲱ ⲡϩⲟⲙⲛ̅ⲧ ⲁϥⲛ̅ⲧϥ̅ ⲛⲁⲓ̈. ⲛ̅ⲧⲟⲕ ϩⲟⲙⲁⲓⲱⲥ ⲁϥⲑⲉⲣⲁⲡⲉⲩⲉ
  ⲙ̅ⲙⲟⲕ. <span style="color:#b00e23">(ⲇ̅)</span> ⲡⲉϫⲉ ⲡⲉϥⲉⲓⲱⲧ ⲛⲁϥ. ϫⲉ ⲥⲉⲣⲱϣⲉ
  ⲙ̅ⲙⲟϥ. <span style="color:#b00e23">(ⲉ̅)</span> ⲁⲩⲱ ⲁϥⲙⲟⲩⲧⲉ ⲉⲡⲁⲅⲅⲉⲗⲟⲥ ⲡⲉϫⲁϥ
  ⲛⲁϥ. ϫⲉ ϫⲓ ⲛ̅ⲧⲡⲁϣⲉ ⲛ̅ⲛⲉⲛⲧⲁⲓⲛ̅ⲧⲟⲩ ⲧⲏⲣⲟⲩ ⲛ̅ⲧⲟⲕ ⲛⲅ̅ⲃⲱⲕ ϩⲛ̅ ⲟⲩⲟⲩϫⲁⲓ̈.
  <span style="color:#b00e23">(ⲋ̅)</span> ⲧⲟⲧⲉ ⲁϥⲙⲟⲩⲧⲉ ⲉⲣⲟⲟⲩ ⲛ̅ϭⲓ ⲡⲁⲅⲅⲉⲗⲟⲥ ϩⲛ̅
  ⲟⲩϩⲱⲡ. ⲡⲉϫⲁϥ ⲛⲁⲩ ϫⲉ ⲥⲙⲟⲩ ⲉⲡⲛⲟⲩⲧⲉ ⲛ̅ⲧⲉⲧⲛ̅ⲉxⲟⲙⲟⲗⲟⲅⲉⲓ ⲛⲁϥ. ⲛ̅ⲧⲉⲧⲛ̅ϫⲓⲥⲉ ⲙ̅ⲙⲟϥ.
  ⲙ̅ⲡⲙ̅ⲧⲟ ⲉⲃⲟⲗ ⲛ̅ⲛⲉⲧⲟⲛϩ̅ ⲧⲏⲣⲟⲩ. ⲉⲧⲃⲉ ⲛⲉⲛⲧⲁϥⲁⲁⲩ ⲛⲏⲧⲛ̅. ⲟⲩⲁⲅⲁⲑⲟⲛ ⲡⲉ ⲥⲙⲟⲩ ⲉⲡⲛⲟⲩⲧⲉ
  ⲁⲩⲱ ⲉϫⲓⲥⲉ ⲙ̅ⲡⲉϥⲣⲁⲛ. ⲛ̅ϣⲁϫⲉ ⲙ̅ⲡⲛⲟⲩⲧⲉ ⲙⲛ ⲛⲉϥϩⲃⲏⲩⲉ ⲉⲧⲉⲧⲛ̅ⲟⲩⲱⲛϩ ⲙ̅ⲙⲟⲟⲩ ⲉⲃⲟⲗ ϩⲛ̅
  ⲟⲩⲙⲡ̅ϣⲁ. ⲁⲩⲱ ⲙ̅ⲡⲣ̅ϫⲛⲁⲁⲩ ⲉⲉxⲟⲙⲟⲗⲟⲅⲉⲓ ⲛⲁϥ. <span style=
  "color:#b00e23">(ⲍ̅)</span> ⲡⲙⲩⲥⲧⲏⲣⲓⲟⲛ ⲙ̅ⲡⲣ̅ⲣⲟ ⲛⲁⲛⲟⲩ ϩⲟⲡϥ̅. ⲛⲉϩⲃⲏⲩⲉ ⲙ̅ⲡⲛⲟⲩⲧⲉ
  ⲛⲁⲛⲟⲩ ⲟⲩⲟⲛϩⲟⲩ ⲉⲃⲟⲗ ϩⲛ̅ ⲟⲩⲉⲟⲟⲩ ⲁⲣⲓ ⲡ̅ⲡⲉⲧⲛⲁⲛⲟⲩϥ. ⲁⲩⲱ ⲙⲛ̅ ⲡⲉⲑⲟⲟⲩ ⲛⲁⲧⲁϩⲱⲧⲛ̅.
  <span style="color:#b00e23">(ⲏ̅)</span> ⲟⲩⲁⲅⲁⲑⲟⲛ ⲡⲉ ⲟⲩϣⲗⲏⲗ ⲙⲛ̅ ⲟⲩⲛⲏⲥⲧⲓⲁ. ⲙⲛ̅
  ⲟⲩⲙⲛ̅ⲧⲛⲁ. ⲙⲛ̅ ⲟⲩⲇⲓⲕⲁⲓⲟⲥⲩⲛⲏ. ⲛⲁⲛⲟⲩ ⲡⲕⲟⲩⲓ ⲉⲧⲁⲁϥ ϩⲛ̅ ⲟⲩⲇⲓⲕⲉⲟⲥⲩⲛⲏ. ⲉϩⲟⲩⲉ ⲡⲛⲟϭ
  ⲉⲧⲁⲁϥ ϩⲛ̅ ⲟⲩϫⲓⲛϭⲟⲛⲥ̅. ⲛⲁⲛⲟⲩ ⲥⲉⲣ̅ ⲙⲛ̅ⲧⲛⲁ ⲛ̅ϩⲟⲩⲟ ⲉⲥⲉⲩϩ ⲛⲟⲩⲃ ⲉϩⲟⲩⲛ. <span style=
  "color:#b00e23">(ⲑ̅)</span> ⲧⲙⲛ̅ⲧⲛⲁ ⲅⲁⲣ ϣⲁⲥⲛⲉϩⲙ̅ ⲡⲣⲱⲙⲉ ⲉⲃⲟⲗ ϩⲙ̅ ⲡⲙⲟⲩ. ⲁⲩⲱ
  ⲛ̅ⲧⲟⲥ ϣⲁⲥⲧⲃ̅ⲃⲉ ⲛⲟⲃⲉ ⲛⲓⲙ. ⲛ̅ⲧⲉⲓⲣⲉ ⲛ̅ⲧⲙⲛ̅ⲧⲛⲁ. ⲙⲛ̅ ⲧⲇⲓⲕⲁⲓⲟⲥⲩⲛⲏ ⲥⲉⲛⲁⲥⲉⲓ ⲙ̅ⲡⲱⲛϩ̅.
  <span style="color:#b00e23">(ⲓ̅)</span> ⲛⲉⲧⲣ̅ⲛⲟⲃⲉ ⲇⲉ ⲉⲩⲙⲓϣⲉ ⲙⲛ̅ ⲡⲉⲩⲱⲛϩ̅.
  <span style="color:#b00e23">(ⲓ̅ⲁ̅)</span> ⲛⲉⲓⲛⲁϩⲉⲡ ⲗⲁⲁⲩ ⲁⲛ ⲛ̅ϣⲁϫⲉ ⲉⲣⲱⲧⲛ̅.
  ⲁⲓϫⲟⲟⲥ ⲇⲉ ϫⲉ ⲡⲙⲩⲥⲧⲏⲣⲓⲟⲛ ⲙ̅ⲡⲣ̅ⲣⲟ ⲛⲁⲛⲟⲩ ϩⲟⲡϥ̅. ⲛⲉϩⲃⲏⲩⲉ ⲇⲉ ⲙ̅ⲡⲛⲟⲩⲧⲉ ⲉϭⲟⲗⲡⲟⲩ ⲉⲃⲟⲗ
  ϩⲛ̅ ⲟⲩⲙ̅ⲡϣⲁ. <span style="color:#b00e23">(ⲓ̅ⲃ̅)</span> ⲧⲉⲛⲟⲩ ⲇⲉ ⲛ̅ⲧⲉⲣⲉⲕϣⲗⲏⲗ.
  ⲛ̅ⲧⲟⲕ ⲙⲛ̅ ⲧⲉⲕϣⲉⲗⲉⲉⲧ ⲥⲁⲣⲣⲁ. ⲁⲛⲟⲕ ⲡⲉⲛⲧⲁⲓϫⲓ ⲉϩⲣⲁⲓ ⲙ̅ⲡⲣ̅ⲙⲉⲉⲩⲉ ⲙ̅ⲡⲉⲧⲛ̅ϣⲗⲗ̅ ⲙ̅ⲡⲙ̅ⲧⲟ
  ⲉⲃⲟⲗ ⲙ̅ⲡⲉⲧⲟⲩⲁⲁⲃ. ⲁⲩⲱ ⲛⲉϩⲟⲟⲩ ⲉⲕⲧⲱⲙⲥ̅ ⲛ̅ⲛⲉⲧⲙⲟⲟⲩⲧ̅ ⲛⲉⲓ ⲛⲙ̅ⲙⲁⲕ ⲟⲛ ⲡⲉ.
  <span style="color:#b00e23">(ⲓ̅ⲅ̅)</span> ⲁⲩⲱ ⲛ̅ⲧⲉⲣⲉⲕⲧⲙ̅ϫⲛⲁⲁⲩ ⲉⲧⲱⲟⲩⲛ ⲉⲁⲕⲕⲁ
  ⲡⲉⲕⲁⲣⲓⲥⲧⲟⲛ ⲛ̅ⲥⲱⲕ. ϫⲉ ⲉⲕⲉⲃⲱⲕ ⲛⲅ̅ⲱⲗ ⲙ̅ⲡⲥⲱⲙⲁ ⲛ̅ⲛⲉⲧⲙⲟⲟⲩⲧ. ⲙ̅ⲡⲉⲕϩⲱⲡ ⲉⲣⲟⲓ ⲉⲕⲉⲓⲣⲉ
  ⲙ̅ⲡⲡⲉⲧⲛⲁⲛⲟⲩϥ. ⲁⲗⲗⲁ ⲛⲉⲓ ⲛⲙ̅ⲙⲁⲕ ϩⲛ̅ ϩⲱⲃ ⲛⲓⲙ ⲉⲧⲉⲕⲉⲓ̈ⲣⲉ ⲙ̅ⲙⲟⲟⲩ. <span style=
  "color:#b00e23">(ⲓ̅ⲇ̅)</span> ⲁⲩⲱ ⲧⲉⲛⲟⲩ ⲁϥⲧⲛ̅ⲛⲟⲟⲩⲧ ⲛ̅ϭⲓ ⲡⲛⲟⲩⲧⲉ. ⲉⲑⲉⲣⲁⲡⲉⲩⲉ
  ⲙ̅ⲙⲟⲕ. ⲙⲛ̅ ⲧⲉⲕϣⲉⲗⲉⲉⲧ ⲥⲁⲣⲣⲁ. <span style="color:#b00e23">(ⲓ̅ⲉ̅)</span> ⲁⲛⲟⲕ ⲡⲉ
  ϩⲣⲁⲫⲁⲏⲗ. ⲟⲩⲁ ⲉⲃⲟⲗ ϩⲙ̅ ⲡⲥⲁϣϥ̅ ⲛ̅ⲁⲅⲅⲉⲗⲟⲥ ⲉⲧϥⲓ̈ ⲉϩⲣⲁⲓ̈. ⲁⲩⲱ ⲉⲧⲃⲏⲕ ⲉϩⲟⲩⲛ ⲙ̅ⲡⲙ̅ⲧⲟ
  ⲉⲃⲟⲗ ⲙ̅ⲡⲉⲟⲟⲩ ⲙ̅ⲡⲉⲧⲟⲩⲁⲁⲃ. <span style="color:#b00e23">(ⲓ̅ⲋ̅)</span> ⲁⲩϣⲧⲟⲣⲧⲣ̅
  ⲇⲉ ⲙ̅ⲡⲉⲥⲛⲁⲩ. ⲁⲩϩⲉ ⲉϩⲣⲁⲓ ⲉϫⲙ̅ ⲡⲉⲩϩⲟ. ⲉⲃⲟⲗ ϫⲉ ⲁⲩⲣ̅ϩⲟⲧⲉ. <span style=
  "color:#b00e23">(ⲓ̅ⲍ̅)</span> ⲡⲉϫⲉ ⲡⲁⲅⲅⲉⲗⲟⲥ ⲇⲉ ⲛⲁⲩ ϫⲉ ⲙ̅ⲡⲣ̅ⲣ̅ϩⲟⲧⲉ. ⲉⲓⲣⲏⲛⲏ
  ⲉⲥⲉϣⲱⲡⲉ ⲛⲏⲧⲛ̅ ⲡⲛⲟⲩⲧⲉ ⲇⲉ ⲥⲙⲟⲩ ⲉⲣⲟϥ ⲛ̅ⲛⲉϩⲟⲟⲩ ⲧⲏⲣⲟⲩ ϣⲁ ⲉⲛⲉϩ. <span style=
  "color:#b00e23">(ⲓ̅ⲏ̅)</span> ϫⲉ ϩⲛ̅ ⲧⲁxⲁⲣⲓⲥ ⲁⲛⲟⲕ ⲁⲛ ⲉⲓ ⲛⲙ̅ⲙⲏⲧⲛ̅. ⲁⲗⲗⲁ ϩⲙ̅
  ⲡⲟⲩⲱϣ ⲙ̅ⲡⲛⲟⲩⲧⲉ. ⲉⲧⲃⲉ ⲡⲁⲓ ⲥⲙⲟⲩ ⲉⲣⲟϥ ϣⲁ ⲉⲛⲉϩ ⲛ̅ⲛⲓⲉⲛⲉϩ. <span style=
  "color:#b00e23">(ⲓ̅ⲑ̅)</span> ⲛ̅ⲛⲉϩⲟⲟⲩ ⲧⲏⲣⲟⲩ ⲉⲓⲟⲩⲟⲛϩ ⲉⲣⲱⲧⲛ̅ ⲙ̅ⲡⲉⲓⲟⲩⲉⲙ ⲗⲁⲁⲩ.
  ⲟⲩⲧⲉ ⲙ̅ⲡⲉⲓⲥⲉ ⲗⲁⲁⲩ. ⲁⲗⲗⲁ ⲛ̅ⲧⲱⲧⲛ̅ ⲉⲧⲉⲧⲛ̅ⲛⲁⲩ ⲉⲩⲥⲙⲟⲧ. <span style=
  "color:#b00e23">(ⲕ̅)</span> ⲧⲉⲛⲟⲩ ϭⲉ ⲛ̅ⲧⲱⲧⲛ̅ ⲉxⲟⲙⲟⲗⲟⲅⲉⲓ ⲙ̅ⲡⲛⲟⲩⲧⲉ. ϫⲉ ⲉⲓ̈ⲛⲁⲃⲱⲕ
  ⲉϩⲣⲁⲓ ϣⲁ ⲡⲉⲛⲧⲁϥⲧⲛ̅ⲛⲟⲟⲩⲧ. ⲁⲩⲱ ⲛ̅ⲧⲉⲧⲛ̅ⲥϩⲁⲓ ⲛ̅ⲛⲉϩⲃⲏⲩⲉ ⲧⲏⲣⲟⲩ ⲛ̅ⲧⲁⲩϣⲱⲡⲉ ⲉⲩϫⲱⲱⲙⲉ.
  <span style="color:#b00e23">(ⲕ̅ⲁ̅)</span> ⲁⲩϥⲓⲁⲧⲟⲩ ⲇⲉ ⲉϩⲣⲁⲓ ⲁⲩⲱ ⲙ̅ⲡⲟⲩⲕⲟⲧⲟⲩ
  ⲉⲛⲁⲩ ⲉⲣⲟϥ. <span style="color:#b00e23">(ⲕ̅ⲃ̅)</span> ⲛⲉⲩⲉxⲟⲙⲟⲗⲟⲅⲉⲓ ⲇⲉ
  ⲛ̅ⲛⲉϥⲛⲟϭ ⲛ̅ϩⲃⲏⲩⲉ ⲁⲩⲱ ⲛ̅ϣⲡⲏⲣⲉ. ⲛ̅ⲑⲉ ⲛ̅ⲧⲁ ⲡⲁⲅⲅⲉⲗⲟⲥ ⲙ̅ⲡⲛⲟⲩⲧⲉ ⲟⲩⲱⲛϩ̅ ⲉⲣⲟⲟⲩ.
  <h3 id="tobit13">13</h3><span style="color:#b00e23">(ⲁ̅)</span> ⲁⲩⲱ ⲧⲱⲃⲓⲇ
  ⲁϥⲥϩⲁⲓ ⲛ̅ⲟⲩⲡⲣⲟⲥⲉⲩxⲏ ⲉϥⲧⲉⲗⲏⲗ. ⲉϥϫⲱ ⲙ̅ⲙⲟⲥ. ϫⲉ ϥⲥⲙⲁⲙⲁⲁⲧ ⲛ̅ϭⲓ ⲡⲛⲟⲩⲧⲉ ⲉⲧⲟⲛϩ̅ ϣⲁ
  ⲛⲓ̈ⲉⲛⲉϩ. ⲁⲩⲱ ⲧⲉϥⲙⲛ̅ⲧⲉⲣⲟ ⲥⲥⲙⲁⲙⲁⲁⲧ. <span style="color:#b00e23">(ⲃ̅)</span> ϫⲉ
  ⲛ̅ⲧⲟϥ ⲡⲉⲧⲙⲁⲥⲧⲓⲅⲟⲩ. ⲁⲩⲱ ⲉⲧⲛⲁ. ⲁⲩⲱ ϥϫⲓ ⲉⲡⲉⲥⲏⲧ ⲉⲁⲙⲛ̅ⲧⲉ. ⲁⲩⲱ ϥⲉⲓⲛⲉ ⲉϩⲣⲁⲓ. ⲙ̅ⲙⲛ̅
  ⲡⲉⲧⲛⲁⲣ̅ⲃⲟⲗ ⲉⲛⲉϥϭⲓϫ. <span style="color:#b00e23">(ⲅ̅)</span> ⲟⲩⲱⲛϩ̅ ⲛⲁϥ ⲉⲃⲟⲗ
  ⲛ̅ϣⲏⲣⲉ ⲙ̅ⲡⲓⲏ̅ⲗ̅ ⲙ̅ⲡⲙ̅ⲧⲟ ⲉⲃⲟⲗ ⲛ̅ⲛ̅ϩⲉⲑⲛⲟⲥ ⲧⲏⲣⲟⲩ. ϫⲉ ⲛ̅ⲧⲟϥ ⲡⲉⲛⲧⲁϥϫⲟⲟⲣⲉⲛ ⲉⲃⲟⲗ
  ϩⲁϩⲧⲏⲩ. <span style="color:#b00e23">(ⲇ̅)</span> ⲟⲩⲱⲛϩ̅ ⲉⲃⲟⲗ ⲛ̅ⲧⲉϥⲙⲛ̅ⲧⲛⲟϭ.
  ⲛ̅ⲧⲉⲧⲛ̅ϫⲓ̈ⲥⲉ ⲙ̅ⲙⲟϥ ⲙ̅ⲡⲙ̅ⲧⲟ ⲉⲃⲟⲗ ⲛ̅ⲛⲉⲧⲟⲛϩ̅ ⲧⲏⲣⲟⲩ. ϫⲉ ⲛ̅ⲧⲟϥ ⲡⲉ ⲡⲉⲛϫⲟⲉⲓⲥ. ⲁⲩⲱ
  ⲡⲉⲛⲛⲟⲩⲧⲉ. ⲛ̅ⲧⲟϥ ⲡⲉ ⲡⲉⲓ̈ⲱⲧ ⲛ̅ⲛⲁⲓⲱⲛ ⲧⲏⲣⲟⲩ. <span style=
  "color:#b00e23">(ⲉ̅)</span> ϥⲛⲁⲙⲁⲥⲧⲓⲅⲟⲩ ⲙ̅ⲙⲟⲛ. ϩⲛ̅ ϩⲉⲛϫⲓⲛ̅ϭⲟⲛⲥ̅ ⲁⲛ. ⲁⲩⲱ ⲟⲛ
  ϥⲛⲁⲛⲁⲛ ϥⲥⲟⲟⲩϩⲛ̅ ⲉϩⲟⲩⲛ ⲉⲃⲟⲗ ϩⲛ̅ ⲛ̅ϩⲉⲑⲛⲟⲥ ⲧⲏⲣⲟⲩ. ⲡⲙⲁ ⲉⲧⲟⲩⲛⲁϫⲉⲉⲣⲉ ⲧⲏⲩⲧ̅ⲛ ⲉⲃⲟⲗ
  ⲛ̅ϩⲏⲧϥ̅. <span style="color:#b00e23">(ⲋ̅)</span> ⲉⲧⲉⲧ̅ⲛϣⲁⲛⲕⲉⲧ ⲧⲏⲩⲧⲛ̅ ⲉⲣⲟϥ ϩⲙ̅
  ⲡⲉⲧⲛ̅ϩⲏⲧ ⲧⲏⲣϥ̅. ⲁⲩⲱ ϩⲛ̅ ⲧⲉⲧⲛ̅ⲯⲩxⲏ ⲧⲏⲣⲥ̅. ⲉⲉⲓⲣⲉ ⲛ̅ⲧⲙⲛ̅ⲧⲙⲉ ⲙ̅ⲡⲉϥⲙⲧⲟ ⲉⲃⲟⲗ. ⲛ̅ⲧⲟϥ
  ϩⲱⲱϥ ϥⲛⲁⲕⲟⲧϥ̅ ⲉⲣⲱⲧⲛ̅ ⲁⲩⲱ ⲧⲉⲧⲛⲁⲛⲁⲩ ⲉⲛⲉⲧⲉϥⲛⲁⲁⲁⲩ ⲛⲙ̅ⲙⲏⲧⲛ̅ ⲛ̅ⲧⲉⲧⲛ̅ⲉxⲟⲙⲟⲗⲟⲅⲉⲓ̈ ⲛⲁϥ
  ϩⲛ̅ ⲧⲉⲧⲛ̅ⲧⲁⲡⲣⲟ ⲧⲏⲣⲥ̅. ⲛ̅ⲧⲉⲧⲛ̅ⲥⲙⲟⲩ ⲉⲡϫⲟⲉⲓⲥ ⲛ̅ⲧⲇⲓⲕⲁⲓⲟⲥⲩⲛⲏ. ⲛ̅ⲧⲉⲧⲛ̅ϫⲓⲥⲉ ⲙ̅ⲡⲣ̅ⲣⲟ
  ⲛ̅ⲛⲁⲓⲱⲛ. ⲁⲛⲟⲕ ϩⲱ ϩⲙ̅ ⲡⲕⲁϩ ⲛ̅ⲧⲁⲁⲓxⲙⲁⲗⲱⲥⲓ̈ⲁ. ⲉⲓⲛⲁⲉxⲟⲙⲟⲗⲟⲅⲉⲓ̈ ⲛⲁϥ. ⲧⲁⲟⲩⲱⲛϩ̅ ⲉⲃⲟⲗ
  ⲛ̅ⲧⲉϥϭⲟⲙ. ⲙⲛ̅ ⲧⲉϥⲙⲛ̅ⲧⲛⲟϭ. ⲛ̅ϩⲉⲑⲛⲟⲥ ⲛ̅ⲣⲉϥⲣ̅ⲛⲟⲃⲉ. ⲕⲧⲉ ⲧⲏⲩⲧⲛ̅. ⲕⲧⲉ ⲧⲏⲩⲧⲛ̅
  ⲛ̅ⲣⲉϥⲣ̅ⲛⲟⲃⲉ. ⲛ̅ⲧⲉⲧⲛ̅ⲉⲓⲣⲉ ⲛ̅ⲧⲇⲓⲕⲁⲓⲟⲥⲩⲛⲏ ⲙ̅ⲡⲉϥⲙ̅ⲧⲟ ⲉⲃⲟⲗ. ⲛⲓⲙ ⲡⲉⲧⲥⲟⲟⲩⲛ ϫⲉ ϥⲛⲁϣⲉⲡ
  ⲧⲏⲩⲧⲛ̅. ⲛϥ̅ⲉⲓⲣⲉ ⲛ̅ⲟⲩⲛⲁ ⲛ̅ⲙⲙⲏⲧⲛ̅. <span style="color:#b00e23">(ⲍ̅)</span>
  ⲡⲁⲛⲟⲩⲧⲉ ⲉⲓⲛⲁϫⲓⲥⲉ ⲙ̅ⲙⲟϥ. ⲁⲩⲱ ⲧⲁⲯⲩxⲏ ⲛⲁⲥⲙⲟⲩ ⲉⲡⲣ̅ⲣⲟ ⲛ̅ⲧⲡⲉ. ⲛ̅ⲧⲉⲧⲛ̅ⲧⲉⲗⲏⲗ ϩⲛ̅
  ⲧⲉϥⲙⲛ̅ⲧⲛⲟϭ. <span style="color:#b00e23">(ⲏ̅)</span> ⲙⲁⲣⲟⲩϫⲟⲟⲥ ⲧⲏⲣⲟⲩ
  ⲛ̅ⲥⲉⲉxⲟⲙⲟⲗⲟⲅⲉⲓ ⲛⲁϥ ϩⲛ̅ ⲑⲓⲉⲣⲟⲩⲥⲟⲗⲩⲙⲁ. <span style="color:#b00e23">(ⲑ̅)</span>
  ⲑⲓⲉⲣⲟⲩⲥⲟⲗⲩⲙⲁ ⲧⲡⲟⲗⲓⲥ ⲛ̅ⲛⲉⲧⲟⲩⲁⲁⲃ. ϥⲛⲁⲙⲁⲥⲧⲓⲅⲟⲩ ⲛ̅ⲛⲉⲩϣⲏⲣⲉ ⲉⲧⲃⲉ ⲛⲉⲩϩⲃⲏⲩⲉ. ⲁⲩⲱ ⲟⲛ
  ϥⲛⲁⲛⲁ ⲛ̅ⲛ̅ϣⲏⲣⲉ ⲛ̅ⲛ̅ⲇⲓⲕⲁⲓⲟⲥ. <span style="color:#b00e23">(ⲓ̅)</span>
  ⲉxⲟⲙⲟⲗⲟⲅⲉⲓ ⲙ̅ⲡϫⲟⲉⲓⲥ ϩⲛ̅ ⲟⲩⲙⲛ̅ⲧⲁⲅⲁⲑⲟⲥ ⲛ̅ⲧⲉⲧⲛ̅ⲥⲙⲟⲩ ⲉⲡⲣ̅ⲣⲟ ⲛ̅ⲛⲁⲓ̈ⲱⲛ. ϫⲉⲕⲁⲥ
  ⲧⲉϥⲥⲕⲩⲛⲏ ⲉⲩⲉⲕⲟⲧⲥ̅ ⲛⲉ ϩⲛ̅ ⲟⲩⲣⲁϣⲉ. ⲛϥ̅ⲉⲩⲫⲣⲁⲛⲉ ⲛ̅ⲟⲩⲁⲓxⲙⲁⲗⲱⲧⲟⲥ ⲁⲩⲱ
  ⲛⲉⲛⲧⲁⲩⲧⲁⲗⲁⲓ̈ⲡⲱⲣⲉⲓ ⲛϥ̅ⲙⲉⲣⲓⲧⲟⲩ ϩⲣⲁⲓ ⲛ̅ϩⲏⲧⲉ ⲉⲛⲅⲉⲛⲉⲁ ⲧⲏⲣⲟⲩ ⲙ̅ⲡⲁⲓⲱⲛ. <span style=
  "color:#b00e23">(ⲓ̅ⲁ̅)</span> ⲟⲛ ⲟⲩⲙⲏⲏϣⲉ ⲛ̅ϩⲉⲑⲛⲟⲥ ⲛⲁⲉⲓ ⲙ̅ⲡⲟⲩⲉ ⲉⲣⲁⲧϥ̅ ⲙ̅ⲡⲣⲁⲛ
  ⲙ̅ⲡϣⲏⲣⲉ ⲙ̅ⲡⲛⲟⲩⲧⲉ. ⲉⲣⲉ ϩⲉⲛⲇⲱⲣⲟⲛ ϩⲛ̅ ⲛⲉⲩϭⲓϫ. ⲉⲧⲣⲉⲩⲧⲁⲁⲩ ⲛ̅ⲇⲱⲣⲟⲛ ⲙ̅ⲡⲣ̅ⲣⲟ ⲛ̅ⲧⲡⲉ.
  ⲉⲛϫⲱⲙ ⲙⲛ̅ ⲛ̅ϫⲱⲙ ⲥⲉⲛⲁⲥⲙⲟⲩ ⲉⲣⲟϥ ϩⲛ̅ ⲟⲩⲧⲉⲗⲏⲗ ⲛ̅ϩⲏⲧⲉ. <span style=
  "color:#b00e23">(ⲓ̅ⲃ̅)</span> ⲥⲉⲛⲁϣⲱⲡⲉ ⲉⲩⲥϩⲟⲩⲟⲣⲧ̅ ⲛ̅ϭⲓ ⲟⲩⲟⲛ ⲛⲓⲙ ⲉⲧⲙⲟⲥⲧⲉ ⲙ̅ⲙⲟ
  ⲁⲩⲱ ⲥⲉⲛⲁϣⲱⲡⲉ ⲉⲩⲥⲙⲁⲙⲁⲁⲧ ⲛ̅ϭⲓ ⲟⲩⲟⲛ ⲛⲓⲙ ⲉⲧⲙⲉ ⲙ̅ⲙⲟ ϣⲁ ⲉⲛⲉϩ. <span style=
  "color:#b00e23">(ⲓ̅ⲅ̅)</span> ⲣⲁϣⲉ ⲛ̅ⲧⲉⲧⲛ̅ⲧⲉⲗⲏⲗ ⲉϫⲛ̅ ⲛ̅ϣⲏⲣⲉ ⲛ̅ⲛ̅ⲇⲓⲕⲁⲓⲟⲥ.
  <span style="color:#b00e23">(ⲓ̅ⲇ̅)</span> ⲛⲁⲓⲁⲧⲟⲩ ⲛ̅ⲛⲉⲧⲙⲉ ⲙ̅ⲙⲟ ⲥⲉⲛⲁⲣⲁϣⲉ ⲉϫⲛ̅
  ⲧⲟⲩⲉⲓⲣⲏⲛⲏ. ⲛⲁⲓⲁⲧⲟⲩ ⲛ̅ⲛⲉⲛⲧⲁⲩⲙ̅ⲕⲁϩ ⲛ̅ϩⲏⲧ ⲉϫⲛ̅ ⲛⲟⲩⲙⲁⲥⲧⲓⲅx ⲧⲏⲣⲟⲩ ϫⲉ ⲥⲉⲛⲁⲣⲁϣⲉ
  ⲉϩⲣⲁⲓ ⲉϫⲱ ⲉⲁⲩⲛⲁⲩ ⲉⲡⲟⲩⲉⲟⲟⲩ ⲧⲏⲣϥ̅ ⲁⲩⲱ ⲥⲉⲛⲁⲉⲩⲫⲣⲁⲛⲉ ϣⲁ ⲉⲛⲉϩ. <span style=
  "color:#b00e23">(ⲓ̅ⲉ̅)</span> ⲧⲁⲯⲩxⲏ ⲥⲙⲟⲩ ⲉⲡⲁⲛⲟⲩⲧⲉ ⲡⲛⲟϭ ⲛⲣ̅ⲣⲟ ⲛ̅ⲧⲡⲉ ⲙⲛ̅ ⲡⲕⲁϩ.
  <span style="color:#b00e23">(ⲓ̅ⲋ̅)</span> ϫⲉ ⲥⲉⲛⲁⲕⲱⲧ ⲛ̅ⲑⲓⲗ̅ⲏ̅ⲙ̅ ϩⲛ̅ ⲟⲩⲱⲛⲉ
  ⲛ̅ⲥⲁⲡⲡⲓⲣⲟⲛ. ⲁⲩⲱ ⲛⲟⲩⲥⲟⲃⲧ ϩⲛ̅ ⲟⲩⲱⲛⲉ ⲉϥⲧⲁⲉⲓⲏⲩ ⲁⲩⲱ ⲛⲟⲩⲡⲩⲣⲅⲟⲥ ⲙⲛ̅ ⲛⲟⲩⲡⲣⲟⲙⲁxⲟⲛ ϩⲛ̅
  ⲟⲩⲛⲟⲩⲃ ⲉϥⲥⲟⲧⲡ̅. <span style="color:#b00e23">(ⲓ̅ⲍ̅)</span> ⲁⲩⲱ ⲛⲟⲩⲡⲩⲗⲏ ⲙⲛ̅
  ⲛⲟⲩⲡⲗⲁⲧⲓⲁ. ⲥⲉⲛⲁⲧⲟϭⲥⲟⲩ ⲛ̅ⲱⲛⲉ ⲃⲩⲣⲓⲗⲗⲟⲥ ϩⲓ ⲁⲛⲑⲣⲁx. ϩⲓ ⲱⲛⲉ ⲛⲓⲙ ⲉⲃⲟⲗ ϩⲛ̅ ⲥⲟⲩⲫⲓⲣ.
  <span style="color:#b00e23">(ⲓ̅ⲏ̅)</span> ⲁⲩⲱ ⲛⲉⲥϩⲓⲣ ⲧⲏⲣⲟⲩ ⲥⲉⲛⲁϫⲟⲟⲥ ϫⲉ
  ⲁⲗⲗⲏⲗⲟⲩⲓⲁ. ⲉⲩϫⲱ ⲙ̅ⲙⲟⲥ. ϫⲉ ϥⲥⲙⲁⲙⲁⲁⲧ ⲛ̅ϭⲓ ⲡⲛⲟⲩⲧⲉ. ⲡⲉⲛⲧⲁϥϫⲓⲥⲉ ⲉⲛⲁⲓⲱⲛ ⲧⲏⲣⲟⲩ.
  <h3 id="tobit14">14</h3><span style="color:#b00e23">(ⲁ̅)</span> ⲁⲩⲱ ⲁϥⲟⲩⲱ
  ⲉϥⲉxⲟⲙⲟⲗⲟⲅⲉⲓ ⲛ̅ϭⲓ ⲇⲱⲃⲓⲧ. <span style="color:#b00e23">(ⲃ̅)</span> ⲛⲉϥϩⲛ̅
  ⲧⲁⲓ̈ⲟⲩϣⲙⲏⲛⲉ ⲛ̅ⲣⲟⲙⲡⲉ. ⲛⲧⲉⲣⲉϥⲗⲟ ⲉϥⲛⲁⲩ ⲉⲃⲟⲗ. ⲁⲩⲱ ⲙⲛ̅ⲛ̅ⲥⲁ ϣⲙⲟⲩⲛⲉ ⲛ̅ⲣⲟⲙⲡⲉ ⲁϥⲛⲁⲩ
  ⲉⲃⲟⲗ. ⲁⲩⲱ ⲛⲉϥⲣⲙⲛ̅ⲧⲛⲁ. ⲉϥⲟⲩⲱϩ ⲉⲧⲟⲟⲧϥ̅ ⲉⲣ̅ⲣ̅ϩⲟⲧⲉ ϩⲏⲧϥ̅ ⲙ̅ⲡⲛⲟⲩⲧⲉ ⲁⲩⲱ
  ⲉϥⲉxⲟⲙⲟⲗⲟⲅⲉⲓ ⲛⲁϥ. <span style="color:#b00e23">(ⲅ̅)</span> ⲁϥⲣ̅ϩⲗ̅ⲗⲟ ⲉⲙⲁⲧⲉ.
  ⲁⲩⲱ ⲁϥⲙⲟⲩⲧⲉ ⲉⲡⲉϥϣⲏⲣⲉ. ⲙⲛ̅ ⲡⲉϥⲥⲟⲟⲩ ⲛ̅ϣⲏⲣⲉ. ⲡⲉϫⲁϥ ⲛⲁϥ ϫⲉ ⲡⲁϣⲏⲣⲉ. ϫⲓ ⲛ̅ⲛⲉⲕϣⲏⲣⲉ.
  ⲉⲓⲥ ϩⲏⲏⲧⲉ ⲅⲁⲣ ⲁⲓⲣ̅ϩⲗ̅ⲗⲟ ⲁⲩⲱ ⲁⲓϩⲱⲛ ⲉⲥⲱⲕ ⲉⲃⲟⲗ. <span style=
  "color:#b00e23">(ⲇ̅)</span> ⲛⲅ̅ⲃⲱⲕ ⲡⲁϣⲏⲣⲉ ⲉⲧⲙⲏⲇⲓⲁ. ϫⲉ ⲁⲓⲡⲓⲑⲉ ⲉϫⲛ̅ ⲛⲉⲛⲧⲁ
  ⲡⲉⲡⲣⲟⲫⲏⲧⲏⲥ ⲓⲱⲛⲁⲥ ϫⲟⲟⲩ ⲉⲧⲃⲉ ⲛⲓⲛⲉⲩⲏ. ϫⲉ ⲥⲉⲛⲁⲧⲁⲕⲟⲥ. ⲟⲩⲛ̅ ⲟⲩⲉⲓⲣⲏⲛⲏ ⲇⲉ ⲛⲁϣⲱⲡⲉ
  ⲛ̅ϩⲟⲩⲟ ϩⲛ̅ ⲧⲙⲏⲇⲓⲁ ϣⲁ ⲟⲩⲟⲩⲟⲉⲓϣ. ⲉⲃⲟⲗ ϫⲉ ⲛⲉⲛⲥⲛⲏⲩ ⲥⲉⲛⲁϫⲟⲟⲣⲟⲩ ⲉⲃⲟⲗ ϩⲙ̅ ⲡⲕⲁϩ
  ⲉⲧⲛⲁⲛⲟⲩϥ. ⲁⲩⲱ ⲑⲓⲉⲗ̅ⲏ̅ⲙ̅ ⲛⲁϣⲱϥ. ⲁⲩⲱ ⲡⲏⲓ̈ ⲙ̅ⲡⲛⲟⲩⲧⲉ ⲥⲉⲛⲁⲣⲟⲕϩϥ̅ ϩⲣⲁⲓ̈ ⲛ̅ϩⲏⲧⲥ̅.
  ⲛ̅ⲥ̅ⲣ̅ϫⲁⲓⲉ ϣⲁ ⲟⲩⲟⲩⲟⲉⲓϣ. <span style="color:#b00e23">(ⲉ̅)</span> ⲁⲩⲱ ⲟⲛ ⲡⲛⲟⲩⲧⲉ
  ⲛⲁⲛⲁ ⲛⲁⲥ. ⲛϥ̅ⲕⲟⲧⲟⲩ ⲉϩⲟⲩⲛ ⲉⲣⲟⲥ. ⲛϥ̅ⲕⲟⲧⲟⲩ ⲉϩⲟⲩⲛ ⲉⲣⲟⲥ. ⲛϥ̅ⲕⲱⲧ ⲙ̅ⲡⲏⲓ̈ ⲛ̅ⲑⲉ ⲟⲛ
  ⲛ̅ϣⲟⲣⲡ. ϣⲁⲛⲧⲉ ⲡⲟⲩⲟⲉⲓϣ ⲙ̅ⲡⲁⲓⲱⲛ ϫⲱⲕ ⲉⲃⲟⲗ. ⲁⲩⲱ ⲟⲛ ⲙⲛ̅ⲛ̅ⲥⲁ ⲛⲁⲓ̈ ⲥⲉⲛⲁⲕⲟⲧⲟⲩ ⲉⲃⲟⲗ
  ϩⲛ̅ ⲛⲉxⲙⲁⲗⲱⲥⲓⲁ. ⲛ̅ⲥⲉⲕⲱⲧ ⲛ̅ⲑⲓⲗ̅ⲏ̅ⲙ̅ ϩⲛ̅ ⲟⲩⲉⲟⲟⲩ. ⲁⲩⲱ ⲡⲏⲓ̈ ⲙ̅ⲡⲛⲟⲩⲧⲉ ⲥⲉⲛⲁⲕⲟⲧϥ
  ϩⲣⲁⲓ ⲛ̅ϩⲏⲧⲥ̅. ⲉⲛⲅⲉⲛⲉⲁ ⲧⲏⲣⲟⲩ ⲙ̅ⲡⲁⲓⲱⲛ. ⲛ̅ⲟⲩⲕⲱⲧ ⲉϥⲧⲙⲁⲉⲓ̈ⲏⲩ ⲕⲁⲧⲁ ⲑⲉ ⲛ̅ⲧⲁⲩϣⲁϫⲉ
  ⲛ̅ϩⲏⲧⲥ ⲛ̅ϭⲓ ⲛⲉⲡⲣⲟⲫⲏⲧⲏⲥ. <span style="color:#b00e23">(ⲋ̅)</span> ⲁⲩⲱ ⲛ̅ϩⲉⲑⲛⲟⲥ
  ⲧⲏⲣⲟⲩ ⲥⲉⲛⲁⲕⲟⲧⲟⲩ ϩⲛ̅ ⲟⲩⲙⲉ. ⲉⲣϩⲟⲧⲉ ϩⲏⲧϥ̅ ⲙ̅ⲡϫⲟⲉⲓⲥ ⲡⲛⲟⲩⲧⲉ. ⲥⲉⲛⲁⲧⲱⲙⲥ̅ ⲇⲉ
  ⲛ̅ⲛⲉⲩⲉⲓ̈ⲇⲱⲗⲟⲛ. <span style="color:#b00e23">(ⲍ̅)</span> ⲛ̅ⲥⲉⲥⲙⲟⲩ ⲉⲡϫⲟⲉⲓⲥ ⲛ̅ϭⲓ
  ⲛ̅ϩⲉⲑⲛⲟⲥ ⲧⲏⲣⲟⲩ. ⲁⲩⲱ ⲡⲉϥⲗⲁⲟⲥ ϥⲛⲁⲉxⲟⲙⲟⲗⲟⲅⲉⲓ ⲙ̅ⲡⲛⲟⲩⲧⲉ. ⲁⲩⲱ ⲡⲉϥⲗⲁⲟⲥ ⲛⲁⲥⲙⲟⲩ
  ⲉⲡϫⲟⲉⲓⲥ. ⲡϫⲟⲉⲓⲥ ⲇⲉ ⲛⲁϫⲓⲥⲉ ⲙ̅ⲡⲉϥⲗⲁⲟⲥ. ⲛ̅ⲥⲉⲣⲁϣⲉ ⲛ̅ϭⲓ ⲟⲩⲟⲛ ⲛⲓⲙ ⲛ̅ⲧⲁⲩⲙⲉⲣⲉ ⲡϫⲟⲉⲓⲥ
  ⲡⲛⲟⲩⲧⲉ ϩⲛ̅ ⲟⲩⲙⲉ ⲙⲛ̅ ⲟⲩⲇⲓⲕⲁⲓⲟⲥⲩⲛⲏ. ⲉⲩⲉⲓⲣⲉ ⲙ̅ⲡⲛⲁ ⲙⲛ̅ ⲛⲉⲩⲥⲛⲏⲩ. <span style=
  "color:#b00e23">(ⲏ̅)</span> ⲧⲉⲛⲟⲩ ϭⲉ ⲡⲁϣⲏⲣⲉ ⲡⲱⲧ ⲉⲃⲟⲗ ⲛ̅ⲛⲓⲛⲉⲩⲏ. ϫⲉ ⲡⲁⲛⲧⲱⲥ
  ⲥⲉⲛⲁϫⲡⲓ ϣⲱⲡⲉ ⲛ̅ϭⲓ ⲛⲉⲛⲧⲁ ⲛⲉⲡⲣⲟⲫⲏⲧⲏⲥ ϫⲟⲟⲩ ⲧⲏⲣⲟⲩ. <span style=
  "color:#b00e23">(ⲑ̅)</span> ⲛ̅ⲧⲟⲕ ⲇⲉ ⲡⲁϣⲏⲣⲉ ϩⲁⲣⲉϩ ⲉⲡⲛⲟⲙⲟⲥ ⲙ̅ⲡⲛⲟⲩⲧⲉ. ⲙⲛ̅
  ⲛⲉϥⲟⲩⲉϩⲥⲁϩⲛⲉ ⲛⲅ̅ϣⲱⲡⲉ ⲛ̅ⲛⲁⲏⲧ. ⲁⲩⲱ ⲛ̅ⲇⲓⲕⲁⲓⲟⲥ. ϫⲉⲕⲁⲥ ⲉⲣⲉ ⲡⲡⲉⲧⲛⲁⲛⲟⲩϥ ϣⲱⲡⲉ ⲙ̅ⲙⲟⲕ.
  <span style="color:#b00e23">(ⲓ̅)</span> ⲛⲅ̅ⲧⲟⲙⲥⲧ̅ ⲕⲁⲗⲱⲥ ⲁⲩⲱ ⲧⲉⲕⲙⲁⲁⲩ ⲛⲅ̅ⲧⲟⲙⲥⲥ̅
  ⲛⲙ̅ⲙⲁⲓ̈. ⲛ̅ⲧⲉⲧⲛ̅ⲧⲙ̅ⲟⲩⲱϩ ⲉⲧⲟⲟⲧ ⲧⲏⲩⲧⲛ̅ ⲉϭⲱ ϩⲛ̅ ⲛⲓⲛⲉⲩⲏ. ⲡⲁϣⲏⲣⲉ. ⲁⲛⲁⲩ ϫⲉ ⲛ̅ⲧⲁ
  ⲁⲇⲁⲣ ⲣ̅ ⲟⲩ ⲛ̅ⲁxⲓⲁxⲁⲣⲟⲥ. ⲡⲉⲛⲧⲁϥⲥⲁⲛⲟⲩϣϥ. ⲛ̅ⲑⲉ ⲛ̅ⲧⲁϥⲛ̅ⲧϥ̅ ⲉⲃⲟⲗ ϩⲙ̅ ⲡⲟⲩⲟⲉⲓⲛ ⲉϩⲟⲩⲛ
  ⲉⲡⲕⲁⲕⲉ. ⲁⲩⲱ ⲡⲛⲟⲩⲧⲉ ⲁϥⲧⲟⲩϫⲟ ⲛ̅ⲁxⲓⲁxⲁⲣⲟⲥ. ⲡⲏ ⲇⲉ ⲁϥⲧⲱⲱⲃⲉ ⲛⲁϥ ⲛ̅ⲟⲩⲧⲱⲱⲃⲉ. ⲁⲩⲱ
  ⲛ̅ⲧⲟϥ ⲡⲉⲛⲧⲁϥⲃⲱⲕ ⲉⲡⲉⲥⲏⲧ ⲉⲡⲕⲁⲕⲉ. ⲙⲁⲛⲁⲥⲥⲏ ⲁϥⲉⲓⲣⲉ ⲛ̅ⲟⲩⲙⲛ̅ⲧⲛⲁ. ⲁϥⲟⲩϫⲁⲓ ⲉⲧϭⲟⲣϭⲥ̅
  ⲙ̅ⲡⲙⲟⲩ. ⲧⲁⲓ ⲛ̅ⲧⲁ ⲁⲇⲁ ⲥⲙⲛ̅ⲧⲥ̅ ⲛⲁϥ ⲁⲇⲁⲥ ⲇⲉ ⲛ̅ⲧⲟϥ ⲁϥⲥⲱϩⲡ̅ ⲉϩⲣⲁⲓ ⲉⲧϭⲟⲣϭⲥ̅. ⲁⲩⲱ
  ⲁϥⲙⲟⲩ. <span style="color:#b00e23">(ⲓ̅ⲁ̅)</span> ⲧⲉⲛⲟⲩ ϭⲉ ⲛⲁϣⲏⲣⲉ ⲉⲓϩⲧⲏⲧⲛ. ϫⲉ
  ϣⲁⲣⲉ ⲧⲙⲛ̅ⲧⲛⲁ ⲣ̅ ⲟⲩ. ⲁⲩⲱ ⲧⲇⲓⲕⲁⲓⲟⲥⲩⲛⲏ. ϫⲉ ϣⲁⲥⲛⲉϩⲙ̅ ⲛⲓⲙ. ⲛⲉⲓϣⲁϫⲉ ⲇⲉ ⲉϥϫⲱ ⲙ̅ⲙⲟⲟⲩ.
  ⲁϥⲓ̈ ⲙ̅ⲡⲉⲡⲛ̅ⲁ̅. ϩⲓϫⲙ̅ ⲡⲉϥⲙⲁⲛ̅ⲛ̅ⲕⲟⲧⲕ̅ ⲛⲉϥϩⲛ̅ ϣⲉ ⲧⲁⲓⲟⲩϣⲙⲏⲛⲉ ⲛ̅ⲣⲟⲙⲡⲉ. ⲁⲩⲱ
  ⲁⲩⲧⲟⲙⲥϥ̅ ϩⲛ̅ ⲟⲩⲧⲙⲁⲓⲟ. <span style="color:#b00e23">(ⲓ̅ⲃ̅)</span> ⲛ̅ⲧⲉⲣⲉⲥⲙⲟⲩ ⲇⲉ
  ϩⲱⲱⲥ ⲛ̅ϭⲓ ⲁⲛⲛⲁ. ⲁϥⲧⲟⲙⲥⲥ̅ ϩⲁϩⲧⲙ̅ ⲡⲉϥⲉⲓⲱⲧ. ⲁϥⲃⲱⲕ ⲇⲉ ⲛ̅ϭⲓ ⲧⲱⲃⲓⲁⲥ ⲙⲛ̅ ⲧⲉϥⲥϩⲓ̈ⲙⲉ.
  ⲙⲛ̅ ⲛⲉϥϣⲏⲣⲉ. ⲉϩⲣⲁⲓ ⲉⲉⲕⲃⲁⲧⲁⲛⲟⲥ. ⲉⲣⲁⲧϥ̅ ⲛ̅ϩⲣⲁⲅⲟⲩⲏⲗ. ⲡⲉϥϣⲟⲙ. <span style=
  "color:#b00e23">(ⲓ̅ⲅ̅)</span> ⲁϥⲁⲗⲉ ⲉϩⲣⲁⲓ ϩⲛ̅ ⲛⲉϥϩⲟⲟⲩ. ϩⲛ̅ ⲟⲩⲙⲛ̅ⲧϩⲗ̅ⲗⲟ
  ⲉⲛⲁⲛⲟⲩⲥ. ⲛⲉϥϣⲙⲟⲩⲓ ⲇⲉ. ⲁⲩⲧⲟⲙⲥⲟⲩ ϩⲛ̅ ⲟⲩⲉⲓⲙⲏ. ⲁⲩⲱ ⲁϥⲕⲗⲏⲣⲟⲛⲟⲙⲉⲓ ⲛ̅ⲧⲉⲩⲟⲩⲥⲓⲁ ⲙⲛ̅ ⲧⲁ
  ⲧⲱⲃⲓⲇ. ⲡⲉϥⲉⲓⲱⲧ. <span style="color:#b00e23">(ⲓ̅ⲇ̅)</span> ⲁⲩⲱ ⲁϥⲙⲟⲩ ϩⲱⲱϥ ⲛ̅ϭⲓ
  ⲧⲱⲃⲓⲁⲥ. ⲉϥϩⲛ̅ ϣⲉ ⲥⲁϣϥⲉ ⲛ̅ⲣⲟⲙⲡⲉ. ϩⲛ ⲉⲕⲃⲁⲧⲁⲛⲟⲥ ⲛ̅ⲧⲉ ⲧⲙⲏⲧⲓ̈ⲁ. <span style=
  "color:#b00e23">(ⲓ̅ⲉ̅)</span> ⲁϥⲥⲱⲧⲙ̅ ⲇⲉ ⲙ̅ⲡⲁⲧⲉϥⲙⲟⲩ. ⲉⲡⲧⲁⲕⲟ ⲛ̅ⲛⲓⲛⲉⲩⲏ. ⲧⲁⲓ
  ⲛ̅ⲧⲁϥⲁⲓxⲙⲁⲗⲱⲧⲓzⲉ ⲙ̅ⲙⲟⲥ ⲛ̅ϭⲓ ⲛⲁⲃⲟⲩxⲟⲇⲟⲛⲟⲥⲟⲣ. ⲙⲛ̅ ⲁⲥⲩⲏⲣⲟⲥ. ⲁⲩⲃⲱⲕ ⲉⲣⲱⲥ ⲛ̅ⲛⲓⲛⲉⲩⲏ:
  ⲁϥϫⲱⲕ ⲉⲃⲟⲗ ⲛ̅ϭⲓ ⲧⲱⲃⲓⲇ.
</body>
</html>
