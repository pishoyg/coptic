<!DOCTYPE html>
<html>
<head>
  <title>Wisdom of Solomon</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="wisdom_of_solomon">Wisdom of Solomon</h2><a href=
  "#wisdom_of_solomon1">1</a> <a href="#wisdom_of_solomon2">2</a> <a href=
  "#wisdom_of_solomon3">3</a> <a href="#wisdom_of_solomon4">4</a> <a href=
  "#wisdom_of_solomon5">5</a> <a href="#wisdom_of_solomon6">6</a> <a href=
  "#wisdom_of_solomon7">7</a> <a href="#wisdom_of_solomon8">8</a> <a href=
  "#wisdom_of_solomon9">9</a> <a href="#wisdom_of_solomon10">10</a> <a href=
  "#wisdom_of_solomon11">11</a> <a href="#wisdom_of_solomon12">12</a> <a href=
  "#wisdom_of_solomon13">13</a> <a href="#wisdom_of_solomon14">14</a> <a href=
  "#wisdom_of_solomon15">15</a> <a href="#wisdom_of_solomon16">16</a> <a href=
  "#wisdom_of_solomon17">17</a> <a href="#wisdom_of_solomon18">18</a> <a href=
  "#wisdom_of_solomon19">19</a>
  <h3 id="wisdom_of_solomon1">1</h3>ⲧⲥⲟⲫⲓⲁ ⲛ̅ⲥⲟⲗⲟⲙⲱⲛ <span style=
  "color:#b00e23">(ⲁ̅)</span> ⲙⲉⲣⲉ ⲧⲇⲓⲕⲁⲓⲟⲥⲩⲛⲏ ⲛⲉⲧⲕⲣⲓⲛⲉ ⲙ̅ⲡⲕⲁϩ ⲁⲣⲓⲡⲙⲉⲉⲩⲉ
  ⲙ̅ⲡϫⲟⲉⲓⲥ ϩⲛ̅ ⲟⲩⲙⲛ̅ⲧⲁⲅⲁⲑⲟⲥ ⲛ̅ⲧⲉⲧⲛ̅ϣⲓⲛⲉ ⲛ̅ⲥⲱϥ ϩⲛ̅ ⲟⲩⲙⲛ̅ⲧϩⲁⲡⲗⲟⲩⲥ ⲛ̅ⲧⲉ ⲡⲉⲧⲛ̅ϩⲏⲧ.
  <span style="color:#b00e23">(ⲃ̅)</span> ϫⲉ ϣⲁⲩϩⲉ ⲉⲣⲟϥ ⲛ̅ϭⲓ ⲛⲉⲧⲉ ⲛ̅ⲥⲉⲡⲉⲓⲣⲁⲍⲉ
  ⲙ̅ⲙⲟϥ ⲁⲛ ϣⲁϥⲟⲩⲱⲛϩ̅ ⲇⲉ ⲉⲃⲟⲗ ⲛ̅ⲛⲉⲧⲉ ⲛ̅ⲥⲉⲟ ⲛ̅ⲁⲧⲛⲁϩⲧⲉ ⲉⲣⲟϥ ⲁⲛ. <span style=
  "color:#b00e23">(ⲅ̅)</span> ϣⲁⲣⲉ ⲡⲙⲉⲉⲩⲉ ⲅⲁⲣ ⲉⲑⲟⲟⲩ ⲡⲟⲣϫⲟⲩ ⲉⲡⲛⲟⲩⲧⲉ. ⲁⲩⲱ ⲧⲉϥϭⲟⲙ
  ⲉⲧⲟⲩⲟⲛϩ̅ ⲉⲃⲟⲗ ϣⲁⲥϫⲡⲉⲓⲉ ⲛ̅ⲁⲑⲏⲧ: <span style="color:#b00e23">(ⲇ̅)</span> ϫⲉ
  ⲙⲉⲣⲉ ⲧⲥⲟⲫⲓⲁ ⲅⲁⲣ ⲃⲱⲕ ⲉϩⲟⲩⲛ ⲉⲩⲯⲩⲭⲏ ⲉⲥϩⲟⲟⲩ ⲟⲩⲇⲉ ⲙⲉⲥⲟⲩⲱϩ ϩⲛ̅ ⲥⲱⲙⲁ ⲣ̅ⲣⲉϥⲣ̅ⲛⲟⲃⲉ.
  <span style="color:#b00e23">(ⲉ̅)</span> ⲡⲉⲡⲛⲉⲩⲙⲁ ⲅⲁⲣ ⲉⲧⲟⲩⲁⲁⲃ ⲛ̅ⲧⲥⲟⲫⲓⲁ ϣⲁϥⲡⲱⲧ
  ⲉⲃⲟⲗ ⲛ̅ⲕⲣⲟϥ ⲁⲩⲱ ϣⲁϥⲟⲩⲉ ⲛ̅ⲙ̅ⲙⲟⲕⲙⲉⲕ ⲛ̅ⲛ̅ⲁⲑⲏⲧ ⲁⲩⲱ ϣⲁϥϫⲡⲓⲉ ⲡϫⲓⲛ̅ϭⲟⲛⲥ̅ ⲉϥϣⲁⲛⲉⲓ
  <span style="color:#b00e23">(ⲋ̅)</span> ⲟⲩⲙⲁⲉⲓ ⲣⲱⲙⲉ ⲅⲁⲣ ⲡⲉ ⲡⲉⲡⲛⲉⲩⲙⲁ ⲛ̅ⲧⲥⲟⲫⲓⲁ
  ⲁⲩⲱ ⲛϥ̅ⲛⲁⲧⲙⲁⲓ̈ⲉ ⲡϫⲓⲟⲩⲁ ⲁⲛ ϩⲛ̅ ⲛⲉϥⲥⲡⲟⲧⲟⲩ: ϫⲉ ⲡⲛⲟⲩⲧⲉ ⲡⲉ ⲡⲙⲛ̅ⲧⲣⲉ ⲛ̅ⲛⲉϥϭⲗⲟⲧⲉ ⲁⲩⲱ
  ⲡⲉⲧⲙⲟⲩϣⲧ̅ ⲛⲁⲙⲉ ⲙ̅ⲡⲉϥϩⲏⲧ ⲁⲩⲱ ⲡⲉⲧⲥⲱⲧⲙ̅ ⲉⲡⲉϥⲗⲁⲥ. <span style=
  "color:#b00e23">(ⲍ̅)</span> ϫⲉ ⲡⲉⲡⲛⲉⲩⲙⲁ ⲙ̅ⲡϫⲟⲉⲓⲥ ⲁϥⲙⲉϩ ⲧⲟⲓⲕⲟⲩⲙⲉⲛⲏ ⲁⲩⲱ ⲡⲉⲧϣⲱⲡ
  ⲙ̅ⲡⲧⲏⲣϥ̅ ⲉϥⲥⲟⲟⲩⲛ ⲙ̅ⲡⲉⲩϩⲣⲟⲟⲩ. <span style="color:#b00e23">(ⲏ̅)</span> ⲉⲧⲃⲉ
  ⲡⲁⲓ̈ ⲙⲛ̅ ⲗⲁⲁⲩ ⲛⲁϩⲱⲡ ⲉϥϣⲁϫⲉ ϩⲛ̅ ⲟⲩϫⲓⲛ̅ϭⲟⲛⲥ̅ ⲟⲩⲇⲉ ⲛϥ̅ⲛⲁⲣ̅ⲃⲟⲗ ⲁⲛ ⲉⲧⲉⲕⲣⲓⲥⲓⲥ
  ⲉⲧⲛ̅ⲛⲏⲩ <span style="color:#b00e23">(ⲑ̅)</span> ⲥⲉⲛⲁϭⲙ̅ⲡϣⲓⲛⲉ ⲅⲁⲣ ⲙ̅ⲡϣⲟϫⲛⲉ
  ⲙ̅ⲡⲁⲥⲉⲃⲏⲥ ⲁⲩⲱ ⲡϫⲟⲉⲓⲥ ⲛⲁⲥⲱⲧⲙ̅ ⲉⲛⲉϥϣⲁϫⲉ ⲉⲡⲟⲩⲱⲛϩ̅ ⲉⲃⲟⲗ ⲛ̅ⲛⲉϥⲁⲛⲟⲙⲓⲁ. <span style=
  "color:#b00e23">(ⲓ̅)</span> ϫⲉ ⲡⲙⲁⲁϫⲉ ⲙⲡⲉϥⲕⲱϩ ϣⲁϥⲥⲱⲧⲙ̅ ⲉϩⲱⲃ ⲛⲓⲙ. ⲁⲩⲱ ⲡⲉϩⲣⲟⲟⲩ
  ⲛ̅ⲛⲉⲕⲣⲙ̅ⲣⲙ̅ ⲛⲁϩⲱⲡ ⲁⲛ. <span style="color:#b00e23">(ⲓ̅ⲁ̅)</span> ϩⲁⲣⲉϩ ϭⲉ
  ⲉⲣⲱⲧⲛ̅ ⲉⲡⲉⲕⲣⲙ̅ⲣⲙ̅ ⲉⲧϣⲟⲩⲉⲓⲧ ⲁⲩⲱ ϯⲥⲟ ⲉⲡⲉⲧⲛ̅ⲗⲁⲥ ⲉⲃⲟⲗ ϩⲛ̅ ⲧⲕⲁⲧⲁⲗⲁⲗⲓⲁ ϫⲉ ⲙⲛ̅
  ⲟⲩϣⲁϫⲉ ⲉϥϣⲟⲩⲉⲓⲧ ⲛⲁϩⲱⲡ ⲟⲩⲧⲁⲡⲣⲟ ⲉⲥϫⲓϭⲟⲗ ϣⲁⲥⲧⲁⲕⲉ ⲧⲉⲯⲩⲭⲏ. <span style=
  "color:#b00e23">(ⲓ̅ⲃ̅)</span> ⲙ̅ⲡⲣ̅ⲕⲱϩ ϭⲉ ⲉⲡⲙⲟⲩ ϩⲛ̅ ⲧⲉⲡⲗⲁⲛⲏ ⲙ̅ⲡⲉⲧⲛ̅ⲱⲛϩ̅ ⲟⲩⲇⲉ
  ⲙ̅ⲡⲣ̅ⲥⲱⲕ ⲛⲏⲧⲛ̅ ⲙ̅ⲡⲧⲁⲕⲟ ϩⲛ̅ ⲛⲉϩⲃⲏⲩⲉ ⲛ̅ⲛⲉⲧⲛ̅ϭⲓϫ <span style=
  "color:#b00e23">(ⲓ̅ⲅ̅)</span> ϫⲉ ⲙ̅ⲡⲉ ⲡⲛⲟⲩⲧⲉ ⲧⲁⲙⲓⲉ ⲡⲙⲟⲩ ⲟⲩⲇⲉ ⲛϥ̅ⲣⲁϣⲉ ⲁⲛ ⲉϫⲙ̅
  ⲡⲧⲁⲕⲟ ⲛ̅ⲛⲉⲧⲟⲛϩ. <span style="color:#b00e23">(ⲓ̅ⲇ̅)</span> ⲛ̅ⲧⲁϥⲥⲟⲛⲧⲟⲩ ⲅⲁⲣ
  ⲧⲏⲣⲟⲩ ⲉⲧⲣⲉⲩϭⲱ ϣⲁⲃⲟⲗ ⲁⲩⲱ ⲉⲧⲣⲉⲩⲟⲩϫⲁⲓ̈ ⲛ̅ϭⲓ ⲛ̅ⲥⲱⲛⲧ ⲙ̅ⲡⲕⲟⲥⲙⲟⲥ: ⲙ̅ⲙⲛ̅ ⲡⲁϩⲣⲉ ⲙ̅ⲙⲟⲩ
  ϩⲣⲁⲓ̈ ⲛ̅ϩⲏⲧⲟⲩ ⲟⲩⲇⲉ ⲙ̅​ⲛⲧ​ⲉⲣⲟ ⲛ̅ⲁⲙⲛ̅ⲧⲉ ϩⲓϫⲙ̅ ⲡⲕⲁϩ. <span style=
  "color:#b00e23">(ⲓ̅ⲉ̅)</span> ⲧⲇⲓⲕⲁⲓⲟⲥⲩⲛⲏ ⲅⲁⲣ ⲟⲩⲁⲧⲙⲟⲩ ⲧⲉ <span style=
  "color:#b00e23">(ⲓ̅ⲋ̅)</span> ⲛ̅ⲁⲥⲉⲃⲏⲥ ⲇⲉ ϩⲛ̅ ⲛⲉⲩϭⲓϫ ⲙⲛ̅ ⲛⲉⲩϣⲁϫⲉ ⲁⲩⲥⲟⲧⲡϥ̅
  ⲛⲁⲩ: ⲁⲩⲧⲁⲁϥ ⲛⲁⲩ ⲛ̅ϣⲃⲏⲣ ⲁⲩⲃⲱⲗ ⲉⲃⲟⲗ ⲁⲩⲥⲙⲓⲛⲉ ⲛ̅ⲟⲩⲇⲓⲁⲑⲏⲕⲏ ⲛⲉⲙⲁϥ ϫⲉ ⲥⲉⲙ̅ⲡϣⲁ
  ⲛ̅ⲧⲙⲉⲣⲓⲥ ⲙ̅ⲡⲉⲧⲙ̅ⲙⲁⲩ.
  <h3 id="wisdom_of_solomon2">2</h3><span style="color:#b00e23">(ⲁ̅)</span>
  ⲁⲩϫⲟⲟⲥ ⲅⲁⲣ ⲉⲁⲩⲙⲉⲉⲩⲉ ϩⲣⲁⲓ̈ ⲛ̅ϩⲏⲧⲟⲩ ϩⲛ̅ ⲟⲩⲥⲟⲟⲩⲧⲛ̅ ⲁⲛ ϫⲉ ⲟⲩⲕⲟⲩⲓ̈ ⲡⲉ ⲡⲉⲛⲁϩⲉ ⲉϥⲙⲉϩ
  ⲗ̅ⲗⲩⲡⲏ ⲁⲩⲱ ⲙ̅ⲙⲛ̅ ⲙ̅ⲧⲟⲛ ϣⲟⲟⲡ ϩⲙ̅ ⲡⲙⲟⲩ ⲙ̅ⲡⲣⲱⲙⲉ ⲟⲩⲇⲉ ⲙ̅ⲡⲛ̅ⲥⲟⲩⲛ̅ ⲟⲩⲁ ⲉⲁϥⲉⲓ ⲉϩⲣⲁⲓ̈
  ϩⲛ̅ ⲁⲙⲛ̅ⲧⲉ <span style="color:#b00e23">(ⲃ̅)</span> ϫⲉ ⲛ̅ⲧⲁⲛϣⲱⲡⲉ ⲉⲡⲡⲉⲧϣⲟⲩⲉⲓⲧ
  ⲙⲛ̅ⲛ̅ⲥⲱⲥ ⲉⲛⲛⲁⲣ̅ ⲑⲉ ⲛ̅ⲛⲉⲧⲉ ⲙ̅ⲡⲟⲩϣⲱⲡⲉ: ϫⲉ ⲟⲩⲕⲁⲡⲛⲟⲥ ⲡⲉ ⲡⲛⲓϥⲉ ⲉⲧϩⲛ̅ ϣⲁⲛⲧⲛ̅ ⲁⲩⲱ
  ⲟⲩϯⲕ̅ ⲡⲉ ⲡϣⲁϫⲉ ⲉⲧⲕⲓⲙ ϩⲙ̅ ⲡⲉⲛϩⲏⲧ: <span style="color:#b00e23">(ⲅ̅)</span> ⲡⲁⲓ̈
  ⲉϥϣⲁⲛⲱϣⲙ̅ ⲉⲣⲉ ⲡⲥⲱⲙⲁ ⲧⲏⲣϥ̅ ⲛⲁⲣ̅ ⲑⲉ ⲛ̅ⲟⲩϫⲃ̅ⲃⲉⲥ ⲁⲩⲱ ⲡⲉⲛⲡⲛⲉⲩⲙⲁ ⲛⲁⲃⲱⲗ ⲉⲃⲟⲗ ⲛ̅ⲑⲉ
  ⲙ̅ⲡⲁⲏⲣ ⲉⲧϫⲟⲟⲣⲉ ⲉⲃⲟⲗ. <span style="color:#b00e23">(ⲇ̅)</span> ⲛ̅ⲥⲉⲣ̅ⲡⲱⲃϣ
  ⲙ̅ⲡⲉⲛⲣⲁⲛ ϩⲙ̅ ⲡⲉⲛⲟⲩⲟⲉⲓϣ ⲛ̅ⲧⲉⲧⲙ̅ ⲗⲁⲁⲩ ⲉⲣ ⲡⲙⲉⲉⲩⲉ ⲛ̅ⲛⲉⲛϩⲃⲏⲩⲉ ⲁⲩⲱ ⲡⲉⲛⲁϩⲉ ⲛⲁⲟⲩⲉⲓⲛⲉ
  ⲛ̅ⲑⲉ ⲛ̅ⲟⲩⲕⲗⲟⲟⲗⲉ ​ⲁⲩⲱ ϥⲛⲁϫⲱⲱⲣⲉ ⲉⲃⲟⲗ ⲛ̅ⲑⲉ ⲛ̅ⲟⲩⲛⲓϥⲉ ⲉⲁϥⲃⲱⲗ ⲉⲃⲟⲗ ϩⲓⲧⲛ̅ ⲡⲁⲕⲧⲓⲛ
  ⲙ̅ⲡⲣⲏ ⲁⲩⲱ ⲉⲁ ⲧⲉϥϩⲙ̅ⲙⲉ ϩⲣⲟϣ ⲉϫⲱϥ. <span style="color:#b00e23">(ⲉ̅)</span>
  ⲟⲩϩⲁⲉⲓⲃⲉⲥ ⲉⲁⲥⲟⲩⲉⲓⲛⲉ ⲡⲉ ⲡⲉⲛⲟⲩⲟⲉⲓϣ ⲁⲩⲱ ⲙ̅ⲙⲛ̅ ⲕⲧⲟ ϣⲟⲟⲡ ⲙ̅ⲡⲉⲛⲙⲟⲩ: ϫⲉ ⲁⲩⲧⲱⲱⲃⲉ
  ⲉⲣⲱⲟⲩ ⲁⲩⲱ ⲛ̅ⲛⲉ ⲗⲁⲁⲩ ⲕⲟⲧϥ̅ <span style="color:#b00e23">(ⲋ̅)</span> ⲁⲙⲏⲉⲓⲧⲛ̅ ϭⲉ
  ⲛ̅ⲧⲛ̅ⲧⲥⲓⲟⲛ ⲛ̅ⲛ̅ⲁⲅⲁⲑⲟⲛ ⲉⲧϣⲟⲟⲡ ⲛ̅ⲧⲛ̅ⲭⲣⲱ ⲛ̅ⲧⲉⲕⲧⲓⲥⲓⲥ ϩⲛ̅ ⲟⲩϭⲉⲡⲏ ⲛ̅ⲑⲉ
  ⲛ̅ⲟⲩⲙⲛ̅ⲧⲃⲣ̅ⲣⲉ. <span style="color:#b00e23">(ⲍ̅)</span> ⲙⲁⲣⲛ̅ⲧⲥⲓⲟⲛ ⲛ̅ⲏⲣⲡ
  ⲉⲛⲁⲛⲟⲩϥ ϩⲓ ⲥⲧⲓ ⲛⲟⲩϥⲉ ⲁⲩⲱ ⲙ̅ⲡⲣ̅ⲧⲣⲉⲩ ⲥⲁⲁⲧⲛ̅ ⲛ̅ϭⲓ ⲛ̅ⲕⲁⲣⲡⲟⲥ ⲙ̅ⲡⲁⲏⲣ <span style=
  "color:#b00e23">(ⲏ̅)</span> ⲙⲁⲣⲛ̅ϯ ⲉϫⲱⲛ ⲛ̅ϩⲛ̅ⲕⲗⲟⲙ ⲛ̅ⲟⲩⲣⲧ̅ ⲉⲙⲡⲁⲧⲟⲩϩⲱϭⲃ̅:
  <span style="color:#b00e23">(ⲑ̅)</span> ⲙ̅ⲡⲣ̅ ⲧⲣⲉ ⲗⲁⲁⲩ ⲙ̅ⲙⲟⲛ ϣⲱⲡⲉ ⲙ̅ⲡⲃⲟⲗ
  ⲛ̅ⲛⲉⲛⲙⲛ̅ⲧϣⲛⲁ: ⲙⲁⲣⲛ̅ⲕⲁ ⲥⲩⲙⲃⲟⲩⲗⲏ ⲛ̅ⲟⲩⲛⲟϥ ϩⲙ̅ ⲙⲁ ⲛⲓⲙ: ϫⲉ ⲧⲁⲓ̈ ⲧⲉ ⲧⲉⲛ̅ⲙⲉⲣⲓⲥ ⲁⲩⲱ
  ⲡⲉⲛⲕⲗⲏⲣⲟⲥ. <span style="color:#b00e23">(ⲓ̅)</span> ⲟⲩϩⲏⲕⲉ ⲛ̅ⲇⲓⲕⲁⲓⲟⲥ
  ⲙⲁⲣⲛ̅ϫⲓⲧϥ̅ ⲛ̅ϭⲟⲛⲥ̅: ⲙ̅ⲡⲣ̅ⲧⲣⲉⲛϯⲥⲟ ⲉⲧⲉⲭⲏⲣⲁ ⲟⲩⲇⲉ ⲙ̅ⲡⲣ̅ⲧⲣⲉⲛϣⲓⲡⲉ ϩⲏⲧⲟⲩ ⲛ̅ⲛⲉⲥⲕⲓⲙ
  ⲛ̅ⲟⲩϩⲗⲗⲟ ⲛ̅ⲛⲟϭ ⲛ̅ⲁϩⲉ. <span style="color:#b00e23">(ⲓ̅ⲁ̅)</span> ⲙⲁⲣⲉ ⲧⲉⲛϭⲟⲙ
  ϣⲱⲡⲉ ⲛⲁⲛ ⲛ̅ⲛⲟⲙⲟⲥ ⲛ̅ⲇⲓⲕⲁⲓⲟⲥⲩⲛⲏ: ⲧⲙⲛ̅ⲧϭⲱⲃ ⲅⲁⲣ ⲉϣⲁⲩϫⲡⲓⲟⲥ ϩⲱⲥ ⲁⲧϣⲁⲩ. <span style=
  "color:#b00e23">(ⲓ̅ⲃ̅)</span> ⲙⲁⲣⲛ̅ϭⲱⲣϭ̅ ⲉⲡⲇⲓⲕⲁⲓⲟⲥ ϫⲉ ϥⲙⲟⲕϩ̅ ⲉⲣ̅ⲭⲣⲏⲥⲧⲟⲥ ⲛⲁⲛ
  ⲁⲩⲱ ϥϯ ⲟⲩⲃⲉ ⲛⲉⲛϩⲃⲏⲩⲉ: ϥⲛⲟϭⲛⲉϭ ⲙ̅ⲙⲟⲛ ⲛ̅ⲛⲉⲛⲛⲟⲃⲉ ϩⲓⲧⲙ̅ ⲡⲛⲟⲙⲟⲥ ⲁⲩⲱ ϥⲟⲩⲱⲛϩ̅ ⲉⲃⲟⲗ
  ⲛ̅ⲛⲉⲛⲛⲟⲃⲉ ϩⲓⲧⲛ̅ ⲧⲉⲥⲃⲱ. <span style="color:#b00e23">(ⲓ̅ⲅ̅)</span> ϥϫⲱ ⲙ̅ⲙⲟⲥ ϫⲉ
  ϯⲥⲟⲟⲩⲛ ⲙ̅ⲡⲛⲟⲩⲧⲉ ⲁⲩⲱ ϥⲉⲓⲣⲉ ⲙ̅ⲙⲟϥ ⲛ̅ϣⲏⲣⲉ ⲙ̅ⲡⲉⲛϫⲟⲉⲓⲥ. <span style=
  "color:#b00e23">(ⲓ̅ⲇ̅)</span> ϣⲁϥϣⲱⲡⲉ ⲛⲁⲛ ⲉⲩϫⲡⲓⲟ ⲛ̅ⲛⲉⲛⲙⲉⲉⲩⲉ: ϥϩⲟⲣϣ̅ ⲛⲁⲛ ⲉⲛⲁⲩ
  ⲉⲣⲟϥ. <span style="color:#b00e23">(ⲓ̅ⲉ̅)</span> ϫⲉ ⲙ̅ⲡⲉϥⲃⲓⲟⲥ ⲉⲓⲛⲉ ⲁⲛ ⲙ̅ⲡⲁ
  ⲟⲩⲟⲛ ⲛⲓⲙ ⲁⲩⲱ ⲛⲉϥϩⲓⲟⲟⲩⲉ ⲥⲉϣⲟⲃⲉ. <span style="color:#b00e23">(ⲓ̅ⲋ̅)</span> ⲉⲛⲏⲡ
  ⲛ̅ⲧⲟⲟⲧϥ̅ ⲉϩⲉⲛϫⲟⲟⲩⲧ ⲁⲩⲱ ϥⲥⲁϩⲏⲩ ⲉⲃⲟⲗ ⲛ̅ⲛⲉⲛϩⲓⲟⲟⲩⲉ ⲛ̅ⲑⲉ ⲛ̅ⲛⲓⲁⲕⲁⲑⲁⲣⲥⲓⲁ: ϥ̅ⲙⲁⲕⲁⲣⲓⲍⲉ
  ⲛ̅ⲑⲁⲏ ⲛ̅ⲛ̅ⲇⲓⲕⲁⲓⲟⲥ ⲁⲩⲱ ϥϣⲟⲩϣⲟⲩ ⲙ̅ⲙⲟϥ ϫⲉ ⲡⲁⲓ̈ⲱⲧ ⲡⲉ ⲡⲛⲟⲩⲧⲉ. <span style=
  "color:#b00e23">(ⲓ̅ⲍ̅)</span> ⲙⲁⲣⲛ̅ⲛⲁⲩ ϫⲉ ϩⲙ̅ⲙⲉ ⲛⲉ ⲛⲉϥϣⲁϫⲉ ⲁⲩⲱ ⲛ̅ⲧⲛ̅ⲡⲉⲓⲣⲁⲍⲉ
  ⲛ̅ⲧⲉϥϩⲁⲏ. <span style="color:#b00e23">(ⲓ̅ⲏ̅)</span> ⲉϣϫⲉ ⲡⲇⲓⲕⲁⲓⲟⲥ ⲅⲁⲣ ⲡⲉ
  ⲡϣⲏⲣⲉ ⲙ̅ⲡⲛⲟⲩⲧⲉ ϥⲛⲁϣⲟⲡϥ̅ ⲉⲣⲟϥ ⲛϥ̅ⲛⲁϩⲙⲉϥ ⲛ̅ⲧⲟⲟⲧⲟⲩ ⲛ̅ⲛⲉⲧϯ ⲟⲩⲃⲏϥ. <span style=
  "color:#b00e23">(ⲓ̅ⲑ̅)</span> ⲙⲁⲣⲛ̅ϩⲉⲧⲁⲍⲉ ⲙ̅ⲙⲟϥ ϩⲛ̅ ϩⲉⲛϣⲱϣ ⲙⲛ̅ ϩⲉⲛⲃⲁⲥⲁⲛⲟⲥ
  ϫⲉⲕⲁⲥ ⲉⲛⲉⲉⲓⲙⲉ ⲉⲧⲉϥⲙⲛ̅ⲧϩⲁⲕ ⲁⲩⲱ ⲛ̅ⲧⲛ̅ⲇⲟⲕⲓⲙⲁⲍⲉ ⲛ̅ⲧⲉϥⲙⲛ̅ⲧ​ϩⲁⲣϣ̅ ϩⲏⲧ. <span style=
  "color:#b00e23">(ⲕ̅)</span> ⲙⲁⲣⲛ̅ⲧϭⲁⲉⲓⲟϥ ϩⲛ̅ ⲟⲩⲙⲟⲩ ⲉϥⲥⲏϣ: ⲥⲉⲛⲁϭⲙ̅ ⲡⲉϥϣⲓⲛⲉ ⲅⲁⲣ
  ⲕⲁⲧⲁ ⲛⲉϥϣⲁϫⲉ. <span style="color:#b00e23">(ⲕ̅ⲁ̅)</span> ⲛⲁⲓ̈ ⲁⲩⲙⲉⲉⲩⲉ ⲉⲣⲟⲟⲩ
  ⲁⲩⲱ ⲁⲩⲥⲱⲣⲙ̅: ⲁ ⲧⲉⲩⲕⲁⲕⲓⲁ ⲅⲁⲣ ⲧⲱⲙ ⲙ̅ⲡⲉⲩϩⲏⲧ <span style=
  "color:#b00e23">(ⲕ̅ⲃ̅)</span> ⲁⲩⲱ ⲙ̅ⲡⲟⲩⲥⲟⲩⲛ̅ ⲙ̅ⲙⲩⲥⲧⲏⲣⲓⲟⲛ ⲙ̅ⲡⲛⲟⲩⲧⲉ ⲟⲩⲇⲉ
  ⲙ̅ⲡⲟⲩⲕⲁ ϩⲧⲏⲩ ⲉⲡⲃⲉⲕⲉ ⲛ̅ⲧⲇⲓⲕⲁⲓⲟⲥⲩⲛⲏ ⲙ̅ⲡⲟⲩⲡⲓⲥⲧⲉⲩⲉ ⲉⲡⲧⲁⲓ̈ⲟ ⲛ̅ⲛⲉⲯⲩⲭⲏ ⲛ̅ⲛⲉⲧⲟⲩⲁⲁⲃ.
  <span style="color:#b00e23">(ⲕ̅ⲅ̅)</span> ϫⲉ ⲡⲛⲟⲩⲧⲉ ⲁϥⲥⲱⲛⲧ̅ ⲙ̅ⲡⲣⲱⲙⲉ
  ⲉⲩⲙⲛ̅ⲧⲁⲧⲧⲁⲕⲟ ⲁⲩⲱ ⲁϥⲧⲁⲙⲓⲟϥ ϩⲛ̅ ⲑⲓⲕⲱⲛ ⲙ̅ⲡⲉϥⲉⲓⲛⲉ. <span style=
  "color:#b00e23">(ⲕ̅ⲇ̅)</span> ϩⲙ̅ ⲡⲉⲫⲑⲟⲛⲟⲥ ⲇⲉ ⲙ̅ⲡⲇⲓⲁⲃⲟⲗⲟⲥ ⲁ ⲡⲙⲟⲩ ⲉⲓ ⲉϩⲟⲩⲛ
  ⲉⲡⲕⲟⲥⲙⲟⲥ <span style="color:#b00e23">(ⲕ̅ⲉ̅)</span> ⲥⲉⲡⲉⲓⲣⲁⲍⲉ ⲇⲉ ⲙ̅ⲙⲟϥ ⲛ̅ϭⲓ
  ⲧⲙⲉⲣⲓⲥ ⲙ̅ⲡⲉⲧⲙ̅ⲙⲁⲩ.
  <h3 id="wisdom_of_solomon3">3</h3><span style="color:#b00e23">(ⲁ̅)</span>
  ⲛⲉⲯⲩⲭⲏ ⲇⲉ ⲛ̅ⲛ̅ⲇⲓⲕⲁⲓⲟⲥ ⲉⲩϩⲛ̅ ⲧϭⲓϫ ⲙ̅ⲡϫⲟⲉⲓⲥ ⲁⲩⲱ ⲙⲛ̅ ⲃⲁⲥⲁⲛⲟⲥ ⲛ̅ⲧⲉ ⲡⲙⲟⲩ ⲛⲁϫⲱϩ
  ⲉⲣⲟⲟⲩ. <span style="color:#b00e23">(ⲃ̅)</span> ⲁⲩⲣ̅ ⲑⲉ ⲛ̅ⲛⲉⲛⲧⲁⲩⲙⲟⲩ ⲙ̅ⲡⲉⲙ̅ⲧⲟ
  ⲉⲃⲟⲗ ⲛ̅ⲛⲁⲑⲏⲧ ⲁⲩⲱ ⲁⲩⲟⲡ ⲡⲉⲩⲃⲱⲕ ⲉⲃⲟⲗ ⲉⲩⲙⲟⲕϩ̅ <span style=
  "color:#b00e23">(ⲅ̅)</span> ⲁⲩⲱ ... ⲃⲱⲕ ⲉⲃⲟⲗ ϩⲓⲧⲟⲟⲧⲛ̅ .....: ⲛ̅ⲧⲟⲟⲩ ⲇⲉ ⲥⲉϣⲟⲟⲡ
  ϩⲛ̅ ⲟⲩⲉⲓⲣⲏⲛⲏ. <span style="color:#b00e23">(ⲇ̅)</span> ⲕⲁⲛ ⲉⲩϣⲁⲛⲕⲟⲗⲁⲍⲉ ⲙ̅ⲙⲟⲟⲩ
  ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲣ̅ⲣⲱⲙⲉ ⲧⲉⲩϩⲉⲗⲡⲓⲥ ϫⲏⲕ ⲉⲃⲟⲗ ⲛ̅ⲱⲛϩ̅: <span style=
  "color:#b00e23">(ⲉ̅)</span> ⲧⲁⲩϯⲥⲃⲱ ⲛⲁⲩ ⲛ̅ϩⲉⲛⲕⲟⲩⲓ̈ ⲉⲩⲛⲁⲣ̅ ϩⲉⲛⲛⲟϭ ⲛⲁⲩ
  ⲙ̅ⲡⲉⲧⲛⲁⲛⲟⲩϥ ϫⲉ ⲡⲛⲟⲩⲧⲉ ⲡⲉⲛⲧⲁϥⲡⲉⲓⲣⲁⲍⲉ ⲙ̅ⲙⲟⲟⲩ ⲁϥϩⲉ ⲉⲣⲟⲟⲩ ⲉⲩⲙ̅ⲡϣⲁ ⲙ̅ⲙⲟϥ:
  <span style="color:#b00e23">(ⲋ̅)</span> ⲁϥⲇⲟϭⲓⲙⲁⲍⲉ ⲙ̅ⲙⲟⲟⲩ ⲛ̅ⲑⲉ ⲛ̅ⲟⲩⲛⲟⲩⲃ ϩⲛ̅
  ⲟⲩϩⲣⲱ ⲁϥϣⲟⲡⲟⲩ ⲉⲣⲟϥ ⲛ̅ⲑⲉ ⲛ̅ϩⲉⲛϭⲗⲓⲗ ⲛ̅ⲑⲩⲥⲓⲁ. <span style=
  "color:#b00e23">(ⲍ̅)</span> ϩⲙ̅ ⲡⲉⲩⲟⲉⲓϣ ⲙ̅ⲡⲉⲩϭⲙ̅ⲡϣⲓⲛⲉ ⲥⲉⲛⲁⲣ̅ⲟⲩⲟⲉⲓⲛ ⲥⲉⲛⲁⲡⲱⲧ
  ⲛ̅ⲑⲉ ⲛ̅ϩⲉⲛϯⲕ̅ ϩⲛ̅ ⲟⲩⲣⲟⲟⲩⲉ. <span style="color:#b00e23">(ⲏ̅)</span> ⲥⲉⲛⲁⲕⲣⲓⲛⲉ
  ⲛ̅ϩⲉⲛϩⲉⲑⲛⲟⲥ ⲛ̅ⲥⲉⲁⲙⲁϩⲧⲉ ⲉϫⲛ̅ ϩⲛ̅ⲗⲁⲟⲥ ⲁⲩⲱ ⲡϫⲟⲉⲓⲥ ⲛⲁⲣ̅ⲣⲣⲟ ⲉϩⲣⲁⲓ̈ ⲉϫⲱⲟⲩ ϣⲁ
  ⲛⲓⲉⲛⲉϩ. <span style="color:#b00e23">(ⲑ̅)</span> ⲛⲉⲧⲛⲁϩⲧⲉ ⲉⲣⲟϥ ⲥⲉⲛⲁⲥⲟⲩⲛ̅ ⲧⲙⲉ
  ⲁⲩⲱ ⲙ̅ⲡⲓⲥⲧⲟⲥ ϩⲛ̅ ⲧⲁⲅⲁⲡⲏ ⲛⲁϭⲱϣⲧ̅ ⲉⲃⲟⲗ ϩⲏⲧϥ̅: ϫⲉ ⲟⲩⲛ̅ ⲟⲩⲭⲁⲣⲓⲥ ⲙⲛ̅ ⲟⲩⲛⲁ ⲛⲁϣⲱⲡⲉ
  ⲛ̅ⲛⲉϥⲥⲱⲧⲡ̅. <span style="color:#b00e23">(ⲓ̅)</span> ⲛ̅ⲁⲥⲉⲃⲏⲥ ⲇⲉ ⲛ̅ⲧⲟⲟⲩ ⲕⲁⲧⲁ
  ⲛⲉⲛⲧⲁⲩⲙⲉⲉⲩⲉ ⲉⲣⲟⲟⲩ ⲥⲉⲛⲁϫⲓ ⲛ̅ⲟⲩⲉⲡⲓⲧⲓⲙⲓⲁ ⲛⲁⲓ̈ ⲉⲛⲧⲁⲩ......ⲉ ⲡⲇⲓⲕⲁⲓⲟⲥ ⲁⲩⲥⲁϩⲱⲟⲩ
  ⲉⲃⲟⲗ ⲙ̅ⲡϫⲟⲉⲓⲥ. <span style="color:#b00e23">(ⲓ̅ⲁ̅)</span> ⲟⲩⲉⲃⲓⲏⲛ ⲅⲁⲣ ⲡⲉ
  ⲡⲉⲧ.... ⲛ̅ⲧⲥⲟⲫⲓⲁ ⲙⲛ̅ ⲧⲉⲥⲃⲱ: ⲧⲉⲩϩⲉⲗⲡⲓⲥ ϣⲟⲩⲉⲓⲧ ⲁⲩⲱ ⲛⲉⲩϩⲓⲥⲉ ⲙⲛ̅ϩⲏⲩ ⲛ̅ϩⲏⲧⲟⲩ ⲁⲩⲱ
  ⲛⲉⲩϩⲃⲏⲩⲉ ϩⲉⲛⲁⲧϣⲁⲩ ⲛⲉ. <span style="color:#b00e23">(ⲓ̅ⲃ̅)</span> ⲛⲉⲩϩⲓⲟⲙⲉ
  ϩⲉⲛⲁⲑⲏⲧ ⲛⲉ ⲁⲩⲱ ⲛⲉⲩϣⲏⲣⲉ ϩⲉⲛⲡⲟⲛⲏⲣⲟⲥ ⲛⲉ ⲁⲩⲱ ϥ̅ⲥϩⲟⲩⲟⲣⲧ̅ ⲛ̅ϭⲓ ⲡⲉⲩϫⲡⲟ. <span style=
  "color:#b00e23">(ⲓ̅ⲅ̅)</span> ϫⲉ ⲛⲁⲓ̈ⲁⲧⲥ̅ ⲛ̅ⲟⲩⲁϭⲣⲏⲛ ⲉⲙⲡⲉⲥⲧⲱⲗⲙ̅ ⲧⲁⲓ̈ ⲉⲧⲉ
  ⲙ̅ⲡⲥⲥⲟⲩⲛ̅ ⲙⲁ ⲛ̅ⲛ̅ⲕⲟⲧⲕ̅ ϩⲛ̅ ⲟⲩⲛⲟⲃⲉ: ⲥⲛⲁϫⲓ ⲅⲁⲣ ⲛ̅ⲟⲩⲕⲁⲣⲡⲟⲥ ϩⲙ̅ ⲡϭⲙ̅ⲡϣⲓⲛⲉ
  ⲛ̅ⲛⲉⲩⲯⲩⲭⲏ. <span style="color:#b00e23">(ⲓ̅ⲇ̅)</span> ⲁⲩⲱ ⲟⲩⲥⲓⲟⲩⲣ
  ⲉⲙⲡϥ̅ⲣ̅ⲁⲛⲟⲙⲓⲁ ϩⲛ̅ ⲛⲉϥϭⲓϫ: ⲟⲩⲇⲉ ⲙ̅ⲡϥ̅ⲙⲉⲉⲩⲉ ⲉⲡⲉⲑⲟⲟⲩ ⲉϩⲟⲩⲛ ⲉⲡϫⲟⲉⲓⲥ: ⲥⲉⲛⲁϯ ⲅⲁⲣ
  ⲛⲁϥ ⲛ̅ⲟⲩⲭⲁⲣⲓⲥ ⲛ̅ⲥⲱⲧⲡ̅ ϩⲁ ⲧⲉϥⲡⲓⲥⲧⲓⲥ ⲁⲩⲱ ⲟⲩⲕⲗⲏⲣⲟⲥ ⲉⲛⲁⲛⲟⲩϥ ϩⲙ̅ ⲡⲉⲣⲡⲉ ⲙ̅ⲡϫⲟⲉⲓⲥ.
  <span style="color:#b00e23">(ⲓ̅ⲉ̅)</span> ϥⲧⲁⲓ̈ⲏⲩ ⲅⲁⲣ ⲛ̅ϭⲓ ⲡⲕⲁⲣⲡⲟⲥ ⲛ̅ⲛ̅ϩⲓⲥⲉ
  ⲉⲧⲛⲁⲛⲟⲩⲟⲩ ⲁⲩⲱ ⲥⲧⲁϫⲣⲏⲩ ⲛ̅ϭⲓ ⲧⲛⲟⲩⲛⲉ ⲛ̅ⲧⲙⲛ̅ⲧⲣⲙ̅ⲛ̅ϩⲏⲧ. <span style=
  "color:#b00e23">(ⲓ̅ⲋ̅)</span> ⲛ̅ϣⲏⲣⲉ ⲇⲉ ⲛ̅ⲛ̅ⲛⲟⲉⲓⲕ ϩⲉⲛϣⲁⲣⲁϩⲉ ⲛⲉ ⲁⲩⲱ ϥⲛⲁϥⲱⲧⲉ
  ⲉⲃⲟⲗ ⲛ̅ϭⲓ ⲡⲉⲥⲡⲉⲣⲙⲁ ⲉⲃⲟⲗ ϩⲛ̅ ⲟⲩⲙⲁ ⲛ̅ⲛ̅ⲕⲟⲧⲕ̅ ⲙ̅ⲡⲁⲣⲁⲛⲟⲙⲟⲥ. <span style=
  "color:#b00e23">(ⲓ̅ⲍ̅)</span> ⲉⲩϣⲁⲛϣⲱⲡⲉ ⲛ̅ⲛⲟϭ ⲅⲁⲣ ⲛ̅ⲁϩⲉ ⲉⲩⲛⲁⲟⲡⲟⲩ ⲉⲩⲗⲁⲁⲩ ⲁⲩⲱ
  ⲧⲉⲩϩⲉⲗⲡⲓⲥ ⲛⲁϣⲱⲡⲉ ⲉⲥⲥⲏϣ ϩⲛ̅ ⲧⲉⲩϩⲁⲏ. <span style="color:#b00e23">(ⲓ̅ⲏ̅)</span>
  ⲉϣⲱⲡⲉ ⲟⲛ ⲉⲩϣⲁⲛⲙⲟⲩ ⲉⲩⲟ ⲛ̅ϣⲁⲣⲁϩⲉ ⲙⲛ̅ⲧⲟⲩϩⲉⲗⲡⲓⲥ ⲙ̅ⲙⲁⲩ ⲟⲩⲇⲉ ⲟⲩⲥⲟⲗⲥⲗ̅ ϩⲙ̅ ⲡⲉϩⲟⲟⲩ
  ⲙ̅ⲡϭⲙ̅ⲡϣⲓⲛⲉ: <span style="color:#b00e23">(ⲓ̅ⲑ̅)</span> ⲑⲁⲏ ⲅⲁⲣ ϩⲟⲟⲩ ⲛ̅ⲧⲅⲉⲛⲉⲁ
  ⲛ̅ⲣ̅ⲣⲉϥϫⲓⲛ̅ϭⲟⲛⲥ̅.
  <h3 id="wisdom_of_solomon4">4</h3><span style="color:#b00e23">(ⲁ̅)</span>
  ⲛⲁⲛⲟⲩ ⲟⲩⲙⲛ̅ⲧⲁⲧϣⲏⲣⲉ ϩⲛ̅ ⲟⲩⲁⲣⲉⲧⲏ: ⲟⲩⲱⲛϩ̅ ⲅⲁⲣ ⲡⲉⲧϣⲟⲟⲡ ϩⲙ̅ ⲡⲉⲥⲣⲡⲙⲉⲉⲩⲉ: ϫⲉ ⲥⲟⲩⲟⲛϩ̅
  ⲉⲃⲟⲗ ϩⲁⲧⲙ̅ ⲡⲛⲟⲩⲧⲉ ⲙⲛ̅ ⲛ̅ⲣⲱⲙⲉ. <span style="color:#b00e23">(ⲃ̅)</span>
  ϣⲁⲩⲧⲛ̅ⲧⲱⲛⲟⲩ ⲉⲣⲟⲥ ⲉⲥⲙ̅ⲡⲉⲉⲓⲙⲁ ⲁⲩⲱ ϣⲁⲩϣⲓⲛⲉ ⲛ̅ⲥⲱⲥ ⲉⲥϣⲁⲛⲃⲱⲕ ⲁⲩⲱ ϩⲙ̅ ⲡⲕⲉⲁⲓⲱⲛ
  ⲥⲛⲁⲡⲟⲙⲡⲉⲩⲉ ⲉⲣⲉ ⲡⲉⲕⲗⲟⲙ ϩⲓϫⲱⲥ ⲉⲁⲥⲧⲁϫⲣⲟ ⲙ̅ⲡⲁⲅⲱⲛ ⲛ̅ⲁⲑⲗⲟⲛ ⲉⲧⲉ ⲙⲉⲩⲉϣϫⲣⲟ ⲉⲣⲟϥ.
  <span style="color:#b00e23">(ⲅ̅)</span> ⲡⲙⲏⲏϣⲉ ⲅⲁⲣ ⲛ̅ϫⲡⲟ ⲛ̅ⲁⲥⲉⲃⲏⲥ ⲛⲁⲣ̅ϣⲁⲩ ⲁⲛ
  ⲁⲩⲱ ⲛ̅ⲧⲱϭⲉ ⲛⲟⲩϫ ⲛⲁϫⲉ ⲛⲟⲩⲛⲉ ⲁⲛ ⲉⲡϣⲓⲕⲉ ⲟⲩⲇⲉ ⲛ̅ⲥⲉⲛⲁⲧⲁϫⲣⲟ ⲁⲛ ⲛ̅ⲟⲩⲥⲛ̅ⲧⲉ ⲉⲥⲟⲣϫ̅.
  <span style="color:#b00e23">(ⲇ̅)</span> ⲕⲁⲛ ⲉⲩϣⲁⲛϯⲟⲩⲱ ⲅⲁⲣ ⲛ̅ϩⲉⲛⲕⲗⲁⲇⲟⲥ ⲡⲣⲟⲥ
  ⲟⲩⲟⲓ̈ϣ ⲉⲁⲩⲉⲓ ⲉϩⲣⲁⲓ̈ ⲉⲩⲗⲟⲟⲃⲉ ⲥⲉⲛⲁⲕⲓⲙ ⲉⲣⲟⲟⲩ ϩⲓⲧⲛ̅ ⲟⲩⲧⲏⲟⲩ ⲛ̅ⲥⲉⲡⲟⲣⲕⲟⲩ ϩⲓⲧⲛ̅
  ϩⲉⲛⲧⲏⲩ ⲉⲩⲛⲁϣⲧ̅. <span style="color:#b00e23">(ⲉ̅)</span> ⲥⲉⲛⲁϩⲱⲣⲃ̅ ⲛ̅ϭⲓ
  ⲛⲉⲕⲗⲁⲇⲟⲥ ⲉⲧⲉⲙ̅ⲡⲟⲩϫⲱⲕ ⲁⲩⲱ ⲡⲉⲩⲕⲁⲣⲡⲟⲥ ⲟⲩⲁⲧϣⲁⲩ ⲡⲉ, ⲉⲙⲡϥ̅ⲡ.... ⲉⲩⲟⲙϥ̅ ⲁⲩⲱ ⲛϥ̅ⲣ̅ϣⲁⲩ
  ⲁⲛ ⲉⲗⲁⲁⲩ <span style="color:#b00e23">(ⲋ̅)</span> ⲛ̅ϣⲏⲣⲉ ⲅⲁⲣ ⲛ̅ⲧⲁⲩϫⲡⲟⲟⲩ ⲉⲃⲟⲗ
  ϩⲛ̅ ϩⲉⲛⲙⲁ ⲛ̅ⲛ̅ⲕⲟⲧⲕ̅ ⲙ̅ⲡⲁⲣⲁⲛⲟⲙⲟⲛ ⲥⲉⲛⲁϣⲱⲡⲉ ⲙ̅ⲙⲛ̅ⲧⲣⲉ ⲛ̅ⲧⲡⲟⲛⲏⲣⲓⲁ ⲛ̅ⲛⲉⲩⲉⲓⲟⲧⲉ ϩⲙ̅
  ⲡⲉⲩϭⲙ̅ⲡϣⲓⲛⲉ <span style="color:#b00e23">(ⲍ̅)</span> ⲡⲇⲓⲕⲁⲓⲟⲥ ⲇⲉ ⲉϥϣⲁⲛⲙⲟⲩ
  ⲉϥⲛⲁϣⲱⲡⲉ ϩⲛ̅ ⲟⲩⲙ̅ⲧⲟⲛ: <span style="color:#b00e23">(ⲏ̅)</span> ⲛ̅ⲧⲙⲛ̅ⲧϩⲗ̅ⲗⲟ
  ⲅⲁⲣ ⲁⲛ ⲉⲧⲧⲁⲉⲓⲏⲩ ⲡⲉ ⲟⲩⲛⲟϭ ⲛ̅ⲁϩⲉ ⲟⲩⲇⲉ ⲛ̅ⲟⲩⲁϣⲏ ⲁⲛ ⲛ̅ⲣⲟⲙⲡⲉ ⲧⲉ: <span style=
  "color:#b00e23">(ⲑ̅)</span> ⲁⲗⲗⲁ ⲧⲙⲛ̅ⲧⲣⲙ̅ⲛ̅ϩⲏⲧ ⲡⲉ ⲡⲉⲥⲕⲓⲙ ⲛ̅ⲣ̅ⲣⲱⲙⲉ ⲁⲩⲱ
  ⲧⲙⲛ̅ⲧϩⲗ̅ⲗⲟ ⲡⲉ ⲟⲩⲁϩⲉ ⲛ̅ⲁⲧⲛⲟⲃⲉ. <span style="color:#b00e23">(ⲓ̅)</span>
  ⲉⲁϥⲣ̅ⲁⲛⲁϥ ⲙ̅ⲡⲛⲟⲩⲧⲉ ⲁϥⲟⲩⲁϣϥ̅ ⲁⲩⲱ ⲉϥⲟⲛϩ̅ ⲛ̅ⲧⲙⲏⲧⲉ ⲛ̅ⲣ̅ⲣⲉϥⲣ̅ⲛⲟⲃⲉ ⲁⲩⲡⲟⲟⲛⲉϥ ⲉⲃⲟⲗ
  <span style="color:#b00e23">(ⲓ̅ⲁ̅)</span> ⲁⲩⲧⲟⲣⲡϥ̅ ϫⲉ ⲛ̅ⲛⲉ ⲧⲕⲁⲕⲓⲁ ϣⲓⲃⲉ
  ⲛ̅ⲧⲉϥⲙⲛ̅ⲧⲣⲙ̅ⲛ̅ϩⲏⲧ ⲏ ⲛ̅ⲧⲉ ⲡⲉⲕⲣⲟϥ ⲁⲡⲁⲧⲁ ⲛ̅ⲧⲉϥⲯⲩⲭⲏ. <span style=
  "color:#b00e23">(ⲓ̅ⲃ̅)</span> ⲧⲙⲛ̅ⲧⲉⲓⲉⲣⲃⲟⲟⲛⲉ ⲅⲁⲣ ⲛ̅ⲛⲉⲑⲟⲟⲩ ϣⲁⲥϣⲓⲃⲉ
  ⲛ̅ⲛⲉⲧⲛⲁⲛⲟⲩⲟⲩ ⲁⲩⲱ ⲧⲉⲡⲓⲑⲩⲙⲓⲁ ⲛ̅ⲛ̅ⲣⲉϥⲥⲱⲣⲙ̅ ϣⲁⲥ....ⲡ ⲉⲫⲏⲧ ⲛ̅ⲛ̅ⲁ.... <span style=
  "color:#b00e23">(ⲓ̅ⲅ̅)</span> ⲉⲁϥⲣ̅ⲧⲉⲗⲉⲓⲟⲥ ϩⲛ̅ ⲟⲩⲕⲟⲩⲓ̈ ϣⲁϥϫⲱⲕ ⲉⲃⲟⲗ ϩⲉⲛⲟⲩⲟⲉⲓϣ
  ⲉⲛⲁϣⲱⲟⲩ <span style="color:#b00e23">(ⲓ̅ⲇ̅)</span> ⲛⲉⲥⲣ̅ⲁⲛⲁϥ ⲅⲁⲣ ⲙ̅ⲡϫⲟⲉⲓⲥ ⲛ̅ϭⲓ
  ⲧⲉϥⲯⲩⲭⲏ: ⲉⲧⲃⲉ ⲡⲁⲓ̈ ⲁϥⲡⲱⲧ ⲉⲃⲟⲗ ⲛ̅ⲧⲙⲏⲧⲉ ⲛ̅ⲧⲡⲟⲛⲏⲣⲓⲁ. ⲗ̅ⲗⲁⲟⲥ ⲇⲉ ⲛ̅ⲧⲉⲣⲟⲩⲛⲁⲩ
  ⲙ̅ⲡⲟⲩⲛⲟⲓ̈ ⲟⲩⲇⲉ ⲙ̅ⲡⲟⲩⲕⲁ ⲡⲁⲓ̈ ϩⲙ̅ ⲡⲉⲩϩⲏⲧ. <span style=
  "color:#b00e23">(ⲓ̅ⲉ̅)</span> ϫⲉ ⲟⲩⲛ̅ ⲟⲩⲭⲁⲣⲓⲥ ⲙⲛ̅ ⲟⲩⲛⲁ ⲛⲁϣⲱⲡⲉ ⲛ̅ⲛⲉϥⲥⲱⲧⲡ̅ ⲁⲩⲱ
  ⲟⲩϭⲙ̅ⲡϣⲓⲛⲉ ⲛ̅ⲛⲉϥⲡⲉⲧⲟⲩⲁⲁⲃ. <span style="color:#b00e23">(ⲓ̅ⲋ̅)</span> ⲡⲇⲓⲕⲁⲓⲟⲥ
  ⲇⲉ ⲉⲧⲁϥⲙⲟⲩ ϥⲛⲁⲧϭⲁⲓ̈ⲉ ⲛⲁⲥⲉⲃⲏⲥ ⲉⲧⲟⲛϩ̅ ⲁⲩⲱ ⲟⲩϣⲏⲣⲉ ϣⲏⲙ ⲉⲁϥϫⲱⲕ ⲉⲃⲟⲗ ϩⲛ̅ ⲟⲩϭⲉⲡⲏ
  ϥⲛⲁⲧϭⲁⲓ̈ⲉ ⲧⲙⲛ̅ⲧϩⲗ̅ⲗⲟ ⲙ̅ⲡⲣⲉϥϫⲓⲛ̅ϭⲟⲛⲥ̅: <span style=
  "color:#b00e23">(ⲓ̅ⲍ̅)</span> ⲥⲉⲛⲁⲛⲁⲩ ⲅⲁⲣ ⲉⲡⲙⲟⲩ ⲛ̅ⲛ̅ⲥⲟⲫⲟⲥ ⲛ̅ⲥⲉⲧⲙ̅ⲛⲟⲓ̈ ϫⲉ
  ⲛ̅ⲧⲁϥⲙⲉⲉⲩⲉ ⲉⲣⲟϥ ⲉⲟⲩ ⲁⲩⲱ ⲉⲧⲃⲉ ⲟⲩ ⲁ ⲡϫⲟⲉⲓⲥ ⲟⲣϫϥ̅. <span style=
  "color:#b00e23">(ⲓ̅ⲏ̅)</span> ⲥⲉⲛⲁⲛⲁⲩ ⲛ̅ⲥⲉⲥⲱϣϥ̅: ⲛ̅ⲧⲟⲟⲩ ⲇⲉ ⲡϫⲟⲉⲓⲥ ⲛⲁⲥⲱⲃⲉ
  ⲛ̅ⲥⲱⲟⲩ. <span style="color:#b00e23">(ⲓ̅ⲑ̅)</span> ⲙⲛ̅ⲛ̅ⲥⲁ ⲡⲁⲓ̈ ⲥⲉⲛⲁϣⲱⲡⲉ
  ⲉⲩϩⲧⲟⲡ ⲉϥⲥⲏϣ ⲁⲩⲱ ⲉⲩⲥⲱϣϥ̅ ϩⲛ̅ ⲛⲉⲧⲙⲟⲟⲩⲧ ϣⲁ ⲉⲛⲉϩ: ϫⲉ ϥⲛⲁⲣⲁϩⲧⲟⲩ ⲉϫⲙ̅ ⲡⲉⲩϩⲟ
  ⲉⲛⲥⲉϣϣⲁϫⲉ ⲁⲛ. ⲛϥ̅ⲕⲓⲙ ⲉⲣⲟⲟⲩ ϫⲓⲛ ⲛⲉⲩⲥⲛ̅ⲧⲉ ⲁⲩⲱ ⲥⲉⲛⲁϣⲏϥ ϣⲁ ⲑⲁⲏ. ⲛ̅ⲥⲉϣⲱⲡⲉ ϩⲛ̅
  ⲟⲩⲙ̅ⲕⲁϩ: ⲛ̅ⲧⲉ ⲡⲉⲩⲣ̅ⲡⲙⲉⲉⲩⲉ ⲧⲁⲕⲟ <span style="color:#b00e23">(ⲕ̅)</span>
  ⲥⲉⲛⲁⲃⲱⲕ ⲉⲩⲟ ⲛ̅ϭⲁⲃϩⲏⲧ ϩⲙ̅ ⲡⲣ̅ⲡⲙⲉⲉⲩⲉ ⲛ̅ⲛⲉⲩⲛⲟⲃⲉ: ⲛ̅ⲧⲉ ⲛⲉⲩⲁⲛⲟⲙⲓⲁ ϫⲡⲓⲟⲟⲩ ⲙ̅ⲡⲉⲩⲙ̅ⲧⲟ
  ⲉⲃⲟⲗ.
  <h3 id="wisdom_of_solomon5">5</h3><span style="color:#b00e23">(ⲁ̅)</span>
  ⲧⲟⲧⲉ ⲡⲇⲓⲕⲁⲓⲟⲥ ⲛⲁⲁϩⲉ ⲣⲁⲧϥ̅ ϩⲛ̅ ⲟⲩⲛⲟϭ ⲙ̅ⲡⲁⲣϩⲏⲥⲓⲁ ⲉⲛⲁϣⲱⲥ ⲙ̅ⲡⲉⲙ̅ⲧⲟ ⲉⲃⲟⲗ
  ⲛ̅ⲛⲉⲛⲧⲁⲩⲑⲗⲓⲃⲉ ⲙ̅ⲙⲟϥ ⲁⲩⲱ ⲛⲉⲛⲧⲁⲩⲁⲑⲉⲧⲓ ⲛ̅ⲛⲉϥϩⲓⲥⲉ. <span style=
  "color:#b00e23">(ⲃ̅)</span> ⲥⲉⲛⲁⲛⲁⲩ ⲛ̅ⲥⲉϣⲧⲟⲣⲧⲣ̅ ϩⲛ̅ ⲟⲩϩⲟⲧⲉ ⲉⲥⲛⲁϣⲧ: ⲛ̅ⲥⲉⲡⲱϣⲥ̅
  ⲉϫⲛ̅ ⲧⲙⲟⲉⲓϩⲉ ⲙ̅ⲡⲉϥⲟⲩϫⲁⲓ̈. <span style="color:#b00e23">(ⲅ̅)</span> ⲛ̅ⲥⲉϫⲟⲟⲥ
  ϩⲣⲁⲓ̈ ⲛ̅ϩⲏⲧⲟⲩ ⲉⲩⲙⲉⲧⲁⲛⲟⲓ̈ ⲁⲩⲱ ⲉⲩⲁϣⲁϩⲟⲙ ⲉⲧⲃⲉ ⲡⲗⲱϫϩ̅ ⲙ̅ⲡⲉⲩⲡⲛⲉⲩⲙⲁ ϫⲉ ⲡⲁⲓ̈ ⲡⲉ
  ⲛⲉⲛⲥⲱⲃⲉ ⲛ̅ⲥⲱϥ ⲙ̅ⲡⲓⲟⲩⲟⲉⲓϣ ⲉϥϣⲟⲟⲡ ⲛⲁⲛ ⲙ̅ⲡⲁⲣⲁⲃⲟⲗⲏ ⲛ̅ⲛⲟϭⲛⲉϭ ⲛ̅ⲛⲓⲁⲑⲏⲧ <span style=
  "color:#b00e23">(ⲇ̅)</span> ⲉⲛⲱⲡ ⲙ̅ⲡⲉϥⲁϩⲉ ⲉⲩⲗⲓⲃⲉ ⲁⲩⲱ ⲡⲉϥⲙⲟⲩ ⲉⲩⲥⲱϣ.
  <span style="color:#b00e23">(ⲉ̅)</span> ⲛ̅ⲁϣ ⲛ̅ϩⲉ ⲁⲩⲟⲡϥ̅ ϩⲛ̅ ⲛ̅ϣⲏⲣⲉ ⲙ̅ⲡⲛⲟⲩⲧⲉ
  ⲁⲩⲱ ⲡⲉϥⲕⲗⲏⲣⲟⲥ ϩⲛ̅ ⲛⲉⲧⲟⲩⲁⲁⲃ; <span style="color:#b00e23">(ⲋ̅)</span> ⲉⲉⲓⲉ
  ⲛ̅ⲧⲁⲛⲡⲗⲁⲛⲁ ⲛ̅ⲧⲟⲟⲩⲛ ⲉⲃⲟⲗ ϩⲛ̅ ⲛⲉϩⲓⲟⲟⲩⲉ ⲛ̅ⲧⲙⲉ ⲁⲩⲱ ⲙ̅ⲡϥ̅ϣⲁ ⲛⲁⲛ ⲛ̅ϭⲓ ⲡⲟⲩⲟⲉⲓⲛ
  ⲛ̅ⲧⲇⲓⲕⲁⲓⲟⲥⲩⲛⲏ ⲁⲩⲱ ⲡⲣⲏ ⲙ̅ⲡϥ̅ⲡⲉⲓⲣⲉ ⲛⲁⲛ. <span style="color:#b00e23">(ⲍ̅)</span>
  ⲁⲛⲙⲟⲩϩ ⲛ̅ⲁⲛⲟⲙⲓⲁ ϩⲓ ⲧⲁⲕⲟ ⲛ̅ⲛⲉⲛϩⲓⲟⲟⲩⲉ: ⲁⲛⲃⲱⲕ ϩⲓⲧⲛ̅ ⲛ̅ϫⲁⲓ̈ⲉ ⲉⲙⲉⲩⲙⲟⲟϣⲉ ⲛ̅ϩⲏⲧⲟⲩ:
  ⲧⲉϩⲓⲏ ⲇⲉ ⲙ̅ⲡϫⲟⲉⲓⲥ ⲙ̅ⲡⲛ̅ⲥⲟⲩⲱⲛⲥ̅. <span style="color:#b00e23">(ⲏ̅)</span>
  ⲛ̅ⲧⲁⲥϯⲟⲩ ⲙ̅ⲙⲟⲛ ⲛ̅ⲟⲩ ⲛ̅ϭⲓ ⲧⲛ̅ⲙⲛ̅ⲧϫⲁⲥⲓ ϩⲏⲧ; ⲏ ⲧⲙⲛ̅ⲧⲣⲙ̅ⲙⲁⲟ ⲙⲛ̅ ⲧⲙⲛ̅ⲧⲃⲁⲃⲉ ⲣⲱⲙⲉ
  ⲛ̅ⲧⲁⲥϯⲟⲩ ⲛ̅ⲟⲩ ⲛⲁⲛ; <span style="color:#b00e23">(ⲑ̅)</span> ⲁ ⲛⲏ ⲧⲏⲣⲟⲩ ⲟⲩⲉⲓⲛⲉ
  ⲛ̅ⲑⲉ ⲛ̅ⲟⲩϩⲁⲓ̈ⲃⲉⲥ ⲁⲩⲱ ⲛ̅ⲑⲉ ⲛ̅ⲟⲩⲱ ⲉⲁϥⲡⲁⲣⲁⲅⲉ <span style=
  "color:#b00e23">(ⲓ̅)</span> ⲏ ⲛ̅ⲑⲉ ⲛ̅ⲟⲩϫⲟⲓ̈ ⲉϥⲥϭⲏⲣ ϩⲛ̅ ⲟⲩϩⲟⲉⲓⲙ ⲙ̅ⲙⲟⲟⲩ ⲉⲙⲛ̅ ⲑⲉ
  ⲛ̅ϭⲛ̅ ⲛⲉϥⲧⲁϭⲥⲉ ⲏ ⲧⲉϩⲓⲏ ⲙ̅ⲡⲉϥⲧⲟⲡ ϩⲛ̅ ⲛ̅ϩⲟⲉⲓⲙ: <span style=
  "color:#b00e23">(ⲓ̅ⲁ̅)</span> ⲏ ⲛ̅ⲑⲉ ⲛ̅ⲟⲩϩⲁⲗⲏⲧ ⲉⲁϥϩⲱⲗ ⲉⲃⲟⲗ ⲉⲙⲉⲩϭⲛ̅ ⲙⲁⲉⲓⲛ
  ⲙ̅ⲡⲉϥϩⲱⲗ ⲉⲃⲟⲗ ⲉϥϩⲓⲟⲩⲉ ⲛ̅ⲛⲉϥⲧⲛ̅ϩ ⲉⲡⲁⲏⲣ ⲉⲧⲁⲥⲱⲟⲩ ⲉϥⲡⲱϩ ⲙ̅ⲙⲟϥ ⲛ̅ϭⲟⲛⲥ̅ ϩⲙ̅ ⲡⲟⲩⲟⲉⲓ
  ⲉϥⲕⲓⲙ ⲛ̅ⲛⲉϥⲧⲛ̅ϩ ⲉϥϩⲏⲗ ⲙⲛ̅ⲛ̅ⲥⲱⲥ ⲉⲙⲉⲩϭⲛ ⲙⲁⲉⲓⲛ ⲙ̅ⲡⲉϥϩⲱⲗ ⲉⲃⲟⲗ: <span style=
  "color:#b00e23">(ⲓ̅ⲃ̅)</span> ⲏ ⲛ̅ⲑⲉ ⲛ̅ⲟⲩⲥⲟⲧⲉ ⲉⲁⲩⲛⲟϫϥ̅ ⲉⲡⲥⲟⲟⲩⲧⲛ̅ ⲉⲁϥⲡⲉϩ ⲡⲁⲏⲣ
  ⲛ̅ⲧⲉⲩⲛⲟⲩ ⲟⲛ ⲁϥⲧⲱϭⲉ ⲉⲙⲉⲩⲥⲟⲩⲛ ⲧⲉϥϩⲓⲏ. <span style="color:#b00e23">(ⲓ̅ⲅ̅)</span>
  ⲧⲁⲓ̈ ⲧⲉ ⲑⲉ ϩⲱⲱⲛ ⲟⲛ ⲉⲁⲩϫⲡⲟⲛ ⲁⲛⲱϫⲛ̅: ⲙⲡⲛ̅ϩⲉ ⲉⲩⲙⲁⲉⲓⲛ ⲛ̅ⲁⲣⲉⲧⲏ ⲉⲟⲩⲟⲛϩϥ̅ ⲉⲃⲟⲗ.
  <span style="color:#b00e23">(ⲓ̅ⲇ̅)</span> ϩⲣⲁⲓ̈ ⲇⲉ ϩⲛ̅ ⲧⲉⲛⲕⲁⲕⲓⲁ .......
  <span style="color:#b00e23">(ⲓ̅ⲉ̅)</span> ϫⲉ ⲑⲉⲗⲡⲓⲥ ⲙ̅ⲡⲁⲥⲉⲃⲏⲥ ..... ⲑⲉ
  ⲛ̅ⲟⲩϣϩⲓϭ ⲉⲣⲉ ⲡⲧⲏⲩ ϥⲓⲧϥ̅. ⲁⲩⲱ ⲛ̅ⲑⲉ ⲛ̅ⲟⲩϩⲁⲗⲟⲩⲥ ⲉϥϣⲟⲟⲙⲉ ⲉⲁⲩⲑⲗⲟϥ ⲉⲃⲟⲗ ϩⲓⲧⲛ̅
  ⲟⲩϩⲁⲧⲏⲩ ⲏ ⲛ̅ⲑⲉ ⲛ̅ⲟⲩⲕⲁⲡⲛⲟⲥ ⲉⲁⲩϩⲁⲧⲏⲩ ⲃⲟⲗϥ̅ ⲉⲃⲟⲗ ⲛ̅ⲑⲉ ⲙ̅ⲡⲣ̅ⲡⲙⲉⲉⲩⲉ
  ⲛ̅ⲟⲩⲣⲙ̅ⲛ̅ϭⲟⲉⲓⲗⲉ ⲛ̅ⲟⲩϩⲟⲟⲩ ⲟⲩⲱⲧ ⲉⲁϥⲡⲁⲣⲁⲅⲉ. <span style=
  "color:#b00e23">(ⲓ̅ⲋ̅)</span> ⲛ̅ⲇⲓⲕⲁⲓⲟⲥ ⲇⲉ ⲛ̅ⲧⲟⲟⲩ ⲛⲁⲱⲛϩ̅ ϣⲁ ⲉⲛⲉϩ ⲁⲩⲱ ⲉⲣⲉ
  ⲡⲉⲩⲃⲉⲕⲉ ϣⲟⲟⲡ ϩⲙ̅ ⲡϫⲟⲉⲓⲥ ⲁⲩⲱ ⲡⲉⲩⲣⲟⲟⲩϣ ϩⲁⲧⲙ̅ ⲡⲉⲧϫⲟⲥⲉ. <span style=
  "color:#b00e23">(ⲓ̅ⲍ̅)</span> ⲉⲧⲃⲉ ⲡⲁⲓ̈ ⲥⲉⲛⲁϫⲓ ⲙ̅ⲡⲥⲁ ⲛ̅ⲧⲙⲛ̅ⲧⲉⲣⲟ ⲁⲩⲱ ⲟⲩϭⲣⲏⲡⲉ
  ⲉⲛⲉⲥⲱⲥ ⲉⲃⲟⲗ ϩⲓⲧⲟⲟⲧϥ̅ ⲙ̅ⲡϫⲟⲉⲓⲥ: ϫⲉ ϥⲛⲁⲣ̅ϩⲁⲉⲓⲃⲉⲥ ⲉⲣⲟⲟⲩ ϩⲛ̅ ⲧⲉϥⲟⲩⲛⲁⲙ ⲛϥ̅ⲣ̅ⲛⲁϣⲧⲉ
  ⲛⲁⲩ ϩⲙ̅ ⲡⲉϥϭⲃⲟⲓ̈ <span style="color:#b00e23">(ⲓ̅ⲏ̅)</span> ϥⲛⲁϫⲓ ⲛ̅ⲧⲡⲁⲛϩⲟⲡⲗⲓⲁ
  ⲙ̅ⲡⲉϥⲕⲱϩ ⲛϥ̅ϩⲟⲕϥ̅ ⲛ̅ⲧⲉⲕⲧⲓⲥⲓⲥ ⲉⲡϫⲓⲕⲃⲁ ⲛ̅ⲛ̅ϫⲁϫⲉ <span style=
  "color:#b00e23">(ⲓ̅ⲑ̅)</span> ϥⲛⲁϯ ϩⲓⲱⲱϥ ⲙ̅ⲫⲱⲕ ⲛ̅ⲧⲇⲓⲕⲁⲓⲟⲥⲩⲛⲏ ⲛϥϯ ⲉϫⲱϥ
  ⲛ̅ⲧⲡⲉⲣⲓⲕⲉⲫⲁⲗⲁⲓⲁ ⲛ̅ⲧⲉⲕⲣⲓⲥⲓⲥ ⲁϫⲛ̅ ϩⲩⲡⲟⲕⲣⲓⲥⲓⲥ. <span style=
  "color:#b00e23">(ⲕ̅)</span> ϥⲛⲁϫⲓ ⲙ̅ⲡϩⲟⲡⲗⲟⲛ ⲉⲧϫⲟⲟⲣ ⲙ̅ⲡⲧⲃ̅ⲃⲟ. <span style=
  "color:#b00e23">(ⲕ̅ⲁ̅)</span> ϥⲛⲁϫⲱⲣ ⲛ̅ⲧⲥⲏϥⲉ ⲛ̅ⲧⲉϥⲟⲣⲅⲏ ⲉⲧϣⲱⲱⲧ ⲉⲃⲟⲗ ⲛ̅ⲧⲉ
  ⲡⲕⲟⲥⲙⲟⲥ ⲛⲙ̅ⲙⲁϥ ⲙⲓϣⲉ ⲟⲩⲃⲉ ⲛ̅ⲁⲑⲏⲧ. <span style="color:#b00e23">(ⲕ̅ⲃ̅)</span>
  ⲥⲉⲛⲁⲙⲟⲟϣⲉ ⲉⲩⲥⲟⲩⲧⲱⲛ ⲛ̅ϭⲓ ⲛ̅ⲥⲟⲧⲉ ⲛ̅ⲛ̅ⲉⲃⲣⲏϭⲉ ⲛ̅ⲥⲉϥⲱϭⲉ ⲉⲃⲟⲗ ϩⲛ̅ ⲛⲉⲕⲗⲟⲟⲗⲉ
  ⲉⲡⲥⲟⲟⲩⲧⲛ̅ ⲛ̅ⲑⲉ ⲉⲃⲟⲗ ϩⲛ̅ ⲟⲩⲡⲓⲧⲉ ⲉⲥⲥⲟⲙⲧ̅. <span style=
  "color:#b00e23">(ⲕ̅ⲅ̅)</span> ⲥⲉⲛⲁⲛⲟⲩϫⲉ ⲛ̅ϩⲉⲛⲭⲁⲗⲁⲍⲁ ⲉⲩⲙⲉϩ ⲛ̅ϭⲱⲛⲧ̅ ⲛ̅ⲑⲉ ⲉⲃⲟⲗ
  ϩⲛ̅ ⲟⲩⲃⲁⲕ ⲱⲛⲉ. ⲡⲙⲟⲟⲩ ⲛ̅ⲑⲁⲗⲁⲥⲥⲁ ⲛⲁϩⲱⲃⲥ̅ ⲉⲃⲟⲗ ⲉϫⲱⲟⲩ. ⲛ̅ⲉⲓⲉⲣⲱⲟⲩ ⲛⲁⲟⲙⲥⲟⲩ ϩⲓ
  ⲟⲩⲥⲟⲡ. <span style="color:#b00e23">(ⲕ̅ⲇ̅)</span> ⲟⲩⲛ ⲟⲩⲡⲛⲉⲩⲙⲁ ⲛ̅ϭⲟⲙ ⲛⲁϯ
  ⲟⲩⲃⲏⲟⲩ ⲛ̅ⲧⲉ ⲟⲩϩⲁⲧⲏⲩ ϣⲁϣⲟⲩ ⲉⲃⲟⲗ ⲧⲁⲛⲟⲙⲓⲁ ⲅⲁⲣ ⲛⲁⲣ̅ ⲡⲕⲁϩ ⲧⲏⲣϥ̅ ⲛ̅ϫⲁⲉⲓⲉ ⲁⲩⲱ ⲡⲛⲟⲃⲉ
  ⲛⲁϣⲣ̅ϣⲣ̅ ⲛⲉⲑⲣⲟⲛⲟⲥ ⲛ̅ⲛ̅ⲇⲩⲛⲁⲥⲧⲏⲥ.
  <h3 id="wisdom_of_solomon6">6</h3><span style="color:#b00e23">(ⲁ̅)</span>
  ⲥⲱⲧⲙ̅ ϭⲉ ⲛⲉⲣⲱⲟⲩ ⲛ̅ⲧⲉⲧⲛ̅ⲛⲟⲓ̈: ϫⲓⲥⲃⲱ ⲣ̅ⲣⲉϥϯϩⲁⲡ ⲉⲁⲩⲣⲏϫϥ̅ ⲙ̅ⲡⲕⲁϩ: <span style=
  "color:#b00e23">(ⲃ̅)</span> ϫⲓⲥⲙⲏ ⲛⲉⲧⲁⲙⲁϩⲧⲉ ⲉϫⲛ̅ ⲛⲓⲙⲏⲏϣⲉ ⲛⲉⲧϣⲟⲩϣⲟⲩ ⲙ̅ⲙⲟⲟⲩ
  ⲉϫⲛ̅ ⲛⲓⲁϣⲏ ⲛ̅ϩⲉⲑⲛⲟⲥ: <span style="color:#b00e23">(ⲅ̅)</span> ϫⲉ ⲛ̅ⲧⲁⲩϯ
  ⲡⲁⲙⲁϩⲧⲉ ⲛⲏⲧⲛ̅ ⲉⲃⲟⲗ ϩⲓⲧⲙ̅ ⲡϫⲟⲉⲓⲥ ⲁⲩⲱ ⲧϭⲟⲙ ⲉⲃⲟⲗ ϩⲓⲧⲙ̅ ⲡⲉⲧϫⲟⲥⲉ <span style=
  "color:#b00e23">(ⲇ̅)</span> ⲡⲁⲓ̈ ⲉⲧⲛⲁϣⲓⲛⲉ ⲛ̅ⲥⲁ ⲛⲉⲧⲛ̅ϩⲃⲏⲩⲉ ⲛϥ̅ϩⲟⲧϩⲧ̅ ⲛ̅ⲥⲁ
  ⲛⲉⲧⲛ̅ϣⲟϫⲛⲉ: <span style="color:#b00e23">(ⲉ̅)</span> ϫⲉ ⲉⲧⲉⲧⲛ̅ⲟ ⲛ̅ϩⲩⲡⲏⲣⲉⲧⲏⲥ
  ⲛ̅ⲧⲉϥⲙⲛ̅ⲧⲉⲣⲟ ⲙ̅ⲡⲉⲧⲛ̅ⲕⲣⲓⲛⲉ ϩⲛ̅ ⲟⲩⲥⲟⲟⲩⲧⲛ̅ ⲟⲩⲇⲉ ⲙ̅ⲡⲉⲧⲛ̅ⲁⲣⲉϩ ⲉⲡⲉϥⲛⲟⲙⲟⲥ ⲟⲩⲇⲉ
  ⲙ̅ⲡⲉⲧⲛ̅ⲙⲟⲟϣⲉ ⲕⲁⲧⲁ ⲡϣⲟϫⲛⲉ ⲙ̅ⲡⲛⲟⲩⲧⲉ <span style="color:#b00e23">(ⲋ̅)</span>
  ⲟⲩⲛ̅ ⲟⲩϩⲟⲧⲉ ⲛⲏⲩ ⲉϩⲣⲁⲓ̈ ⲉϫⲱⲧⲛ̅ ϫⲉ ⲟⲩⲛ̅ ⲟⲩⲕⲣⲓⲥⲓⲥ ⲉⲥϣⲱⲱⲧ ⲉⲃⲟⲗ ⲛⲁϣⲱⲡⲉ ⲛ̅ⲛ̅ⲛⲟϭ:
  <span style="color:#b00e23">(ⲍ̅)</span> ⲛ̅ⲕⲟⲩⲓ̈ ⲅⲁⲣ ⲙ̅ⲡϣⲁ ⲛ̅ⲟⲩⲛⲁ ⲛ̅ϫⲱⲱⲣⲉ ⲇⲉ
  ⲛ̅ⲧⲟⲟⲩ ⲥⲉⲛⲁϩⲉⲧⲁⲍⲉ ⲙ̅ⲙⲟⲟⲩ ⲉⲙⲁⲧⲉ. <span style="color:#b00e23">(ⲏ̅)</span>
  ⲡϫⲟⲉⲓⲥ ⲅⲁⲣ ⲙ̅ⲡⲧⲏⲣϥ̅ ⲛⲁϫⲓϩⲟ ⲁⲛ ⲟⲩⲇⲉ ⲛϥ̅ⲛⲁϣⲓⲡⲉ ⲁⲛ ϩⲏⲧⲟⲩ ⲛ̅ⲛ̅ⲛⲟϭ: ϫⲉ ⲛ̅ⲕⲟⲩⲓ̈ ⲙⲛ̅
  ⲛ̅ⲛⲟϭ ⲛ̅ⲧⲟϥ ⲁϥⲧⲁⲙⲓⲟⲟⲩ ⲁⲩⲱ ⲟⲛ ϥ̅ϥⲓⲣⲟⲟⲩϣ ϩⲁⲣⲟⲟⲩ ⲧⲏⲣⲟⲩ. <span style=
  "color:#b00e23">(ⲑ̅)</span> ⲛⲉⲧϫⲟⲟⲣ ⲇⲉ ⲥⲉⲛⲁϩⲉⲧϩⲱⲧⲟⲩ ⲉⲙⲁⲧⲉ. <span style=
  "color:#b00e23">(ⲓ̅)</span> ⲉⲉⲓϣⲁϫⲉ ϭⲉ ⲛⲉⲙⲏⲧⲛ̅ ⲛ̅ⲧⲩⲣⲁⲛⲛⲟⲥ ϫⲉⲕⲁⲥ ⲉⲧⲉⲧⲛ̅ⲥⲃⲟ
  ⲉⲧⲥⲟⲫⲓⲁ ⲛ̅ⲧⲉⲧⲛ̅ⲧⲙ̅ϩⲉ ⲉⲃⲟⲗ <span style="color:#b00e23">(ⲓ̅ⲁ̅)</span>
  ⲛⲉⲛⲧⲁⲩϩⲁⲣⲉϩ ⲅⲁⲣ ⲉⲙⲙⲛ̅ⲧⲙⲉ ϩⲛ̅ ⲟⲩⲟⲩⲟⲡ ⲥⲉⲛⲁⲧⲙⲁⲓ̈ⲟⲟⲩ ⲁⲩⲱ ⲛⲉⲛⲧⲁⲩⲥⲃⲟ ⲉⲣⲟⲟⲩ ⲥⲉⲛⲁϩⲉ
  ⲉⲩⲁⲡⲟⲗⲟⲅⲓⲁ. <span style="color:#b00e23">(ⲓ̅ⲃ̅)</span> ⲟⲩⲉϣ ⲛⲁϣⲁϫⲉ ϭⲉ
  ⲛ̅ⲧⲉⲧⲛ̅ⲙⲉⲣⲓⲧⲟⲩ ⲧⲁⲣⲉⲧⲛ̅ϫⲓ ⲧⲉⲥⲃⲱ. <span style="color:#b00e23">(ⲓ̅ⲅ̅)</span>
  ⲟⲩⲟⲉⲓⲛ ⲧⲉ ⲧⲥⲟⲫⲓⲁ ⲉⲙⲉⲥϩⲱϭⲃ̅ ⲁⲩⲱ ϣⲁⲩⲛⲁⲩ ⲉⲣⲟⲥ ⲁϫⲛ̅ ⲙ̅ⲕⲁϩ ⲛ̅ϭⲓ ⲛⲉⲧⲙⲉ ⲙ̅ⲙⲟⲥ ϣⲁⲩϩⲉ
  ⲉⲣⲟⲥ ⲛ̅ϭⲓ ⲛⲉⲧϣⲓⲛⲉ ⲛ̅ⲥⲱⲥ. <span style="color:#b00e23">(ⲓ̅ⲇ̅)</span> ϣⲁⲥⲣ̅ϣⲟⲣⲡ̅
  ⲉⲟⲩⲱⲛϩ̅ ⲛ̅ⲛⲉⲧⲉⲡⲓⲑⲩⲙⲓ ⲉⲣⲟⲥ. <span style="color:#b00e23">(ⲓ̅ⲉ̅)</span>
  ⲡⲉⲧⲛⲁϣⲟⲣⲡϥ̅ ⲉⲣⲟⲥ ⲛϥ̅ⲛⲁϩⲓⲥⲉ ⲁⲛ: ϥⲛⲁϩⲉ ⲅⲁⲣ ⲉⲣⲟⲥ​ ⲉⲥⲁϩⲉ ⲣⲁⲧⲥ̅ ϩⲓⲣⲛ̅ ⲛⲉϥⲣⲟ:
  <span style="color:#b00e23">(ⲓ̅ⲋ̅)</span> ⲡⲣ̅ⲡⲙⲉⲉⲩⲉ ⲅⲁⲣ ⲉⲣⲟⲥ ⲟⲩⲙⲛ̅ⲧⲣⲙ̅ⲛ̅ϩⲏⲧ
  ⲧⲉ ⲉⲥϫⲏⲕ ⲉⲃⲟⲗ. ⲁⲩⲱ ⲡⲉⲛⲧⲁϥⲣ̅ ⲟⲩϣⲏ ⲛ̅ⲣⲟⲉⲓⲥ ⲉⲧⲃⲏⲧⲥ̅ ⲛⲁⲣ̅ⲁⲧⲣⲟⲟⲩϣ ϩⲛ̅ ⲟⲩϭⲉⲡⲏ.
  <span style="color:#b00e23">(ⲓ̅ⲍ̅)</span> ϫⲉ ⲛ̅ⲧⲟⲥ ϣⲁⲥⲙⲟⲟϣⲉ ⲉⲥϣⲓⲛⲉ ⲛ̅ⲥⲁ
  ⲛⲉⲧⲙ̅ⲡϣⲁ ⲙ̅ⲙⲟⲥ ⲛ̅ⲥⲟⲩⲱⲛϩ̅ ⲉⲣⲟⲟⲩ ϩⲓ ⲛⲉϩⲓⲟⲟⲩ ⲉⲥⲛⲟⲧⲙ̅ ⲛⲥ̅ⲧⲱⲙⲛ̅ⲧ ⲉⲣⲟⲟⲩ ϩⲛ̅ ⲟⲩϣⲟϫⲛⲉ
  ⲛⲓⲙ. <span style="color:#b00e23">(ⲓ̅ⲏ̅)</span> ⲧⲉⲥϩⲟⲩⲉⲓⲧⲉ ⲅⲁⲣ ⲧⲉ ⲧⲉⲡⲓⲑⲩⲙⲓⲁ
  ⲛ̅ⲧⲉⲫⲃⲱ ⲙ̅ⲙⲉ <span style="color:#b00e23">(ⲓ̅ⲑ̅)</span> ⲡⲣⲟⲟⲩϣ ⲇⲉ ⲛ̅ⲧⲉⲥⲃⲱ ⲡⲉ
  ⲧⲁⲅⲁⲡⲏ ⲧⲁⲅⲁⲡⲏ ⲇⲉ ⲡⲉ ⲡϩⲁⲣⲉϩ ⲉⲡⲉⲥⲛⲟⲙⲟⲥ ⲡϯϩⲧⲏⲕ ⲇⲉ ⲉⲡⲛⲟⲙⲟⲥ ⲡⲉ ⲡ̅ⲧⲁϫⲣⲟ
  ⲛ̅ⲧⲙⲛ̅ⲧⲁⲧⲧⲁⲕⲟ <span style="color:#b00e23">(ⲕ̅)</span> ⲧⲙⲛ̅ⲧⲁⲧⲧⲁⲕⲟ ⲇⲉ
  ϣⲁⲥⲧⲣⲉⲩϩⲱⲛ ⲉϩⲟⲩⲛ ⲉⲡⲛⲟⲩⲧⲉ. <span style="color:#b00e23">(ⲕ̅ⲁ̅)</span> ⲧⲉⲡⲓⲑⲩⲙⲓⲁ
  ϭⲉ ⲛ̅ⲧⲥⲟⲫⲓⲁ ⲛⲁϫⲓⲧⲟⲩ ⲉϩⲟⲩⲛ ⲉⲡⲱⲛϩ̅ ⲉϩⲟⲩⲛ ⲉⲧⲙⲛ̅ⲧⲉⲣⲟ <span style=
  "color:#b00e23">(ⲕ̅ⲃ̅)</span> ⲉϣϫⲉ ⲧⲉⲧⲛ̅ⲙⲉ ϭⲉ ⲛ̅ⲛⲉⲑⲣⲟⲛⲟⲥ ⲙⲛ̅ ⲛⲉϭⲣⲏⲡⲉ
  ⲛ̅ⲧⲩⲣⲁⲛⲛⲟⲥ ⲛ̅ⲗ̅ⲗⲁⲟⲥ <span style="color:#b00e23">(ⲕ̅ⲅ̅)</span> ⲙⲁⲧⲁⲓ̈ⲉ ⲧⲥⲟⲫⲓⲁ
  ϫⲉ ⲉⲧⲉⲧⲛ̅ⲉⲣ̅ⲣ̅ⲣⲟ ϣⲁ ⲉⲛⲉϩ. <span style="color:#b00e23">(ⲕ̅ⲇ̅)</span> ⲟⲩ ⲇⲉ ⲡⲉ
  ⲧⲥⲟⲫⲓⲁ ⲁⲩⲱ ⲛ̅ⲧⲁⲥϣⲱⲡⲉ ⲛ̅ⲁϣ ⲛ̅ϩⲉ ϯⲛⲁϫⲟⲟⲥ ⲁⲩⲱ ⲛ̅ϯⲛⲁϩⲱⲡ ⲁⲛ ⲉⲣⲱⲧⲛ̅ ⲙ̅ⲡⲉⲓ̈ⲙⲩⲥⲧⲏⲣⲓⲟⲛ
  ⲁⲗⲗⲁ ϯⲛⲁϩⲉⲧϩⲱⲧⲥ̅ ϫⲓⲛ ⲧⲉϩⲟⲩⲉⲓⲧⲉ ⲙ̅ⲡⲉⲥⲧⲁⲙⲓⲟ ⲛ̅ⲧⲁⲟⲩⲱⲛϩ̅ ⲉⲃⲟⲗ ⲙ̅ⲡⲉⲥⲥⲟⲟⲩⲛ: ⲛ̅ϯⲛⲁⲣ̅
  ⲡⲃⲟⲗ ⲁⲛ ⲛ̅ⲧⲙⲉ <span style="color:#b00e23">(ⲕ̅ⲉ̅)</span> ⲟⲩⲇⲉ ⲛ̅ⲛⲁⲃⲱⲕ ⲙⲛ̅
  ⲡⲉⲕⲣⲟϥ ⲉϫⲟⲟⲩ ϫⲉ ⲙ̅ⲡⲁⲓ̈ⲕⲟⲓⲛⲱⲛⲓ ⲁⲛ ⲙⲛ̅ ⲧⲥⲟⲫⲓⲁ. <span style=
  "color:#b00e23">(ⲕ̅ⲋ̅)</span> ⲟⲩⲟⲩϫⲁⲓ̈ ⲙ̅ⲡⲕⲟⲥⲙⲟⲥ ⲡⲉ ⲡⲁϣⲏ ⲛ̅ⲛ̅ⲥⲟⲫⲟⲥ ⲁⲩⲱ ⲟⲩⲣ̅ⲣⲟ
  ⲛ̅ⲥⲁⲃⲉ ⲡⲉ ⲡⲉⲥⲙⲓⲛⲉ ⲙ̅ⲡⲉⲙⲏⲏϣⲉ <span style="color:#b00e23">(ⲕ̅ⲍ̅)</span> ϫⲓⲥⲃⲱ
  ϭⲉ ⲉⲛⲁϣⲁϫⲉ ⲧⲁⲣⲉⲧⲛ̅ϯϩⲏⲟⲩ
  <h3 id="wisdom_of_solomon7">7</h3><span style="color:#b00e23">(ⲁ̅)</span>
  ⲁⲛⲅ̅ ⲟⲩⲣⲱⲙⲉ [ⲡⲉ] ϩⲱⲱⲧ ⲛ̅ⲑⲉ ⲛ̅ⲟⲩⲟⲛ ⲛⲓⲙ ⲟⲩϫⲡⲟ ⲉⲃⲟⲗ ϩⲛ̅ ⲡⲣⲙ̅ⲛ̅ⲕⲁϩ ⲉⲛⲧⲁⲩⲡⲗⲁⲥⲥⲉ
  ⲙ̅ⲙⲟϥ ⲛ̅ϣⲟⲣⲡ̅ ⲉⲁⲩⲙⲟⲛⲅ̅ⲧ ⲛ̅ⲥⲁⲣⲝ̅ ⲛ̅ϩⲏⲧⲥ̅ ⲛ̅ⲧⲁⲙⲁⲁⲩ. <span style=
  "color:#b00e23">(ⲃ̅)</span> ⲁⲓ̈ⲧⲱⲕ ϩⲛ̅ ⲟⲩⲥⲛⲟϥ ⲙ̅ⲙⲏⲧ ⲛ̅ⲉⲃⲟⲧ ⲉⲃⲟⲗ ϩⲛ̅ ⲟⲩⲥⲡⲉⲣⲙⲁ
  ⲣ̅ⲣⲱⲙⲉ ⲉⲁⲥⲉⲓ ⲉϩⲟⲩⲛ ⲉⲣⲟϥ ϩⲙ̅ ⲡⲉⲛ̅ⲕⲟⲧⲕ̅ ϩⲛ̅ ⲟⲩϩⲏⲇⲟⲛⲏ. <span style=
  "color:#b00e23">(ⲅ̅)</span> ⲛ̅ⲧⲉⲣⲓϣⲱⲡⲉ ⲇⲉ ⲁⲓ̈ϩⲱⲛ ⲉⲃⲟⲗ ⲉⲡⲁⲏⲣ ⲁⲓ̈ϩⲉ ⲉϩⲣⲁⲓ̈ ⲉϫⲙ̅
  ⲡⲉⲓ̈ⲕⲁϩ ⲟⲩⲱⲧ ⲁⲓ̈ϯ ⲛ̅ⲧϣⲟⲣⲡ̅ ⲛ̅ⲥⲙⲏ ⲉⲓ̈ⲣⲓⲙⲉ ⲛ̅ⲑⲉ ⲛ̅ⲟⲩⲟⲛ ⲛⲓⲙ. <span style=
  "color:#b00e23">(ⲇ̅)</span> ⲁⲩⲥⲁⲛⲟⲩϣⲧ̅ ϩⲛ̅ ϩⲉⲛⲧⲟⲉⲓⲥ ⲙⲛ̅ ϩⲉⲛⲣⲟⲟⲩϣ.
  <span style="color:#b00e23">(ⲉ̅)</span> ⲙⲛ ⲗⲁⲁⲩ ⲅⲁⲣ ⲛⲣⲣⲟ ⲉⲩⲛⲧϥ ⲕⲉ ϩⲟⲩⲉⲓⲧⲉ
  ⲛ̅ϫⲡⲟ. <span style="color:#b00e23">(ⲋ̅)</span> ⲟⲩϭⲓⲛⲉⲓ ⲛ̅ⲟⲩⲱⲧ ⲧⲉ ⲛ̅ⲟⲩⲟⲛ ⲛⲓⲙ
  ⲉϩⲟⲩⲛ ⲉⲡⲕⲟⲥⲙⲟⲥ ⲁⲩⲱ ⲟⲩϭⲓⲛⲃⲱⲕ ⲉⲃⲟⲗ. <span style="color:#b00e23">(ⲍ̅)</span>
  ⲉⲧⲃⲉ ⲡⲁⲓ̈ ⲁⲓ̈ϣⲗⲏⲗ ⲁⲩϯ ⲛⲁⲓ̈ ⲛ̅ⲟⲩⲙⲛ̅ⲧⲣⲙ̅ⲛ̅ϩⲏⲧ: ⲁⲓ̈ⲉⲡⲓⲕⲁⲗⲉⲓ ⲁϥⲉⲓ ⲛⲁⲓ̈ ⲛ̅ϭⲓ
  ⲟⲩⲡⲛⲉⲩⲙⲁ ⲛ̅ⲥⲟⲫⲓⲁ. <span style="color:#b00e23">(ⲏ̅)</span> ⲁⲓ̈ⲥⲟⲧⲡⲥ̅ ⲉⲛⲉϭⲣⲏⲡⲉ
  ⲙⲛ̅ ⲛⲉⲑⲣⲟⲛⲟⲥ: ⲙ̅ⲡⲓⲉⲛ ⲧⲙⲛ̅ⲧⲣⲙ̅ⲙⲁⲟ ⲛⲙ̅ⲙⲁⲥ ⲛ̅ⲑⲉ ⲛ̅ⲟⲩⲗⲁⲁⲩ <span style=
  "color:#b00e23">(ⲑ̅)</span> ⲟⲩⲇⲉ ⲡⲱⲛⲉ ⲙ̅ⲙⲉ ⲙ̅ⲡⲓⲧⲛ̅ⲧⲱⲛϥ̅ ⲉⲣⲟⲥ. ϫⲉ ⲡⲛⲟⲩⲃ ⲧⲏⲣϥ̅
  ⲛ̅ⲛⲁϩⲣⲁⲥ ⲉϥⲟ ⲛ̅ⲑⲉ ⲛ̅ⲟⲩϣⲏⲙ ⲛ̅ϣⲱ ⲁⲩⲱ ⲉⲣⲉ ⲫⲁⲧ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲑⲉ ⲛ̅ⲟⲩⲟⲙⲉ.
  <span style="color:#b00e23">(ⲓ̅)</span> ⲁⲓ̈ⲙⲉⲣⲓⲧⲥ̅ ⲉϩⲟⲩⲉ ⲟⲩϫⲣⲟ ⲙⲛ̅ ⲟⲩⲥⲁ
  ⲁⲓ̈ⲥⲟⲧⲡⲥ̅ ⲉⲕⲁⲁⲥ ⲛⲁⲓ̈ ⲉⲡⲙⲁ ⲙ̅ⲡⲟⲩⲟⲉⲓⲛ ϫⲉ ⲡⲉⲥⲟⲩⲟⲉⲓⲛ ⲛ̅ⲧⲟⲥ ⲙⲉϥⲛ̅ⲕⲟⲧⲕ̅.
  <span style="color:#b00e23">(ⲓ̅ⲁ̅)</span> ⲁⲩⲉⲓ ⲇⲉ ⲛⲁⲓ̈ ⲛⲙ̅ⲙⲁⲥ ⲛ̅ϭⲓ ⲛ̅ⲁⲅⲁⲑⲟⲛ
  ⲧⲏⲣⲟⲩ ϩⲓ ⲟⲩⲥⲟⲡ ⲁⲩⲱ ⲟⲩⲙⲛ̅ⲧⲣⲙ̅ⲙⲁⲟ ⲉⲛⲁϣⲱⲥ ϩⲛ̅ ⲛⲉⲥϭⲓϫ. <span style=
  "color:#b00e23">(ⲓ̅ⲃ̅)</span> ⲁⲓ̈ⲣⲁϣⲉ ⲇⲉ ⲉϫⲱⲟⲩ ⲧⲏⲣⲟⲩ ϫⲉ ⲧⲥⲟⲫⲓⲁ ⲧⲉⲧϫⲓⲙⲟⲉⲓⲧ
  ϩⲏⲧⲟⲩ ⲛⲉⲓ̈ⲥⲟⲟⲩⲛ ⲇⲉ ⲁⲛ ⲡⲉ ϫⲉ ⲛ̅ⲧⲟⲥ ⲁⲥϫⲡⲟⲟⲩ ⲧⲏⲣⲟⲩ. <span style=
  "color:#b00e23">(ⲓ̅ⲅ̅)</span> ⲁⲓ̈ⲥⲃⲟ ⲁϫⲛ̅ ⲕⲣⲟϥ ϯⲛⲁϯ ⲁϫⲛ̅ ⲫⲑⲟⲛⲟⲥ ⲛ̅ϯⲛⲁϩⲱⲡ ⲁⲛ
  ⲛ̅ⲧⲉⲥⲙⲛ̅ⲧⲣⲙ̅ⲙⲁⲟ: <span style="color:#b00e23">(ⲓ̅ⲇ̅)</span> ⲟⲩⲁϩⲟ ⲅⲁⲣ ⲛ̅ⲣ̅ⲣⲱⲙⲉ
  ⲡⲉ ⲉⲙⲉϥⲱϫⲛ̅: ⲛⲉⲛⲧⲁⲩⲭⲣⲱ ⲙ̅ⲙⲟⲥ ⲁⲩⲣ̅ϣⲃⲏⲣ ⲉⲡⲛⲟⲩⲧⲉ ⲁⲩⲥⲩⲛϩⲓⲥⲧⲁ ⲙ̅ⲙⲟⲟⲩ ⲉⲧⲃⲉ ⲛ̅ⲇⲱⲣⲟⲛ
  ⲛ̅ⲧⲉⲥⲃⲱ. <span style="color:#b00e23">(ⲓ̅ⲉ̅)</span> ⲉⲣⲉ ⲡⲛⲟⲩⲧⲉ ⲇⲉ ϯ ⲛⲁⲓ̈ ⲉϫⲟⲟⲩ
  ⲕⲁⲧⲁ ⲧⲁⲅⲛⲱⲙⲏ ⲁⲩⲱ ⲉⲙⲉⲉⲩⲉ ⲕⲁⲧⲁ ⲡⲉⲙⲡϣⲁ ⲛ̅ⲛⲉⲧϥ̅ⲛⲁⲧⲁⲁⲩ ϫⲉ ⲛ̅ⲧⲟϥ ⲡⲉⲧϫⲓⲙⲟⲉⲓⲧ ϩⲏⲧⲥ̅
  ⲛ̅ⲧⲥⲟⲫⲓⲁ ⲁⲩⲱ ⲡⲉⲧϯⲥⲃⲱ ⲛ̅ⲛ̅ⲥⲟⲫⲟⲥ. <span style="color:#b00e23">(ⲓ̅ⲋ̅)</span>
  ⲉⲛϣⲟⲟⲡ ⲅⲁⲣ ϩⲛ̅ ⲧⲉϥϭⲓϫ ⲁⲛⲟⲛ ⲙⲛ̅ ⲛⲉⲛⲕⲉϣⲁϫⲉ. ⲁⲩⲱ ⲙⲛ̅ⲧⲣⲙ̅ⲛ̅ϩⲏⲧ ⲛⲓⲙ ⲛⲙ̅ ⲧⲉⲥⲃⲱ
  ⲛ̅​ⲛⲉϩⲃⲏⲩⲉ. <span style="color:#b00e23">(ⲓ̅ⲍ̅)</span> ⲛ̅ⲧⲟϥ ⲅⲁⲣ ⲁϥϯ ⲛⲁⲓ̈
  ⲙ̅ⲡⲥⲟⲟⲩⲛ ⲙ̅ⲙⲉ ⲛ̅ⲛⲉⲧϣⲟⲟⲡ ⲉⲥⲟⲩⲛ̅ ⲡⲧⲱϣ ⲙ̅ⲡⲕⲟⲥⲙⲟⲥ ⲙⲛ̅ ⲧⲉⲛⲉⲣⲅⲉⲓⲁ ⲛ̅ⲛⲉⲥⲧⲟⲓⲭⲓⲟⲛ
  <span style="color:#b00e23">(ⲓ̅ⲏ̅)</span> ⲧⲉϩⲟⲩⲉⲓⲧⲉ ⲙⲛ̅ ⲑⲁⲏ ⲙⲛ̅ ⲧⲙⲏⲧⲉ
  ⲛ̅ⲛ̅ⲥⲏⲟⲩ ⲛ̅ϣⲓⲃⲉ ⲛ̅ⲛⲁⲏⲣ ⲙⲛ̅ ⲙ̅ⲙⲉⲧⲁⲃⲟⲗⲏ ⲛ̅ⲛⲉⲩⲟⲉⲓϣ: <span style=
  "color:#b00e23">(ⲓ̅ⲑ̅)</span> ⲛ̅ⲕⲩⲕⲗⲟⲥ ⲛ̅ⲧⲉⲣⲟⲙⲡⲉ ⲙⲛ̅ ⲛⲉⲥⲙⲓⲛⲉ ⲛ̅ⲛ̅ⲥⲓⲟⲩ
  <span style="color:#b00e23">(ⲕ̅)</span> ⲛⲉⲫⲩⲥⲓⲥ ⲛ̅ⲛ̅ⲍⲱⲟⲛ ⲙⲛ̅ ⲡϭⲱⲛⲧ̅
  ⲛ̅ⲛⲉⲑⲏⲣⲓⲟⲛ ⲡⲉⲛϣⲟⲧ ⲛ̅ⲛ̅ⲧⲏⲩ ⲙⲛ̅ ⲙ̅ⲙⲟⲕⲙⲉⲕ ⲛ̅ⲛ̅ⲣⲱⲙⲉ ⲛ̅ϣⲓⲃⲉ ⲛ̅ⲛ̅ϣⲏⲛ ⲙⲛ̅ ⲧϭⲟⲙ
  ⲛ̅ⲛⲉⲛⲧⲏϭ. <span style="color:#b00e23">(ⲕ̅ⲁ̅)</span> ⲛⲉⲧϩⲏⲡ ⲙⲛ̅ ⲛⲉⲧⲟⲩⲟⲛϩ̅ ⲉⲃⲟⲗ
  ⲁⲓ̈ⲥⲟⲩⲱⲛⲟⲩ: ⲧⲥⲟⲫⲓⲁ ⲅⲁⲣ ⲉⲛⲧⲁⲥⲧⲁⲙⲓⲟⲟⲩ ⲧⲏⲣⲟⲩ ⲁⲥⲧⲥⲁⲃⲟⲓ̈ ⲉⲣⲟⲟⲩ. <span style=
  "color:#b00e23">(ⲕ̅ⲃ̅)</span> ⲟⲩⲛ̅ ⲟⲩⲡⲛⲉⲩⲙⲁ ⲅⲁⲣ ⲛ̅ϩⲏⲧⲥ̅ ⲉϥⲟⲩⲁⲁⲃ. ⲛ̅ⲣⲉϥⲛⲟⲓ̈
  ⲛ̅ⲟⲩⲥⲙⲟⲧ ⲛ̅ⲟⲩⲱⲧ ⲛ̅ⲁⲧⲉⲥⲙⲟⲧ ⲉϥⲁⲥⲱⲟⲩ ⲣ̅ⲣⲉϥⲣ̅ϩⲱⲃ ⲉϥϭⲙ̅ϭⲟⲙ ⲉϥⲟ ⲛ̅ⲁⲧⲧⲱⲗⲙ̅ ⲛ̅ⲥⲁⲃⲉ
  ⲛ̅ⲁⲧⲛⲟⲃⲉ ⲙ̅ⲙⲁⲓ̈ⲁⲅⲁⲑⲟⲛ ⲉϥⲧⲟⲣϩ̅ ⲉⲙⲉⲩϣⲁⲙ​ⲁϩⲧⲉ ⲙ̅ⲙⲟϥ ⲣ̅ⲣⲉϥⲣ̅ⲡⲉⲧⲛⲁⲛⲟⲩϥ​
  <span style="color:#b00e23">(ⲕ̅ⲅ̅)</span> ⲙ̅ⲙⲁⲓ̈ⲣⲱⲙⲉ ⲉϥⲧⲁϫⲣⲏⲩ ⲉϥⲟⲣϫ ⲉϥⲟ
  ⲛ̅ⲁⲧⲣⲟⲟⲩϣ ⲉϥϭⲙ̅ϭⲟⲙ ⲉϩⲱⲃ ⲛⲓⲙ ⲉϥϭⲱϣⲧ̅ ⲉϫⲙ̅ ⲡⲧⲏⲣϥ̅ ⲉϥϫⲱⲧⲉ ϩⲓⲧⲛ̅ ⲛⲉⲡⲛⲉⲩⲙⲁ ⲧⲏⲣⲟⲩ
  ⲉⲧⲟⲩⲁⲁⲃ ⲣ̅ⲣⲉϥⲛⲟⲓ̈ ⲉⲧϣⲟⲟⲙⲉ. <span style="color:#b00e23">(ⲕ̅ⲇ̅)</span> ⲧⲥⲟⲫⲓⲁ
  ⲅⲁⲣ ⲕⲓⲙ ⲉϩⲟⲩⲉ ⲛⲉⲧⲕⲓⲙ ⲧⲏⲣⲟⲩ ⲥϫⲱⲧⲉ ⲁⲩⲱ ⲥⲛⲏⲩ ⲉⲃⲟⲗ ϩⲓⲧⲙ̅ ⲡⲧⲏⲣϥ̅ ⲉⲧⲃⲉ ⲡⲉⲥⲧⲃ̅ⲃⲟ:
  <span style="color:#b00e23">(ⲕ̅ⲉ̅)</span> ⲉⲥⲛⲏⲩ ⲅⲁⲣ ⲉⲃⲟⲗ ϩⲓⲧⲛ̅ ⲧϭⲟⲙ ⲙ̅ⲡⲛⲟⲩⲧⲉ
  ⲁⲩⲱ ⲉⲃⲟⲗ ϩⲙ̅ ⲡⲉⲟⲟⲩ ⲉⲧⲟⲩⲁⲁⲃ ⲛ̅ⲧⲉ ⲡⲡⲁⲛⲧⲟⲕⲣⲁⲧⲱⲣ ⲉⲧⲃⲉ ⲡⲁⲓ̈ ⲙⲉⲣⲉ ⲗⲁⲁⲩ ⲉϥϫⲁϩⲙ̅
  ⲧⲱⲙⲛ̅ⲧ ⲉⲣⲟⲥ. <span style="color:#b00e23">(ⲕ̅ⲋ̅)</span> ⲟⲩⲉⲓⲛⲉ ⲅⲁⲣ ⲧⲉ ⲛ̅ⲧⲉ
  ⲡⲟⲩⲟⲉⲓⲛ ⲛ̅ϣⲁ ⲉⲛⲉϩ ⲁⲩⲱ ⲟⲩⲉⲓⲁⲗ ⲉⲥⲟⲩⲁⲁⲃ ⲛ̅ⲧⲉ ⲧⲉⲛⲉⲣⲅⲓⲁ ⲙ̅ⲡⲛⲟⲩⲧⲉ ⲁⲩⲱ ⲑⲓⲕⲱⲛ
  ⲛ̅ⲧⲉϥⲙⲛ̅ⲧⲁⲅⲁⲑⲟⲥ. <span style="color:#b00e23">(ⲕ̅ⲍ̅)</span> ⲉⲟⲩⲉⲓ ⲇⲉ ⲧⲉ
  ⲉⲥϭⲙ̅ϭⲟⲙ ⲉϩⲱⲃ ⲛⲓⲙ ⲁⲩⲱ ⲉⲥϭⲉⲉⲧ ϩⲁⲣⲓ ϩⲁⲣⲟⲥ ⲉⲥⲉⲓⲣⲉ ⲙ̅ⲡⲧⲏⲣϥ̅ ⲙ̅ⲃⲣ̅ⲣⲉ ⲁⲩⲱ ⲕⲁⲧⲁ
  ⲅⲉⲛⲉⲁ ⲥⲃⲏⲕ ⲉϩⲟⲩⲛ ⲉⲛⲉⲯⲩⲭⲏ ⲛ̅ⲛⲉⲧⲟⲩⲁⲁⲃ ⲥⲉⲓⲣⲉ ⲙ̅ⲙⲟⲟⲩ ⲛ̅ϣⲃⲏⲣ ⲉⲡⲛⲟⲩⲧⲉ ⲁⲩⲱ
  ⲙ̅ⲡⲣⲟⲫⲏⲧⲏⲥ. <span style="color:#b00e23">(ⲕ̅ⲏ̅)</span> ⲙ̅ⲡⲛⲟⲩⲧⲉ ⲅⲁⲣ ⲙⲉ ⲗⲗⲁⲁⲩ
  ⲁⲛ ⲉⲓⲙⲏⲧⲓ ⲡⲉⲧⲟⲩⲏϩ ϩⲛ̅ ⲧⲥⲟⲫⲓⲁ: <span style="color:#b00e23">(ⲕ̅ⲑ̅)</span> ⲧⲁⲓ̈
  ⲅⲁⲣ ⲛⲉⲥⲱⲥ ⲉϩⲟⲩⲉ ⲡⲣⲏ ⲁⲩⲱ ⲉϩⲟⲩⲉ ⲡⲉⲥⲙⲓⲛⲉ ⲛ̅ⲛ̅ⲥⲓⲟⲩ ⲧⲏⲣⲟⲩ: ⲉⲩϣⲁⲛⲧⲛ̅ⲧⲱⲛⲥ̅ ⲉⲡⲟⲩⲟⲉⲓⲛ
  ⲥⲛⲁⲣ̅ϣⲟⲣⲡ̅ ⲉⲣⲟϥ. <span style="color:#b00e23">(ⲗ̅)</span> ⲡⲁⲓ̈ ⲙⲉⲛ ⲅⲁⲣ ϣⲁⲣⲉ
  ⲧⲉⲩϣⲏ ⲉⲓ ⲉⲡⲉϥⲙⲁ ⲧⲥⲟⲫⲓⲁ ⲇⲉ ⲙⲉⲣⲉ ⲧⲕⲁⲕⲓⲁ ϭⲙ̅ϭⲟⲙ ⲉⲣⲟⲥ.
  <h3 id="wisdom_of_solomon8">8</h3><span style="color:#b00e23">(ⲁ̅)</span>
  ⲥϫⲱⲧⲉ ⲇⲉ ϫⲓⲛ ⲕⲣⲟ ϩⲛ̅ ⲟⲩⲙⲛ̅ⲧϫⲱⲱⲣⲉ ⲁⲩⲱ ⲥⲧⲱϣ ⲙ̅ⲡⲧⲏⲣϥ̅ ϩⲛ̅ ⲟⲩⲙⲛ̅ⲧⲭⲣⲏⲥⲧⲟⲥ.
  <span style="color:#b00e23">(ⲃ̅)</span> ⲧⲁⲓ̈ ⲇⲉ ⲛ̅ⲧⲁⲓ̈ⲟⲩⲁϣⲥ̅ ⲁⲩⲱ ⲁⲓ̈ϩⲟⲧϩⲧ̅
  ⲛ̅ⲥⲱⲥ ϫⲓⲛ ⲛ̅ⲧⲁⲙⲛ̅ⲧⲕⲟⲩⲓ̈ ⲁⲓ̈ϣⲓⲛⲉ ⲛ̅ⲥⲁ ϫⲓⲧⲥ̅ ⲛⲁⲓ̈ ⲛ̅ⲑⲉ ⲛ̅ⲟⲩϣⲉⲗⲉⲉⲧ ⲉⲁⲓ̈ⲙⲉⲣⲉ
  ⲡⲉⲥⲥⲁ. <span style="color:#b00e23">(ⲅ̅)</span> ⲥϯⲉⲟⲟⲩ ⲛ̅ⲧⲙⲛ̅ⲧⲉⲩⲅⲉⲛⲏⲥ ⲉⲩⲛ̅ⲧⲁⲥ
  ⲙ̅ⲙⲁⲩ ⲛ̅ⲟⲩⲙⲛ̅ⲧϣⲃⲏⲣ ϣⲁ ⲡⲛⲟⲩⲧⲉ: ϫⲉ ⲡϫⲟⲉⲓⲥ ϩⲱⲱϥ ⲙ̅ⲡⲧⲏⲣϥ̅ ⲁϥⲙⲉⲣⲓⲧⲥ̅. <span style=
  "color:#b00e23">(ⲇ̅)</span> ⲧⲣⲉϥϫⲓϣⲟϫⲛⲉ ⲅⲁⲣ ⲧⲉ ⲛ̅ⲧⲉⲥⲃⲱ ⲙ̅ⲡⲛⲟⲩⲧⲉ ⲁⲩⲱ ⲧⲣⲉϥⲧⲱϣ
  ⲧⲉ ⲛ̅ⲛⲉϥϩⲃⲏⲩⲉ. <span style="color:#b00e23">(ⲉ̅)</span> ⲉϣϫⲉ ⲟⲩⲥⲱⲟⲩϩ ⲉϩⲟⲩⲛ
  ⲛ̅ⲟⲩⲕⲧⲏⲙⲁ ⲉⲛⲁⲛⲟⲩϥ ⲡⲉ ⲧⲙⲛ̅ⲧⲣⲙ̅ⲙⲁⲟ ϩⲙ ⲡⲁϩⲉ ⲟⲩ ⲡⲉⲧⲟ ⲛ̅ⲣⲙ̅ⲙⲁⲟ ⲉⲧⲥⲟⲫⲓⲁ ⲧⲁⲓ̈
  ⲉⲧⲣ̅ϩⲱⲃ ⲉⲛⲕⲁ ⲛⲓⲙ; <span style="color:#b00e23">(ⲋ̅)</span> ⲉϣϫⲉ ⲉⲣⲉ ⲟⲩⲁ
  ⲛⲁⲣ̅ϩⲱⲃ ⲉⲩⲙⲛ̅ⲧⲣⲙ̅ⲛ̅ϩⲏⲧ ⲟⲩ ϩⲛ̅ ⲛⲉⲧϣⲟⲟⲡ ⲡⲉⲧⲟ ⲛ̅ⲧⲉⲭⲛⲓⲧⲏⲥ ⲉϩⲟⲩ ⲉⲣⲟⲥ; <span style=
  "color:#b00e23">(ⲍ̅)</span> ⲉϣϫⲉ ⲟⲩⲛ̅ ⲟⲩⲁ ⲙⲉⲓ̈ ⲛ̅ⲧⲇⲓⲕⲁⲓⲟⲥⲩⲛⲏ ⲛⲉⲥϩⲓⲥⲉ ϩⲛ̅ⲁⲣⲉⲧⲏ
  ⲛⲉ: ϣⲁⲥⲧⲥⲁⲃⲟⲟⲩ ⲅⲁⲣ ⲉⲧⲙⲛ̅ⲧⲣⲙ̅ⲛ̅ϩⲏⲧ ⲁⲩⲱ ⲧⲙⲛ̅ⲧⲥⲁⲃⲉ ⲙⲛ̅ ⲧⲇⲓⲕⲁⲓⲟⲥⲩⲛⲏ ⲙⲛ̅ ⲧϭⲟⲙ ⲛⲁⲓ̈
  ⲉⲧⲉ ⲙⲛ̅ ⲡⲉⲧⲥⲟⲧⲡ̅ ⲉⲣⲟⲟⲩ ϩⲙ̅ ⲡⲱⲛϩ̅ ⲛ̅ⲣ̅ⲣⲱⲙⲉ. <span style=
  "color:#b00e23">(ⲏ̅)</span> ⲉϣⲱⲡⲉ ⲇⲉ ⲉⲣⲉ ⲟⲩⲁ ⲟⲩⲉϣ ⲉⲓⲙⲉ ⲉϩⲁϩ ⲉⲥⲟⲟⲩⲛ
  ⲛ̅ⲛⲉⲛⲧⲁⲩⲟⲩⲉⲓⲛⲉ ⲁⲩⲱ ⲉⲧⲟⲛⲧⲛ̅ ⲛ̅ⲛⲉⲧⲛⲁϣⲱⲡⲉ ⲙⲛ̅ ϩⲉⲛⲕⲟⲧⲥ̅ ⲛ̅ϣⲁϫⲉ ⲙⲛ̅ ϩⲉⲛⲃⲱⲗ
  ⲛ̅ⲧⲟⲛⲧⲛ̅ ⲙ̅ⲙⲁⲉⲓⲛ ⲙⲛ̅ ⲛⲉϣⲡⲏⲣⲉ ⲉⲥⲉⲓⲙⲉ ⲉⲣⲟⲟⲩ ⲁⲩⲱ ⲛ̅ⲑⲁⲏ ⲛ̅ⲛⲉⲩⲟⲉⲓϣ ⲙⲛ̅ ⲛⲥⲏⲩ.
  <span style="color:#b00e23">(ⲑ̅)</span> ⲁⲓ̈ⲕⲣⲓⲛⲉ ⲇⲉ ⲉϫⲡⲉ ⲧⲁⲓ̈ ⲛⲁⲓ̈ ϩⲙ̅ ⲡⲁⲱⲛϩ̅
  ⲉⲓ̈ⲥⲟⲟⲩⲛ ϫⲉ ⲉⲥϫⲓϣⲟϫⲛⲉ ⲛⲁⲓ̈ ⲉⲡⲁⲅⲁⲑⲟⲛ ⲁⲩⲱ ⲥⲛⲁⲥⲗ̅ⲥⲱⲗⲧ̅ ⲉⲃⲟⲗ ϩⲛ̅ ⲛⲁⲣⲟⲟⲩϣ ⲙⲛ̅
  ⲛⲁⲗⲩⲡⲏ. <span style="color:#b00e23">(ⲓ̅)</span> ϯⲛⲁϫⲓⲉⲟⲟⲩ ⲉⲧⲃⲏⲧⲥ̅ ϩⲛ̅ ⲛⲓⲙⲏⲏϣⲉ
  ⲁⲩⲱ ⲧⲁⲓ̈ⲟ ϩⲛ̅ ⲧⲙⲛ̅ⲧϩⲗ̅ⲗⲟ ⲉⲁⲛⲅ̅ ⲟⲩϣⲏⲣⲉ ϣⲏⲙ. <span style=
  "color:#b00e23">(ⲓ̅ⲁ̅)</span> ⲥⲉⲛⲁϩⲉ ⲇⲉ ⲉⲣⲟⲓ̈ ⲉⲓ̈ⲧⲟⲣϩ̅ ϩⲛ̅ ⲟⲩϩⲁⲡ ⲛ̅ⲥⲉⲣϣⲡⲏⲣⲉ
  ⲙ̅ⲙⲟⲓ̈ ⲛ̅ϭⲓ ⲛ̅ⲇⲩⲛⲁⲥⲧⲏⲥ. <span style="color:#b00e23">(ⲓ̅ⲃ̅)</span>
  ⲉⲓ̈ϣⲁⲛⲕⲁⲣⲱⲓ̈ ⲥⲉⲛⲁϭⲱϣⲧ̅ ⲉⲃⲟⲗ ϩⲏⲧ: ⲉⲓ̈ϣⲁⲛϣⲁϫⲉ ⲥⲉⲛⲁϯϩⲧⲏⲩ: ⲉⲓ̈ϣⲁⲛⲱⲥⲕ̅ ⲉⲓ̈ϣⲁϫⲉ
  ⲥⲉⲛⲁϯ ⲧⲉⲩϭⲓϫ ⲉⲣⲛ̅ ⲣⲱⲟⲩ. <span style="color:#b00e23">(ⲓ̅ⲅ̅)</span> ϯⲛⲁϫⲓ
  ⲛ̅ⲟⲩⲱⲛϩ̅ ⲉⲧⲃⲏⲧⲥ̅ ⲛ̅ⲧⲁⲕⲱ ⲛ̅ⲟⲩⲣ̅ⲡⲙⲉⲉⲩⲉ ⲛ̅ϣⲁ ⲉⲛⲉϩ ⲛ̅ⲛⲉⲧⲛⲏⲩ ⲙⲛ̅ⲛ̅ⲥⲱⲓ̈.
  <span style="color:#b00e23">(ⲓ̅ⲇ̅)</span> ϯⲛⲁⲧⲱϣ ⲛ̅ϩⲉⲛⲗⲁⲟⲥ ⲛ̅ⲧⲉ ϩⲉⲛϩⲉⲑⲛⲟⲥ
  ϩⲩⲡⲟⲧⲁⲥⲥⲉ ⲛⲁⲓ̈: <span style="color:#b00e23">(ⲓ̅ⲉ̅)</span> ⲥⲉⲛⲁⲣ̅ϩⲟⲧⲉ ϩⲏⲧ
  ⲉⲩⲥⲱⲧⲙ̅ ⲉⲣⲟⲓ̈ ⲛ̅ϭⲓ ⲛⲓⲛⲟϭ ⲛ̅ⲧⲩⲣⲁⲛⲛⲟⲥ: ϯⲛⲁⲟⲩⲱⲛϩ̅ ⲉⲃⲟⲗ ⲛ̅ⲁⲅⲁⲑⲟⲥ ϩⲛ̅ ⲛⲓⲙⲏⲏϣⲉ ⲁⲩⲱ
  ⲛ̅ϫⲱⲱⲣⲉ ϩⲛ̅ ⲟⲩⲡⲟⲗⲉⲙⲟⲥ. <span style="color:#b00e23">(ⲓ̅ⲋ̅)</span> ⲉⲓ̈ϣⲁⲛⲃⲱⲕ
  ⲉϩⲟⲩⲛ ⲉⲡⲁⲏⲉⲓ ϯⲛⲁⲙ̅ⲧⲟⲛ ⲙ̅ⲙⲟⲓ̈ ⲉϩⲣⲁⲓ̈ ⲉϫⲱⲥ: ⲙⲛ̅ⲧⲉ ⲧⲉⲥⲕⲟⲓⲛⲱⲛⲓⲁ ⲅⲁⲣ ⲥⲓϣⲉ ⲙ̅ⲙⲁⲩ
  ⲟⲩⲇⲉ ⲙ̅ⲕⲁϩ ⲛ̅ϩⲏⲧ ϩⲛ̅ ⲧϭⲓⲛⲱⲛϩ̅ ⲛⲙ̅ⲙⲁⲥ ⲁⲗⲗⲁ ⲟⲩⲣⲁϣⲉ ⲧⲉ ⲙⲛ̅ ⲟⲩⲟⲩⲛⲟϥ. <span style=
  "color:#b00e23">(ⲓ̅ⲍ̅)</span> ⲛⲁⲓ̈ ⲁⲓ̈ⲙⲉⲉⲩⲉ ⲉⲣⲟⲟⲩ ϩⲣⲁⲓ̈ ⲛ̅ϩⲏⲧ ⲁⲓ̈ⲙⲉⲕⲙⲟⲩⲕⲧ̅
  ϩⲙ̅ ⲡⲁϩⲏⲧ: ϫⲉ ⲟⲩⲛ̅ ⲟⲩⲱⲛϩ ϣⲟⲟⲡ ϩⲛ̅ ⲧⲥⲩⲅⲅⲉⲛⲓⲁ ⲛ̅ⲧⲥⲟⲫⲓⲁ <span style=
  "color:#b00e23">(ⲓ̅ⲏ̅)</span> ⲁⲩⲱ ⲟⲩⲧⲉⲣⲯⲓⲥ ⲉⲛⲁⲛⲟⲩⲥ ϩⲛ̅ ⲧⲉⲥⲙⲛ̅ⲧϣⲃⲏⲣ ⲁⲩⲱ
  ⲟⲩⲙⲛ̅ⲧⲣⲙ̅ⲙⲁⲟ ⲉⲙⲉⲥⲱϫⲛ̅ ϩⲛ̅ ⲛⲉϩⲃⲏⲩⲉ ⲛ̅ⲛ̅ϩⲓⲥⲉ ⲛ̅ⲛⲉⲥϭⲓϫ ⲁⲩⲱ ⲟⲩⲙⲛ̅ⲧⲣⲙ̅ⲛ̅ϩⲏⲧ ϩⲛ̅
  ⲧⲅⲩⲙⲛ̅ⲁⲥⲓⲁ ⲛ̅ⲛⲉⲥϩⲟⲙⲓⲗⲉⲓⲁ ⲁⲩⲱ ⲟⲩⲉⲟⲟⲩ ϩⲛ̅ ⲧⲕⲟⲓⲛⲱⲛⲓⲁ ⲛ̅ⲛⲉⲥϣⲁϫⲉ ⲛⲉ ⲉⲓ̈ⲙⲟⲟϣⲉ
  ⲉⲓ̈ϣⲓⲛⲉ ⲛ̅ⲥⲁϫⲡⲟⲥ ⲛⲁⲓ̈: <span style="color:#b00e23">(ⲓ̅ⲑ̅)</span> ϫⲉ ⲁⲛⲅ̅
  ⲟⲩϣⲏⲣⲉ ϣⲏⲙ ⲛ̅ⲉⲩⲫⲩⲏⲥ ⲉⲩⲛ̅ⲧⲁⲓ̈ ⲙ̅ⲙⲁⲩ ⲛ̅ⲟⲩⲯⲩⲭⲏ ⲉⲛⲁⲛⲟⲩⲥ̅ <span style=
  "color:#b00e23">(ⲕ̅)</span> ⲁⲩⲱ ⲉⲁⲛⲅ̅ ⲟⲩⲁⲅⲁⲑⲟⲥ ⲉⲓ̈ϣⲟⲟⲡ ϩⲛ̅ ⲟⲩⲥⲱⲙⲁ ⲉϥⲟⲩⲁⲁⲃ.
  <span style="color:#b00e23">(ⲕ̅ⲁ̅)</span> ⲁⲓ̈ⲉⲓⲙⲉ ⲇⲉ ϫⲉ ⲛ̅ϯⲛⲁϣⲧⲁϩⲟⲥ ⲁⲛ ⲛ̅ϭⲉ
  ⲥⲙⲟⲧ ⲉⲓⲙⲏⲧⲓ ⲛ̅ⲧⲉ ⲡⲛⲟⲩⲧⲉ ⲧⲁⲁⲥ ⲛⲁⲓ̈ (ⲟⲩⲙⲛ̅ⲧⲣⲙ̅ⲛ̅ϩⲏⲧ ⲟⲛ ⲡⲉ ⲡⲁⲓ̈ ⲉⲉⲓⲙⲉ ϫⲉ ⲡⲁ ⲛⲓⲙ
  ⲡⲉ ⲡⲉϩⲙⲟⲧ) ⲁⲓ̈ϣⲗⲏⲗ ⲉⲡϫⲟⲉⲓⲥ ⲁⲩⲱ ⲁⲓ̈ⲥⲉⲡⲥⲱⲡϥ̅ ⲉⲃⲟⲗ ϩⲙ̅ ⲡⲁϩⲏⲧ ⲧⲏⲣϥ̅.
  <h3 id="wisdom_of_solomon9">9</h3><span style="color:#b00e23">(ⲁ̅)</span> ϫⲉ
  ⲡⲛⲟⲩⲧⲉ ⲛ̅ⲛⲁⲉⲓⲟⲧⲉ ⲡϫⲟⲉⲓⲥ ⲙ̅ⲡⲛⲁ ⲡⲉⲛⲧⲁϥⲧⲁⲙⲓⲉ ⲡⲧⲏⲣϥ̅ ϩⲙ̅ ⲡⲉϥϣⲁϫⲉ <span style=
  "color:#b00e23">(ⲃ̅)</span> ⲁⲕⲥⲛ̅ⲧ ⲡⲣⲱⲙⲉ ϩⲛ̅ ⲧⲉⲕⲥⲟⲫⲓⲁ ϫⲉⲕⲁⲥ ⲉϥⲉⲣ̅ϫⲟⲉⲓⲥ
  ⲉⲛⲉⲕⲥⲱⲛⲧ̅ ⲉⲛⲧⲁⲕⲧⲁⲙⲓⲟⲟⲩ <span style="color:#b00e23">(ⲅ̅)</span> ⲛϥ̅ⲣ̅ϩⲙ̅ⲙⲉ
  ⲙ̅ⲡⲕⲟⲥⲙⲟⲥ ϩⲛ̅ ⲟⲩⲧⲃ̅ⲃⲟ ⲙⲛ̅ ⲟⲩⲇⲓⲕⲁⲓⲟⲥⲩⲛⲏ ⲛϥ̅ⲕⲣⲓⲛⲉ ⲛ̅ⲟⲩϩⲁⲡ ϩⲙ̅ ⲡⲥⲟⲟⲩⲧⲛ̅
  ⲛ̅ⲧⲉϥⲯⲩⲭⲏ: <span style="color:#b00e23">(ⲇ̅)</span> ⲙⲁ ⲛⲁⲓ̈ ⲛ̅ⲧⲥⲟⲫⲓⲁ ⲧⲁⲓ̈
  ⲉⲧⲁϩⲉⲣⲁⲧⲥ̅ ⲉⲛⲉⲕⲑⲣⲟⲛⲟⲥ ⲛⲅ̅ⲧⲙ̅ⲧⲥ̅ⲧⲟⲉⲓ ⲉⲃⲟⲗ ϩⲛ̅ ⲛⲉⲕϩⲙ̅ϩⲁⲗ <span style=
  "color:#b00e23">(ⲉ̅)</span> ϫⲉ ⲁⲛⲅ̅ ⲡⲉⲕϩⲙ̅ϩⲁⲗ ⲁⲩⲱ ⲡϣⲏⲣⲉ ⲛ̅ⲧⲉⲕϩⲙ̅ϩⲁⲗ ⲁⲛⲅ̅
  ⲟⲩⲣⲱⲙⲉ ⲛ̅ⲁⲥⲑⲉⲛⲏⲥ ⲛ̅ⲕⲟⲩⲓ̈ ⲛ̅ⲁϩⲉ ⲉⲓ̈ϣⲁⲁⲧ ⲙ̅ⲙⲛ̅ⲣⲙ̅ⲛ̅ϩⲁⲏⲧ ϩⲛ̅ ⲟⲩϩⲁⲡ ⲙⲛ̅ ⲟⲩⲛⲟⲙⲟⲥ.
  <span style="color:#b00e23">(ⲋ̅)</span> ⲕⲁⲛ ⲟⲩⲧⲉⲗⲉⲓⲟⲥ ⲡⲉ ⲟⲩⲁ ϩⲛ̅ ⲛ̅ϣⲏⲣⲉ
  ⲛ̅ⲣ̅ⲣⲱⲙⲉ ⲉⲙⲛ̅ⲧⲁϥ ⲙ̅ⲙⲁⲩ ⲛ̅ⲧⲉⲕⲥⲟⲫⲓⲁ ⲉⲩⲛⲁⲟⲡϥ̅ ⲉⲩⲗⲁⲁⲩ. <span style=
  "color:#b00e23">(ⲍ̅)</span> ⲛ̅ⲧⲟⲕ ⲁⲕⲥⲟⲧⲡⲧ̅ ⲉⲩⲣ̅ⲣⲟ ⲙ̅ⲡⲉⲕⲗⲁⲟⲥ. ⲁⲩⲱ ⲟⲩⲣⲉϥϯϩⲁⲡ
  ⲛ̅ⲛⲉⲕϣⲏⲣⲉ ⲙⲛ̅ ⲛⲉⲕϣⲉⲉⲣⲉ. <span style="color:#b00e23">(ⲏ̅)</span> ⲁⲕϫⲟⲟⲥ ⲉⲕⲱⲧ
  ⲛⲁⲕ ⲛ̅ⲟⲩⲣ̅ⲡⲉ ϩⲙ̅ ⲡⲉⲕⲧⲟⲟⲩ ⲉⲧⲟⲩⲁⲁⲃ ⲁⲩⲱ ⲟⲩⲑⲩⲥⲓⲁⲥⲧⲏⲣⲓⲟⲛ ϩⲛ̅ ⲧⲡⲟⲗⲓⲥ ⲙ̅ⲡⲉⲕⲙⲁ ⲛ̅ϣⲱⲡⲉ
  ⲡⲉⲓⲛⲉ ⲛ̅ⲧⲉⲕⲥⲕⲏⲛⲏ ⲉⲧⲟⲩⲁⲁⲃ ⲉⲛⲧⲁⲕⲥⲃ̅ⲧⲱⲧϥ̅ ϫⲓⲛ ⲛ̅ϣⲟⲣⲡ̅. <span style=
  "color:#b00e23">(ⲑ̅)</span> ⲁⲩⲱ ⲉⲣⲉ ⲧⲥⲟⲫⲓⲁ ⲛⲉⲙⲁⲕ ⲧⲉⲧⲥⲟⲟⲩⲛ̅ ⲛ̅ⲛⲉⲕϩⲃⲏⲩⲉ ⲁⲩⲱ
  ⲛⲉⲥⲁϩⲉⲣⲁⲧⲥ̅ ⲡⲉ ⲛ̅ⲧⲉⲣⲉⲕⲧⲁⲙⲓⲉ ⲡⲕⲟⲥⲙⲟⲥ ⲉⲥⲥⲟⲟⲩⲛ̅ ϫⲉ ⲟⲩ ⲡⲉⲧⲣ̅ⲁⲛⲁⲕ ⲙ̅ⲡⲉⲕⲙ̅ⲧⲟ ⲉⲃⲟⲗ
  ⲁⲩⲱ ⲟⲩ ⲡⲉⲧⲥⲟⲩⲧⲱⲛ ϩⲛ̅ ⲛⲉⲕⲉⲛⲧⲟⲗⲏ. <span style="color:#b00e23">(ⲓ̅)</span>
  ⲙⲁⲧⲛ̅ⲛⲟⲟⲩⲥ ⲉⲃⲟⲗ ϩⲛ̅ ⲛⲉⲕⲡⲏⲩⲉ ⲉⲧⲟⲩⲁⲁⲃ ⲁⲩⲱ ⲉⲃⲟⲗ ϩⲙ̅ ⲡⲉⲑⲣⲟⲛⲟⲥ ⲙ̅ⲡⲉⲕⲉⲟⲟⲩ ϫⲉⲕⲁⲥ
  ⲉⲥⲉϣⲡ̅ϩⲓⲥⲉ ⲛⲙ̅ⲙⲁⲓ̈ ⲉⲥϩⲁⲧⲏⲓ̈ ⲛ̅ⲧⲁⲉⲓⲙⲉ ϫⲉ ⲟⲩ ⲡⲉⲧϣⲏⲡ ⲛ̅ⲛⲁϩⲣⲁⲕ. <span style=
  "color:#b00e23">(ⲓ̅ⲁ̅)</span> ⲥⲥⲟⲟⲩⲛ̅ ⲅⲁⲣ ⲛ̅ⲧⲟⲥ ⲛ̅ϩⲱⲃ ⲛⲓⲙ ⲁⲩⲱ ⲥⲛⲟⲓ̈ ⲙ̅ⲙⲟⲟⲩ
  ⲁⲩⲱ ⲥⲛⲁϫⲓⲙⲟⲉⲓⲧ ϩⲏⲧ ϩⲛ̅ ⲛⲁϩⲃⲏⲩⲉ ϩⲛ̅ ⲟⲩⲙⲛ̅ⲧⲣⲙ̅ⲛ̅ϩⲏⲧ ⲛⲥ̅ϩⲁⲣⲉϩ ⲉⲣⲟⲓ̈ ϩⲙ̅ ⲡⲉⲥⲉⲟⲟⲩ:
  <span style="color:#b00e23">(ⲓ̅ⲃ̅)</span> ⲛ̅ⲧⲉ ⲛⲁϩⲃⲏⲩⲉ ϣⲱⲡⲉ ⲉⲩϣⲏⲡ ⲁⲩⲱ
  ϯⲛⲁⲕⲣⲓⲛⲉ ⲙ̅ⲡⲉⲕⲗⲁⲟⲥ ϩⲛ̅ ⲟⲩⲇⲓⲕⲁⲓⲟⲥⲩⲛⲏ ⲛ̅ⲧⲁϣⲱⲡⲉ ⲉⲓ̈ⲙ̅ⲡϣⲁ ⲛ̅ⲛⲉⲑⲣⲟⲛⲟⲥ ⲙ̅ⲡⲁⲉⲓⲱⲧ.
  <span style="color:#b00e23">(ⲓ̅ⲅ̅)</span> ⲛⲓⲙ ⲅⲁⲣ ⲣ̅ⲣⲱⲙⲉ ⲡⲉⲧⲛⲁⲥⲟⲩⲛ̅ ⲡϣⲟϫⲛⲉ
  ⲙ̅ⲡⲛⲟⲩⲧⲉ; ⲏ ⲛⲓⲙ ⲡⲉⲧⲛⲁⲉⲓⲙⲉ ϫⲉ ⲟⲩ ⲡⲉⲧⲉⲣⲉ ⲡϫⲟⲉⲓⲥ ⲟⲩⲁϣϥ̅; <span style=
  "color:#b00e23">(ⲓ̅ⲇ̅)</span> ⲙ̅ⲙⲟⲕⲙⲉⲕ ⲅⲁⲣ ⲛ̅ⲣ̅ⲣⲱⲙⲉ ϭⲟⲟⲃ ⲁⲩⲱ ⲥⲉⲗⲟⲟϥⲉ ⲛ̅ϭⲓ
  ⲛⲉⲩⲙⲉⲉⲩⲉ: <span style="color:#b00e23">(ⲓ̅ⲉ̅)</span> ⲡⲥⲱⲙⲁ ⲅⲁⲣ ⲡⲣⲉϥⲧⲁⲕⲟ
  ϣⲁϥϩⲣⲟϣ ⲉϫⲛ̅ ⲧⲉⲯⲩⲭⲏ ⲁⲩⲱ ⲡⲙⲁ ⲛ̅ϣⲱⲡⲉ ⲛ̅ⲧⲉ ⲡⲕⲁϩ ϣⲁϥⲣ̅ⲕⲁⲕⲉ ⲉⲫⲏⲧ ⲛ̅ϥⲁⲓ̈ⲣⲟⲟⲩϣ.
  <span style="color:#b00e23">(ⲓ̅ⲋ̅)</span> ⲙⲟⲅⲓⲥ ⲉⲛⲧⲟⲛⲧⲛ̅ ⲛ̅ⲛⲉⲧϩⲓϫⲙ̅ ⲡⲕⲁϩ
  ⲉⲛϭⲓⲛⲉ ⲛⲉⲧϩⲁ ⲛⲉⲛϭⲓϫ ϩⲛ̅ ⲟⲩϩⲓⲥⲉ: ⲛⲉⲧϩⲛ̅ ⲙ̅ⲡⲏⲩⲉ ⲇⲉ ⲛⲓⲙ ⲡⲉⲛⲧⲁϥϩⲉⲧϩⲱⲧⲟⲩ;
  <span style="color:#b00e23">(ⲓ̅ⲍ̅)</span> ⲏ ⲛⲓⲙ ⲡⲉⲛⲧⲁϥⲉⲓⲙⲉ ⲉⲡⲉⲕϣⲟϫⲛⲉ ⲛ̅ⲥⲁⲃⲏⲗ
  ϫⲉ ⲛ̅ⲧⲟⲕ ⲁⲕϯ ⲛ̅ⲧⲥⲟⲫⲓⲁ ⲁⲕⲧⲛ̅ⲛⲟⲟⲩ ⲙ̅ⲡⲉⲕⲡⲛⲉⲩⲙⲁ ⲉⲧⲟⲩⲁⲁⲃ ⲉⲃⲟⲗ ϩⲙ̅ ⲡϫⲓⲥⲉ;
  <span style="color:#b00e23">(ⲓ̅ⲏ̅)</span> ⲧⲁⲓ̈ ⲧⲉ ⲑⲉ ⲛ̅ⲧⲁⲩⲥⲟⲟⲩⲧⲛ̅ ⲛ̅ϭⲓ
  ⲛⲉϩⲓⲟⲟⲩⲉ ⲛ̅ⲛⲉⲧϩⲓϫⲙ̅ ⲡⲕⲁϩ ⲁ ⲛ̅ⲣⲱⲙⲉ ⲥⲃⲟ ⲉⲛ ⲉⲧⲣ̅ⲁⲛⲁⲕ ⲁⲩⲱ ⲁⲩⲟⲩϫⲁⲓ̈ ϩⲛ̅ ⲧⲥⲟⲫⲓⲁ.
  <h3 id="wisdom_of_solomon10">10</h3><span style="color:#b00e23">(ⲁ̅)</span>
  ⲧⲁⲓ̈ ⲧⲉⲛⲧⲁⲥⲁⲣⲉϩ ⲉⲡⲉⲛⲧⲁⲩⲡⲗⲁⲥⲥⲉ ⲙ̅ⲙⲟϥ ⲛ̅ϣⲟⲣⲡ̅ ⲡⲓⲱⲧ ⲙ̅ⲡⲕⲟⲥⲙⲟⲥ ⲡⲉⲛⲧⲁⲩⲥⲟⲛⲧϥ̅
  ⲙⲁⲩⲁⲁϥ ⲁⲥⲛⲁϩⲙⲉϥ ⲉⲃⲟⲗ ϩⲙ̅ ⲡⲉϥⲛⲟⲃⲉ <span style="color:#b00e23">(ⲃ̅)</span> ⲁⲥϯ
  ⲛⲁϥ ⲛ̅ⲟⲩϭⲟⲙ ⲉⲁⲙⲁϩⲧⲉ ⲉϫⲙ̅ ⲡⲧⲏⲣϥ̅. <span style="color:#b00e23">(ⲅ̅)</span>
  ⲛ̅ⲧⲉⲣⲉϥⲥⲁϩⲱϥ ⲇⲉ ⲉⲃⲟⲗ ⲙ̅ⲙⲟⲥ ⲛ̅ϭⲓ ⲟⲩⲣⲉϥϫⲓⲛ̅ϭⲟⲛⲥ̅ ϩⲛ̅ ⲧⲉϥⲟⲣⲅⲏ ⲁϥϩⲱⲧⲃ̅ ⲙ̅ⲡⲉϥⲥⲟⲛ
  ⲁϥⲧⲁⲕⲟ ϩⲙ̅ ⲡⲉϥϭⲱⲛⲧ̅. <span style="color:#b00e23">(ⲇ̅)</span> ⲡⲁⲓ̈ ⲉⲛⲧⲁ
  ⲡⲕⲁⲧⲁⲕⲗⲩⲥⲙⲟⲥ ⲉⲙⲥ̅ ⲡⲕⲁϩ ⲁⲩⲱ ⲟⲛ ⲁ ⲧⲥⲟⲫⲓⲁ ⲛⲉϩⲙ̅ ⲡⲇⲓⲕⲁⲓⲟⲥ ⲁⲥⲣ̅ϩⲙ̅ⲙⲉ ⲙ̅ⲙⲟϥ ϩⲓϫⲛ̅
  ⲟⲩⲕⲟⲩⲓ̈ ⲛ̅ϣⲉ. <span style="color:#b00e23">(ⲉ̅)</span> ⲧⲁⲓ̈ ⲁⲥⲥⲟⲩⲛ̅ ⲡⲇⲓⲕⲁⲓⲟⲥ
  ⲉⲃⲟⲗ ϩⲛ̅ ⲧⲙⲏⲧⲉ ⲛ̅ⲧⲡⲟⲛⲏⲣⲓⲁ ⲛ̅ⲛ̅ϩⲉⲑⲛⲟⲥ ⲉⲁⲩϫⲱⲱⲣⲉ ⲉⲃⲟⲗ ϩⲓ ⲟⲩⲥⲟⲡ ⲁⲥϩⲁⲣⲉϩ ⲉⲣⲟϥ
  ⲛ̅ⲟⲩⲥⲱⲧⲡ̅ ⲙ̅ⲡⲛⲟⲩⲧⲉ ⲁⲥⲣ̅ϩⲙ̅ⲙⲉ ⲙ̅ⲙⲟϥ ϩⲛ̅ ⲟⲩⲙⲛ̅ⲧϣⲁⲛϩⲧⲏϥ ⲙ̅ⲡⲉϥϣⲏⲣⲉ. <span style=
  "color:#b00e23">(ⲋ̅)</span> ⲧⲁⲓ̈ ⲁⲥⲛⲉϩⲙ̅ ⲡⲇⲓⲕⲁⲓⲟⲥ ⲉⲃⲟⲗ ϩⲛ̅ ⲛ̅ⲁⲥⲉⲃⲏⲥ ⲉⲩⲛⲁⲧⲁⲕⲟ
  ⲁϥⲣ̅ⲃⲟⲗ ⲉⲡⲕⲱϩⲧ̅ ⲉⲛⲧⲁϥⲉⲓ ⲉϫⲛ̅ ϯⲟⲩ ⲙ̅ⲡⲟⲗⲓⲥ: <span style=
  "color:#b00e23">(ⲍ̅)</span> ⲛⲁⲓ̈ ⲉϥⲣⲙ̅ⲛ̅ⲧⲣⲉ ⲛ̅ⲧⲉⲩⲡⲟⲛⲏⲣⲓⲁ ⲛ̅ϭⲓ ⲡⲕⲁϩ ⲉⲧϣⲏϥ
  ⲉⲧϯⲕⲁⲣⲡⲟⲥ ⲙⲛ̅ ϩⲉⲛϣⲏⲛ ⲉⲣⲉ ⲡⲉⲩⲕⲁⲣⲡⲟⲥ ϩⲓⲱⲟⲩ ⲉⲛϥ̅ϫⲏⲕ ⲉⲃⲟⲗ ⲁⲛ ⲁⲩⲱ ⲡⲙⲁⲉⲓⲛ ⲛ̅ⲧⲉⲯⲩⲭⲏ
  ⲛ̅ⲁⲧⲛⲁϩⲧⲉ ⲉⲥⲁϩⲉⲣⲁⲧⲥ̅ ⲉⲥⲟ ⲛ̅ⲟⲩⲟⲉⲓⲧ ⲛ̅ϩⲙⲟⲩ. <span style=
  "color:#b00e23">(ⲏ̅)</span> ⲛⲉⲛⲧⲁⲩⲣ̅ ⲡⲃⲟⲗ ⲅⲁⲣ ⲛ̅ⲧⲥⲟⲫⲓⲁ ⲟⲩ ⲙⲟⲛⲟⲛ ⲁⲩϯⲟⲥⲉ ⲉⲉⲓⲙⲉ
  ⲉⲡⲥⲟⲟⲩⲛ̅ ⲛ̅ⲛⲉⲧⲛⲁⲛⲟⲩⲟⲩ ⲁⲗⲗⲁ ⲁⲩⲕⲱ ⲛ̅ⲟⲩⲣ̅ⲡⲙⲉⲉⲩⲉ ⲛ̅ⲧⲉⲩⲙⲛ̅ⲧⲁⲑⲏⲧ ϩⲙ̅ ⲡⲕⲟⲥⲙⲟⲥ ϫⲉⲕⲁⲥ
  ϩⲛ̅ ⲛⲉⲛⲧⲁⲩⲣ̅ϣⲁϥⲧⲉ ⲛ̅ϩⲏⲧⲟⲩ ⲛ̅ⲛⲉⲩⲉ​ϣϩⲱⲡ. <span style=
  "color:#b00e23">(ⲑ̅)</span> ⲧⲥⲟⲫⲓⲁ ⲇⲉ ϣⲁⲥⲛⲉϩⲙ̅ ⲛⲉⲧϣⲙ̅ϣⲉ ⲛⲁⲥ ⲉⲃⲟⲗ ϩⲛ̅ ⲛ̅ϩⲓⲥⲉ.
  <span style="color:#b00e23">(ⲓ̅)</span> ⲧⲁⲓ̈ ⲉⲛⲧⲁⲥϫⲓⲙⲟⲉⲓⲧ ϩⲏⲧϥ̅ ⲙ̅ⲡⲇⲓⲕⲁⲓⲟⲥ
  ϩⲛ̅ ⲛⲉ​ϩⲓⲟⲟⲩⲉ ⲉⲧⲥⲟⲩⲧⲱⲛ ⲉϥⲡⲏⲧ ϩⲏⲧⲥ̅ ⲛ̅ⲧⲟⲣⲅⲏ ⲙ̅ⲡⲉϥⲥⲟⲛ ⲁⲥⲧⲥⲁⲃⲟϥ ⲉⲧⲙⲛ̅ⲧⲉⲣⲟ
  ⲙ̅ⲡⲛⲟⲩⲧⲉ ⲁⲥϯ ⲛⲁϥ ⲙ̅ⲡⲥⲟⲟⲩⲛ ⲛ̅ⲛⲉⲧⲟⲩⲁⲁⲃ ⲁⲥⲧⲁϣⲟϥ ϩⲛ̅ ⲛⲉϥϩⲓⲥⲉ ⲁⲥⲁⲁϥ ⲣ̅ⲣⲙ̅ⲙⲁⲟ ϩⲛ̅
  ⲛⲉϥⲙ̅ⲕⲁϩ. <span style="color:#b00e23">(ⲓ̅ⲁ̅)</span> ⲉⲃⲟⲗ ϩⲙ̅ ⲡϫⲓⲛϫⲛⲁϩ
  ⲛ̅ⲛⲉⲧⲟⲩϫⲓ ⲙ̅ⲙⲟϥ ⲛ̅ϭⲟⲛⲥ̅ ⲁⲥϥⲓ ⲛⲉⲙⲁϥ ⲁⲥⲁⲁϥ ⲣ̅ⲣⲙ̅ⲙⲁⲟ: <span style=
  "color:#b00e23">(ⲓ̅ⲃ̅)</span> ⲁⲥⲣ̅ϩⲙ̅ⲙⲉ ⲙ̅ⲙⲟϥ ⲉⲃⲟⲗ ϩⲓⲧⲛ̅ ⲛⲉϥϫⲓϫⲉⲟⲩ ⲁⲥⲟⲣϫϥ̅
  ⲉⲃⲟⲗ ϩⲓⲧⲛ̅ ⲛⲉⲧϭⲱⲣϭ̅ ⲉⲣⲟϥ ⲁⲥϯ ⲛⲁϥ ⲛ̅ⲟⲩⲁⲅⲱⲛ ⲙ̅ⲙⲛ̅ⲧϫⲱⲱⲣ ϫⲉⲕⲁⲁⲥ ⲉϥⲉⲉⲓⲙⲉ ϫⲉ
  ⲧⲙⲛ̅ⲧⲛⲟⲩⲧⲉ ϫⲟⲟⲣ ⲉϩⲱⲃ ⲛⲓⲙ <span style="color:#b00e23">(ⲓ̅ⲅ̅)</span> ⲧⲁⲓ̈ ⲉⲧⲉ
  ⲙ̅ⲡⲉⲥⲕⲱ ⲛ̅ⲥⲱⲥ ⲙ̅ⲡⲇⲓⲕⲁⲓⲟⲥ ⲉⲛⲧⲁⲩⲧⲁⲁϥ ⲉⲃⲟⲗ ⲁⲗⲗⲁ ⲁⲥⲧⲟⲩϫⲟϥ ⲉⲡⲛⲟⲃⲉ: <span style=
  "color:#b00e23">(ⲓ̅ⲇ̅)</span> ⲁⲥⲃⲱⲕ ⲛⲉⲙⲁϥ ⲉⲡⲉⲥⲏⲧ ⲉⲡϣⲏⲕ ⲁⲩⲱ ⲙ̅ⲡⲥ̅ⲃⲟϣϥ̅ ϩⲛ̅
  ⲙ̅ⲙⲣ̅ⲣⲉ ϣⲁⲛⲧⲥ̅ⲉⲓⲛⲉ ⲛⲁϥ ⲛ̅ⲟⲩϭⲣⲏⲡⲉ ⲙ̅ⲙⲛ̅ⲧⲉⲣⲟ ⲙⲛ̅ ⲟⲩⲉⲝⲟⲩⲥⲓⲁ ⲉϫⲛ̅ ⲛⲉⲧϫⲓ ⲙ̅ⲙⲟϥ
  ⲛ̅ϭⲟⲛⲥ̅: ⲁⲥⲟⲩⲱⲛϩ̅ ⲛ̅ⲛⲉⲧϩⲓ ⲗⲁ ⲉⲣⲟϥ ϫⲉ ⲉⲩϫⲓϭⲟⲗ ⲁⲥϯ ⲛⲁϥ ⲛ̅ⲟⲩⲉⲟⲟⲩ ⲛ̅ϣⲁ ⲉⲛⲉϩ
  <span style="color:#b00e23">(ⲓ̅ⲉ̅)</span> ⲧⲁⲓ̈ ⲧⲉⲛⲧⲁⲥⲧⲟⲩϫⲉ ⲡⲗⲁⲟⲥ ⲉⲧⲟⲩⲁⲁⲃ ⲁⲩⲱ
  ⲡⲉⲥⲡⲉⲣⲙⲁ ⲛ̅ⲥⲱⲧⲡ̅ ⲉⲃⲟⲗ ϩⲛ̅ ⲟⲩϩⲉⲑⲛⲟⲥ ⲉϥⲑⲗⲓⲃⲉ ⲙ̅ⲙⲟⲟⲩ. <span style=
  "color:#b00e23">(ⲓ̅ⲋ̅)</span> ⲉⲁⲥⲃⲱⲕ ⲉϩⲟⲩⲛ ⲉⲧⲉⲯⲩⲭⲏ ⲙ̅ⲡϩⲙ̅ϩⲁⲗ ⲙ̅ⲡⲛⲟⲩⲧⲉ
  ⲉⲁϥⲁϩⲉⲣⲁⲧϥ̅ ⲉϩⲉⲛⲛⲟϭ ⲛ̅ⲛⲉⲣⲱⲟⲩ ϩⲛ̅ ϩⲉⲛⲙⲁⲉⲓⲛ ⲙⲛ̅ ϩⲉⲛϣⲡⲏⲣⲉ. <span style=
  "color:#b00e23">(ⲓ̅ⲍ̅)</span> ⲁⲥϯ ⲛ̅ⲛⲉⲧⲟⲩⲁⲁⲃ ⲙ̅ⲡⲃⲉⲕⲉ ⲛ̅ⲛⲉⲩϩⲓⲥⲉ ⲁⲥϫⲓⲙⲟⲉⲓⲧ
  ϩⲏⲧⲟⲩ ϩⲛ̅ ⲟⲩϩⲓⲏ ⲛ̅ϣⲡⲏⲣⲉ ⲁⲥϣⲱⲡⲉ ⲛⲁⲩ ⲉⲩϩⲁⲉⲓⲃⲉⲥ ⲙ̅ⲡⲉϩⲟⲟⲩ ⲁⲩⲱ ϩⲉⲛⲥⲓⲟⲩ ⲉⲩⲣ̅ⲟⲩⲟⲉⲓⲛ
  ⲛ̅ⲧⲉⲩϣⲏ. <span style="color:#b00e23">(ⲓ̅ⲏ̅)</span> ⲁⲥϫⲓⲟⲟⲣ ⲙ̅ⲙⲟⲟⲩ ⲛ̅ⲧⲉⲣⲩⲑⲣⲁ
  ⲑⲁⲗⲁⲥⲥⲁ ⲁⲥⲛ̅ⲧⲟⲩ ⲉⲃⲟⲗ ϩⲓⲧⲛ̅ ⲟⲩⲙⲟⲟⲩ ⲉⲛⲁϣⲱϥ <span style=
  "color:#b00e23">(ⲓ̅ⲑ̅)</span> ⲁⲥϩⲱⲃⲥ̅ ⲉⲃⲟⲗ ⲉϫⲛ̅ ⲛⲉⲩϫⲓϫⲉⲉⲩ ⲁⲥϩⲃⲣ̅ⲃⲱⲣⲟⲩ ⲉϩⲣⲁⲓ̈
  ⲉⲡϣⲓⲕ ⲙ̅ⲡⲛⲟⲩⲛ. <span style="color:#b00e23">(ⲕ̅)</span> ⲉⲧⲃⲉ ⲡⲁⲓ̈ ⲁ ⲛ̅ⲇⲓⲕⲁⲓⲟⲥ
  ϣⲗ̅ ⲛ̅ⲁⲥⲉⲃⲏⲥ ⲁⲩⲱ ⲁⲩⲥⲙⲟⲩ ⲉⲡⲉⲕⲣⲁⲛ ⲉⲧⲟⲩⲁⲁⲃ ⲡϫⲟⲉⲓⲥ ⲁⲩϯⲉⲟⲟⲩ ϩⲓ ⲟⲩⲥⲟⲡ ⲛ̅ⲧⲉⲕϭⲓϫ
  ⲉⲧⲙⲓϣⲉ ⲉϫⲱⲟⲩ <span style="color:#b00e23">(ⲕ̅ⲁ̅)</span> ϫⲉ ⲧⲥⲟⲫⲓⲁ ⲁⲥⲟⲩⲱⲛ
  ⲉⲧⲧⲁⲡⲣⲟ ⲛ̅ⲛⲉⲙ̅ⲡⲟ ⲁⲥϯ ⲧϭⲟⲙ ⲙ̅ⲡⲗⲁⲥ ⲛ̅ⲛ̅ⲕⲟⲩⲓ̈.
  <h3 id="wisdom_of_solomon11">11</h3><span style="color:#b00e23">(ⲁ̅)</span>
  ⲁⲥⲥⲟⲟⲩⲧⲛ̅ ⲛⲉⲩϩⲃⲏⲩⲉ ϩⲛ̅ ⲧϭⲓϫ ⲙ̅ⲡⲉⲡⲣⲟⲫⲏⲧⲏⲥ ⲉⲧⲟⲩⲁⲁⲃ. <span style=
  "color:#b00e23">(ⲃ̅)</span> ⲁⲩⲃⲱⲕ ϩⲛ̅ ⲟⲩϫⲁⲓ̈ⲉ ⲉⲙⲉⲩⲟⲩⲱϩ ⲛ̅ϩⲏⲧϥ̅ ⲁⲩⲡⲏⲥⲥⲉ
  ⲛ̅ⲛⲉⲩⲥⲕⲏⲛⲏ ϩⲛ̅ ϩⲉⲛⲙⲁ ⲉⲙⲉⲩⲙⲟⲟⲩϣⲉ ⲛ̅ϩⲏⲧⲟⲩ. <span style=
  "color:#b00e23">(ⲅ̅)</span> ⲁⲩⲁϩⲉ ⲣⲁⲧⲟⲩ ⲟⲩⲃⲉ ⲛⲉⲧϯ ⲟⲩⲃⲏⲟⲩ ⲁⲩϫⲣⲟ ⲉⲛⲉⲩϫⲁϫⲉ.
  <span style="color:#b00e23">(ⲇ̅)</span> ⲁⲩⲉⲓⲃⲉ ⲁⲩⲱϣ ⲉϩⲣⲁⲓ̈ ⲉⲣⲟⲕ: ⲁⲕϯ ⲛⲁⲩ
  ⲛ̅ⲟⲩⲙⲟⲟⲩ ⲉⲃⲟⲗ ϩⲛ̅ ⲟⲩⲡⲉⲧⲣⲁ ⲉⲥⲛⲁϣⲧ̅ ⲟⲩⲧⲁⲗϭⲉ ⲙ̅ⲡⲓⲃⲉ ⲉⲃⲟⲗ ϩⲛ̅ ⲟⲩⲱⲛⲉ ⲉϥⲛⲁϣⲧ̅.
  <span style="color:#b00e23">(ⲉ̅)</span> ϩⲛ̅ ⲛⲉⲛⲧⲁⲩⲧⲁⲕⲉ ⲛⲉⲩϫⲁϫⲉ ⲅⲁⲣ ⲛ̅ϩⲏⲧⲟⲩ
  <span style="color:#b00e23">(ⲋ̅)</span> ϩⲛ̅ ⲛⲁⲓ̈ ⲛ̅ⲧⲟⲟⲩ ⲛ̅ⲧⲁⲩϯ ⲙ̅ⲧⲟⲛ ⲛⲁⲩϩⲙ̅
  ⲡⲉⲩϩⲓⲥⲉ. <span style="color:#b00e23">(ⲍ̅)</span> ⲉⲡⲙⲁ ⲛ̅ⲟⲩⲡⲏⲅⲏ ⲙ̅ⲙⲟⲟⲩ ⲉϥⲥⲟⲧϥ̅
  ⲁⲩϣⲧⲣ̅ⲧⲱⲣⲟⲩ ϩⲛ̅ ⲟⲩⲙⲟⲟⲩ ⲉϥⲧⲣⲉϣⲣⲱϣ. <span style="color:#b00e23">(ⲏ̅)</span>
  ⲉⲩϫⲡⲓⲟ ⲙ̅ⲡⲟⲩⲉϩⲥⲁϩⲛⲉ ⲛ̅ⲛⲉⲧⲙⲟⲩⲟⲩⲧ ⲛ̅ⲛ̅ϣⲏⲣⲉ ⲕⲟⲩⲓ̈ ⲁⲕϯ ⲛⲁⲩ ⲛ̅ⲟⲩⲙⲟⲟⲩ ⲉϥⲟϣ
  ⲉⲙⲡⲟⲩⲙⲉⲉⲩⲉ ⲉⲣⲟϥ <span style="color:#b00e23">(ⲑ̅)</span> ⲉⲁⲕⲧⲥⲁⲃⲟⲟⲩ ϩⲓⲧⲙ̅
  ⲡⲉⲓⲃⲉ ⲉⲧⲛⲉⲙⲁⲩ ⲛ̅ⲑⲉ ⲉⲛⲧⲁⲕⲑⲙ̅ⲕⲉ ⲛⲉⲩϫⲁϫⲉ. <span style=
  "color:#b00e23">(ⲓ̅)</span> ⲛ̅ⲧⲉⲣⲟⲩϫⲟⲛⲧⲟⲩ ⲅⲁⲣ ⲕⲁⲓⲡⲉⲣ ⲉⲩϯⲥⲃⲱ ⲛⲁⲩϩⲛ̅ ⲟⲩⲛⲁ
  ⲁⲩⲉⲓⲙⲉ ⲉⲑⲉ ⲉⲛⲧⲁ ⲛ̅ⲁⲥⲉⲃⲏⲥ ⲙ̅ⲕⲁϩ ⲉⲩⲕⲣⲓⲛⲉ ⲙ̅ⲙⲟⲟⲩ ϩⲛ̅ ⲟⲩⲟⲣⲅⲏ. <span style=
  "color:#b00e23">(ⲓ̅ⲁ̅)</span> ⲛⲁⲓ̈ ⲙⲉⲛ ⲅⲁⲣ ⲁⲕⲇⲟϭⲓⲙⲁⲍⲉ ⲙ̅ⲙⲟⲟⲩ ϩⲱⲥ ⲉⲓⲱⲧ ⲉⲕϯⲥⲃⲱ
  ⲛⲁⲩ ⲛⲏ ⲇⲉ ⲛ̅ⲧⲟⲟⲩ ⲛⲉⲕⲧϭⲁⲓ̈ⲟ ⲙ̅ⲙⲟⲟⲩ ⲛ̅ⲑⲉ ⲛ̅ⲟⲩⲣ̅ⲣⲟ ⲣ̅ⲣⲉϥϣⲱⲱⲧ ⲉⲃⲟⲗ ⲉⲕϩⲉⲧⲁⲍⲉ
  ⲙ̅ⲙⲟⲟⲩ. <span style="color:#b00e23">(ⲓ̅ⲃ̅)</span> ⲉⲩϩⲁⲧⲏⲩ ⲇⲉ ⲁⲩⲱ ⲉⲩⲙ̅ⲡⲉⲩⲙ̅ⲧⲟ
  ⲉⲃⲟⲗ ⲁⲩⲧⲟⲉⲓⲧ: <span style="color:#b00e23">(ⲓ̅ⲅ̅)</span> ⲁⲩⲗⲩⲡⲏ ⲅⲁⲣ ⲧⲁϩⲟⲟⲩ
  ⲉⲥⲕⲏⲃ ⲁⲩⲱ ⲟⲩⲁϣⲁϩⲟⲙ ⲙⲛ̅ ⲟⲩⲙⲉⲉⲩⲉ ⲛ̅ϩⲏⲧ ⲉⲛⲧⲁⲩⲟⲩⲉⲓⲛⲉ. <span style=
  "color:#b00e23">(ⲓ̅ⲇ̅)</span> ⲛ̅ⲧⲉⲣⲟⲩⲥⲱⲧⲙ̅ ⲅⲁⲣ ϫⲉ ⲁⲩⲣ̅ ⲡⲡⲉⲧⲛⲁⲛⲟⲩϥ ⲛⲁⲩ ϩⲓⲧⲛ̅
  ⲛⲉⲛⲧⲁⲩⲙⲟⲕϩⲟⲩ ⲛ̅ϩⲏⲧⲟⲩ ⲛ̅ⲧⲟⲟⲩ ⲁⲩⲥⲟⲩⲛ̅ ⲡϫⲟⲉⲓⲥ. <span style=
  "color:#b00e23">(ⲓ̅ⲉ̅)</span> ⲡⲉⲛⲧⲁⲩⲛⲟϫϥ̅ ⲅⲁⲣ ⲉⲃⲟⲗ ⲙ̅ⲡⲉⲩⲟⲉⲓϣ ⲁⲩⲧⲥ̅ⲧⲟϥ ⲉⲃⲟⲗ
  ⲉⲩⲛⲟϭⲛⲉϭ ⲙ̅ⲙⲟϥ ϩⲛ̅ ⲑⲁⲏ ⲛ̅ⲛⲉⲩϩⲃⲏⲩⲉ ⲁⲩⲣ̅ϣⲡⲏⲣⲉ ⲙ̅ⲙⲟϥ ⲛ̅ⲧⲁⲩⲉⲓⲃⲉ ⲛ̅ⲧⲟⲟⲩ ⲁⲛ ⲛ̅ⲑⲉ
  ⲛ̅ⲛ̅ⲇⲓⲕⲁⲓⲟⲥ <span style="color:#b00e23">(ⲓ̅ⲋ̅)</span> ⲉⲡⲙⲁ ⲛ̅ⲙ̅ⲙⲟⲕⲙⲉⲕ
  ⲛ̅ⲛ̅ⲁⲑⲏⲧ ⲙ̅ⲡⲉⲩϫⲓⲛ̅ϭⲟⲛⲥ̅ ϩⲛ̅ ⲛⲁⲓ̈ ⲁⲩⲡⲗⲁⲛⲁ ⲁⲩϣⲙ̅ϣⲉ ⲛ̅ϩⲉⲛϫⲁⲧϥⲉ ⲙⲛ̅ ϩⲉⲛⲑⲏⲣⲓⲟⲛ
  ⲉⲗⲁⲭⲓⲥⲧⲟⲛ ⲁⲕⲧⲛ̅ⲛⲟⲟⲩ ⲛⲁⲩ ⲛ̅ⲟⲩⲁϣⲏ ⲛ̅ⲍⲱⲟⲛ ⲛ̅ⲁⲗⲟⲅⲟⲛ ⲉⲩϫⲓⲕⲃⲁ <span style=
  "color:#b00e23">(ⲓ̅ⲍ̅)</span> ϫⲉⲕⲁⲥ ⲉⲩⲉⲉⲓⲙⲉ ϫⲉ ⲛⲉⲧⲉⲣⲉ ⲟⲩⲁ ⲣ̅ⲛⲟⲃⲉ ⲛ̅ϩⲏⲧⲟⲩ
  ⲉⲩⲕⲟⲗⲁⲍⲉ ⲙ̅ⲙⲟϥ ϩⲣⲁⲓ̈ ⲛ̅ϩⲏⲧⲟⲩ. <span style="color:#b00e23">(ⲓ̅ⲏ̅)</span>
  ⲛⲉⲥⲁⲡⲟⲣⲓ ⲅⲁⲣ ⲁⲛ ⲛ̅ϭⲓ ⲧⲉⲕϭⲓϫ ⲉⲧϭⲙ̅ϭⲟⲙ ⲧⲉⲛⲧⲁⲥⲥⲛ̅ⲧ ⲡⲕⲟⲥⲙⲟⲥ ⲉⲃⲟⲗ ϩⲛ̅ ⲟⲩϩⲩⲗⲏ
  ⲛ̅ⲁⲧⲉⲥⲙⲟⲧ ⲉⲧⲣⲉⲕⲧⲛ̅ⲛⲟⲟⲩ ⲛⲁⲩ ⲛ̅ⲟⲩⲁϣⲏ ⲛ̅ⲁⲣⲁⲝ ⲏ ϩⲉⲛⲙⲟⲩⲓ̈ ⲉⲩⲛⲁϣⲧ̅ <span style=
  "color:#b00e23">(ⲓ̅ⲑ̅)</span> ⲏ ϩⲉⲛⲕⲉⲑⲏⲣⲓⲟⲛ ⲛ̅ⲥⲱⲛⲧ̅ ⲃ̅ⲃⲣ̅ⲣⲉ ⲉⲛⲥⲉⲥⲟⲟⲩⲛ ⲙ̅ⲙⲟⲟⲩ
  ⲁⲛ ⲉⲩⲙⲉϩ ⲛ̅ϭⲱⲛⲧ̅ ⲏ ⲉⲩⲗ̅ϩⲏⲥ ϩⲛ̅ ⲟⲩⲛⲓϥⲉ ⲛ̅ⲕⲱϩⲧ ⲏ ϩⲙ̅ ⲡⲉⲩϩⲣⲟⲟⲩ ⲉⲩϣⲱϣ ⲛ̅ⲟⲩⲕⲁⲡⲛⲟⲥ
  ⲏ ⲉⲣⲉ ϩⲉⲛϯⲕ̅ ⲉⲩⲛⲁϣⲧ̅ ϥⲱϭⲉ ⲉⲃⲟⲗ ϩⲛ̅ ⲛⲉⲩⲃⲁⲗ <span style=
  "color:#b00e23">(ⲕ̅)</span> ⲛⲁⲓ ⲉⲣⲉ ⲡⲉⲩⲥⲁϣ ⲁⲛ ⲙ̅ⲙⲁⲧⲉ ⲛⲁϭⲙ̅ϭⲟⲙ ⲉⲧⲁⲕⲟⲟⲩ ⲁⲗⲗⲁ
  ⲡⲉⲩⲕⲉϩⲟ ⲉϥϯϩⲟⲧⲉ ⲛⲁⲩ ⲉϥⲛⲁⲟϫⲛⲟⲩ: <span style="color:#b00e23">(ⲕ̅ⲁ̅)</span> ⲉϫⲛ̅
  ⲛⲁⲓ̈ ⲇⲉ ⲧⲏⲣⲟⲩ ⲛⲉⲩⲛ̅ϣϭⲟⲙ ⲛ̅ⲣⲁϩⲧⲟⲩ ⲉϩⲣⲁⲓ̈ ϩⲛ̅ ⲟⲩⲡⲛⲉⲩⲙⲁ ⲛ̅ⲟⲩⲱⲧ ⲁ ⲡϫⲓⲕⲃⲁ ⲡⲱⲧ
  ⲛ̅ⲥⲱⲟⲩ ⲁⲩⲱ ⲛ̅ⲥⲉϣⲁϣⲟⲩ ⲉⲃⲟⲗ ϩⲓⲧⲙ̅ ⲡⲉⲡⲛⲉⲩⲙⲁ ⲛ̅ⲧⲉⲕϭⲟⲙ ⲁⲗⲗⲁ ⲁⲕⲧⲉϣ ϩⲱⲃ ⲛⲓⲙ ϩⲛ̅
  ⲟⲩⲣⲱϣⲉ ⲙⲛ̅ ⲟⲩⲏⲡⲉ ⲙⲛ̅ ⲟⲩϣⲓ. <span style="color:#b00e23">(ⲕ̅ⲃ̅)</span> ⲧⲛⲟϭ ⲅⲁⲣ
  ⲛ̅ϭⲟⲙ ϣⲟⲟⲡ ⲛⲁⲕ ⲛ̅ⲟⲩⲟⲉⲓϣ ⲛⲓⲙ ⲁⲩⲱ ⲛⲓⲙ ⲡⲉⲧⲛⲁϯ ⲟⲩⲃⲉ ⲡⲁⲙⲁϩⲧⲉ ⲙ̅ⲡⲉⲕϭⲃⲟⲓ̈;
  <span style="color:#b00e23">(ⲕ̅ⲅ̅)</span> ϫⲉ ⲉⲣⲉ ⲡⲕⲟⲥⲙⲟⲥ ⲧⲏⲣϥ̅ ⲟ ⲛ̅ⲑⲉ ⲙ̅ⲡⲣⲓⲕⲉ
  ⲛ̅ⲟⲩⲙⲁϣⲉ ⲙ̅ⲡⲉⲕⲙ̅ⲧⲟ ⲉⲃⲟⲗ ⲁⲩⲱ ⲛ̅ⲑⲉ ⲛ̅ⲟⲩⲧⲗ̅ϯⲗⲉ ⲛ̅ⲉⲓⲱⲧ ⲉⲁⲥⲉⲓ ⲉϩⲣⲁⲓ̈ ⲉϫⲙ̅ ⲡⲕⲁϩ
  ⲙ̅ⲡⲛⲟⲩ ⲛ̅ϣⲱⲣⲡ̅. <span style="color:#b00e23">(ⲕ̅ⲇ̅)</span> ⲉⲕⲛⲁ ⲇⲉ ⲙ̅ⲡⲧⲏⲣϥ̅ ϫⲉ
  ⲟⲩⲛ̅ ϭⲟⲙ ⲙ̅ⲙⲟⲕ ⲉϩⲱⲃ ⲛⲓⲙ ⲉⲕⲕⲱ ⲇⲉ ⲉⲃⲟⲗ ⲛ̅ⲛ̅ⲛⲟⲃⲉ ⲛ̅ⲣ̅ⲣⲱⲙⲉ ⲉⲩⲙⲉⲧⲁⲛⲟⲓⲁ.
  <span style="color:#b00e23">(ⲕ̅ⲉ̅)</span> ⲕⲙⲉ ⲅⲁⲣ ⲛ̅ⲛⲉⲧϣⲟⲟⲡ ⲧⲏⲣⲟⲩ ⲁⲩⲱ ⲛⲅ̅ϥⲱⲧⲉ
  ⲁⲛ ⲛ̅ⲗⲁⲁⲩ ⲛ̅ⲛⲉⲛⲧⲁⲕⲧⲁⲙⲓⲟⲟⲩ: ⲛ̅ⲛⲉⲕⲛⲁⲥⲛ̅ⲧ ⲛ̅ⲕⲁ ⲅⲁⲣ ⲁⲛ ⲉⲕⲙⲟⲥⲧⲉ ⲙ̅ⲙⲟϥ.
  <span style="color:#b00e23">(ⲕ̅ⲋ̅)</span> ⲛ̅ⲁϣ ⲇⲉ ⲛ̅ϩⲉ ⲉⲣⲉ ⲟⲩϩⲱⲃ ⲛⲁⲙⲟⲩⲛ ⲉⲃⲟⲗ
  ⲉⲙⲡⲉⲕⲟⲩⲁϣϥ̅; ⲏ ⲉϥⲛⲁϭⲱ ϣⲁ ⲡⲧⲏⲣϥ̅ ⲛⲓⲙ ⲡⲉⲧⲉ ⲙ̅ⲡⲕ̅ϯⲣⲁⲛ ⲉⲣⲟϥ; <span style=
  "color:#b00e23">(ⲕ̅ⲍ̅)</span> ⲕϯⲥⲟ ⲇⲉ ⲉⲣⲟⲟⲩ ⲧⲏⲣⲟⲩ ϫⲉ ⲡⲉⲧⲉⲛⲱⲕ ⲛⲉ ⲡϫⲟⲉⲓⲥ
  ⲙ̅ⲙⲁⲉⲓ̈ ⲯⲩⲭⲏ.
  <h3 id="wisdom_of_solomon12">12</h3><span style="color:#b00e23">(ⲁ̅)</span>
  ⲡⲉⲡⲛⲉⲩⲙⲁ ⲅⲁⲣ ⲛ̅ⲁⲧⲧⲁⲕⲟ ⲛ̅ϩⲏⲧⲟⲩ ⲧⲏⲣⲟⲩ: <span style="color:#b00e23">(ⲃ̅)</span>
  ⲉⲧⲃⲉ ⲡⲁⲓ̈ ⲛⲉⲧⲛⲁϩⲉ ⲉⲩϫⲡⲓⲟ ⲙ̅ⲙⲟⲟⲩ ϣⲏⲙϣⲏⲙ ⲁⲩⲱ ϩⲛ̅ ⲛⲉⲧⲟⲩⲣ̅ⲛⲟⲃⲉ ⲛ̅ϩⲏⲧⲟⲩ ⲉⲕϯⲥⲃⲱ ⲛⲁⲩ
  ⲉⲧⲣⲉⲩⲣ̅ⲡⲙⲉⲉⲩⲉ ϫⲉⲕⲁⲁⲥ ⲉⲩⲉⲗⲟ ϩⲛ̅ ⲧⲕⲁⲕⲓⲁ ⲛ̅ⲥⲉⲡⲓⲥⲧⲉⲩⲉ ⲉⲣⲟⲕ ⲡϫⲟⲉⲓⲥ. <span style=
  "color:#b00e23">(ⲅ̅)</span> ⲕⲁⲓ ⲅⲁⲣ ⲛ̅ϣⲟⲣⲡ̅ ⲉⲧⲟⲩⲏϩ ϩⲙ̅ ⲡⲉⲕⲕⲁϩ ⲉⲧⲟⲩⲁⲁⲃ
  ⲁⲕⲙⲉⲥⲧⲱⲟⲩ <span style="color:#b00e23">(ⲇ̅)</span> ⲉⲧⲃⲉ ⲛ̅ⲃⲟⲧⲉ ⲉⲧⲟⲩⲉⲓⲣⲉ ⲙ̅ⲙⲟⲟⲩ
  ϩⲛ̅ϩⲃⲏⲩⲉ ⲙ̅ⲙⲛ̅ⲧⲣⲉϥⲣ̅ⲡⲁϩⲣⲉ ⲙⲛ̅ ϩⲉⲛϣⲙ̅ϣⲉ ⲉⲩϫⲁϩⲙ̅ <span style=
  "color:#b00e23">(ⲉ̅)</span> ⲉⲩϩⲱⲧⲃ̅ ⲛ̅ⲛⲉⲩϣⲏⲣⲉ ϩⲛ̅ ⲟⲩⲙⲛ̅ⲧⲟⲩⲁϩⲓⲏⲧ ⲉⲩⲟⲩⲱⲙ
  ⲛ̅ⲛⲉⲥⲡⲗⲁⲅⲭⲛⲟⲛ ⲛ̅ⲥⲁⲣⲝ ϩⲓ ⲥⲛⲟϥ ⲣ̅ⲣⲱⲙⲉ ⲉⲩⲟ ⲛ̅ⲧⲙⲏⲧⲉ ⲛ̅ⲛⲉⲧⲟⲩϣⲙ̅ϣⲉ ⲛⲁⲩ.
  <span style="color:#b00e23">(ⲋ̅)</span> ϩⲉⲛⲉⲓⲟⲧⲉ ⲉⲙⲡⲟⲩⲛⲁ ϩⲁ ⲛⲉⲯⲩⲭⲏ ⲛ̅ⲛⲉⲩϣⲏⲣⲉ
  ⲛⲁⲓ̈ ⲁⲕⲟⲩⲱϣ ⲉⲧⲁⲕⲟⲟⲩ ϩⲓⲧⲛ̅ ⲛ̅ϭⲓϫ ⲛ̅ⲛⲉⲛⲉⲓⲟⲧⲉ <span style=
  "color:#b00e23">(ⲍ̅)</span> ϫⲉⲕⲁⲥ ⲉϥⲉⲙ̅ⲡϣⲁ ⲉⲧⲣⲉ ⲛ̅ϣⲏⲣⲉ ⲙ̅ⲡⲛⲟⲩⲧⲉ ⲟⲩⲱϩ ⲛ̅ϩⲏⲧϥ
  ⲛ̅ϭⲓ ⲡⲕⲁϩ ⲉⲧⲧⲁⲉⲓⲏⲩ ⲛ̅ⲧⲟⲟⲧⲕ̅ ⲉϩⲟⲩⲉ ⲕⲁϩ ⲛⲓⲙ. <span style=
  "color:#b00e23">(ⲏ̅)</span> ⲁⲗⲗⲁ ⲛⲉⲓ̈ ⲕⲟⲟⲩⲉ ⲟⲛ ϩⲱⲥ ⲣⲱⲙⲉ ⲁⲕϯⲥⲟ ⲉⲁⲕⲧⲛ̅ⲛⲟⲟⲩ ⲛⲁⲩ
  ⲛ̅ϩⲉⲛⲁⲙⲏⲙ ⲡⲣⲟⲇⲣⲟⲙⲟⲥ .... ⲙ̅ⲡⲉⲕⲥⲧⲣⲁⲧⲉⲩⲙⲁ ϫⲉⲕⲁⲥ ⲉⲩⲉⲙⲟⲟⲩⲧⲟⲩ ϣⲏⲙϣⲏⲙ <span style=
  "color:#b00e23">(ⲑ̅)</span> ⲉⲕⲟ ⲛ̅ⲁⲧϭⲟⲙ ⲁⲛ ⲉϯ ⲛ̅ⲛ̅ⲁⲥⲉⲃⲏⲥ ⲉϩⲣⲁⲓ̈ ⲉⲛ̅ϭⲓϫ
  ⲛ̅ⲛ̅ⲇⲓⲕⲁⲓⲟⲥ ϩⲛ̅ ⲡⲡⲟⲗⲉⲙⲟⲥ ⲏ ⲛ̅ϩⲛ̅ⲑⲏⲣⲓⲟⲛ ⲉⲩⲛⲁϣⲧ̅ ⲏ ϩⲛ̅ ⲟⲩϣⲁϫⲉ ⲛ̅ⲟⲩⲱⲧ ⲉⲟⲩⲟϣϥⲟⲩ
  ϩⲛ̅ ⲟⲩϣⲥ̅ⲛⲉ <span style="color:#b00e23">(ⲓ̅)</span> ⲉⲕⲕⲣⲓⲛⲉ ⲇⲉ ⲙ̅ⲙⲟⲟⲩ ϣⲏⲙϣⲏⲙ
  ⲉⲕϯⲙⲁ ⲛⲁⲩ ⲙ̅ⲙⲉⲧⲁⲛⲟⲓⲁ ⲉⲕⲥⲟⲟⲩⲛ ϫⲉ ⲟⲩⲡⲟⲛⲏⲣⲟⲛ ⲡⲉ ⲡⲉⲩϫⲡⲟ ⲁⲩⲱ ⲁ ⲧⲉⲩⲕⲁⲕⲓⲁ ϫⲉ ⲛⲟⲩⲛⲉ
  ⲉⲃⲟⲗ ϫⲉ ⲙ̅ⲡⲉⲩϩⲏⲧ ⲛⲁϣⲓⲃⲉ ⲁⲛ ⲉⲛⲉϩ. <span style="color:#b00e23">(ⲓ̅ⲁ̅)</span>
  ⲟⲩⲥⲡⲉⲣⲙⲁ ⲅⲁⲣ ⲡⲉ ⲉϥⲥϩⲟⲩⲟⲣⲧ̅ ϫⲓⲛ ⲛ̅ϣⲟⲣⲡ̅. ⲟⲩⲇⲉ ⲛ̅ⲛⲉⲕⲥⲛⲁⲧ ⲁⲛ ϩⲏⲧϥ̅ ⲛ̅ⲟⲩⲁ ⲉⲕϩⲟⲣϣ̅
  ⲛ̅ϩⲏⲧ ⲉϩⲣⲁⲓ̈ ⲉϫⲱⲟⲩ ⲉⲩⲣ̅ⲛⲟⲃⲉ. <span style="color:#b00e23">(ⲓ̅ⲃ̅)</span> ⲛⲓⲙ
  ⲅⲁⲣ ⲡⲉⲧⲛⲁϫⲟⲟⲥ ⲛⲁⲕ ϫⲉ ⲟⲩ ⲡⲉⲛⲧⲁⲕⲁⲁϥ; ⲏ ⲛⲓⲙ ⲡⲉⲧⲛⲁⲁϩⲉ ⲣⲁⲧϥ̅ ⲟⲩⲃⲉ ⲡⲉⲕϩⲁⲡ; ⲏ ⲛⲓⲙ
  ⲡⲉⲧⲛⲁⲉⲅⲕⲁⲗⲓ ⲛⲁⲕ ⲉⲧⲃⲉ ⲡⲧⲁⲕⲟ ⲛ̅ⲛ̅ϩⲉⲑⲛⲟⲥ ⲉⲛⲧⲟⲕ ⲁⲕⲧⲁⲙⲓⲟⲟⲩ; ⲏ ⲛⲓⲙ ⲡⲉⲧⲛⲁϫⲓϩⲁⲡ
  ⲛⲙ̅ⲙⲁⲕ ⲉⲕϫⲓ ⲙ̅ⲡⲉⲕⲃⲁ ⲛ̅ϩⲛ̅ⲣⲱⲙⲉ ⲛ̅ⲣⲉϥϫⲓⲛ̅ϭⲟⲛⲥ̅; <span style=
  "color:#b00e23">(ⲓ̅ⲅ̅)</span> ⲙ̅ⲙⲛ̅ⲕⲉ ⲛⲟⲩⲧⲉ ⲅⲁⲣ ⲛ̅ⲃⲗ̅ⲗⲁⲕ ⲉϥϥⲓⲣⲟⲟⲩϣ ϩⲁ ⲡⲧⲏⲣϥ̅
  ϫⲉⲕⲁⲥ ⲉⲕⲉⲧⲥⲁⲃⲟⲟⲩ ϫⲉ ⲛ̅ⲧⲁⲕⲕⲣⲓⲛⲉ ⲙ̅ⲙⲟⲟⲩ ⲁⲛ ⲁⲇⲓⲕⲱⲥ: <span style=
  "color:#b00e23">(ⲓ̅ⲇ̅)</span> ⲟⲩⲇⲉ ⲙⲛ̅ ⲟⲩⲣ̅ⲣⲟ ⲏ ⲟⲩⲇⲉ ⲧⲩⲣⲁⲛⲛⲟⲥ ⲁϩⲉⲣⲁⲧϥ̅ ⲉⲣⲟⲕ
  ϩⲁ ⲛⲉⲧⲁⲕⲕⲟⲗⲁⲍⲉ ⲙ̅ⲙⲟⲟⲩ. <span style="color:#b00e23">(ⲓ̅ⲉ̅)</span> ⲛ̅ⲧⲕ̅
  ⲟⲩⲇⲓⲕⲁⲓⲟⲥ ⲇⲉ ⲕⲣ̅ϩⲙ̅ⲙⲉ ⲙ̅ⲙⲟⲟⲩ ⲧⲏⲣⲟⲩ ⲇⲓⲕⲁⲓⲱⲥ ⲉⲕⲱⲡ ⲙ̅ⲡⲁⲓ̈ ϫⲉ ⲟⲩϣⲙ̅ⲙⲟ ⲡⲉ ⲉⲧⲉⲕϭⲟⲙ
  ⲉⲕⲟⲗⲁⲍⲉ ⲛ̅ⲟⲩⲁ ⲉⲛϥ̅ⲙ̅ⲡϣⲁ ⲁⲛ ⲛ̅ⲧⲁϭⲁⲓ̈ⲟϥ. <span style=
  "color:#b00e23">(ⲓ̅ⲋ̅)</span> ⲧⲉⲕϭⲟⲙ ⲅⲁⲣ ⲧⲉ ⲧⲉϩⲟⲩⲉⲓⲧⲉ ⲛ̅ⲧⲇⲓⲕⲁⲓⲟⲥⲩⲛⲏ ⲁⲩⲱ
  ⲧⲉⲕⲙⲛ̅ⲧϫⲟⲉⲓⲥ ⲉⲧϩⲓϫⲙ̅ ⲡⲧⲏⲣϥ̅ ⲉⲧⲣⲉⲕϯⲥⲟ ⲉⲣⲟⲟⲩ ⲧⲏⲣⲟⲩ. <span style=
  "color:#b00e23">(ⲓ̅ⲍ̅)</span> ⲕⲟⲩⲱⲛϩ̅ ⲅⲁⲣ ⲉⲃⲟⲗ ⲛ̅ⲧⲉⲕϭⲟⲙ ⲉⲧⲉ ⲛ̅ⲥⲉⲛⲁϩⲧⲉ ⲉⲣⲟⲥ ⲁⲛ
  ϩⲣⲁⲓ̈ ϩⲛ̅ ⲧⲙⲛ̅ⲧⲧⲉⲗⲉⲓⲟⲥ ⲛ̅ⲧⲉⲕⲛⲟⲙⲧⲉ ⲉⲕⲧⲁⲙⲟ ⲙ̅ⲙⲟⲟⲩ ⲉⲡⲉⲕⲁⲙⲁϩⲧⲉ ϩⲛ̅ ⲛⲉⲧⲥⲟⲟⲩⲛ
  ⲙ̅ⲙⲟⲕ. <span style="color:#b00e23">(ⲓ̅ⲏ̅)</span> ⲛ̅ⲧⲟⲕ ⲡϫⲟⲉⲓⲥ ⲛ̅ⲛ̅ϭⲟⲙ ⲉⲕⲕⲣⲓⲛⲉ
  ⲛ̅ⲟⲩϩⲁⲕ ⲁⲩⲱ ⲉⲕⲣ̅ϩⲙ̅ⲙⲉ ⲙ̅ⲙⲟⲛ ϩⲛ̅ ⲟⲩⲛⲟϭ ⲛ̅ϯⲥⲟ: ⲧⲉⲩⲛⲟⲩ ⲉⲧⲉϩⲛⲁⲕ ⲟⲩⲛ̅ϭⲟⲙ ⲙ̅ⲙⲟⲕ
  ⲉⲣ̅ⲡⲉⲧⲉⲕⲟⲩⲁϣϥ̅. <span style="color:#b00e23">(ⲓ̅ⲑ̅)</span> ⲁⲕⲧⲥⲁⲃⲟ ⲙ̅ⲡⲉⲕⲗⲁⲟⲥ
  ⲉⲃⲟⲗ ϩⲓⲧⲛ̅ ⲛⲉⲓ̈ϩⲃⲏⲩⲉ ϫⲉ ϣϣⲉ ⲉⲡⲇⲓⲕⲁⲓⲟⲥ ⲉⲣ̅ⲙⲁⲉⲓⲣⲱⲙⲉ ⲁⲩⲱ ⲁⲕϯ ⲧⲱⲕ ⲛ̅ϩⲏⲧ ⲛ̅ⲛⲉⲕϣⲏⲣⲉ
  ϫⲉ ⲁⲕϯ ⲙⲉⲧⲁⲛⲟⲓⲁ ⲛ̅ⲛⲉⲛⲧⲁⲩⲣ̅ⲛⲟⲃⲉ. <span style="color:#b00e23">(ⲕ̅)</span> ⲉϣϫⲉ
  ⲛ̅ϫⲓϫⲉⲉⲩ ⲅⲁⲣ ⲛ̅ⲛⲉⲕϣⲏⲣⲉ ⲛⲁⲓ̈ ⲉⲧⲙ̅ⲡϣⲁ ⲙ̅ⲡⲙⲟⲩ ⲛ̅ⲧⲁⲕⲧⲓⲙⲱⲣⲉⲓ ⲙ̅ⲙⲟⲟⲩ ϩⲛ̅ ⲟⲩϯⲥⲟ ⲙⲛ̅
  ⲟⲩⲙⲛ̅ⲧ​ϩⲁⲣϣ̅ϩⲏⲧ ⲉⲛⲁϣⲱⲥ ⲉⲕϯ ⲙⲁ ⲛⲁⲩ ϩⲓ ⲟⲩⲟⲉⲓϣ ⲉⲧⲣⲉⲩⲗⲟ ϩⲛ̅ ⲧⲉⲩⲕⲁⲕⲓⲁ <span style=
  "color:#b00e23">(ⲕ̅ⲁ̅)</span> ⲉⲉⲓⲉ ϩⲛ̅ ⲟⲩ[ⲏⲣ ⲙ]ⲙⲛ̅ⲧϩⲁⲣϣ̅ϩⲏⲧ ⲉⲕⲕⲣⲓⲛⲉ
  ⲛ̅ⲛⲉ[ⲕϣ]ⲏⲣⲉ ⲛⲁⲓ̈ ⲉⲛⲧⲁⲕⲥⲙⲓⲛⲉ ⲙⲛ̅ ⲛⲉⲩⲉⲓⲟⲧⲉ ⲛ̅ϩⲉⲛⲁⲛⲁⲩϣ ⲙⲛ̅ ϩⲉⲛⲇⲓⲁⲑⲏⲕⲏ ⲙⲛ̅
  ϩⲉⲛⲉⲣⲏⲧ ⲉⲛⲁⲛⲟⲩⲟⲩ; <span style="color:#b00e23">(ⲕ̅ⲃ̅)</span> ⲉⲕϯⲥⲃⲱ ϭⲉ ⲛⲁⲛ
  ⲉⲕⲙⲁⲥⲧⲓⲅⲟⲩ ⲛ̅ⲛⲉⲛϫⲁϫⲉ ⲛ̅ⲟⲩⲧⲃⲁ ⲛ̅ⲕⲱⲃ ϫⲉⲕⲁⲁⲥ ⲉⲛⲉⲣ̅ⲡⲙⲉⲉⲩⲉ ⲛ̅ⲧⲉⲕⲙⲛ̅ⲧⲁⲅⲁⲑⲟⲥ ⲉⲛϯϩⲁⲡ
  ⲉⲕⲕⲣⲓⲛⲉ ⲇⲉ ⲙ̅ⲙⲟⲛ ⲧⲛ̅ⲛⲁϭⲱϣⲧ̅ ⲉⲃⲟⲗ ϩⲏⲧϥ̅ ⲛ̅ⲟⲩⲛⲁ. <span style=
  "color:#b00e23">(ⲕ̅ⲅ̅)</span> ⲉⲧⲃⲉ ⲡⲁⲓ̈ ⲟⲛ ⲛⲉⲛⲧⲁⲩϣⲱⲡⲉ ϩⲛ̅ ⲟⲩϭⲓⲛⲱⲛϩ̅ ⲛ̅ⲛ̅ⲁⲑⲏⲧ
  ⲙⲛ̅ ⲟⲩϫⲓⲛ̅ϭⲟⲛⲥ̅ ⲛ̅ⲧⲁⲕⲃⲁⲥⲁⲛⲓⲍⲉ ⲙ̅ⲙⲟⲟⲩ ϩⲓⲧⲛ̅ ⲛⲉⲩⲃⲟⲧⲉ ⲙⲙⲓⲛ ⲙ̅ⲙⲟⲟⲩ. <span style=
  "color:#b00e23">(ⲕ̅ⲇ̅)</span> ⲕⲁⲓ ⲅⲁⲣ ⲁⲩⲥⲱⲣⲙ̅ ⲙ̅ⲡⲟⲩⲉⲓ ⲉϩⲣⲁⲓ̈ ϩⲛ̅ ⲛⲉϩⲓⲟⲟⲩⲉ
  ⲛ̅ⲧⲉⲡⲗⲁⲛⲏ ⲉⲩⲙⲉⲉⲩⲉ ϫⲉ ϩⲛ̅ⲛⲟⲩⲧⲉ ⲛⲉ ⲛⲁⲓ̈ ⲉⲧⲥⲏϣ ⲛ̅ⲛ̅ⲍⲱⲟⲛ ⲛ̅ⲛ̅ⲕⲉϩⲉⲑⲛⲟⲥ ⲉⲁⲩⲣ̅ϩⲁⲗ
  ⲙ̅ⲙⲟⲟⲩ ⲛ̅ⲑⲉ ⲛ̅ϩⲉⲛϣⲏⲣⲉ ⲕⲟⲩⲓ̈ ⲛ̅ⲛ̅ⲁⲑⲏⲧ. <span style=
  "color:#b00e23">(ⲕ̅ⲉ̅)</span> ⲉⲧⲃⲉ ⲡⲁⲓ̈ ⲟⲛ ⲁⲕⲧⲛ̅ⲛⲟⲟⲩ ⲛⲁⲩ ⲛ̅ⲟⲩϩⲁⲡ ⲛ̅ⲥⲱⲃⲉ
  ⲛ̅ⲥⲱⲟⲩ ⲛ̅ⲑⲉ ⲛ̅ϩⲉⲛϣⲏⲣⲉ ϣⲏⲙ ⲛ̅ⲁⲧⲛⲟⲓ̈. <span style="color:#b00e23">(ⲕ̅ⲋ̅)</span>
  ⲛ̅ⲧⲟⲟⲩ ⲇⲉ ⲙ̅ⲡⲟⲩϫⲓⲥⲃⲱ ϩⲓⲧⲛ̅ ⲧⲉⲡⲓⲧⲓⲙⲓⲁ ⲙⲛ̅ ⲥⲱⲃⲉ ⲛ̅ⲥⲱⲟⲩ ⲥⲉⲛⲁⲙ̅ⲡϣⲁ ⲛ̅ϫⲓ ⲡⲓⲣⲁ
  ⲛ̅ⲧⲉⲕⲣⲓⲥⲓⲥ ⲙ̅ⲡⲛⲟⲩⲧⲉ. <span style="color:#b00e23">(ⲕ̅ⲍ̅)</span> ϩⲛ̅
  ⲛⲉⲛⲧⲁⲩϭⲱⲛⲧ̅ ⲅⲁⲣ ⲛ̅ϩⲏⲧⲟⲩ ⲉⲩⲑⲙ̅ⲕⲟ ⲙ̅ⲙⲟⲟⲩ ⲛ̅ⲧⲁⲩⲕⲟⲗⲁⲍⲉ ⲙ̅ⲙⲟⲟⲩ: ϩⲛ̅ ⲛⲉⲛ​ⲧⲟⲩⲙⲉⲉⲩⲉ
  ⲉⲣⲟⲟⲩ ϫⲉ ϩⲛ̅ⲛⲟⲩⲧⲉ ⲛⲉ. ⲧⲟⲧⲉ ⲁⲩⲥⲟⲩⲛ̅ ⲡⲛⲟⲩⲧⲉ ⲙ̅ⲙⲉ ⲡⲉⲧⲉ ⲛⲉⲩⲁⲣⲛⲁ ⲙ̅ⲙⲟϥ ⲛ̅ϣⲟⲣⲡ̅ ϫⲉ
  ⲛ̅ⲧⲛ̅ⲥⲟⲟⲩⲛ ⲙ̅ⲙⲟϥ ⲁⲛ. <span style="color:#b00e23">(ⲕ̅ⲏ̅)</span> ⲉⲧⲃⲉ ⲡⲁⲓ̈ ⲁ
  ⲑⲁⲏ ⲙ̅ⲡⲧⲁⲕⲟ ⲉⲓ ⲉϩⲣⲁⲓ̈ ⲉϫⲱⲟⲩ.
  <h3 id="wisdom_of_solomon13">13</h3><span style="color:#b00e23">(ⲁ̅)</span>
  ϩⲛ̅ ⲡⲉⲧϣⲟⲩⲉⲓⲧ ⲅⲁⲣ ⲛⲉ ⲣⲱⲙⲉ ⲛⲓⲙ ⲉⲧⲟ ⲛ̅ⲁⲧⲥⲟⲟⲩⲛ̅ ⲙ̅ⲡⲛⲟⲩⲧⲉ: ⲙ̅ⲡⲟⲩⲉϣⲥⲟⲩⲛ̅ ⲡⲉⲧϣⲟⲟⲡ
  ⲅⲁⲣ ϩⲓⲧⲛ̅ ⲛ̅ⲁⲅⲁⲑⲟⲛ ⲉⲧⲟⲩⲛⲁⲩ ⲉⲣⲟⲟⲩ ⲟⲩⲇⲉ ⲙ̅ⲡⲟⲩϯ ϩⲧⲏⲩ ⲉⲛⲉϩⲃⲏⲩⲉ ⲛ̅ⲥⲉⲥⲟⲩⲛ̅
  ⲡⲣⲉϥⲥⲱⲛⲧ̅: <span style="color:#b00e23">(ⲃ̅)</span> ⲁⲗⲗⲁ ⲛ̅ⲧⲁⲩⲙⲉⲉⲩⲉ ⲉⲩⲕⲱϩⲧ̅ ⲏ
  ⲟⲩⲡⲛⲉⲩⲙⲁ ⲏ ⲙ̅ⲡⲁⲏⲣ ⲉⲧⲁⲥⲱⲟⲩ ⲏ ⲛ̅ⲥⲓⲟⲩ ⲉⲧⲕⲱⲧⲉ ⲏ ⲙ̅ⲡⲙⲟⲟⲩ ⲉⲧⲥⲱⲕ ⲏ ⲛⲉⲫⲱⲥⲧⲏⲣ ⲛ̅ⲧⲡⲉ
  ⲉⲧⲣ̅ⲟⲩⲟⲉⲓⲛ ⲉⲡⲕⲟⲥⲙⲟⲥ ϫⲉ ⲛⲁⲓ̈ ⲛⲉ ⲛ̅ⲛⲟⲩⲧⲉ. <span style=
  "color:#b00e23">(ⲅ̅)</span> ⲉϣϫⲉ ⲛ̅ⲧⲁⲩⲣ̅ϣⲡⲏⲣⲉ ⲙ̅ⲡⲉⲩⲥⲁ ⲁⲩⲙⲉⲉⲩⲉ ⲉⲣⲟⲟⲩ ϫⲉ
  ϩⲉⲛⲛⲟⲩⲧⲉ ⲛⲉ ⲙⲁⲣⲟⲩⲉⲓⲙⲉ ϫⲉ ⲡϫⲟⲉⲓⲥ ⲛ̅ⲛⲁⲓ̈ ⲉⲉⲓⲉ ⲛⲉⲥⲱϥ ⲉⲣⲟⲟⲩ ⲛ̅ⲛⲁⲟⲩⲏⲣ ⲛ̅ϩⲟⲩⲟ:
  ⲡⲁⲣⲭⲱⲛ ⲅⲁⲣ ⲙ̅ⲡⲧⲁⲙⲓⲟ ⲙ̅ⲡⲉⲩⲥⲁ ⲡⲉⲛⲧⲁϥⲥⲟⲛⲧⲟⲩ ⲧⲏⲣⲟⲩ. <span style=
  "color:#b00e23">(ⲇ̅)</span> ⲉϣϫⲉ ⲛ̅ⲧⲁⲩⲡⲱϣⲥ̅ ⲉϩⲣⲁⲓ̈ ⲉϫⲛ̅ ⲧⲉⲩϭⲟⲙ ⲙⲛ̅
  ⲧⲉⲩⲉⲛⲉⲣⲅⲉⲓⲁ ⲙⲁⲣⲟⲩⲛⲟⲓ̈ ϭⲉ ⲉⲃⲟⲗ ⲛ̅ϩⲏⲧⲟⲩ ϫⲉ ⲡⲉⲛⲧⲁϥⲥⲃ̅ⲧⲱⲧⲟⲩ ⲉⲉⲓⲉϥϭⲙ̅ϭⲟⲙ ⲉⲣⲟⲟⲩ
  ⲛ̅ⲟⲩⲏⲣ ⲛ̅ϩⲟⲩⲟ. <span style="color:#b00e23">(ⲉ̅)</span> ⲉⲩⲧⲟⲛⲧⲛ̅ ⲅⲁⲣ ⲉⲡⲁⲛⲁⲓ̈
  ⲙⲛ̅ ⲧⲛⲟϭ ⲙ̅ⲡⲣⲉϥⲥⲱⲛⲧ̅ ⲉⲩⲛⲁⲩ ⲉⲃⲟⲗ ⲙ̅ⲙⲟⲟⲩ ⲉⲡⲣⲉϥⲣ̅ϩⲱⲃ ⲙ̅ⲡⲉⲩϫⲡⲟ. <span style=
  "color:#b00e23">(ⲋ̅)</span> ⲁⲗⲗⲁ ⲛⲉⲓ̈ⲕⲟⲟⲩⲉ ⲟⲛ ⲟⲩⲛ̅ ⲁⲣⲓⲕⲉ ⲉⲣⲟⲟⲩ: ⲕⲁⲓ ⲅⲁⲣ
  ⲛ̅ⲧⲟⲟⲩ ϩⲱⲟⲩ ⲟⲛ ⲥⲉⲡⲗⲁⲛⲁ. ⲉⲩϣⲓⲛⲉ ⲛ̅ⲥⲁ ⲡⲛⲟⲩⲧⲉ ⲉⲩⲟⲩⲉϣ ϩⲉ ⲉⲣⲟϥ. <span style=
  "color:#b00e23">(ⲍ̅)</span> ⲉⲩϣⲟⲟⲡ ⲅⲁⲣ ϩⲛ̅ ⲛⲉϥϩⲃⲏⲩⲉ ⲁⲩⲱ ⲉⲩϩⲟⲧϩⲧ̅: ⲥⲉⲡⲓⲑⲉ ⲅⲁⲣ
  ⲉϫⲛ̅ ⲛⲉⲧⲟⲩⲛⲁⲩ ⲉⲣⲟⲟⲩ ϫⲉ ⲛⲉⲥⲱⲟⲩ. <span style="color:#b00e23">(ⲏ̅)</span>
  ⲛⲉⲓ̈ⲕⲟⲟⲩⲉ ⲟⲛ ⲛ̅ⲥⲉⲧⲙⲁⲓ̈ⲏⲩ ⲁⲛ. <span style="color:#b00e23">(ⲑ̅)</span> ⲉϣϫⲉ
  ⲁⲩⲉϣⲛⲟⲓ̈ ⲟⲛ ⲛ̅ⲧⲉⲓ̈ϩⲉ ϩⲱⲥⲧⲉ ⲉⲧⲟⲛⲧⲛ̅ ⲉⲛⲁ ⲡⲕⲟⲥⲙⲟⲥ ⲉⲉⲓⲉ ⲡϫⲟⲉⲓⲥ ⲛ̅ⲛⲁⲓ̈ ⲉⲧⲃⲉ ⲟⲩ
  ⲛ̅ⲧⲟϥ ⲙ̅ⲡⲟⲩϩⲉ ⲉⲣⲟϥ ϩⲛ̅ ⲟⲩϭⲉⲡⲏ; <span style="color:#b00e23">(ⲓ̅)</span>
  ϩⲉⲛⲉⲃⲓⲏⲛ ⲛⲉ: ⲉⲣⲉ ⲧⲉⲩϩⲉⲗⲡⲓⲥ ϩⲓ ⲛⲉⲧⲙⲟⲟⲩⲧ: ⲉⲩⲙⲟⲩⲧⲉ ⲉⲛⲉϩⲃⲏⲩⲉ ⲛ̅ⲣ̅ⲣⲱⲙⲉ ϫⲉ ϩⲛ̅ⲛⲟⲩⲧⲉ
  ⲛⲉ ⲟⲩⲛⲟⲩⲃ ⲙⲛ̅ ⲟⲩϩⲁⲧ ϩⲛ̅ⲙⲉⲉⲩⲉ ⲛ̅ⲧⲉⲭⲛⲏ ⲙⲛ̅ ϩⲛ̅ϩⲣⲃ̅ ⲛ̅ⲛ̅ⲍⲱⲟⲛ ⲏ ⲟⲩⲱⲛⲉ ⲛ̅ⲁⲧϣⲁⲩ
  ⲛ̅ϩⲱⲃ ⲛ̅ⲁⲣⲭⲁⲓⲟⲥ. <span style="color:#b00e23">(ⲓ̅ⲁ̅)</span>
  ⲟⲩϩⲁⲙϣⲉ...ⲣ̅ⲣⲉϥⲕⲱⲱⲣⲉ ⲙ̅ⲙ̅ⲙⲁ ⲛ̅ϣⲏⲛ ⲁϥϣⲉⲧ ⲟⲩϣⲏⲛ ⲉⲛⲁⲛⲟⲩϥ ⲁϥⲕⲉⲕ ⲧⲉϥⲕⲟⲩⲕⲉ ⲧⲏⲣⲥ̅
  ϩⲛ̅ ⲧⲉϥⲥⲃⲱ ⲁϥⲣ̅ ϩⲉⲛⲧⲉⲭⲛⲏ ⲉⲣⲟϥ ⲉⲛⲉⲥⲱⲟⲩ. ⲁϥⲧⲁⲙⲓⲟϥ ⲛ̅ϩⲛ̅ⲥⲕⲉⲩⲟⲥ ⲛ̅ϣⲁⲩ ⲛ̅ⲑⲩⲡⲏⲣⲉⲥⲓⲁ
  ⲙ̅ⲡⲉϥⲱⲛϩ̅: <span style="color:#b00e23">(ⲓ̅ⲃ̅)</span> ⲛⲉⲛⲧⲁⲩⲥⲉⲉⲡⲉ ⲇⲉ ⲉⲧⲉϥⲉⲓⲟⲡⲉ
  ⲁϥⲥⲁϩⲧⲉ ⲙ̅ⲙⲟⲟⲩ ⲁϥⲥⲃ̅ⲧⲉ ⲧⲉϥϩⲣⲉ​ ⲁϥⲧⲥⲓⲟϥ: <span style=
  "color:#b00e23">(ⲓ̅ⲅ̅)</span> ⲡⲉⲑⲟⲟⲩ ⲇⲉ ⲛ̅ϩⲏⲧⲟⲩ ⲉⲧⲉ ⲛϥ̅ⲣϣⲁⲩ ⲁⲛ ⲉⲗⲁⲁⲩ ⲡϣⲉ
  ⲉⲧϭⲟⲟⲙⲉ ⲉⲧⲣⲏⲧ ⲉⲃⲟⲗ ⲛ̅ⲉⲓⲃ ⲁϥϫⲓⲧϥ̅ ⲁϥⲙⲟⲛⲅ̅ϥ̅ ϩⲙ̅ ⲡⲣⲟⲟⲩϣ ⲛ̅ⲧⲉϥⲉⲓⲟⲡⲉ ⲁϥⲧⲁⲙⲓⲟϥ
  ϩⲓⲧⲛ̅ ⲧⲙⲛ̅ⲧⲣⲙ̅ⲛ̅ϩⲏⲧ ⲛ̅ⲧⲉϥⲥⲃⲱ ⲁϥⲧⲛ̅ⲧⲱⲛϥ̅ ⲉⲩϩⲓⲕⲱⲛ ⲛ̅ⲣⲱⲙⲉ <span style=
  "color:#b00e23">(ⲓ̅ⲇ̅)</span> ⲏ ⲁϥⲧⲣⲉϥⲉⲓⲛⲉ ⲛ̅ⲟⲩⲧⲃ̅ⲛⲏ ⲛ̅ⲉⲗⲁⲭⲓⲥⲧⲟⲛ ⲁϥϫⲁϩϥ̅
  ⲙ̅ⲡⲏⲣϣ̅ ⲁϥⲧⲣⲉ ⲡⲉϥⲁⲩⲁⲛ ⲧⲣⲟϣⲣⲉϣ: ⲛⲉϫⲃⲓⲛ ⲧⲏⲣⲟⲩ ⲉⲧⲛ̅ϩⲏⲧϥ̅ ⲁϥⲥⲟⲗϭⲟⲩ ⲛ̅ⲟⲙⲉ.
  <span style="color:#b00e23">(ⲓ̅ⲉ̅)</span> ⲁϥⲧⲁⲙⲓⲉ ⲟⲩⲏⲓ̈ ⲛⲁϥ ⲉϥⲙ̅ⲡϣⲁ ⲙ̅ⲙⲟϥ
  ⲁϥⲧⲁϩⲟϥ ⲉⲣⲁⲧϥ̅ ⲉⲧⲟⲩⲛⲟⲩϫⲟ ⲁϥⲟⲣϫϥ̅ ϩⲛ̅ ⲟⲩⲡⲉⲛⲓⲡⲉ. <span style=
  "color:#b00e23">(ⲓ̅ⲋ̅)</span> ⲁϥϥⲓ ⲡⲉϥⲣⲟⲟⲩϣ ϫⲉⲕⲁⲥ ⲛ̅ⲛⲉϥϩⲉ: ϥⲥⲟⲟⲩⲛ ϫⲉ ⲙⲛ̅ ϣϭⲟⲙ
  ⲙ̅ⲙⲟϥ ⲉⲃⲟⲏⲑⲓ ⲉⲣⲟϥ. ⲟⲩϩⲓⲕⲱⲛ ⲅⲁⲣ ⲧⲉ ⲉⲥⲣ̅ⲭⲣⲓⲁ ⲛ̅ϥⲓ ⲡⲉⲥⲣⲟⲟⲩϣ. <span style=
  "color:#b00e23">(ⲓ̅ⲍ̅)</span> ⲉϥϣⲗⲏⲗ ⲇⲉ ⲉⲧⲃⲉ ⲛ̅ⲕⲁ ϩⲓ ϣⲉⲗⲉⲉⲧ ϩⲓ ϣⲏⲣⲉ ⲛϥ̅ϣⲓⲡⲉ
  ⲁⲛ ⲉϥϣⲁϫⲉ ......... ⲉⲧⲃⲉ ⲡⲉϥⲟⲩ​ϫⲁⲓ̈ ⲙⲉⲛ ⲛϥ̅ⲱϣ ⲉϩⲣⲁⲓ̈ ⲉⲡⲁⲧϭⲟⲙ <span style=
  "color:#b00e23">(ⲓ̅ⲏ̅)</span> ⲉⲧⲃⲉ ⲡⲉϥⲱⲛϩ̅ ⲉϥⲥⲟⲡⲥ̅ ⲙ̅ⲡⲉⲧⲙⲟⲟⲩⲧ ⲉⲧⲃⲉ ⲧⲉϥⲃⲟⲏⲑⲓⲁ
  ⲉϥⲧⲱⲃϩ̅ ⲙ̅ⲡⲉⲧⲉ ⲛ̅ϥⲁⲓⲥⲑⲁⲛⲓ ⲁⲛ ⲙⲛ̅ ⲡⲉⲧⲉ ⲛϥ̅ⲉϣⲁϩⲉ ⲣⲁⲧϥ̅ ⲉⲧⲃⲉ ⲧⲉϥϩⲓⲏ ⲉⲧϥⲛⲁ ⲙ̅ⲙⲟⲥ
  <span style="color:#b00e23">(ⲓ̅ⲑ̅)</span> ⲉⲧⲃⲉ ⲟⲩϩⲏⲩ ⲇⲉ ⲙⲛ̅ ϯⲟⲡⲉ ⲙ̅ⲡⲙⲁⲧⲉ
  ⲛ̅ⲛⲉϥϭⲓϫ ⲁϥⲁⲓⲧⲓ ⲛ̅ⲟⲩϭⲟⲙ ⲉⲃⲟⲗ ϩⲓⲧⲙ̅ ⲡⲉⲧⲟⲩⲟϣϥ̅ ϩⲛ̅ ⲛⲉϥϭⲓϫ.
  <h3 id="wisdom_of_solomon14">14</h3><span style="color:#b00e23">(ⲁ̅)</span>
  ⲟⲩⲁ ⲟⲩ ⲉϥⲛⲁⲥϭⲏⲣ ϩⲓⲧⲛ̅ ⲛ̅ⲛⲟϭ ⲛ̅ϩⲟⲉⲓⲙ ⲉϥⲱϣ ⲉϩⲣⲁⲓ̈ ⲉⲩϣⲉ ⲉϥϩⲟⲟⲩ ⲉⲡϫⲟⲓ̈ ⲉⲧϥⲁⲗⲉ
  ⲉⲣⲟϥ. <span style="color:#b00e23">(ⲃ̅)</span> ⲡⲏ ⲅⲁⲣ ⲛ̅ⲧⲁⲩⲙⲉⲉⲩⲉ ⲉⲣⲟϥ ⲉⲧⲃⲉ
  ⲧⲉⲡⲓⲑⲩⲙⲓⲁ ⲙ̅ⲡϩⲏⲩ ⲧⲥⲟⲫⲓⲁ ⲇⲉ ⲉⲧⲛⲉⲥⲃⲱⲱⲥ ⲧⲉⲛⲧⲁⲥⲙⲟⲛⲕϥ̅. <span style=
  "color:#b00e23">(ⲅ̅)</span> ⲛ̅ⲧⲟⲕ ⲇⲉ ⲡⲉⲛⲉⲓⲱⲧ ⲧⲉⲕⲡⲣⲟⲛⲟⲓⲁ ⲧⲉⲧⲣ̅ϩⲙ̅ⲙⲉ ⲙ̅ⲙⲟϥ ϫⲉ
  ⲁⲕϯ ϩⲓⲏ ⲟⲛ ⲛ̅ⲑⲁⲗⲁⲥⲥⲁ ⲁⲩⲱ ϩⲓⲏ ⲙ̅ⲙⲟⲟϣⲉ ⲉϥⲟⲣϫ ϫⲛ̅ ⲛ̅ϩⲟⲉⲓⲙ <span style=
  "color:#b00e23">(ⲇ̅)</span> ⲉⲕⲧⲁⲙⲟ ⲙ̅ⲙⲟⲛ ϫⲉ ⲟⲩⲛ̅ ϭⲟⲙ ⲙ̅ⲙⲟⲕ ⲉⲧⲟⲩϫⲟ ⲉⲃⲟⲗ ϩⲙ̅ ⲙⲁ
  ⲛⲓⲙ ϫⲉⲕⲁⲁⲥ ϩⲱⲟⲩ ⲟⲛ ⲉⲩⲉⲁⲗⲉ ⲛ̅ϭⲓ ⲛⲉⲧⲉⲛ̅ⲥⲉⲥⲟⲟⲩⲛ ⲁⲛ ⲛ̅ⲛⲏⲏⲃⲉ. <span style=
  "color:#b00e23">(ⲉ̅)</span> ⲕⲟⲩⲱϣ ⲉⲧⲙ̅ⲧⲣⲉⲩϣⲱⲡⲉ ⲉⲩⲟ ⲛ̅ⲁⲣⲅⲟⲛ ⲛ̅ϭⲓ ⲛⲉϩⲃⲏⲩⲉ
  ⲛ̅ⲧⲉⲕⲥⲟⲫⲓⲁ: ⲉⲧⲃⲉ ⲡⲁⲓ̈ ⲛ̅ⲣⲱⲙⲉ ⲡⲓⲥⲧⲉⲩⲉ ⲛ̅ⲛⲉⲩⲯⲩⲭⲏ ⲛ̅ⲉⲗⲁⲭⲓⲥⲧⲟⲛ ⲛ̅ϣⲉ ⲁⲩⲱ ⲥⲉ​ⲟⲩϫⲁⲓ̈
  ⲉⲡϩⲟⲉⲓⲙ ⲉⲩϫⲓⲟⲟⲣ ⲛ̅ⲛⲉⲩⲉϫⲏⲩ. <span style="color:#b00e23">(ⲋ̅)</span> ϩⲛ̅
  ⲧⲉϩⲟⲩⲉⲓⲧⲉ ⲅⲁⲣ ⲉⲩϣⲁⲛϥⲱⲧⲉ ⲉⲃⲟⲗ ⲛ̅ⲛ̅ⲅⲓⲅⲁⲥ ⲛ̅ϫⲁⲥⲓϩⲏⲧ ⲛ̅ⲧⲁ ⲑⲉⲗⲡⲓⲥ ⲙ̅ⲡⲕⲟⲥⲙⲟⲥ ⲟⲩϫⲁⲓ̈
  ⲉⲃⲟⲗ ϩⲓⲧⲛ̅ ⲟⲩϫⲟⲓ̈ ⲁⲥϣⲱϫⲡ̅ ⲛ̅ⲟⲩⲥⲡⲉⲣⲙⲁ ⲙ̅ⲡϫⲡⲟ ⲙ̅ⲡⲕⲟⲥⲙⲟⲥ ⲉⲁ ⲧⲉⲕϭⲓϫ ⲣ̅ϩⲙ̅ⲙⲉ
  ⲙ̅ⲙⲟⲥ. <span style="color:#b00e23">(ⲍ̅)</span> ⲁⲩⲥⲙⲟⲩ ⲅⲁⲣ ⲉⲡϣⲉ ⲉⲧⲉⲣⲉ
  ⲧⲇⲓⲕⲁⲓⲟⲥⲩⲛⲏ ⲛⲁϣⲱⲡⲉ ⲉⲃⲟⲗ ϩⲓⲧⲟⲟⲧϥ̅. <span style="color:#b00e23">(ⲏ̅)</span>
  ϥⲥϩⲟⲩⲟⲣⲧ̅ ⲇⲉ ⲛ̅ⲧⲟϥ ⲛ̅ϭⲓ ⲡⲙⲟⲩⲛⲅ̅ ⲛ̅ϭⲓϫ ϣⲟⲟⲡ ⲙⲛ̅ ⲡⲉⲛⲧⲁϥⲣ̅ϩⲱⲃ ⲉⲣⲟϥ: ϫⲉ ⲡⲁⲓ̈ ⲙⲉⲛ
  ⲁϥⲣ̅ϩⲱⲃ ⲡⲏ ⲇⲉ ⲁⲩⲙⲟⲩⲧⲉ ⲉⲣⲟϥ ϫⲉ ⲛⲟⲩⲧⲉ ⲉⲩϣⲉ ⲉϥⲧⲁⲕⲏⲟⲩ ⲡⲉ. <span style=
  "color:#b00e23">(ⲑ̅)</span> ⲡⲁⲥⲉⲃⲏⲥ ⲅⲁⲣ ⲁⲩⲱ ⲧⲉϥⲕⲉⲙⲛ̅ⲧϣⲁϥⲧ̅ ⲡⲛⲟⲩⲧⲉ ⲙⲟⲥⲧⲉ
  ⲙ̅ⲙⲟⲟⲩ ϩⲓ ⲟⲩⲥⲟⲡ: <span style="color:#b00e23">(ⲓ̅)</span> ⲕⲁⲓ ⲅⲁⲣ
  ⲡⲉⲛⲧⲁϥⲙⲟⲛⲅ̅ϥ̅ ⲥⲉⲛⲁⲕⲟⲗⲁⲍⲉ ⲙ̅ⲙⲟϥ ⲙⲛ̅ ⲡⲉⲛⲧⲁϥⲧⲁⲙⲓⲟϥ. <span style=
  "color:#b00e23">(ⲓ̅ⲁ̅)</span> ⲉⲧⲃⲉ ⲡⲁⲓ̈ ⲥⲉⲛⲁϭⲙ̅ⲡϣⲓⲛⲉ ⲛ̅ⲛ̅ⲕⲉⲉⲓⲇⲱⲗⲟⲛ ⲛ̅ⲛ̅ϩⲉⲑⲛⲟⲥ
  ϫⲉ ϩⲙ̅ ⲡⲥⲱⲛⲧ̅ ⲙ̅ⲡⲛⲟⲩⲧⲉ ⲁⲩϣⲱⲡⲉ ⲉϩⲛ̅ⲃⲟⲧⲉ ⲁⲩⲱ ϩⲛ̅ⲥⲕⲁⲛⲇⲁⲗⲟⲛ ⲛ̅ⲛⲉⲯⲩⲭⲏ ⲛ̅ⲣ̅ⲣⲱⲙⲉ ⲁⲩⲱ
  ⲉⲩϭⲟⲣϭⲥ̅ ⲛ̅ⲛ̅ⲟⲩⲉⲣⲏⲧⲉ ⲛ̅ⲛ̅ⲁⲑⲏⲧ. <span style="color:#b00e23">(ⲓ̅ⲃ̅)</span>
  ⲧⲁⲣⲭⲏ ⲛ̅ⲧⲡⲟⲣⲛⲓⲁ ⲡⲉ ⲡⲧⲁⲙⲓⲟ ⲛ̅ⲛ̅ⲉⲓⲇⲱⲗⲟⲛ ⲁⲩⲱ ⲡⲉⲩⲙⲟⲛⲅ̅ ⲡⲉ ......ⲡⲉⲩⲱⲛϩ̅.
  <span style="color:#b00e23">(ⲓ̅ⲅ̅)</span> ⲟⲩⲇⲉ ⲅⲁⲣ ⲛⲉⲩϣⲟⲟⲡ ⲁⲛ ϫⲓⲛ ⲛ̅ϣⲟⲣⲡ̅
  ⲟⲩⲇⲉ ⲛ̅ⲥⲉϣⲟⲟⲡ​ ⲁⲛ ⲛ̅ϣⲁ ⲉⲛⲉϩ. <span style="color:#b00e23">(ⲓ̅ⲇ̅)</span> ϩⲛ̅
  ⲧⲙⲛ̅ⲧϣⲟⲩϣⲟⲩ ⲅⲁⲣ ⲛ̅ⲣ̅ⲣⲱⲙⲉ ⲉⲛⲧⲁⲩⲉⲓ ⲉϩⲟⲩⲛ ⲉⲡⲕⲟⲥⲙⲟⲥ: ⲉⲧⲃⲉ ⲡⲁⲓ̈ ⲁⲩ... ⲧⲉⲩϩⲁⲏ ϩⲛ̅
  ⲟⲩϣⲱⲱⲧ ⲉⲃⲟⲗ. <span style="color:#b00e23">(ⲓ̅ⲉ̅)</span> ⲟⲩⲉⲓⲱⲧ ⲅⲁⲣ ⲉϥⲗⲩⲡⲏ ⲉϫⲛ̅
  ⲫⲏⲃⲉ ⲙ̅ⲡⲉϥϣⲏⲣⲉ ⲛ̅ⲧⲁⲩϥⲓⲧϥ̅ ϩⲛ̅ ⲟⲩϭⲉⲡⲏ ⲉϥⲟ ⲛ̅ϣⲁⲣⲁϩⲉ ⲁϥⲧⲁⲙⲓⲉ ⲟⲩϩⲓⲕⲱⲛ ⲛⲁϥ ⲉⲩⲣⲱⲙⲉ
  ⲉϥⲙⲟⲟⲩⲧ ⲙ̅ⲡⲓⲟⲩⲟⲉⲓϣ ⲡⲉ ⲧⲉⲛⲟⲩ ⲁϥⲧⲁⲙⲓⲟϥ ⲛ̅ⲑⲉ ⲛ̅ⲟⲩⲛⲟⲩⲧⲉ ⲁϥϯ ⲉⲧⲟⲟⲧⲟⲩ
  ⲛ̅ϩⲉⲛⲙⲩⲥⲧⲏⲣⲓⲟⲛ ⲙⲛ̅ ϩⲉⲛϣⲙϣⲉ ⲛ̅ⲛⲉⲧϩⲁⲣⲁⲧϥ̅ <span style=
  "color:#b00e23">(ⲓ̅ⲋ̅)</span> ⲉⲓⲧⲁ ϩⲙ̅ ⲡⲉⲟⲩⲟⲉⲓϣ ⲁϥϭⲙ̅ϭⲟⲙ ⲛ̅ϭⲓ ⲡⲉⲓ̈ⲥⲱⲛⲧ̅
  ⲛ̅ϣⲁϥⲧ̅ ⲉⲩⲁⲣⲉϩ ⲉⲣⲟϥ ⲛ̅ⲑⲉ ⲛ̅ⲟⲩⲛⲟⲙⲟⲥ ⲁⲩⲱ ϩⲙ̅ ⲡⲟⲩⲉϩⲥⲁϩⲛⲉ ⲛ̅ⲛ̅ⲧⲩⲣⲁⲛⲛⲟⲥ ⲁⲩⲟⲩⲱϣⲧ̅
  ⲛ̅ⲙ̅ⲙⲟⲩⲛⲅ̅ ⲛ̅ϭⲓϫ: <span style="color:#b00e23">(ⲓ̅ⲍ̅)</span> ⲛ̅ⲕⲉⲣⲱⲙⲉ ⲇⲉ
  ⲉⲧⲟⲩⲏⲟⲩ ⲙ̅ⲙⲟⲟⲩ ⲙ̅ⲡⲟⲩⲉϣⲧⲁⲓ̈ⲟⲟⲩ ⲙ̅ⲡⲉⲩⲙ̅ⲧⲟ ⲉⲃⲟⲗ ⲁⲩϥⲓ ⲡⲧⲟⲛⲧⲛ̅ ⲙ̅ⲫⲟ ⲉⲧⲟⲩⲏⲟⲩ ⲙ̅ⲙⲟⲟⲩ
  ⲁⲩⲧⲁⲙⲓⲉ ⲟⲩϩⲓⲕⲱⲛ ⲉⲛⲉⲥⲱⲥ ⲙ̅ⲡⲣ̅ⲣⲟ ⲉⲩⲧⲁⲉⲓⲟ ⲙ̅ⲙⲟϥ ϫⲉⲕⲁⲥ ⲉⲩⲉⲣ̅ ⲁⲧⲟⲟⲧⲟⲩ ⲉⲕⲱⲣϣ̅
  ........ ⲛ̅ⲑⲉ ⲛ̅ⲟⲩⲁ ⲉϥϩⲁⲧⲏⲩ. <span style="color:#b00e23">(ⲓ̅ⲏ̅)</span> ⲁⲩⲱ
  ⲧ... ⲛⲁϥⲣ̅ⲧⲱ..ⲉ ⲙ̅ⲡⲣⲉϥⲣ̅ⲉⲓⲟⲡⲉ ⲁⲥⲥⲉⲕ ⲛ̅ⲕⲟⲟⲩⲉ ⲉⲩⲟ ⲛ̅ⲁⲧⲥⲟⲟⲩⲛ̅ ⲙⲛ̅ⲛ̅ⲥⲱⲥ ⲉϣⲱⲡⲉ ⲛⲁϥ
  ⲉⲩⲙⲏⲛ ⲉⲃⲟⲗ <span style="color:#b00e23">(ⲓ̅ⲑ̅)</span> ⲛ̅ⲧⲟϥ ⲅⲁⲣ ⲉϥⲟⲩⲉϣ ⲁⲣⲉⲥⲕⲉ
  ⲙ̅ⲡⲣ̅ⲣⲟ: ϩⲣⲁⲓ̈ ⲅⲁⲣ ϩⲛ̅ ⲧⲉϥⲧⲉⲭⲛⲏ ⲁϥⲣⲁⲛⲁϥ ⲁϥⲧⲁⲙⲓⲟϥ ⲉⲛⲉⲥⲱϥ ⲉϩⲟⲩⲟ ⲙ̅ⲡⲉϥⲉⲓⲛⲉ:
  <span style="color:#b00e23">(ⲕ̅)</span> ⲡⲙⲏⲏϣⲉ ⲉⲩⲥⲱⲕ ⲙ̅ⲙⲟϥ ⲉⲧⲃⲉ ⲫⲱⲃ ⲉⲧⲛⲉⲥⲱϥ
  ⲛ̅ϯⲟⲡⲉ ⲡⲣⲱⲙⲉ ⲛ̅ⲧⲁⲩⲧⲁⲙⲓⲟϥ ϩⲁ ⲑⲏ ⲛ̅ⲟⲩⲕⲟⲩⲓ̈ ⲧⲉⲛⲟⲩ ⲁⲩⲙⲉⲉⲩⲉ ϫⲉ ⲟⲩⲛⲟⲩⲧⲉ ⲡⲉ.
  <span style="color:#b00e23">(ⲕ̅ⲁ̅)</span> ⲁ ⲡⲁⲓ̈ ϣⲱⲡⲉ ⲉⲩϭⲟⲣϭⲥ̅ ϩⲙ̅ ⲡⲉⲩⲱⲛϩ̅ ϫⲉ
  ⲛ̅ⲣⲱⲙⲉ ⲛ̅ⲧⲁⲩⲣ̅ϩⲙ̅ϩⲁⲗ ⲙ̅ⲫⲏⲃⲉ ⲛ̅ⲣ̅ⲣⲱⲟⲩ ⲡⲣⲁⲛ ⲉⲛϣⲟⲩⲧⲁⲁϥ ⲁⲛ ⲉϭⲉ ⲗⲁⲁⲩ ⲁⲩⲧⲁⲁϥ
  ⲉϩⲉⲛⲱⲛⲉ ⲙⲛ̅ ϩⲉⲛϣⲉ. <span style="color:#b00e23">(ⲕ̅ⲃ̅)</span> ⲉⲓⲧⲁ ⲙ̅ⲡϥ̅ⲣⲱϣⲉ
  ⲛⲁⲩ ⲉⲥⲱⲣⲙ̅ ⲉⲃⲟⲗ ϩⲙ̅ ⲡϣⲟϫⲛⲉ ⲙ̅ⲡⲛⲟⲩⲧⲉ ⲁⲗⲗⲁ ⲁⲩⲣ̅ ⲡⲕⲉⲱⲛϩ̅ ϩⲛ̅ ⲟⲩⲛⲟϭ ⲙ̅ⲡⲟⲗⲉⲙⲟⲥ
  ⲙ̅ⲙⲛ̅ⲧⲁⲧⲥⲟⲟⲩⲛ̅ ⲛⲉⲉⲓ ⲡⲉⲑⲟⲟⲩ ⲧⲏⲣⲟⲩ ⲥⲉⲙⲟⲩⲧⲉ ⲉⲣⲟⲟⲩ ϫⲉ ϯⲣⲏⲛⲏ. <span style=
  "color:#b00e23">(ⲕ̅ⲅ̅)</span> ⲏ ⲅⲁⲣ ⲥⲉϣⲱⲱⲧ ⲛ̅ⲛⲉⲩϣⲏⲣⲉ ϩⲛ̅ ⲛⲉⲩϣⲁ ⲏ ⲥⲉⲉⲓⲣⲉ
  ⲛ̅ϩⲛ̅ⲙⲩⲥⲧⲏⲣⲓⲟⲛ ⲉⲩϩⲏⲡ ⲏ ⲉⲩⲟ ⲛ̅ϣⲟⲉⲓⲧ ϩⲛ̅ ϩⲉⲛⲙⲁ ⲛ̅ⲥⲱ ⲉⲃⲟⲗ ϩⲛ̅ ϩⲉⲛⲕⲉⲥⲱⲛⲧ̅ ⲉⲩϣⲟⲃⲉ.
  <span style="color:#b00e23">(ⲕ̅ⲇ̅)</span> ⲁⲩⲗⲟ ϭⲉ ⲉⲩϩⲁⲣⲉϩ ..............
  ⲉϥⲧⲃ̅ⲃⲏⲩ ⲡⲟⲩⲁ ⲇⲉ ⲡⲟⲩⲁ ⲉϥϭⲱⲣϭ̅ ⲉⲛⲉϥⲉⲣⲏⲩ ⲉϩⲱⲧⲃ̅ ⲙ̅ⲙⲟϥ ⲏ ⲉⲣ̅ⲕⲣⲟϥ .... ⲛϥ̅ⲑⲙ̅ⲕⲟ
  ⲙ̅ⲙⲟϥ. <span style="color:#b00e23">(ⲕ̅ⲉ̅)</span> ⲁ ⲙⲁ ⲛⲓⲙ ⲙⲟⲩϩ ⲛ̅ⲕⲣⲟϥ ϩⲓ
  ϩⲱⲧⲃ̅ ϩⲓ ⲥⲛⲟϥ ϩⲓ ϫⲓⲟⲩⲉ ⲧⲁⲕⲟ ϩⲓ ⲁⲡⲓⲥⲧⲓⲁ ϣⲧⲟⲣⲧⲣ̅ ⲱⲣⲕ̅ ⲛ̅ⲛⲟⲩϫ ⲡⲣ̅ⲡⲱⲃϣ̅
  ⲛ̅ⲛ̅ⲁⲅⲁⲑⲟⲛ <span style="color:#b00e23">(ⲕ̅ⲋ̅)</span> ⲧⲙⲛ̅ⲧⲁⲧϩⲙⲟⲧ ⲡⲥⲱϣϥ̅
  ⲛ̅ⲛⲉⲯⲩⲭⲏ ⲡϣⲓⲃⲉ ⲙ̅ⲡⲥⲱⲛⲧ̅ ⲙⲛ̅ ⲡⲅⲁⲙⲟⲥ ⲉϥϣⲧⲣ̅ⲧⲱⲣ ⲧⲙⲛ̅ⲧⲛⲟⲉⲓⲕ ⲁⲩⲱ ⲡϫⲱϩⲙ̅.
  <span style="color:#b00e23">(ⲕ̅ⲍ̅)</span> ⲡϣⲙ̅ϣⲉ ⲅⲁⲣ ⲛ̅ⲛ̅ⲉⲓⲇⲱⲗⲟⲛ ⲉⲧⲉ
  ⲛ̅ϩⲛ̅ϣⲟⲩⲧⲁⲩⲉ ⲣⲓⲛⲟⲩⲉ ⲁⲛ ⲛ̅ⲧⲟϥ ⲡⲉ ⲧⲁⲣⲭⲏ ⲙ̅ⲡⲉⲑⲟⲟⲩ ⲛⲓⲙ ⲙⲛ̅ ⲧⲁⲓⲧⲓⲁ ⲙⲛ̅ ⲑⲁⲏ.
  <span style="color:#b00e23">(ⲕ̅ⲏ̅)</span> ⲏ ⲅⲁⲣ ⲥⲉⲗⲟⲃⲉ ϩⲁ ⲡϯϩⲉ ⲏ ⲥⲉⲡⲣⲟⲫⲏⲧⲉⲩⲉ
  ⲛ̅ⲛⲟⲩϫ ⲥⲟⲛϩ ϩⲛ̅ ⲟⲩϫⲓⲛ̅ϭⲟⲛⲥ̅ ⲏ ⲥⲉϭⲉⲡⲏ ⲉⲱⲣⲕ̅ ⲛ̅ⲛⲟⲩϫ. <span style=
  "color:#b00e23">(ⲕ̅ⲑ̅)</span> ⲉⲩⲕⲱ ⲅⲁⲣ ⲛ̅ϩⲧⲏⲩ ⲉϩⲛ̅ⲉⲓⲇⲱⲗⲟⲛ ⲉⲩⲙⲟⲟⲩⲧ ⲥⲉⲱⲣⲕ̅
  ⲕⲁⲕⲱⲥ ⲛ̅ⲥⲉⲣ̅ϩⲟⲧⲉ ⲁⲛ ϫⲉ ⲛ̅ⲛⲉ ⲡⲉⲑⲟⲟⲩ ⲧⲁϩⲟⲟⲩ. <span style=
  "color:#b00e23">(ⲗ̅)</span> ⲫⲁⲡ ⲛⲁⲧⲁϩⲟⲟⲩ ⲙ̅ⲡⲉⲙ̅ϣⲁ ⲙ̅ⲫⲱⲃ ⲥⲛⲁⲩ ϫⲉ ⲁⲩⲙⲉⲉⲩⲉ ⲕⲁⲕⲱⲥ
  ⲉϩⲟⲩⲛ ⲉⲡⲛⲟⲩⲧⲉ ⲉⲩⲕⲱ ⲛ̅ϩⲧⲏⲩ ⲉϩⲛ̅ⲉⲓⲇⲱⲗⲟⲛ ⲁⲩⲱ ⲉⲩⲱⲣⲕ̅ ⲕⲁⲕⲱⲥ ϩⲛ̅ ⲟⲩϫⲓⲛ̅ϭⲟⲛⲥ̅ ⲙⲛ̅
  ⲟⲩⲕⲣⲟϥ ⲉⲁⲩⲕⲁⲧⲁⲫⲣⲟⲛⲉⲓ ⲛ̅ⲧⲉⲕⲣⲓⲥⲓⲥ. <span style="color:#b00e23">(ⲗ̅ⲁ̅)</span>
  ............. ⲙ̅ⲙⲟⲟⲩ ⲁⲗⲗⲁ ⲫⲁⲡ ⲛ̅ⲛⲉⲧⲣ̅ⲛⲟⲃⲉ ... ϣⲁϥⲉⲓ ⲛ̅ⲥⲟⲡ ⲛⲓⲙ ⲉϫⲛ̅ ⲧⲡⲁⲣⲁⲃⲁⲥⲓⲥ
  ⲛ̅ⲣ̅ⲣⲉϥϫⲓⲛ̅ϭⲟⲛⲥ̅.
  <h3 id="wisdom_of_solomon15">15</h3><span style="color:#b00e23">(ⲁ̅)</span>
  ⲛ̅ⲧⲟⲕ ⲇⲉ ⲡⲛⲟⲩⲧⲉ ⲛ̅ⲧⲕ̅ ⲟⲩⲭⲣⲏⲥⲧⲟⲥ ⲁⲩⲱ ⲛ̅ⲧⲕ̅ ⲟⲩⲙⲉ ⲛ̅ⲧⲕ̅ ⲟⲩϩⲁⲣϣ̅ ϩⲏⲧ ⲉⲕⲥⲙⲓⲛⲉ
  ⲙ̅ⲡⲧⲏⲣϥ̅ ϩⲛ̅ ⲧⲱϣ ϩⲓ ⲛⲁ. <span style="color:#b00e23">(ⲃ̅)</span> ⲕⲁⲛ
  ⲉⲛϣⲁⲛⲣ̅ⲛⲟⲃⲉ ⲁⲛⲟⲛ ⲡⲉⲧⲉⲛⲱⲕ ⲛⲉ ⲉⲛⲥⲟⲟⲩⲛ̅ ⲛ̅ⲧⲉⲕⲁⲙⲁϩⲧⲉ: ⲛ̅ⲧⲛ̅ⲛⲁⲣ̅ⲛⲟⲃⲉ ⲁⲛ ⲉⲛⲥⲟⲟⲩⲛ̅
  ϫⲉ ⲉⲛⲏⲡ ⲉⲣⲟⲕ. <span style="color:#b00e23">(ⲅ̅)</span> ⲟⲩⲇⲓⲕⲁⲓⲟⲥⲩⲛⲏ ⲅⲁⲣ ⲉⲥϫⲏⲕ
  ⲉⲃⲟⲗ ⲡⲉ ⲡⲥⲟⲩⲱⲛⲅ̅ ⲁⲩⲱ ⲧⲛⲟⲩⲛⲉ ⲙ̅ⲡⲱⲛϩ̅ ⲡⲉ ⲡⲥⲟⲟⲩⲛ̅ ⲙ̅ⲡⲉⲕⲁⲙⲁϩⲧⲉ. <span style=
  "color:#b00e23">(ⲇ̅)</span> ⲟⲩⲧⲉ ⲅⲁⲣ ⲙ̅ⲡⲥⲡ̅ⲗⲁⲛⲁ ⲙ̅ⲙⲟⲛ ⲛ̅ϭⲓ ⲧⲉϩⲓⲏ ⲉⲑⲟⲟⲩ ⲙⲛ̅
  ⲡⲙⲉⲉⲩⲉ ⲛ̅ⲣ̅ⲣⲱⲙⲉ ⲟⲩⲧⲉ ⲡϩⲓⲥⲉ ⲛ̅ⲁⲧⲕⲁⲣⲡⲟⲥ ⲛ̅ⲣ̅ⲣⲉϥⲥⲉϩ ϩⲁⲉⲓⲃⲉⲥ ⲙⲛ̅ ⲛⲉⲥⲙⲟⲧ ⲉⲧϫⲏϩ
  ϩⲉⲛⲁⲩⲁⲛ ⲉⲩϣⲟⲃⲉ. <span style="color:#b00e23">(ⲉ̅)</span> ⲛⲁⲓ̈ ⲉⲧⲉ ϣⲁⲣⲉ ⲛ̅ⲁⲑⲏⲧ
  ⲉⲡⲓⲑⲩⲙⲓ ⲉⲣⲟⲟⲩ. ⲉⲩⲙⲉ ⲙ̅ⲡⲓⲛⲉ ⲛ̅ⲑⲓⲕⲱⲛ ⲉⲧⲙⲟⲟⲩⲧ ⲉⲧⲉ ⲙⲛ̅ ⲡⲛⲉⲩⲙⲁ ⲛ̅ϩⲏⲧⲥ̅
  <span style="color:#b00e23">(ⲋ̅)</span> ⲉⲩⲟ ⲙ̅ⲙⲁⲓ̈ ⲛ̅ⲉⲑⲟⲟⲩ. ⲉⲩⲙ̅ⲡϣⲁ
  ⲛ̅ⲛ̅ϩⲉⲗⲡⲓⲥ ⲛ̅ⲧⲉⲓ̈ⲙⲓⲛⲉ ⲛ̅ϭⲓ ⲛⲉⲧⲧⲁⲙⲓⲟ ⲙ̅ⲙⲟⲟⲩ ⲙⲛ̅ ⲛⲉⲧϣⲙ̅ϣⲉ ⲛⲁⲩ. <span style=
  "color:#b00e23">(ⲍ̅)</span> ⲕⲁⲓ ⲅⲁⲣ ⲟⲩⲕⲉⲣⲁⲙⲉⲩⲥ ⲉϥϩⲓⲥⲉ ⲙ̅ⲙⲟϥ ⲉϥⲟⲩⲱϣⲙ̅ ⲙ̅ⲡⲟⲙⲉ
  ϥ̅ⲡⲗⲁⲥⲥⲉ ⲙ̅ⲡⲟⲩⲁ ⲡⲟⲩⲁ ⲛ̅ⲛⲉϩⲛⲁⲁⲩ ⲙ̅ⲡⲉⲛϣⲙ̅ϣⲉ: ϩⲟⲉⲓⲛⲉ ⲙⲉⲛ ⲉⲛ ...... ϩⲟⲉⲓⲛⲉ ⲇⲉ
  ⲉ​ⲛⲉⲧⲥⲏϣ ⲉⲃⲟⲗ ϩⲙ̅ ⲡⲓⲟⲙⲉ ⲛ̅ⲟⲩⲱⲧ: ⲡⲉⲧⲣ̅ϩⲱⲃ ⲇⲉ ⲙ̅ⲙⲟⲟⲩ ⲡⲉⲧⲥⲟⲟⲩⲛ̅ ϫⲉ ⲟⲩ ⲧⲉ ⲧⲉⲭⲣⲓⲁ
  ⲙ̅ⲡⲟⲩⲁ ⲡⲟⲩⲁ. <span style="color:#b00e23">(ⲏ̅)</span> ⲁⲩⲱ ⲡⲣⲉϥϩⲁⲥⲧϥ̅ ⲉⲡⲡⲉⲑⲟⲟⲩ
  ⲉⲃⲟⲗ ϩⲙ̅ ⲡⲓⲟⲙⲉ ⲛ̅ⲟⲩⲱⲧ ⲁϥⲡⲗⲁⲥⲥⲉ ⲛ̅ⲟⲩⲛⲟⲩⲧⲉ ⲡⲁⲓ̈ ⲉⲛⲧⲁⲩⲧⲁⲙⲓⲟϥ ⲉⲃⲟⲗ ϩⲙ̅ ⲡⲕⲁϩ ϩⲁⲑⲏ
  ⲛ̅ⲟⲩⲕⲟⲩⲓ̈ ⲙⲛ̅ⲛ̅ⲥⲁ ⲕⲉⲕⲟⲩⲓ̈ ⲉϥⲛⲁⲃⲱⲕ ⲉⲡⲙⲁ ⲛ̅ⲧⲁϥⲉⲓ ⲉⲃⲟⲗ ⲛ̅ϩⲏⲧϥ̅ ⲉⲁⲩϥⲓ ⲧⲉϥⲯⲩⲭⲏ
  ⲛ̅ⲧⲟⲟⲧϥ̅. <span style="color:#b00e23">(ⲑ̅)</span> ⲁⲗⲗⲁ ⲛⲉϥϥⲓⲣⲟⲟⲩϣ ⲁⲛ ϫⲉ
  ⲉϥⲛⲁⲙⲟⲩ ⲏ ϫⲉ ⲟⲩⲕⲟⲩⲓ̈ ⲡⲉ ⲡⲉϥⲁϩⲉ ⲁⲗⲗⲁ ⲉϥϯⲧⲱⲛ ⲙⲛ̅ ⲛ̅ϩⲁⲩⲛⲟⲩⲃ ⲙⲛ̅ ⲛ̅ⲣⲉϥⲣ̅ϩⲁⲧ ⲙⲛ̅
  ⲛ̅ⲥⲁ ⲛ̅ϩⲟⲙⲛ̅ⲧ ⲉϥϣⲟⲩϣⲟⲩ ⲙ̅ⲙⲟϥ ϫⲉ ⲉϥⲧⲁⲙⲓⲉ ⲥⲙⲟⲧ ⲃ̅ⲃⲗ̅ϫⲉ. <span style=
  "color:#b00e23">(ⲓ̅)</span> ⲉⲩⲕⲣ̅ⲙⲉⲥ ⲡⲉ ⲡⲉϥϩⲏⲧ ⲁⲩⲱ ⲧⲉϥϩⲉⲗⲡⲓⲥ ⲥⲟϣϥ̅ ⲉⲩⲕⲁϩ ⲁⲩⲱ
  ⲡⲉϥⲱⲛϩ̅ ⲥⲏϣ ⲉⲩⲟⲙⲉ <span style="color:#b00e23">(ⲓ̅ⲁ̅)</span> ⲉⲃⲟⲗ ϫⲉ ⲙ̅ⲡϥ̅ⲥⲟⲩⲛ
  ⲡⲉⲛⲧⲁϥⲡⲗⲁⲥⲥⲉ ⲙ̅ⲙⲟϥ ⲡⲉⲛⲧⲁϥⲛⲓϥⲉ ⲉϩⲟⲩⲛ ⲉϩⲣⲁϥ ⲛ̅ⲟⲩⲯⲩⲭⲏ ⲉⲥⲉⲛⲉⲣⲅⲉⲓ ⲁⲩⲱ ⲡⲉⲛⲧⲁϥϯ ⲛⲁϥ
  ⲛ̅ⲟⲩⲡⲛⲉⲩⲙⲁ ⲛ̅ⲱⲛϩ̅: <span style="color:#b00e23">(ⲓ̅ⲃ̅)</span> ⲁⲗⲗⲁ ⲛ̅ⲧⲁϥⲙⲉⲉⲩⲉ
  ϫⲉ ⲟⲩϣⲟⲩⲥⲱⲃⲉ ⲙ̅ⲙⲟϥ ⲡⲉ ⲡⲉⲛⲱⲛϩ̅ ⲁⲩⲱ ⲡⲉⲛⲁϩⲉ ⲛ̅ⲑⲉ ⲛ̅ⲟⲩϣⲁ ⲛ̅ϯϩⲏⲩ:
  ...............ϩⲏⲩ ⲛ̅ϩⲱⲃ ⲛⲓⲙ ....... ⲡⲉⲑⲟⲟⲩ. <span style=
  "color:#b00e23">(ⲓ̅ⲅ̅)</span> ⲡⲁⲓ̈ ⲅⲁⲣ ⲥⲟⲟⲩⲛ̅ ⲉϩⲟⲩ[ⲟ ⲛ̅ⲟⲩⲟⲛ ⲛⲓⲙ ϫⲉ ϥⲣ̅ⲛⲟⲃⲉ
  ⲉϥⲧⲁⲙⲓⲟ ⲛ̅ϩⲛ̅ⲙⲟⲩⲛⲅ̅ ... ⲉⲩⲛⲁⲟⲩⲱϭⲡ̅ ⲉⲃⲟⲗ ϩⲛ̅ ⲑⲩⲗⲏ ⲙ̅ⲡⲕⲁϩ. <span style=
  "color:#b00e23">(ⲓ̅ⲇ̅)</span> ϩⲛ̅ⲉⲃⲓⲏⲛ ⲛⲉ ⲁⲩⲱ ⲛ̅ⲁⲑⲏⲧ ⲛⲉ ⲉϩⲟⲩⲉ ⲟⲩⲯⲩⲭⲏ ⲛ̅ϣⲏⲣⲉ
  ϣⲏⲙ ⲛ̅ϫⲓϫⲉⲉⲩ ⲙ̅ⲡⲉⲕⲗⲁⲟⲥ ⲉⲧϫⲓ ⲙ̅ⲙⲟϥ ⲛ̅ϭⲟⲛⲥ̅. <span style=
  "color:#b00e23">(ⲓ̅ⲉ̅)</span> ϫⲉ ⲛ̅ⲉⲓⲇⲱⲗⲟⲛ ⲧⲏⲣⲟⲩ ⲛ̅ⲛⲉⲉⲑⲛⲟⲥ ⲉⲩⲙⲉⲉⲩⲉ ϫⲉ ϩⲛ̅
  ⲛⲟⲩⲧⲉ ⲛⲉ ⲛⲁⲓ̈ ⲉⲧⲉ ⲛ̅ⲥⲉⲛⲁⲩ ⲉⲃⲟⲗ ⲁⲛ ϩⲛ̅ ⲛⲉⲩⲃⲁⲗ ⲟⲩⲧⲉ ⲛ̅ⲥⲉϣⲱⲗⲙ̅ ⲁⲛ ϩⲛ̅ ϣⲁⲁⲛⲧⲟⲩ
  ⲟⲩⲧⲉ ⲛ̅ⲥⲉⲥⲱⲧⲙ̅ ⲁⲛ ϩⲛ̅ ⲛⲉⲩⲙⲁⲁϫⲉ ⲟⲩⲧⲉ ⲛ̅ⲥⲉϭⲟⲙϭⲙ̅ ⲁⲛ ϩⲛ̅ ⲛ̅ⲧⲏⲏⲃⲉ ⲛ̅ⲛⲉⲩϭⲓϫ:
  ⲛⲉⲩⲕⲉⲟⲩⲉⲣⲏⲧⲉ ϩⲉⲛⲁⲣⲅⲟⲛ ⲛⲉ ⲉⲙⲉⲩⲙⲟⲟϣⲉ. <span style="color:#b00e23">(ⲓ̅ⲋ̅)</span>
  ⲟⲩⲣⲱⲙⲉ ⲅⲁⲣ ⲉⲣⲉ ⲡⲉϥⲡⲛⲉⲩⲙⲁ ⲉⲣⲟϥ ⲡⲉⲛⲧⲁϥⲧⲁⲙⲓⲟⲟⲩ ⲙⲛ̅ ϣϭⲟⲙ ⲇⲉ ⲗ̅ⲗⲁⲁⲩ ⲛ̅ⲣⲱⲙⲉ ⲉⲡⲗⲁⲥⲥⲉ
  ⲛ̅ⲟⲩⲛⲟⲩⲧⲉ ⲉϥⲉⲓⲛⲉ ⲙ̅ⲙⲟϥ. <span style="color:#b00e23">(ⲓ̅ⲍ̅)</span> ⲟⲩⲣⲉϥⲙⲟⲩⲧⲉ
  ⲇⲉ ϥⲣ̅ϩⲱⲃ ⲟⲛ ⲉⲡⲉⲧⲙⲟⲟⲩⲧ ϩⲛ̅ ⲛⲉϥϭⲓϫ ⲛ̅ⲁⲛⲟⲙⲟⲛ: ⲛ̅ⲧⲟϥ ⲅⲁⲣ ϥⲥⲟⲧⲡ̅ ⲉⲛⲉⲧϥ̅ϣⲙ̅ϣⲉ
  ⲙ̅ⲙⲟⲟⲩ ϫⲉ ⲛ̅ⲧⲟϥ ⲙⲉⲛ ϥⲟⲛϩ̅ ⲛⲏ ⲇⲉ ⲙ̅ⲡⲟⲩⲱⲛϩ̅ ⲉⲛⲉϩ. <span style=
  "color:#b00e23">(ⲓ̅ⲏ̅)</span> ⲛ̅ⲕⲉⲧⲃ̅ⲛⲟⲟⲩⲉ ⲉⲧⲥⲏϣ ⲥⲉⲟⲩⲱϣⲧ̅ ⲙ̅ⲙⲟⲟⲩ ϩⲛ̅ ⲉ...:
  ⲉⲩⲧⲟⲛⲧⲛ̅ ⲅⲁⲣ ⲙ̅ⲙⲟⲟⲩ ⲥⲉϩⲟⲟⲩ ⲉⲡⲕⲉ.... <span style="color:#b00e23">(ⲓ̅ⲑ̅)</span>
  ⲟⲩⲇⲉ ⲛ̅ⲛⲉ..... ⲁⲛ ϩⲙ̅ ⲡⲉⲩϩⲟ ⲉⲧⲣⲉⲩⲟⲩⲁϣⲟⲩ ϩⲛ̅ ⲛ̅ⲍⲱⲟⲛ ⲥⲉⲟ ⲇⲉ ⲛ̅ϣⲙ̅ⲙⲟ ⲉⲡⲧⲁⲓ̈ⲟ
  ⲙ̅ⲡⲛⲟⲩⲧⲉ ⲙⲛ̅ ⲡⲉⲥⲙⲟⲩ.
  <h3 id="wisdom_of_solomon16">16</h3><span style="color:#b00e23">(ⲁ̅)</span>
  ⲉⲧⲃⲉ ⲡⲁⲓ̈ ⲉⲁⲩⲕⲟⲗⲁⲍⲉ ⲙ̅ⲙⲟⲟⲩ ϩⲛ̅ ⲟⲩⲙ̅ⲡϣⲁ .. ϩⲟⲉⲓⲛⲉ ⲛ̅ⲧⲉⲉⲓⲙⲓⲛⲉ ⲁⲩⲱ ⲉⲩⲃⲁⲥⲁⲛⲓⲍⲉ
  ⲙ̅ⲙⲟⲟⲩ ϩⲓⲧⲛ̅ ⲟⲩⲁϣⲏ ⲛ̅ⲍⲱⲟⲛ. <span style="color:#b00e23">(ⲃ̅)</span> ⲉⲡⲙⲁ
  ⲛ̅ⲧⲉⲓ̈ⲕⲟⲗⲁⲥⲓⲥ ⲁⲕⲣ̅ⲡⲉⲧⲛⲁⲛⲟⲩϥ ⲙ̅ⲡⲉⲕⲗⲁⲟⲥ: ⲁⲕⲥⲟⲃⲧⲉ ⲛⲁⲩ ⲛ̅ⲟⲩϩⲏ ⲙ̅ⲡⲏⲣⲁ ⲛ̅ϩⲣⲉ ϩⲛ̅
  ⲟⲩϯⲡⲉ ⲃ̅ⲃⲣ̅ⲣⲉ ⲉⲥϫⲱⲕ ⲉⲃⲟⲗ ⲛ̅ⲧⲉⲩⲉⲡⲓⲑⲩⲙⲓⲁ <span style=
  "color:#b00e23">(ⲅ̅)</span> ϫⲉⲕⲁⲁⲥ ⲛⲏ ⲙⲉⲛ ⲉⲩⲉⲡⲓⲑⲩⲙⲓ ⲉⲟⲩⲱⲙ ⲛ̅ⲥⲉⲧⲙ̅ϭⲙ̅ϭⲟⲙ ⲉϫⲓ
  ⲛ̅ⲧⲉⲩϩⲣⲉ ⲉⲧⲃⲉ ⲛⲉⲛⲧⲁⲩⲧⲛ̅ⲛⲟⲟⲩⲥⲟⲩ ⲉϫⲱⲟⲩ ⲛⲁⲓ̈ ⲇⲉ ⲛ̅ⲧⲟⲟⲩ ⲁⲩϣⲡ̅ϩⲓⲥⲉ ⲛ̅ⲟⲩϣⲏⲙ ⲁⲩϫⲓ
  ϯⲡⲉ ⲛ̅ⲟⲩϩⲣⲉ ⲃ̅ⲃⲣ̅ⲣⲉ. <span style="color:#b00e23">(ⲇ̅)</span> ϣ̅ϣⲉ ⲅⲁⲣ ⲉⲧⲣⲉ
  ⲟⲩϩⲕⲟ ⲉϥⲛⲁϣⲧ̅ ⲉⲓ ⲉϩⲣⲁⲓ̈ ⲉϫⲛ̅ ⲛⲏ ⲉⲧⲟ ⲣ̅ⲣⲉϥϫⲓϫⲛⲁϩ ⲛⲁⲓ̈ ⲇⲉ ⲉⲧⲁⲙⲟⲟⲩ ⲙ̅ⲙⲁⲧⲉ ⲉⲑⲉ
  ⲉⲛⲧⲁⲩⲃⲁⲥⲁⲛⲓⲍⲉ ⲛ̅ⲛⲉⲩϫⲁϫⲉ. <span style="color:#b00e23">(ⲉ̅)</span> ⲕⲁⲓ ⲅⲁⲣ
  ⲛ̅ⲧⲉⲣⲉϥⲉⲓ ⲟⲛ ⲉϩⲣⲁⲓ̈ ⲉϫⲱⲟⲩ ⲛ̅ϭⲓ ⲡϭⲱⲛⲧ̅ ⲛ̅ⲛⲉⲑⲏⲣⲓⲟⲛ ⲁⲩⲗⲱⲕⲥ̅ ⲙ̅ⲙⲟⲟⲩ ϩⲓⲧⲛ̅ ϩⲛ̅ϩⲟϥ
  ⲉⲩⲛⲁϣⲧ̅ ⲙ̅ⲡⲉ ⲧⲉⲕⲟⲣⲅⲏ ⲙⲟⲩⲛ ⲉⲃⲟⲗ ϣⲁ ⲡⲧⲏⲣϥ̅. <span style=
  "color:#b00e23">(ⲋ̅)</span> ..... ⲡⲣⲟⲥ ⲟⲩⲕⲟⲩⲓ̈ .... ⲱ ⲛⲁⲩ ⲉⲁⲩϫⲓ ⲛ̅ⲟⲩⲙⲁⲉⲓⲛ
  ⲛ̅ⲟⲩϫⲁⲓ̈ ϩⲙ̅ ⲡⲣ̅ⲡⲙⲉⲉⲩⲉ ⲛ̅ⲉⲛⲧⲟⲗⲏ ⲙ̅ⲡⲉⲕⲛⲟⲙⲟⲥ. <span style=
  "color:#b00e23">(ⲍ̅)</span> ⲡⲉⲛⲧⲁⲕⲧⲟϣϥ̅ ⲅⲁⲣ ⲉϣⲁϥⲛⲟⲩϩⲙ̅ ⲁⲛ ⲉⲧⲃⲉ ⲡⲉⲧϥ̅ⲛⲁⲩ ⲙ̅ⲙⲟϥ
  ⲁⲗⲗⲁ ⲉⲧⲃⲏⲧⲕ̅ ⲡⲥⲱ​ⲧⲏⲣ ⲛ̅ⲟⲩⲟⲛ ⲛⲓⲙ. <span style="color:#b00e23">(ⲏ̅)</span> ϩⲙ̅
  ⲡⲁⲓ̈ ⲇⲉ ⲁⲕⲧⲁⲙⲉ ⲛⲉⲛϫⲁϫⲉ ϫⲉ ⲛ̅ⲧⲟⲕ ⲡⲉϣⲁⲕⲧⲟⲩϫⲟ ⲉⲃⲟⲗ ϩⲙ̅ ⲡⲉⲑⲟⲟⲩ ⲛⲓⲙ. <span style=
  "color:#b00e23">(ⲑ̅)</span> ⲛⲏ ⲙⲉⲛ ⲁ ϩⲉⲛϣϫⲉ ⲙⲛ̅ ϩⲉⲛⲁϥ ⲛ̅ⲟⲩϩⲟⲣ ⲙⲟⲟⲩⲧⲟⲩ ⲉⲩⲗⲱⲕⲥ̅
  ⲙ̅ⲙⲟⲟⲩ ⲁⲩⲱ ⲙ̅ⲡⲟⲩϩⲉ ⲉⲧⲁⲗϭⲟ ⲛ̅ⲛⲉⲩⲯⲩⲭⲏ ϫⲉ ⲛⲉⲩⲙ̅ⲡϣⲁ ⲛ̅ⲕⲟⲗⲁⲍⲉ ⲙ̅ⲙⲟⲟⲩ ϩⲓⲧⲛ̅ ϩⲛ̅
  ⲧⲉⲉⲓⲙⲓⲛⲉ: <span style="color:#b00e23">(ⲓ̅)</span> ⲛⲉⲕϣⲏⲣⲉ ⲇⲉ ⲛ̅ⲧⲟⲟⲩ ⲙ̅ⲡⲟⲩϫⲣⲟ
  ⲉⲣⲟⲟⲩ ⲛ̅ϭⲓ ⲛ̅ⲟⲃϩⲉ ⲛ̅ⲛ̅ϩⲟϥ ⲛ̅ⲃⲁⲕⲙⲁⲧⲟⲩ: ⲡⲉⲕⲛⲁ ⲅⲁⲣ ⲁϥⲉⲓ ⲉϫⲱⲟⲩ ⲁϥⲧⲁⲗϭⲟⲟⲩ.
  <span style="color:#b00e23">(ⲓ̅ⲁ̅)</span> ⲛ̅ⲧⲁⲩⲧⲟⲃⲥⲟⲩ ⲅⲁⲣ ⲉⲧⲣⲉⲩⲣ̅ⲡⲙⲉⲉⲩⲉ
  ⲛ̅ⲛⲉⲕϣⲁϫⲉ ⲁⲩⲱ ⲛ̅ⲧⲉⲩⲛⲟⲩ ⲁⲩⲟⲩϫⲁⲓ̈ ϫⲉ ⲛ̅ⲛⲉ ⲟⲩⲛⲟϭ ⲛ̅ⲱⲃϣ̅ ⲧⲁϩⲟⲟⲩ ⲛ̅ⲥⲉⲣ̅ⲡⲱⲃϣ
  ⲛ̅ⲛⲉⲕⲡⲉⲧⲛⲁⲛⲟⲩⲟⲩ. <span style="color:#b00e23">(ⲓ̅ⲃ̅)</span> ⲟⲩⲧⲉ ⲅⲁⲣ ⲛ̅ⲟⲩⲛ̅ⲧⲏϭ
  ⲁⲛ ⲟⲩⲧⲉ ⲛ̅ⲟⲩⲡⲁϩⲣⲉ ⲁⲛ ⲧⲉⲛⲧⲁⲥⲧⲁⲗϭⲟⲟⲩ ⲁⲗⲗⲁ ⲡⲉⲕϣⲁϫⲉ ⲡⲉ ⲡϫⲟⲉⲓⲥ ⲉⲧⲧⲟⲩϫⲟ ⲛ̅ⲟⲩⲟⲛ ⲛⲓⲙ.
  <span style="color:#b00e23">(ⲓ̅ⲅ̅)</span> ⲧⲱⲕ ⲅⲁⲣ ⲧⲉ ⲧⲉⲝⲟⲩⲥⲓⲁ ⲙ̅ⲡⲱⲛϩ̅ ⲙⲛ̅
  ⲡⲙⲟⲩ: ⲉⲕϫⲓ ⲉϩⲣⲁⲓ̈ ⲉⲙ​ⲡⲩⲗⲏ ...........ⲉⲓⲛⲉ ⲉϩⲣⲁⲓ̈ ... <span style=
  "color:#b00e23">(ⲓ̅ⲇ̅)</span> ⲡⲣⲱⲙⲉ ⲇⲉ ϣⲁϥⲙⲟⲩⲟⲩⲧ ϩⲛ̅ ⲧⲉϥⲕⲁⲕⲓⲁ ⲉⲣⲉϣⲁⲛ ⲡⲉⲡⲛⲉⲩⲙⲁ
  ⲉⲓ ⲉⲃⲟⲗ ⲁⲩⲱ ⲧⲉϥⲯⲩⲭⲏ ⲙⲉⲥⲕⲟⲧⲥ̅ ⲉⲣⲟϥ. <span style="color:#b00e23">(ⲓ̅ⲉ̅)</span>
  ⲙⲛ̅ ⲗⲁⲁⲩ ⲛⲁϣϭⲙ̅ϭⲟⲙ ⲉⲡⲱⲧ ⲉⲛⲉⲕϭⲓϫ. <span style="color:#b00e23">(ⲓ̅ⲋ̅)</span>
  ⲛ̅ⲧⲉⲣⲟⲩ... ⲅⲁⲣ ​ⲛ̅ϭⲓ ⲛ̅ⲁⲥⲉⲃⲏⲥ ϫⲉ ⲛ̅ⲥⲉⲥⲟⲟⲩⲛ̅ ⲙ̅ⲙⲟⲕ ⲁⲛ ⲁⲕⲙⲁⲥⲧⲓⲅⲟⲩ ⲙ̅ⲙⲟⲟⲩ ϩⲛ̅
  ⲧϭⲟⲙ ⲙ̅ⲡⲉⲕϭⲃⲟⲓ̈ ⲉⲩⲇⲓⲱⲕⲉ ⲛ̅ⲥⲱⲟⲩ ϩⲛ̅ ϩⲉⲛϩⲱⲟⲩ ⲉⲩⲛⲁϣⲧ̅ ⲙⲛ̅ ⲟⲩⲛⲟϭ ⲛ̅ⲁⲗⲙ̅ⲡⲉ ⲙⲛ̅
  ⲟⲩⲕⲱϩⲧ̅ ⲉϥⲱϫⲛ̅ ⲙ̅ⲙⲟⲟⲩ. <span style="color:#b00e23">(ⲓ̅ⲍ̅)</span> ⲧⲉϣⲡⲏⲣⲉ ⲅⲁⲣ
  ⲧⲉ ϫⲉ ⲛⲉⲣⲉ ⲡⲕⲱϩⲧ̅ ⲉⲛⲉⲣⲅⲉⲓ ⲛ̅ϩⲟⲩⲟ ⲉⲡⲙⲟⲟⲩ ⲉⲧⲱϣⲙ̅ ⲙ̅ⲡⲧⲏⲣϥ̅: ⲡⲕⲟⲥⲙⲟⲥ ⲅⲁⲣ ϣⲁϥⲙⲓϣⲉ
  ⲉϫⲛ̅ ⲛ̅ⲇⲓⲕⲁⲓⲟⲥ. <span style="color:#b00e23">(ⲓ̅ⲏ̅)</span> ϩⲉⲛⲥⲟⲡ ⲙⲉⲛ ⲛ̅ⲧⲉ
  ⲡⲕⲱϩⲧ ⲁⲣⲟϣ ⲛϥ̅ⲧⲙ̅ⲣⲱⲕϩ̅ ⲛ̅ⲛ̅ⲍⲱⲟⲛ ⲛ̅ⲧⲁⲩⲛ̅ⲧⲟⲩ ⲉϫⲛ̅ ⲛ̅ⲁⲥⲉⲃⲏⲥ ϫⲉⲕⲁⲁⲥ ⲉⲩⲉⲛⲁⲩ
  ⲛ̅ⲥⲉⲉⲓⲙⲉ ϫⲉ ⲉⲩⲑⲙ̅ⲕⲟ ⲙ̅ⲙⲟⲟⲩ ϩⲓⲧⲛ̅ ⲧⲉⲕⲣⲓⲥⲓⲥ ⲙ̅ⲡⲛⲟⲩⲧⲉ: <span style=
  "color:#b00e23">(ⲓ̅ⲑ̅)</span> ϩⲛ̅ⲥⲟⲡ ⲇⲉ ϩⲛ̅ ⲧⲉⲙⲏⲧⲉ ⲙ̅ⲡⲙⲟⲟⲩ ⲛϥ̅ⲣⲱⲕϩ̅ ⲙ̅ⲙⲟⲟⲩ
  ⲉϩⲟⲩ ⲉⲧϭⲟⲙ ⲛ̅ⲧⲥⲁⲧⲉ ϫⲉⲕⲁⲁⲥ ⲉϥⲉⲧⲁⲕⲉ ⲛ̅ⲕⲁⲣⲡⲟⲥ ⲙ̅ⲡⲕⲁϩ ⲛ̅ⲣ̅ⲣⲉϥϫⲓⲛ̅ϭⲟⲛⲥ̅.
  <span style="color:#b00e23">(ⲕ̅)</span> ⲉⲡⲙⲁ ⲛ̅ⲛⲁⲓ̈ ⲁⲕⲧⲙ̅ⲙⲉ ⲡⲉⲕⲗⲁⲟⲥ ϩⲛ̅ ⲧⲉϩⲣⲉ
  ⲛ̅ⲛ̅ⲁⲅⲅⲉⲗⲟⲥ ............ ⲧⲡⲉ ⲛ̅ⲟⲩⲟⲉⲓⲕ ⲉϥⲥⲃ̅ⲧⲱⲧ ⲛⲁⲩ ⲁϫⲛ̅ ϩⲓⲥⲉ ⲉϥϭⲙ̅ϭⲟⲙ ⲉϩⲗⲟϭ
  ⲛⲓⲙ [ⲁⲩⲱ] ⲉϥⲛⲏⲩ ⲉϩⲛ̅ϯⲡⲉ ⲛⲓⲙ. <span style="color:#b00e23">(ⲕ̅ⲁ̅)</span> ⲧϭⲟⲙ
  ⲅⲁⲣ ⲙ̅ⲡⲉⲕϩⲗⲟϭ ⲁⲥⲟⲩⲱⲛϩ̅ ⲉⲃⲟⲗ ⲉϩⲟⲩⲛ ⲉⲛⲉⲕϣⲏⲣⲉ: ⲉϥϣⲙ̅ϣⲉ ⲅⲁⲣ ⲙ̅ⲡⲟⲩⲱϣ ⲛ̅ⲛⲉⲧϫⲓ ⲙ̅ⲙⲟϥ
  ⲛⲉϥϣⲓⲃⲉ ⲡⲉ ϩⲙ̅ ⲡⲉⲧ ⲉⲣ[ⲉ ⲡⲟⲩ]ⲁ ⲡⲟⲩⲁ ⲉⲡⲓⲑⲩⲙⲉⲓ ⲉⲣⲟϥ. <span style=
  "color:#b00e23">(ⲕ̅ⲃ̅)</span> ⲡⲭⲓⲱⲛ ⲁⲩⲱ ⲡⲉⲕⲣⲩⲥⲧⲁⲗⲟⲥ ⲁⲩϥⲓ ϩⲁ ⲡⲕⲱϩⲧ̅ ⲙ̅ⲡⲟⲩⲃⲱⲗ
  ⲉⲃⲟⲗ. ϫⲉⲕⲁⲥ ⲉⲩⲉⲉⲓⲙⲉ ϫⲉ ⲡⲕⲱϩⲧ̅ ⲁϥⲧⲁⲕⲉ ⲛ̅ⲕⲁⲣⲡⲟⲥ ⲛ̅ⲛ̅ϫⲁϫⲉ. ⲉϥϫⲉⲣⲟ ϩⲛ̅ ⲧⲉⲭⲁⲗⲁⲍⲁ
  ⲁⲩⲱ ⲉϥⲙⲟⲩϩ ⲛ̅ⲛ̅ϩⲱⲟⲩ. ⲁⲩⲱ ⲁϥⲣ̅ⲡⲱⲃϣ̅ ⲛ̅ⲧⲉϥⲕⲉϭⲟⲙ: <span style=
  "color:#b00e23">(ⲕ̅ⲅ̅)</span> ⲡⲁⲓ̈ ⲇⲉ ⲟⲛ ϫⲉⲕⲁⲥ ⲉⲣⲉ ⲛ̅ⲇⲓⲕⲁⲓⲟⲥ ⲥⲁⲁⲛϣ̅.
  <span style="color:#b00e23">(ⲕ̅ⲇ̅)</span> ⲧⲉⲕⲧⲓⲥⲓⲥ ⲅⲁⲣ ⲉⲥϣⲙ̅ϣⲉ ⲛⲁⲕ
  ⲡⲉⲛⲧⲁϥⲧⲁⲙⲓⲟⲥ. ϩⲛ̅ⲥⲟⲡ ⲙⲉⲛ ⲛⲥ̅ⲛ̅ϣⲟⲧ ⲉⲩⲕⲟⲗⲁⲥⲓⲥ ⲛ̅ⲣ̅ⲣⲉϥϫⲓⲛ̅ϭⲟⲛⲥ̅. ϩⲛ̅ⲥⲟⲡ ⲇⲉ ⲟⲛ
  ⲛⲥ̅ⲃⲱϣ ⲉⲩⲙ̅ⲧⲟⲛ ⲛ̅ⲛⲉⲧⲛⲁϩⲧⲉ ⲉⲣⲟⲕ. <span style="color:#b00e23">(ⲕ̅ⲉ̅)</span>
  ⲉⲧⲃⲉ ⲡⲁⲓ̈ ⲟⲛ ⲙ̅ⲡⲉⲩⲟⲉⲓϣ ⲉⲧⲙ̅ⲙⲁⲩ ⲛⲉⲥϣⲓⲃⲉ ⲉϩⲱⲃ ⲛⲓⲙ ⲉⲥϣⲙ̅ϣⲉ ⲛ̅ⲧⲉⲕⲇⲱⲣⲉⲁ ⲉⲥⲁⲁⲛϣ̅
  ⲙ̅ⲡⲧⲏⲣϥ̅ ⲛ̅ⲛⲁϩⲣⲛ̅ ⲡⲟⲩⲱϣ ⲛ̅ⲛⲉⲧϩⲕⲁⲉⲓⲧ <span style="color:#b00e23">(ⲕ̅ⲋ̅)</span>
  ϫⲉⲕⲁⲥ ⲉⲩⲉⲉⲓⲙⲉ ⲛ̅ϭⲓ ⲛⲉⲕϣⲏⲣⲉ ⲛ̅ⲧⲁⲕⲙⲉⲣⲓⲧⲟⲩ ⲡϫⲟⲉⲓⲥ ϫⲉ ⲛ̅ⲕⲁⲣⲡⲟⲥ ⲁⲛ ⲉⲧⲣⲏⲧ ⲛⲉⲧⲥⲁⲁⲛϣ̅
  ⲙ̅ⲡⲣⲱⲙⲉ ⲁⲗⲗⲁ ⲡⲉⲕϣⲁϫⲉ ....ϩⲧⲏ.ⲉ. <span style="color:#b00e23">(ⲕ̅ⲍ̅)</span>
  ⲡⲉⲧⲉⲙⲉϥ... ⲅⲁⲣ ⲉⲃⲟⲗ ϩⲙ̅ ⲡⲕⲱϩⲧ̅ ϩⲁⲡⲗⲱⲥ ϩⲓⲧⲛ̅ ⲟⲩⲕⲟⲩⲓ̈ ⲛ̅ⲁⲕⲧⲓⲛ ⲙ̅ⲡⲣⲏ ϣⲁϥϩⲙⲟⲙ
  ⲛϥ̅ⲃⲱⲗ ⲉⲃⲟⲗ <span style="color:#b00e23">(ⲕ̅ⲏ̅)</span> ϫⲉⲕⲁⲥ ⲉⲩⲉⲉⲓⲙⲉ ϫⲉ ϣ̅ϣⲉ
  ϩⲁ ⲑⲏ ⲛ̅ϣⲁ ⲙ̅ⲡⲣⲏ ⲉϣⲡ̅ϩⲙⲟⲧ ⲛ̅ⲧⲟⲟⲧⲕ̅ ⲁⲩⲱ ⲉϣⲗⲏⲗ ⲉⲡⲉⲉⲓⲃⲧ ⲉⲣⲟⲕ. <span style=
  "color:#b00e23">(ⲕ̅ⲑ̅)</span> ⲑⲉⲗⲡⲓⲥ ⲅⲁⲣ ⲙ̅ⲡⲁⲧϩⲙⲟⲧ ⲛⲁⲃⲱⲗ ⲉⲃⲟⲗ ⲛ̅ⲑⲉ ⲙ̅ⲡϫⲁϥ
  ⲛ̅ⲧⲉⲡⲣⲱ ⲁⲩⲱ ⲥⲛⲁϩⲁⲧⲉ ⲛ̅ⲑⲉ ⲛ̅ⲟⲩⲙⲟⲟⲩ ⲛ̅ⲁⲧϣⲁⲩ.
  <h3 id="wisdom_of_solomon17">17</h3><span style="color:#b00e23">(ⲁ̅)</span>
  ϩⲛ̅ⲛⲟϭ ⲅⲁⲣ ⲛⲉ ⲛⲉⲕϩⲁⲡ ⲛ̅ⲛⲉⲩϣⲧⲁϩⲟⲟⲩ: ⲉⲧⲃⲉ ⲡⲁⲓ̈ ⲁⲩⲥⲱⲣⲙ̅ ⲛ̅ϭⲓ ⲛⲉⲯⲩⲭⲏ ⲛ̅ⲛ̅ⲁⲧⲥⲃⲱ.
  <span style="color:#b00e23">(ⲃ̅)</span> ⲉⲩⲙⲉⲉⲩⲉ ⲅⲁⲣ ⲛ̅ϭⲓ ⲛ̅ⲁⲛⲟⲙⲟⲥ ⲉϫⲓ
  ⲛ̅ⲟⲩϩⲉⲑⲛⲟⲥ ⲉϥⲟⲩⲁⲁⲃ ⲛ̅ϭⲟⲛⲥ̅ ⲉⲁⲩⲙⲟⲣⲟⲩ ϩⲛ̅ ⲟⲩⲕⲁⲕⲉ ⲙⲛ̅ ⲟⲩⲛⲟϭ ⲛ̅ⲉⲓⲛⲉ ⲛ̅ϩⲟⲙⲛ̅ⲧ
  ⲛ̅ⲧⲉⲩϣⲏ ⲉⲁⲩⲟⲧⲡⲟⲩ ⲉϩⲟⲩⲛ ⲉⲩⲏⲉⲓ ⲁⲩϣⲱⲡⲉ ⲉⲩⲧϭⲁⲉⲓⲏⲩ ϩⲓⲧⲛ̅ ⲧⲉⲡⲣⲟⲛⲟⲓⲁ ⲉⲛⲉϩ.
  <span style="color:#b00e23">(ⲅ̅)</span> ⲉⲩⲣ̅ⲛⲟⲃⲉ ⲅⲁⲣ ⲉⲩⲙⲉⲉⲩⲉ ϫⲉ ⲉⲩⲛⲁϣϩⲱⲡ
  ⲁϥⲑⲙ̅ⲕⲟⲟⲩ ϩⲛ̅ ⲟⲩϩⲃⲥ̅ ⲛ̅ⲕⲁⲕⲉ ⲙⲛ̅ ⲟⲩⲱⲃϣ̅ ⲉⲩⲑⲣ̅ϣⲟ ⲙ̅ⲙⲟⲟⲩ ⲉⲙⲁⲧⲉ ⲁⲩⲱ ⲉⲩϣⲧⲟⲣⲧⲣ̅
  ⲙ̅ⲙⲟⲟⲩ ϩⲓⲧⲛ̅ ϩⲛ̅ϩⲣ̅ⲃ. <span style="color:#b00e23">(ⲇ̅)</span> ⲛ̅ⲕⲉⲏⲓ̈ ⲅⲁⲣ
  ⲉⲧⲟⲩⲟⲧⲡ ⲉϩⲟⲩⲛ ⲉⲣⲟⲟⲩ. ⲙ̅ⲡⲟⲩϣⲱⲡⲉ ⲛ̅ϩⲏⲧⲟⲩ ⲁϫⲛ̅ ϩⲟⲧⲉ: ..........ϩⲣⲟⲟⲩ ..... ϩⲉⲛ
  ........... ⲉⲩⲛⲏⲩ ⲙ....ⲙ̅ⲧⲟ ⲉⲃⲟⲗ ⲉⲛⲥⲉⲛ... ⲁⲛ. <span style=
  "color:#b00e23">(ⲉ̅)</span> ⲧⲕⲉϭⲟⲙ ⲙ̅ⲡⲕⲱϩⲧ̅ ⲙ̅....ⲣ̅ⲟⲩⲟⲉⲓⲛ ⲉⲣⲟⲟⲩ ⲟⲩⲧⲉ ⲡϣⲁϩ
  ⲙ̅ⲡⲟⲩⲟⲉⲓⲛ ⲛ̅ⲛ̅ⲥⲓⲟⲩ ⲙ̅ⲡϥ̅ϩⲩⲡⲟⲙⲓⲛⲉ ⲉⲙⲟⲩϩ ⲛ̅ⲧⲉⲩϣⲏ ⲉⲧⲙ̅ⲙⲁⲩ ⲉⲧⲟ ⲛ̅ϩⲟⲧⲉ.
  <span style="color:#b00e23">(ⲋ̅)</span> ⲛⲉⲥⲟⲩⲱⲛϩ̅ ⲇⲉ ⲛⲁⲩ ⲉⲃⲟⲗ ....ⲉ ⲛ̅ϭⲓ
  ⲟⲩⲥⲁⲧⲉ ⲉⲥϫⲉⲣⲟ ⲙⲁⲩⲁⲁⲥ ⲉⲥⲙⲉϩ ⲛ̅ϩⲟⲧⲉ: ⲛⲉⲧⲟⲩⲛⲁⲩ ⲇⲉ ⲉⲣⲟⲟⲩ ⲛⲉⲩⲛⲁϣⲧ̅ ⲛⲁⲩ ⲡⲉ ⲉϩⲟⲩ ⲉⲛ
  ⲉⲧⲑⲣ̅ϣⲟ ⲙ̅ⲙⲟⲟⲩ ⲉⲛⲥⲉⲛⲁⲩ ⲉⲣⲟⲟⲩ ⲁⲛ. <span style="color:#b00e23">(ⲍ̅)</span> ⲛⲉⲣⲉ
  ⲛⲁⲓ̈ ⲇⲉ ϣⲟⲟⲡ ⲛ̅ⲛ̅ⲟϭⲛⲉϭ ⲛ̅ⲧⲧⲉⲭⲛⲏ ⲛ̅ⲣ̅ⲣⲉϥⲣ̅ϩⲓⲕ ⲁⲩⲱ ⲛ̅ϫⲡⲓⲟ ϩⲓ ⲥⲱϣ ⲛ̅ⲧⲉⲙⲛ̅ⲧⲃⲁⲃⲉ
  ⲣⲱⲙⲉ ⲛ̅ⲧⲉⲩⲥⲟⲫⲓⲁ. <span style="color:#b00e23">(ⲏ̅)</span> ⲉϣⲁⲩⲉⲣⲏⲧ ⲅⲁⲣ
  ⲛ̅ϩⲉⲛⲕⲟⲟⲩⲉ ⲛ̅ⲛⲟⲩϫ ⲉⲃⲟⲗ ϩⲛ̅ⲛϩⲟⲧⲉ ⲙⲛ̅ ⲛⲉϣⲧⲟⲣⲧⲣ̅ ⲛ̅ⲛⲉⲯⲩⲭⲏ ⲉⲧϣⲱⲛⲉ ⲛ̅ⲧⲟⲟⲩ ϩⲱⲟⲩ ⲟⲛ
  ⲛⲉⲩϣⲱⲛⲉ ⲡⲉ ϩⲛ̅ ⲟⲩϩⲟⲧⲉ ⲛ̅ⲥⲱⲃⲉ. <span style="color:#b00e23">(ⲑ̅)</span> ⲉⲛⲉ ⲙⲛ̅
  ⲗⲁⲁⲩ ⲅⲁⲣ ⲛ̅ϩⲟⲧⲉ ⲑⲣ̅ϣⲟ ⲙ̅ⲙⲟⲟⲩ ⲁⲗⲗⲁ ⲛⲉⲩⲃⲱⲗ ⲉⲃⲟⲗ ϩⲁ ⲡⲉⲥⲧⲱⲧ ϩⲓⲧⲛ̅ ϩⲉⲛϩⲣⲟⲟⲩ
  ⲛ̅ⲑⲏⲣⲓⲟⲛ ϩⲓ ϫⲁⲧϥⲉ ⲉⲩⲥⲱⲣ ⲉⲃⲟⲗ ϩⲓ ⲧⲟⲟⲧⲟⲩ ⲉϩⲛⲁⲩ ϭⲉ ⲁⲛ ⲉϭⲱϣⲧ̅ ⲉⲡⲁⲏⲣ ⲡⲁⲓ̈ ⲉⲧⲉ ⲙⲛ̅
  ϩⲓⲏ ⲛ̅ⲣ̅ⲃⲟⲗ ⲉⲣⲟϥ ⲛ̅ⲥⲁ ⲗⲁⲁⲩ ⲛ̅ⲥⲁ. <span style="color:#b00e23">(ⲓ̅)</span>
  ⲧⲡⲟⲛⲏⲣⲓⲁ ...... ⲁⲥⲣ̅ⲙⲛ̅ⲧⲣⲉ .... ⲉⲧⲣⲉⲩ.... ⲁⲩⲱ ϣⲁⲥϭⲱϣⲧ̅ ⲉⲃⲟⲗ ϩⲏⲧⲟⲩ ⲛ̅ϩⲉⲛⲕⲟⲟⲩⲉ
  ⲉⲩⲛⲁϣⲧ̅ ⲛ̅ⲟⲩⲟⲉⲓϣ ⲛⲓⲙ ⲉⲩⲣⲱϩⲧ̅ .... ϩⲓⲧⲛ̅ ⲧⲥⲩⲛⲓⲇⲏⲥⲓⲥ. <span style=
  "color:#b00e23">(ⲓ̅ⲁ̅)</span> ⲟⲩⲗⲁⲁⲩ ...... ⲛ̅ⲑⲉ ⲉⲧⲣⲉ ⲟⲩⲁ ⲛⲁⲧⲁⲁϥ ....ⲓ̈
  ⲉⲁϥⲥⲟⲩⲛ̅ ⲧⲛⲁϣⲧⲉ ⲉⲧϥ̅ϭⲱϣⲧ̅ ϩⲏⲧⲥ̅. <span style="color:#b00e23">(ⲓ̅ⲃ̅)</span>
  ⲑⲉⲗⲡⲓⲥ ⲇⲉ ⲉⲁⲥϭⲃ̅ⲃⲉ ϩⲓϩⲟⲩⲛ ϣⲁⲥⲙ̅ⲕⲁϩ ⲛ̅ϩⲏⲧ ⲛ̅ⲧⲙⲛ̅ⲧⲁⲧⲥⲟⲟⲩⲛ ⲉϩⲟⲩ ⲉⲧⲉⲧⲓⲁ ⲉⲧⲉⲓⲣⲉ
  ⲛⲁⲥ ⲛ̅ⲧⲃⲁⲥⲁⲛⲟⲥ. <span style="color:#b00e23">(ⲓ̅ⲅ̅)</span> ⲛ̅ⲧⲟⲟⲩ ϩⲱⲟⲩ ⲟⲛ
  ⲉⲩⲛ̅ⲕⲟⲧⲕ̅ ϩⲛ̅ ϯⲟⲩϣⲏ ⲟⲩⲱⲧ ⲉⲧⲛⲁϣⲧ̅ ⲛ̅ⲧⲁⲥⲉⲓ ⲉϩⲣⲁⲓ̈ ϩⲛ̅ ⲙ̅ⲙⲁ ⲛ̅ⲕⲁⲕⲉ ⲛ̅ⲁⲙⲛ̅ⲧⲉ
  <span style="color:#b00e23">(ⲓ̅ⲇ̅)</span> ⲡⲁⲓ̈ ⲙⲉⲛ ⲉϥϣⲧⲟⲣⲧⲣ̅ ⲙ̅ⲙⲟⲟⲩ ϩⲓⲧⲛ̅
  ⲛ̅ϩⲣ̅ⲃ ⲉⲧⲟⲩⲛⲁⲩ ⲉⲣⲟⲟⲩ ⲡⲁⲓ̈ ⲇⲉ ⲛⲉⲩⲃⲱⲗ ⲉⲃⲟⲗ ϩⲓⲧⲙ̅ ⲡϭⲃ̅ⲃⲉ ⲛ̅ⲧⲉⲯⲩⲭⲏ: ϩⲛ̅ ⲟⲩϣⲥ̅ⲛⲉ
  ⲁⲥⲉⲓ ⲉϩⲣⲁⲓ̈ ⲉϫⲱⲟⲩ ⲛ̅ϭⲓ ⲑⲟⲧⲉ ⲉⲛⲥⲉϭⲱϣⲧ̅ ϩⲏⲧⲥ̅ ⲁⲛ. <span style=
  "color:#b00e23">(ⲓ̅ⲉ̅)</span> ⲟⲩⲟⲛ ⲇⲉ ⲛⲓⲙ ⲉⲧⲛⲁⲧⲱⲙⲧ̅ ⲉⲡⲙⲁ ⲉⲧⲙ̅ⲙⲁⲩ ⲛⲉⲩⲁⲣⲉϩ ⲉⲣⲟϥ
  ⲡⲉ ⲉϥⲟⲧⲡ̅ ⲉⲩⲉϣⲧⲉⲕⲟ ⲛ̅ⲕⲁⲕⲉ. <span style="color:#b00e23">(ⲓ̅ⲋ̅)</span> ⲉⲓⲧⲉ
  ⲟⲩⲟⲉⲓ ⲡⲉ ⲏ ⲟⲩϣⲱⲥ ⲏ ⲟⲩⲉⲣⲅⲁⲧⲏⲥ ⲉϥϩⲛ̅ ⲥⲱϣⲉ ⲉⲁ ⲧⲁⲛⲁⲅⲕⲏ ⲉⲧⲙ̅ⲙⲁⲩ ⲧⲁϩⲟϥ ⲙ̅ⲡϥ̅ⲣ̅ⲃⲟⲗ
  ⲉⲣⲟⲥ. <span style="color:#b00e23">(ⲓ̅ⲍ̅)</span> .... ⲟⲩϩⲁⲗⲩⲥⲓⲥ .... ⲉⲓⲧⲉ
  ⲟⲩⲡⲛⲉⲩⲙⲁ ⲡⲉ ⲉϥ..ⲉⲃⲟⲗ ϩⲛ̅ ϩⲉⲛⲕⲗⲁⲇⲟⲥ ⲛ̅ϣⲏⲛ ... ⲛ̅ϭⲱⲃⲉ ⲏ ⲟⲩϩⲣⲟⲟⲩ ⲛ̅ϩⲁⲗⲏⲧ ⲏ
  ⲡⲉϩⲣⲟⲟⲩ ⲛ̅ⲟⲩⲙⲟⲟⲩ ⲉϥⲥⲱⲕ ϩⲛ̅ ⲟⲩⲛ̅ϣⲟⲧ ⲏ ⲟⲩϩⲣⲟⲟⲩ ⲉϥⲥⲱ.......ⲛⲟϭ ⲛ̅ⲱⲛⲉ ⲉⲩϩⲃⲟⲣⲃⲣ̅
  ⲙ̅ⲙⲟⲟⲩ <span style="color:#b00e23">(ⲓ̅ⲏ̅)</span> ⲏ ϩⲛ̅ⲍⲱⲟⲛ ⲉⲩⲡⲏⲧ ⲉⲛⲥⲉⲛⲁⲩ
  ⲉⲣⲟⲟⲩ ⲁⲛ ⲏ ⲧⲉⲥⲙⲏ ⲛ̅ϩⲛ̅ⲑⲏⲣⲓⲟⲛ ⲉⲩⲛⲁϣⲧ̅ ⲉⲩ... ⲏ ⲡⲉϩⲣⲟⲟⲩ ⲛ̅ϩⲛ̅ϩⲁⲗⲁⲧⲉ ⲉⲩⲟⲩⲱϩ
  ⲉⲡⲉⲥⲏⲧ ⲉⲩϩⲏⲩ ⲉϩⲣⲁⲓ̈ ⲉⲩⲉ...... ⲛⲁⲓ̈ ⲧⲏⲣⲟⲩ ⲁⲩⲟϫⲛⲟⲩ ​ⲉⲩⲑⲣ̅ϣⲟ ⲙ̅ⲙⲟ[ⲟⲩ​].
  <span style="color:#b00e23">(ⲓ̅ⲑ̅)</span> ⲡⲕⲟⲥⲙⲟⲥ ⲅⲁⲣ ⲧⲏⲣϥ̅ ⲉϥϣⲟⲟⲡ ϩⲛ̅ ⲟⲩⲟⲉⲓⲛ
  ⲉϥⲧⲃ̅ⲃⲏⲩ ⲁⲩⲱ ⲛⲉϥⲥⲓⲧⲉ ⲉϩⲣⲁⲓ̈ ϩⲛ̅ ⲛⲉϩⲃⲏⲩⲉ ⲉⲧⲙⲏⲛ ⲉⲃⲟⲗ. <span style=
  "color:#b00e23">(ⲕ̅)</span> ⲛⲏ ⲇⲉ ⲙⲁⲩⲁⲁⲩ ⲛⲉⲩϩⲟⲧⲡ̅ ⲉϩⲟⲩⲛ ϩⲛ̅ ⲧⲉⲩϣⲏ ⲉⲧϩⲟⲣϣ̅
  ⲛ̅ⲧⲟⲥ ⲧⲉ ⲑⲓⲕⲱⲛ ⲙ̅ⲡⲕⲁⲕⲉ ⲉⲧⲟⲩⲛⲁⲃⲱⲕ ⲉⲣⲟϥ: ⲛ̅ⲧⲟⲟⲩ ⲇⲉ ⲛⲉⲩϩⲟⲣϣ ⲉⲣⲟⲟⲩ ⲙⲁⲩⲁⲁⲩ ⲉϩⲟⲩ
  ⲉⲡⲕⲁⲕⲉ.
  <h3 id="wisdom_of_solomon18">18</h3><span style="color:#b00e23">(ⲁ̅)</span>
  ⲛⲉⲕⲡⲉⲧⲟⲩⲁⲁⲃ ⲇⲉ ⲛ̅ⲧⲟⲟⲩ ⲛⲉⲣⲉ ⲟⲩⲛⲟϭ ⲛ̅ⲟⲩⲟⲉⲓⲛ ⲡⲉ ϣⲟⲟⲡ ⲛⲁⲩ: ⲉⲣⲉ ⲛⲏ ⲙⲉⲛ ⲥⲱⲧⲙ̅ ⲉⲩⲥⲙⲏ
  ⲉⲛⲥⲉⲛⲁⲩ ⲇⲉ ⲉⲣⲟⲟⲩ ⲁⲛ ⲛⲉⲩⲙⲁⲕⲁⲣⲓⲍⲉ ⲙ̅ⲙⲟⲟⲩ ϫⲉ ⲙ̅ⲡⲟⲩⲃⲱⲕ ϩⲛ̅ ⲛⲉⲓ̈ϩⲓⲥⲉ <span style=
  "color:#b00e23">(ⲃ̅)</span> ⲁⲩⲱ ⲉⲩϣⲡ̅ϩⲙⲟⲧ .... ⲧⲱⲱⲃⲉ ... ⲁⲩⲛⲁ... ⲁⲩⲱ
  ⲛⲉⲩ...ⲙⲟⲟⲩ ⲉⲧⲃⲉ ⲑⲉ ⲛ̅ⲧⲁⲩ....ⲩ ⲛ̅ϫⲁϫⲉ. <span style="color:#b00e23">(ⲅ̅)</span>
  ⲉⲡⲙⲁ ⲛ̅ⲛⲁⲓ̈ ⲁⲕⲧⲛ̅ⲛⲟⲟⲩ ⲛⲁⲩ ⲛ̅ⲟⲩⲥⲧⲩⲗⲟⲥ ⲛ̅ⲕⲱϩⲧ̅ ⲉⲧⲥⲁⲃⲟ ⲙ̅ⲙⲟⲟⲩ ⲉⲧⲉϩⲓⲏ ⲉⲧⲉ
  ⲛ̅ⲥⲉⲥⲟⲟⲩⲛ ⲙ̅ⲙⲟⲥ ⲁⲛ ⲙⲛ̅ ⲟⲩⲣⲏ ⲉⲙⲉϥⲣⲱⲕϩ̅ ⲁⲛ ⲉϥϫⲓ ⲙⲟⲉⲓⲧ ϩⲏⲧⲟⲩ ⲙ̅ⲡⲉϩⲟⲟⲩ.
  <span style="color:#b00e23">(ⲇ̅)</span> ⲛⲏ ⲅⲁⲣ ⲙ̅ⲡϣⲁ ⲉⲧⲣⲉⲩϥⲓ ⲡⲟⲩⲟⲉⲓⲛ
  ⲛ̅ⲧⲟⲟⲩⲧⲟⲩ ⲛ̅ⲥⲉⲟⲧⲡⲟⲩ ⲉϩⲟⲩⲛ ⲉⲡⲕⲁⲕⲉ ⲛⲉⲛⲧⲁⲩϩⲁⲣⲉϩ ⲉⲛⲉⲕϣⲏⲣⲉ ⲉⲩⲟⲧⲡ̅ ⲉϩⲟⲩⲛ ⲛⲁⲓ̈
  ⲉⲩⲛⲁ....... ⲙ̅ⲡⲟⲩⲟⲉⲓⲛ ⲛ̅ⲁⲧⲧⲁⲕⲟ ⲙ̅ⲡⲕⲟⲥⲙⲟⲥ ⲉⲃⲟⲗ ϩⲓⲧⲟⲟⲧⲟⲩ. <span style=
  "color:#b00e23">(ⲉ̅)</span> ⲛ̅ⲧⲉⲣⲟⲩϫⲓ ϣⲟϫⲛⲉ ⲅⲁⲣ ⲉⲙⲟⲩⲟⲩⲧ ⲛ̅ⲛ̅ϣⲏⲣⲉ
  ⲛ̅ⲛⲉⲕⲡⲉⲧⲟⲩⲁⲁⲃ ⲉⲁⲩⲛⲟⲩϫⲉ ⲉⲃⲟⲗ ⲛ̅ⲟⲩϣⲏⲣⲉ ⲉϥⲟⲩⲁⲁⲃ ⲁⲩⲱ ⲁϥⲟⲩϫⲁⲓ̈ ⲉⲡⲉⲩϫⲡⲓⲟ ⲇⲉ ⲁⲕϥⲓ
  ⲡⲙⲏⲏϣⲉ ⲛ̅ⲛⲉⲩϣⲏⲣⲉ ⲁⲩⲱ ⲁⲕϥⲟⲧⲟⲩ ⲉⲃⲟⲗ ϩⲓ ⲟⲩⲥⲟⲡ ϩⲛ̅ ⲟⲩⲙⲟⲟⲩ ⲉⲛⲁϣⲱϥ. <span style=
  "color:#b00e23">(ⲋ̅)</span> ⲧⲉⲩϣⲏ ⲉⲧⲙ̅ⲙⲁⲩ ⲁⲕⲧⲁⲙⲉ ⲛⲉⲛⲉⲓⲟⲧⲉ ⲉⲣⲟⲥ ϫⲉⲕⲁⲥ ⲉⲩⲉⲉⲓⲙⲉ
  ⲉⲛⲁⲛⲁⲩϣ ⲛ̅ⲥⲉⲛⲁⲩ ϫⲉ ⲛ̅ⲧⲁⲩⲛⲁϩⲧⲉ ⲉⲣⲟⲕ ⲛ̅ⲥⲉⲧⲱⲕ ⲛ̅ϩⲏⲧ <span style=
  "color:#b00e23">(ⲍ̅)</span> ⲛ̅ⲧⲉ ⲟⲩⲟⲩϫⲁⲓ̈ ⲙⲉⲛ ϣⲱⲡⲉ ⲙ̅ⲡⲉⲕⲗⲁⲟⲥ ϩⲙ̅ ⲡⲕⲟⲥⲙⲟⲥ
  ⲛ̅ⲛ̅ⲇⲓⲕⲁⲓⲟⲥ .............. <span style="color:#b00e23">(ⲏ̅)</span> ϩⲙ̅ ⲡⲁⲓ̈ ⲁ
  ..... ⲛⲓϫⲁϫⲉ ⲅⲁⲣ ϩⲣⲁⲓ̈ ⲛ̅ϩⲏⲧϥ ⲁⲕϯⲉⲟⲟⲩ ⲛⲁⲛ. <span style=
  "color:#b00e23">(ⲑ̅)</span> ⲛ̅ϣⲏⲣⲉ ⲅⲁⲣ ⲉⲧⲟⲩⲁⲁⲃ ⲛ̅ⲣ̅ⲣⲱⲙⲉ ⲛ̅ⲁⲅⲁⲑⲟⲥ ⲛⲉⲩⲧⲁⲗⲉ
  ⲑⲩⲥ​ⲓⲁ ⲉϩⲣⲁⲓ̈ ϩⲙ̅ ⲫⲱⲡ ⲉⲩⲥⲙⲓⲛⲉ ϩⲓ ⲟⲩⲥⲟⲡ ⲙ̅ⲡⲛⲟⲙⲟⲥ ⲙ̅ⲡⲧⲃ̅ⲃⲟ ⲉⲧⲣⲉ ⲛⲉⲧⲟⲩⲁⲁⲃ ⲙ....
  ⲛⲉⲩⲉⲣⲏⲩ ⲉⲛⲓⲁⲅⲁⲑⲟⲛ ⲙⲛ̅ ⲛⲓ.... ⲟⲩⲱⲧ ⲁⲩⲱ ⲛⲉⲩϫⲟⲟⲩ ⲉϩⲣⲁⲓ̈ ⲛ̅ϩⲛ̅ⲥⲙⲟⲩ ⲙ̅ⲡⲓⲱⲧ.
  <span style="color:#b00e23">(ⲓ̅)</span> ⲡⲉϩⲣⲟⲟⲩ ϩⲱⲟⲩ ⲛ̅ⲛ̅ϫⲁϫⲉ ⲛⲉϥⲱϣ ⲉⲃⲟⲗ
  ⲉϥϣⲟⲃⲉ ⲁⲩⲱ ⲟⲩⲥⲙⲏ ⲛ̅ⲣⲓⲙⲉ ⲉⲩⲧⲟⲉⲓⲧ ⲉⲛⲉⲩϣⲏⲣⲉ. <span style=
  "color:#b00e23">(ⲓ̅ⲁ̅)</span> ⲟⲩϩⲙ̅ϩⲁⲗ ⲇⲉ ⲙⲛ̅ ⲡⲉϥϫⲟⲉⲓⲥ ⲉⲩⲕⲟⲗⲁⲍⲉ ⲙ̅ⲙⲟⲟⲩ ϩⲙ̅
  ⲡⲓϩⲁⲡ ⲛ̅ⲟⲩⲱⲧ: ⲟⲩϩⲏⲕⲉ ⲙⲛ̅ ⲟⲩⲣ̅ⲣⲟ ⲉⲩϣⲱⲡ ⲛ̅ⲛⲓϩⲓⲥⲉ ⲟⲩⲱⲧ. <span style=
  "color:#b00e23">(ⲓ̅ⲃ̅)</span> ⲛ̅ⲧⲟⲟⲩ ⲧⲏⲣⲟⲩ ϩⲓ ⲟⲩⲥⲟⲡ ⲉⲩϩⲙ̅ ⲡⲓⲙⲟⲩ ⲛ̅ⲟⲩⲱⲧ ⲛⲉ ⲙⲛ̅
  ⲏⲡⲉ ⲛ̅ⲛⲉⲩⲣⲉϥⲙⲟⲟⲩⲧ: ⲛⲉⲧⲟⲛϩ̅ ⲅⲁⲣ ⲛⲉⲩⲣⲱϣⲉ ⲁⲛ ⲡⲉ ⲉⲧⲱⲙⲥ̅ ⲛ̅ⲛⲉⲧⲙⲟⲟⲩⲧ ⲉⲧⲃⲉ ϫⲉ ⲡⲉⲩϫⲡⲟ
  ⲉⲧⲧⲁⲉⲓⲏⲩ ⲁϥⲧⲁⲕⲟ ϩⲛ̅ ⲟⲩϣⲡ̅ ⲛ̅ϣⲱⲡ. <span style="color:#b00e23">(ⲓ̅ⲅ̅)</span>
  ⲉⲩⲟ ⲅⲁⲣ ⲛ̅ⲁⲧⲛⲁϩⲧⲉ ⲉϩⲱⲃ ⲛⲓⲙ ⲉⲧⲃⲉ ⲛⲉⲩⲙⲛ̅ⲧⲣⲉϥⲣ̅ⲡⲁϩⲣⲉ ϩⲙ̅ ⲡⲧⲣⲉ ⲛⲉⲩϣⲣⲡ̅ ⲙ̅ⲙⲓⲥⲉ
  ⲧⲁⲕⲟ ⲁⲩϩⲟⲙⲟⲗⲟⲅⲉⲓ ϫⲉ ⲟⲩϣⲏⲣⲉ ⲛ̅ⲧⲉ ⲡⲛⲟⲩⲧⲉ ⲡⲉ ⲡⲉⲓ̈ⲗⲁⲟⲥ. <span style=
  "color:#b00e23">(ⲓ̅ⲇ̅)</span> ⲛⲉⲣⲉ ⲟⲩⲛ .... ⲙⲁ ⲛⲓⲙ ⲉ... <span style=
  "color:#b00e23">(ⲓ̅ⲉ̅)</span> ⲡⲉⲕϣⲁϫⲉ .... ⲛⲓⲙ ⲁϥⲉⲓ ⲉⲃⲟⲗ ϩⲛ̅ ⲙ̅ⲡⲏⲩⲉ ϩⲓⲧⲛ̅
  ⲛⲉⲑⲣⲟⲛⲟⲥ ⲛ̅ⲧⲉⲕⲙⲛ̅ⲧⲉⲣⲟ ⲛ̅ⲑⲉ ⲛ̅ⲟⲩⲣⲉ[ϥⲙⲓϣ]ⲉ ⲉϥϣⲱⲱⲧ ⲉⲃⲟⲗ ⲁϥϥⲱ[ϭⲉ ⲉϩⲣⲁⲓ̈ ⲉ]ⲧⲙⲏⲧⲉ
  ⲙ̅ⲡⲕⲁϩ ⲛ̅ⲛ̅ϫⲁϫⲉ. <span style="color:#b00e23">(ⲓ̅ⲋ̅)</span> ⲉⲩⲛ̅ ⲟⲩⲥⲏϥⲉ
  ⲛ̅ⲧⲟⲟⲧϥ̅ ⲉⲥⲧⲏⲙ ϩⲙ̅ ⲡⲉⲕⲟⲩⲉϩⲥⲁϩⲛⲉ ⲁϫⲛ̅ ϩⲩⲡⲟⲕⲣⲓⲛⲉ ⲁϥⲁϩⲉ ⲣⲁⲧϥ̅ ⲁϥⲙⲉϩ ⲙⲁ ⲛⲓⲙ ⲙ̅ⲙⲟⲩ
  ⲉϥϫⲱϩ ⲉⲧⲡⲉ ⲉⲣⲉ ⲣⲁⲧϥ̅ ϩⲓϫⲙ̅ ⲡⲕⲁϩ. <span style="color:#b00e23">(ⲓ̅ⲍ̅)</span>
  ⲛ̅ⲧⲉⲩⲛⲟⲩ ⲇⲉ ⲁⲩϣⲧⲣ̅ⲧⲱⲣⲟⲩ ⲛ̅ϭⲓ ϩⲛ̅ⲫⲁⲛⲧⲁⲥⲓⲁ ⲛ̅ⲣⲁⲥⲟⲩ ⲉⲩⲛⲁϣⲧ̅ ⲙⲛ̅ ϩⲉⲛϩⲟⲧⲉ ⲉⲩⲛⲏⲩ
  ⲉϩⲣⲁⲓ̈ ⲉϫⲱⲟⲩ ⲉⲛⲥⲉⲙⲉⲉⲩⲉ ⲉⲣⲟⲟⲩ ⲁⲛ. <span style="color:#b00e23">(ⲓ̅ⲏ̅)</span>
  ⲉⲣⲉ ⲡⲟⲩⲁ ⲡⲟⲩⲁ ⲛⲏϫ ⲛ̅ⲥⲁ ⲟⲩⲥⲁ ⲉϥⲟ ⲙ̅ⲡϣⲙⲟⲩ ⲉⲩⲧⲁⲙⲟ ⲙ̅ⲙⲟⲟⲩ ⲉⲧⲗⲟⲉⲓϭⲉ ⲉⲧⲟⲩⲙⲟⲩ
  ⲉⲧⲃⲏⲧⲥ̅. <span style="color:#b00e23">(ⲓ̅ⲑ̅)</span> ⲣ̅ⲣⲁⲥⲟⲩ ⲅⲁⲣ ⲉⲧϣⲧⲟⲣⲧⲣ̅
  ⲙ̅ⲙⲟⲟⲩ ⲛⲉⲩⲟⲩⲱⲛϩ̅ ⲛⲁⲩ ⲉⲃⲟⲗ ⲙ̅ⲡⲁⲓ̈ ϫⲉ ⲛⲉⲩⲣ̅ ⲁⲧⲥⲟⲟⲩⲛ̅ ⲙ̅ⲡⲉⲧⲟⲩϣⲱⲡ ⲛ̅ⲛⲉⲓ̈ⲡⲉⲑⲟⲟⲩ
  ⲉⲧⲃⲏⲧϥ̅ ⲛ̅ⲥⲉϥⲱⲧⲉ ⲉⲃⲟⲗ ⲧⲏⲣⲟⲩ. <span style="color:#b00e23">(ⲕ̅)</span> ⲁⲩϫⲛ̅ⲧ
  ⲛ̅ⲇⲓⲕⲁⲓⲟⲥ ϩⲱⲟⲩ ⲟⲛ ⲙ̅ⲡⲙⲟⲩ ⲛ̅ⲟⲩⲟⲉⲓϣ ⲁⲩⲱ ⲁⲩⲙⲏⲏϣⲉ ϩⲉ ⲉⲃⲟⲗ ϩⲙ̅ ⲡϫⲁⲉⲓⲉ. .......
  <span style="color:#b00e23">(ⲕ̅ⲁ̅)</span> .... ⲟⲩⲣⲱⲙⲉ ⲛ̅ⲥⲱⲧⲡ̅ ⲁϥⲙⲓϣⲉ ..: ⲁϥϫⲓ
  ⲙ̅ⲡϩⲟⲡⲗⲟⲛ ⲙ̅ⲡⲉϥϣⲙ̅ϣⲉ ⲉϥⲧⲱⲃϩ̅ ϩⲓⲧⲛ̅ ⲟⲩϣⲗⲏⲗ ⲙⲛ̅ ⲟⲩϣⲟⲩϩⲏⲛⲉ ⲉϥⲁϩⲉⲣⲁⲧϥ̅ ⲟⲩⲃⲉ
  ⲡϭⲱⲛⲧ̅ ⲁⲩⲱ ⲁϥⲧⲁⲗϭⲉ ⲧⲉ.... ⲉϥⲟⲩⲱⲛϩ̅ ⲙ̅ⲙⲟϥ ⲉⲃⲟⲗ ϫⲉ ⲡⲉⲕϩⲙ̅ϩⲁⲗ ⲡⲉ <span style=
  "color:#b00e23">(ⲕ̅ⲃ̅)</span> ⲁϥϫⲣⲟ ⲉⲡⲙⲏⲏϣⲉ ϩⲛ̅ ⲟⲩϭⲟⲙ ⲁⲛ ⲛ̅ⲥⲱⲙⲁ ⲟⲩⲇⲉ ϩⲛ̅
  ⲟⲩⲛⲁϣⲧⲉ ⲁⲛ ⲛ̅ϩⲟⲡⲗⲟⲛ ⲁⲗⲗⲁ ϩⲙ̅ ⲡⲉϥϣⲁϫⲉ ⲁϥⲥⲉⲡⲥ̅ ⲡⲉⲧⲕⲟⲗⲁⲍⲉ ⲙ̅ⲙⲟⲟⲩ ⲉⲁϥⲧⲣⲉϥⲣ̅ⲡⲙⲉⲉⲩⲉ
  ⲛ̅ⲁⲛⲁⲩϣ ⲛ̅ⲛ̅ⲉⲓⲟⲧⲉ ⲙⲛ̅ ⲧⲇⲓⲁⲑⲏⲕⲏ <span style="color:#b00e23">(ⲕ̅ⲅ̅)</span>
  ⲛ̅ⲧⲉⲣⲟⲩϣⲱⲡⲉ ⲅⲁⲣ ⲛ̅ϭⲓ ⲛ̅ⲣⲉϥⲙⲟⲟⲩⲧ ⲉⲩϩⲏⲩ ⲉϩⲣⲁⲓ̈ ⲉϫⲛ̅ ⲛⲉⲩⲉⲣⲏⲩ ⲁϥⲁϩⲉⲣⲁⲧϥ̅ ϩⲛ̅
  ⲧⲉⲩⲙⲏⲧⲉ ⲁϥⲧⲁⲗϭⲉ ⲧⲟⲣⲅⲏ ⲁϥⲡⲣ̅ϫ ⲧⲉϩⲓⲏ ⲟⲩⲧⲱⲟⲩ ⲙⲛ̅ ⲛⲉⲧⲟⲛϩ̅. <span style=
  "color:#b00e23">(ⲕ̅ⲇ̅)</span> ⲛⲉⲣⲉ ⲡⲕⲟⲥⲙⲟⲥ ⲅⲁⲣ ⲧⲏⲣϥ̅ ⲡⲟϩⲧ̅ ϩⲓ ⲧⲡⲟⲇⲏⲣⲏ
  ⲛ̅ⲧⲉϥϩⲃⲥⲱ ⲁⲩⲱ ⲡⲉⲟⲟⲩ ⲛ̅ⲛ̅ⲉⲓⲟⲧⲉ ⲛ̅ϥⲧⲟⲟⲩ ⲛ̅ⲥⲧⲉⲓⲭⲟⲥ ⲉϥϣⲉⲧϣⲱⲧ ϩⲛ̅ ϩⲉⲛⲱⲛⲉ ⲁⲩⲱ
  ⲧⲉⲕⲙⲛ̅ⲧⲛⲟϭ ϩⲓϫⲛ̅ ⲧⲉϭⲣⲏⲡⲉ ⲛ̅ⲧⲉϥⲁⲡⲉ. <span style="color:#b00e23">(ⲕ̅ⲉ̅)</span>
  ⲛⲁⲓ̈ ⲛⲉⲛⲧⲁϥϣⲓⲡⲉ ϩⲏⲧⲟⲩ ⲛ̅ϭⲓ ⲡⲉⲧⲧⲁⲕⲟ ⲛⲁⲓ̈ ⲛⲉ ⲛ̅ⲧⲁϥⲣ̅ϩⲟⲧⲉ ϩⲏⲧⲟⲩ. ..ⲣⲱϣⲉ
  ............ⲙⲁⲧⲉ ⲛ̅ⲧ....
  <h3 id="wisdom_of_solomon19">19</h3><span style="color:#b00e23">(ⲁ̅)</span>
  ⲛ̅ⲁⲥⲉⲃⲏⲥ ⲇⲉ ........... ⲛⲁⲉⲓ ⲉϩⲣⲁⲓ̈....ⲩ ⲛ̅ϣⲁⲃ​ⲟⲗ: ⲛⲉϥⲥⲟⲟⲩⲛ̅ ⲅⲁⲣ
  ⲛ̅ⲛⲉⲧⲟⲩⲛⲁⲁⲁⲩ. <span style="color:#b00e23">(ⲃ̅)</span> ϫⲉ ⲙⲛ̅ⲛ̅ⲥⲁ ⲧ....ⲁⲩ ⲉⲃⲟⲗ
  ⲉⲃⲱⲕ ⲁⲩⲱ ⲛ̅ⲥⲉ.... ​ⲉⲃⲟⲗ ϩⲛ̅ ⲟⲩϭⲉⲡⲏ ⲥⲉⲛⲁⲣ̅.... ⲛ̅ⲥⲉⲡⲱⲧ ⲛ̅ⲥⲱⲟⲩ. <span style=
  "color:#b00e23">(ⲅ̅)</span> ⲉⲧⲓ ⲅⲁⲣ ⲉⲣⲉ ⲫⲏⲃⲉ ϩⲛ̅ ⲧⲉⲩⲙⲏⲧⲉ ⲉⲩⲧⲟⲉⲓⲧ ϩⲓⲣⲛ̅
  ⲛ̅ⲧⲁⲫⲟⲥ ⲛ̅ⲛ̅ⲕⲱⲱⲥ ⲁⲩϫⲡⲟ ⲛⲁⲩ ⲛ̅ⲕⲉⲙⲉⲉⲩⲉ ⲛ̅ⲁⲑⲏⲧ ⲁⲩⲱ ⲛⲏ ⲛ̅ⲧⲁⲩⲛⲟϫⲟⲩ ⲉⲃⲟⲗ ⲉⲩⲥⲟⲡⲥ̅
  ⲙ̅ⲙⲟⲟⲩ: ⲛⲁⲓ̈ ⲇⲉ ⲁⲩⲡⲱⲧ ⲛ̅ⲥⲱⲟⲩ ⲛ̅ⲑⲉ ⲛ̅ⲛⲉⲧⲡⲏⲧ ⲛ̅ϫⲓⲟⲩⲉ. <span style=
  "color:#b00e23">(ⲇ̅)</span> ⲛⲉⲣⲉ ⲧⲁⲛⲁⲅⲕⲏ ⲥⲱⲕ ⲙ̅ⲙⲟⲟⲩ ⲛ̅ⲧⲉⲉⲓϩⲁⲏ ⲉⲧⲟⲩⲙ̅ⲡϣⲁ ⲙ̅ⲙⲟⲥ
  ⲉⲁⲥⲧⲣⲉⲩⲣ̅ⲡⲱⲃϣ ⲛ̅ⲛⲉⲛⲧⲁⲩϣⲱⲡⲉ ⲙ̅ⲙⲟⲟⲩ ϫⲉⲕⲁⲥ ⲉⲩⲉϫⲱⲕ ⲉⲃⲟⲗ ⲛ̅ⲧⲕⲟⲗⲁⲥⲓⲥ ⲛ̅ⲧⲃⲁⲥⲁⲛⲟⲥ
  ⲉⲧⲟⲩⲙ̅ⲡϣⲁ ⲙ̅ⲙⲟⲥ <span style="color:#b00e23">(ⲉ̅)</span> ⲛⲧⲉ ⲡⲉⲕⲗⲁⲟⲥ ϫⲓⲟⲟⲣ ϩⲛ̅
  ⲟⲩϩⲓⲏ ⲛ̅ϣⲡⲏⲣⲉ ⲛⲏ ⲇⲉ ⲛ̅ⲧⲟⲟⲩ ⲛ̅ⲥⲉⲃⲱⲕ ϩⲛ̅ ⲟⲩⲙⲟⲟⲩ ⲉϥϣⲟⲃⲉ. <span style=
  "color:#b00e23">(ⲋ̅)</span> ⲧⲉⲕⲧⲓⲥⲓⲥ ⲅⲁⲣ ⲧⲏⲣⲥ ϩⲙ̅ ⲡⲉⲥⲥⲙⲟⲧ ⲁⲥϣⲃ̅ⲧ ⲡⲉⲥⲥⲱⲛⲧ
  ⲉⲥϣⲙ̅ϣⲉ ⲙ̅ⲡⲉⲕⲟⲩⲉϩⲥⲁϩⲛⲉ ϫⲉⲕⲁⲥ ⲉⲥⲉⲁⲣⲉϩ ⲉⲛⲉⲕϣⲏⲣⲉ ⲁϫⲛ̅ ⲙ̅ⲕⲁϩ. <span style=
  "color:#b00e23">(ⲍ̅)</span> ..........ⲟⲩ ⲁϥⲟⲩⲱⲛϩ̅ .........ⲁϣⲱϥ ⲙⲛ̅ ⲟⲩϩⲓⲏ
  ⲉⲥⲥⲟⲩⲧⲱⲛ ⲉⲃⲟⲗ ϩⲛ̅ ⲧⲉⲣⲩⲑⲣⲁ ⲑⲁⲗⲁⲥⲥⲁ ⲙⲛ̅ ⲟⲩⲥⲱϣⲉ ⲉϣⲁϥϯ ⲟⲩⲱ ⲉⲃⲟⲗ ϩⲛ̅ ⲛ̅ϩⲟⲉⲓⲙ
  ⲉⲩⲛⲁϣⲧ̅. <span style="color:#b00e23">(ⲏ̅)</span> ⲧⲁⲓ̈ ⲛ̅ⲧⲁⲩⲉⲓ ⲉⲃⲟⲗ ϩⲓ ⲧⲟⲟⲧⲥ̅
  ...ⲧⲛ̅ ϩⲉⲑⲛⲟⲥ ⲛⲓⲙ ⲉⲣⲉ ⲧⲉⲕϭⲓϫ ⲣ̅ ϩⲁⲉⲓⲃⲉⲥ ⲉⲣⲟⲟⲩ ⲉⲁⲩⲛⲁⲩ ⲉϩⲉⲛⲙⲁⲉⲓⲛ ⲙⲛ̅ ϩⲛ̅ϣⲡⲏⲣⲉ.
  <span style="color:#b00e23">(ⲑ̅)</span> ⲁⲩⲙⲟⲟⲛⲉ ⲅⲁⲣ ⲙ̅ⲙⲟⲟⲩ ⲛ̅ⲑⲉ ⲛ̅ϩⲛ̅ϩⲧⲱⲣ ⲁⲩⲱ
  ⲛⲉⲩⲥⲛⲁⲉⲓⲛ ⲛ̅ⲑⲉ ⲛ̅ϩⲛ̅ⲟⲉⲓⲗⲉ ⲉⲩⲥⲙⲟⲩ ⲧⲏⲣⲟⲩ ⲉⲣⲟⲕ ⲡϫⲟⲉⲓⲥ ⲡⲉⲧⲛⲟⲩϩⲙ̅ ⲙ̅ⲙⲟⲟⲩ.
  <span style="color:#b00e23">(ⲓ̅)</span> ⲛⲉⲩⲣ̅ⲡⲙⲉⲉⲩⲉ ⲅⲁⲣ ⲛ̅ⲛⲉⲛⲧⲁⲩϣⲱⲡⲉ ϩⲙ̅
  ⲡⲉⲩⲙⲁ ⲛ̅ϭⲟⲉⲓⲗⲉ ⲛ̅ⲑⲉ ⲛ̅ⲧⲁ ⲡⲕⲁϩ ⲧⲁⲟⲩⲟ ⲉⲃⲟⲗ ⲛ̅ϩⲉⲛϫⲉⲕϫⲓⲕ ⲉⲡⲙⲁ ⲛ̅ϩⲛ̅ⲧⲃ̅ⲛⲟⲟⲩⲉ ⲁⲩⲱ
  ⲡⲓⲉⲣⲟ ⲁϥⲧⲁⲟⲩⲟ ⲉϩⲣⲁⲓ̈ ⲛ̅ϩⲉⲛⲁϣⲏ ⲛ̅ⲕⲣⲟⲩⲣ ⲉⲡⲙⲁ ⲛ̅ϩⲉⲛⲧⲃ̅ⲧ. <span style=
  "color:#b00e23">(ⲓ̅ⲁ̅)</span> ⲙⲛ̅ⲛ̅ⲥⲱⲥ ⲇⲉ ⲟⲛ ⲁⲩⲛⲁⲩ ⲉⲕⲉϫⲡⲟ ⲛ̅ϩⲁⲗⲏⲧ ⲉϥϣⲟⲃⲉ:
  ⲛ̅ⲧⲉⲣⲟⲩⲉⲡⲓⲑⲩⲙⲓ ⲁⲩⲁⲓⲧⲓ ⲛ̅ϩⲉⲛϭⲓⲛⲟⲩⲟⲟⲙ ⲛ̅ⲧⲣⲩⲫⲏ. <span style=
  "color:#b00e23">(ⲓ̅ⲃ̅)</span> ⲉⲃⲟⲗ ⲅⲁⲣ ϩⲛ̅ ⲧⲉⲣⲩⲑⲣⲁ ⲑⲁⲗⲁⲥⲥⲁ ⲁⲥⲉⲓ ⲛⲁⲩ ⲛ̅ϭⲓ ⲟⲩϩⲏ
  ⲙ̅ⲡⲏⲣⲁ ⲉⲧⲥⲓⲟⲟⲩ ......ⲉⲓ ⲉϩⲣⲁⲓ̈ ⲉ.... ⲁϫⲛ̅ ⲙ̅ⲙⲁⲉⲓⲛ ....ⲁⲛ ⲉⲱⲛ....ⲛⲁϣⲧ̅:
  ⲛⲉⲩⲙ̅ⲡϣⲁ ⲅⲁⲣ ⲛ̅ϣⲉⲡ ⲛⲁⲓ̈ ⲉⲧⲃⲉ ⲛⲉⲩⲡⲟⲛⲏⲣⲓⲁ. <span style=
  "color:#b00e23">(ⲓ̅ⲅ̅)</span> ⲕⲁⲓ ⲅⲁⲣ ⲁⲩ....ⲩ ϩⲱⲟⲩ ⲟⲛ ⲉⲩⲙⲛ̅ⲧⲙⲁⲥⲧ̅ ϣⲙ̅ⲙⲟ
  ⲉⲥϩⲟⲟⲩ ⲛ̅ϩⲟⲩⲟ: ⲛⲏ ⲙⲉⲛ ⲅⲁⲣ ⲙ̅ⲡⲟⲩϣⲱⲡ ⲉⲣⲟⲟⲩ ⲛ̅ⲛⲉⲧⲛⲏⲩ ⲉⲣⲁⲧⲟⲩ ϩⲛ̅ ⲟⲩⲙⲛ̅ⲧⲁⲧⲥⲟⲟⲩⲛ̅
  ⲛⲁⲓ̈ ⲇⲉ ⲛ̅ⲧⲟⲟⲩ ϩⲉⲛϣⲙ̅ⲙⲟ ⲛ̅ⲣⲉϥⲣ̅ⲡⲉⲧⲛⲁⲛⲟⲩϥ ⲁⲩⲁⲁⲩ ⲛⲁⲩ ⲛ̅ϩⲙ̅ϩⲁⲗ <span style=
  "color:#b00e23">(ⲓ̅ⲇ̅)</span> ⲛⲁⲓ̈ ⲇⲉ ⲙ̅ⲙⲁⲧⲉ ⲁⲛ ⲁⲗⲗⲁ ⲛ̅ⲕⲉϭⲙ̅ⲡϣⲓⲛⲉ ⲉϥⲛⲁϣⲱⲡⲉ
  ⲛⲁⲩ ϫⲉ ⲁⲩⲭⲣⲁⲥⲑⲁⲓ ⲕⲁⲕⲱⲥ ⲛ̅ⲛ̅ϣⲙ̅ⲙⲟ. <span style="color:#b00e23">(ⲓ̅ⲉ̅)</span>
  ⲛⲁⲓ̈ ⲇⲉ ⲛ̅ⲧⲟⲟⲩ ⲁⲩϣⲱⲡ ⲉⲣⲟⲟⲩ ϩⲛ̅ ⲟⲩⲣⲁϣⲉ ⲛⲁⲓ̈ ⲉⲧⲉⲩⲛ̅ⲧⲟⲩ ⲡⲓϩⲁⲡ ⲛ̅ⲟⲩⲱⲧ ⲁⲩⲑⲙ̅ⲕⲟⲟⲩ
  ϩⲛ̅ ⲛ̅ϩⲓⲥⲉ ⲉⲩⲛⲁϣⲧ̅. <span style="color:#b00e23">(ⲓ̅ⲋ̅)</span> ⲁⲩⲡⲁⲧⲁⲥⲥⲉ ϩⲱⲟⲩ
  ⲟⲛ ⲙ̅ⲙⲟⲟⲩ ⲛ̅ⲑⲉ ⲛ̅ⲛⲏ ϩⲛ̅ ⲟⲩⲕⲁⲕⲉ ϩⲓⲣⲛ̅ ⲛ̅ⲣⲟ ⲙ̅ⲡⲇⲓⲕⲁⲓⲟⲥ ⲉⲁⲩϩⲟⲃⲥⲟⲩ ϩⲓⲧⲛ̅ ⲟⲩⲕⲁⲕⲉ
  ⲉϥⲛⲁϣⲧ ⲁ ⲡⲟⲩⲁ ⲡⲟⲩⲁ ϭⲟⲙϭⲙ̅ ⲛ̅ⲥⲁ ⲧⲉϩⲓⲏ ⲙ̅ⲡⲉϥⲣⲟ. <span style=
  "color:#b00e23">(ⲓ̅ⲍ̅)</span> ⲛⲉⲥⲧⲟⲓⲭⲓⲟⲛ ⲅⲁⲣ ⲥⲉϣⲓⲃⲉ ϩⲁⲣⲓ ϩⲁⲣⲟⲟⲩ ⲛ̅ⲑⲉ
  ⲛ̅ⲟⲩⲕⲓⲑⲁⲣⲁ ⲉⲥϣⲓⲃⲉ ⲙ̅ⲡⲉⲥϩⲣⲟⲟⲩ ϩⲛ̅ ⲟⲩⲗⲗⲉ ⲛ̅ⲕⲱⲃϩ̅ ..................
  <span style="color:#b00e23">(ⲓ̅ⲏ̅)</span> .....ⲧⲟⲩⲉ ⲛⲉⲧϩⲙ̅ ... ⲁⲩⲱ ⲛⲉⲧ​ϩⲙ̅
  ⲡⲙⲟⲟⲩ ⲉⲩⲕⲟⲧⲟⲩ ⲉⲛⲉⲧϩⲓ ⲡⲉⲕⲣⲟ. <span style="color:#b00e23">(ⲓ̅ⲑ̅)</span> ⲡⲕⲱϩⲧ̅
  ⲧ ⲇⲉ ⲁϥϭⲙ̅ϭⲟⲙ ϩⲙ̅ ⲡⲙⲟⲟⲩ ⲧϭⲟⲙ ⲉϣⲁⲥⲟϣⲙⲉϥ ⲁⲩⲱ ⲡⲙⲟⲟⲩ ⲁϥⲣ̅ⲡⲱⲃϣ̅ ⲛ̅ⲧⲉϥⲫⲩⲥⲓⲥ
  ⲣ̅ⲣⲉϥⲱϣⲙ̅. <span style="color:#b00e23">(ⲕ̅)</span> ⲡϣⲁϩ ⲛ̅ⲧⲥⲁⲧⲉ ⲙ̅ⲡϥ̅....
  ⲛ̅ⲛ̅ⲥⲁⲣⲝ ⲛ̅ⲛ̅ⲍⲱⲟⲛ ⲉⲩⲙⲟⲟϣⲉ ⲉⲩⲙⲟⲧⲛ̅ ⲛ̅ⲧⲁⲕⲟⲟⲩ ⲟⲩⲧⲉ ⲧⲉϩⲣⲉ ⲉⲃⲟⲗ ϩⲓⲧⲙ̅ ⲡⲛⲟⲩⲧⲉ
  ⲉⲧⲉⲓⲛⲉ ⲙ̅ⲡⲉⲕⲣⲩⲥⲧⲁⲗⲗⲟⲥ ⲛ̅ⲃⲟⲗϥ̅ ⲉⲃⲟⲗ. <span style="color:#b00e23">(ⲕ̅ⲁ̅)</span>
  ϩⲛ̅ ϩⲱⲃ ⲅⲁⲣ ⲛⲓⲙ ⲡϫⲟⲉⲓⲥ ⲁⲕϫⲓⲥⲉ ⲁⲩⲱ ⲁⲕϯⲉⲟⲟⲩ ⲙ̅ⲡⲉⲕⲣⲁⲛ: ⲙ̅ⲡⲉⲕⲟⲃϣⲕ̅ ⲉⲣⲟⲟⲩ ⲛ̅ⲟⲩⲟⲉⲓϣ
  ⲛⲓⲙ ⲉⲕⲙⲟⲟϣⲉ ⲛⲙ̅ⲙⲁⲩ ϩⲙ̅ ⲙⲁ ⲛⲓⲙ. ⲧⲥⲟⲫⲓⲁ ⲛ̅ⲥⲟⲗⲟⲙⲱⲛ
</body>
</html>
