<!DOCTYPE html>
<html>
<head>
  <meta charset="utf-8">
  <title>Micah</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="micah5">Micah 5</h3>

  <table>
    <tr>
      <td><span style="color:#b00e23">(ⲁ̅)</span> ϯⲛⲟⲩ ϧⲉⲛ ⲟⲩϣⲑⲁⲙ ϯⲛⲁϣⲑⲁⲙ
      ⲉ̀ϩⲣⲉⲛ ⲧϣⲉⲣⲓ ⲛ̀ⲉⲫⲣⲉⲙ ⲁϥⲑⲱϣ ⲛ̀ⲟⲩϩⲟϫϩⲉϫ ⲉ̀ϫⲉⲛ ⲑⲏⲛⲟⲩ ϧⲉⲛ ⲟⲩϣⲃⲱⲧ ⲉⲩⲉ̀ϩⲉⲓ
      ⲉ̀ϫⲉⲛ ⲛⲓⲟⲩⲟϫⲓ ⲛ̀ⲧⲉ ⲛⲓⲫⲩⲗⲏ ⲛ̀ⲧⲉ ⲡⲓⲥ̅ⲗ̅</td>
      <td><span style="color:#b00e23">(1)</span> Now shall the daughter of Sion
      be completely hedged in: he has laid siege against us: they shall smite
      the tribes of Israel with a rod upon the cheek.</td>
      <td><span style="color:#b00e23">(4:14)</span> νῦν ἐµφραχθήσεται θυγάτηρ
      Εφραιµ ἐν φραγµῷ, συνοχὴν ἔταξεν ἐφ’ ἡµᾶς, ἐν ῥάβδῳ πατάξουσιν ἐπὶ
      σιαγόνα τὰς φυλὰς τοῦ Ισραηλ.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲛ̀ⲑⲟ ⲃⲏⲑⲗⲉⲉⲙ ⲡⲏⲓ
      ⲛ̀ⲉⲫⲣⲁⲑⲁ ⲛⲉⲙ ⲟⲩⲕⲟⲩϫⲓ ⲁⲛ ⲛ̀ⲑⲟ ⲉ̀ⲡϫⲓⲛϣⲱⲡⲓ ϧⲉⲛ ⲛⲓⲁⲛⲁⲛϣⲟ ⲛ̀ⲧⲉ ⲓⲟⲩⲇⲁ ϥⲛⲏⲟⲩ ⲛⲏⲓ
      ⲉ̀ⲃⲟⲗ ⲛ̀ϧⲏϯ ⲛ̀ϫⲉ ⲟⲩ&lt;ϩ&gt;ⲏⲅⲟⲩⲙⲉⲛⲟⲥ ⲉ̀ⲑⲣⲉϥϣⲱⲡⲓ ⲉⲩⲁⲣⲭⲱⲛ ϧⲉⲛ ⲡⲓⲥ̅ⲗ̅ ⲟⲩⲟϩ
      ⲛⲉϥⲙⲱⲓⲧ ⲛ̀ⲓ̀ ⲉ̀ⲃⲟⲗ ⲛ̀ϣⲟⲣⲡ ⲓⲥϫⲉⲛ ⲛⲓⲉϩⲟⲟⲩ ⲛ̀ⲧⲉ ⲡⲉⲛⲉϩ</td>
      <td><span style="color:#b00e23">(2)</span> And thou, Bethleem, house of
      Ephratha, art few in number to be reckoned among the thousands of Juda;
      yet out of thee shall one come forth to me, to be a ruler of Israel; and
      his goings forth were from the beginning, even from eternity.</td>
      <td><span style="color:#b00e23">(1)</span> Καὶ σύ, Βηθλεεµ οἶκος τοῦ
      Εφραθα, ὀλιγοστὸς εἶ τοῦ εἶναι ἐν χιλιάσιν Ιουδα· ἐκ σοῦ µοι ἐξελεύσεται
      τοῦ εἶναι εἰς ἄρχοντα ἐν τῷ Ισραηλ, καὶ αἱ ἔξοδοι αὐτοῦ ἀπ’ ἀρχῆς ἐξ
      ἡµερῶν αἰῶνος.</td>
    </tr>

    <tr>
      <td><span style="color:#b00e23">(ⲅ̅)</span> ⲉⲑⲃⲉ ⲫⲁⲓ ⲉϥⲉ̀ⲧⲏⲓⲧⲟⲩ ϣⲁ ⲟⲩⲥⲏⲟⲩ
      ⲛ̀ⲧⲉ ⲑⲏ ⲉⲑⲛⲁⲙⲓⲥⲓ ⲉⲥⲉ̀ⲙⲓⲥⲓ ⲟⲩⲟϩ ⲛⲓⲥⲉⲡⲓ ⲛ̀ⲧⲉ ⲛⲟⲩⲥⲛⲏⲟⲩ ⲉⲩⲉ̀ⲧⲁⲥⲑⲟ ⲛ̀ϫⲉ
      ⲛⲉⲛϣⲏⲣⲓ ⲙ̀ⲡⲓⲥ̅ⲗ̅</td>
      <td><span style="color:#b00e23">(3)</span> Therefore shall he appoint
      them to wait till the time of her that travails: she shall bring forth,
      and then the remnant of their brethren shall return to the children of
      Israel.</td>
      <td><span style="color:#b00e23">(2)</span> διὰ τοῦτο δώσει αὐτοὺς ἕως
      καιροῦ τικτούσης τέξεται, καὶ οἱ ἐπίλοιποι τῶν ἀδελφῶν αὐτῶν
      ἐπιστρέψουσιν ἐπὶ τοὺς υἱοὺς Ισραηλ.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲉϥⲉ̀ⲟϩⲓ ⲉ̀ⲣⲁⲧϥ ⲟⲩⲟϩ
      ⲉϥⲉ̀ⲛⲁϩⲙⲟⲩ ⲟⲩⲟϩ ⲉϥⲉ̀ⲁⲙⲟⲛⲓ ⲙ̀ⲡⲉϥⲟϩⲓ ⲛ̀ϫⲉ ⲡϭ̅ⲥ̅ ϧⲉⲛ ⲟⲩϫⲟⲙ ⲟⲩⲟϩ ⲉⲩⲉ̀ϣⲱⲡⲓ ϧⲉⲛ
      ⲡⲓⲱⲟⲩ ⲛ̀ⲧⲉ ⲫⲣⲁⲛ ⲙ̀ⲡϭ̅ⲥ̅ ⲡⲟⲩⲛⲟⲩϯ ϫⲉ ⲟⲩⲏⲓ ⲉⲩⲉ̀ⲉⲣⲛⲓϣϯ ϣⲁ ⲛⲓⲗⲁⲕϩ ⲛ̀ⲧⲉ
      ⲡⲕⲁϩⲓ</td>
      <td><span style="color:#b00e23">(4)</span> And the Lord shall stand, and
      see, and feed his flock with power, and they shall dwell in the glory of
      the name of the Lord their God: for now shall they be magnified to the
      ends of the earth.</td>
      <td><span style="color:#b00e23">(3)</span> καὶ στήσεται καὶ ὄψεται καὶ
      ποιµανεῖ τὸ ποίµνιον αὐτοῦ ἐν ἰσχύι κυρίου, καὶ ἐν τῇ δόξῃ τοῦ ὀνόµατος
      κυρίου τοῦ θεοῦ αὐτῶν ὑπάρξουσιν· διότι νῦν µεγαλυνθήσεται ἕως ἄκρων τῆς
      γῆς.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲉⲥⲉ̀ϣⲱⲡⲓ ⲛ̀ϫⲉ ⲧⲁϩⲓⲣⲏⲛⲏ
      ⲟⲩⲟϩ ⲉ̀ϣⲱⲡ ⲁⲣⲉϣⲁⲛ ⲡⲓⲁⲥⲥⲩⲣⲓⲟⲥ ⲓ ⲉ̀ϫⲉⲛ ⲡⲉⲧⲉⲛⲕⲁϩⲓ ⲟⲩⲟϩ ⲉ̀ϣⲱⲡ ⲁϥϣⲁⲛϣⲉ ⲛⲁϥ
      ⲉ̀ϫⲉⲛ ⲧⲉⲧⲉⲛⲭⲱⲣⲁ ⲟⲩⲟϩ ⲉⲩⲉ̀ⲧⲱⲟⲩⲛⲟⲩ ⲉ̀ϩⲣⲏⲓ ⲉ̀ϫⲱϥ ⲛ̀ϫⲉ ⲍ̅ ⲙ̀ⲙⲁⲛⲉⲥⲱⲟⲩ ⲛⲉⲙ ⲏ̅
      ⲛ̀ⲗⲁⲏⲥⲓ ⲛ̀ⲣⲱⲙⲓ</td>
      <td><span style="color:#b00e23">(5)</span> And she shall have peace when
      Assur shall come into your land, and when he shall come up upon your
      country; and there shall be raised up against him seven shepherds, and
      eight attacks of men.</td>
      <td><span style="color:#b00e23">(4)</span> καὶ ἔσται αὕτη εἰρήνη· ὅταν
      Ἀσσύριος ἐπέλθῃ ἐπὶ τὴν γῆν ὑµῶν καὶ ὅταν ἐπιβῇ ἐπὶ τὴν χώραν ὑµῶν, καὶ
      ἐπεγερθήσονται ἐπ’ αὐτὸν ἑπτὰ ποιµένες καὶ ὀκτὼ δήγµατα ἀνθρώπων·</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲉⲩⲉ̀ⲁⲙⲟⲛⲓ ⲙ̀ⲡⲓⲁⲥⲥⲩⲣⲓⲟⲥ
      ϧⲉⲛ ⲟⲩⲥⲏϥⲓ ⲟⲩⲟϩ ⲡⲕⲁϩⲓ ⲛ̀ⲉⲫⲣⲟϫ ϧⲉⲛ ⲧⲉϥⲧⲁⲫⲣⲟ ⲟⲩⲟϩ ⲉϥⲉ̀ⲛⲟϩⲉⲙ ⲉ̀ⲃⲟⲗ ϧⲉⲛ
      ⲁⲥⲥⲟⲩⲣ ϩⲟⲧⲁⲛ ⲁϥϣⲁⲛⲓ̀ ⲉ̀ϫⲉⲛ ⲡⲉⲧⲉⲛⲕⲁϩⲓ ⲟⲩⲟϩ ϩⲟⲧⲁⲛ ⲁϥϣⲁⲛⲓ̀ ⲉ̀ϫⲉⲛ
      ⲛⲉⲧⲉⲛⲑⲟϣ</td>
      <td><span style="color:#b00e23">(6)</span> And they shall tend the
      Assyrian with a sword, and the land of Nebrod with her trench: and he
      shall deliver you from the Assyrian, when he shall come upon your land,
      and when he shall invade your coasts.</td>
      <td><span style="color:#b00e23">(5)</span> καὶ ποιµανοῦσιν τὸν Ασσουρ ἐν
      ῥοµφαίᾳ καὶ τὴν γῆν τοῦ Νεβρωδ ἐν τῇ τάφρῳ αὐτῆς· καὶ ῥύσεται ἐκ τοῦ
      Ασσουρ, ὅταν ἐπέλθῃ ἐπὶ τὴν γῆν ὑµῶν καὶ ὅταν ἐπιβῇ ἐπὶ τὰ ὅρια
      ὑµῶν.</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲟϩ ⲉϥⲉ̀ϣⲱⲡⲓ ⲛ̀ϫⲉ ⲡⲥⲱϫⲡ
      ⲛ̀ⲓⲁⲕⲱⲃ ϧⲉⲛ ⲛⲓⲉⲑⲛⲟⲥ ϧⲉⲛ ⲑⲙⲏϯ ⲛ̀ϩⲁⲛⲗⲁⲟⲥ ⲉⲩⲟϣ ⲙ̀ⲫⲣⲏϯ ⲛ̀ⲟⲩⲓⲱϯ ⲉⲥϩⲓⲱⲟⲩⲧ ⲉ̀ⲃⲟⲗ
      ϩⲓⲧⲟⲧϥ ⲙ̀ⲡϭ̅ⲥ̅ ⲛⲉⲙ ⲙ̀ⲫⲣⲏϯ ⲛ̀ⲟⲩϩⲓⲏⲃ ϩⲓϫⲉⲛ ⲟⲩⲁⲕⲣⲟⲥⲑⲉⲛ ϩⲟⲡⲱⲥ ⲛ̀ⲧⲉϣ̀ⲧⲉⲙ ϩⲗⲓ
      ⲑⲱⲟⲩϯ ⲟⲩⲇⲉ ⲛ̀ⲧⲟⲩϣ̀ⲧⲉⲙⲟϩⲓ ⲉ̀ⲣⲁⲧⲟⲩ ϧⲉⲛ ⲛⲓϣⲏⲣⲓ ⲛ̀ⲧⲉ ⲛⲓⲣⲱⲙⲓ</td>
      <td><span style="color:#b00e23">(7)</span> And the remnant of Jacob shall
      be among the Gentiles in the midst of many peoples, as dew falling from
      the Lord, and as lambs on the grass; that none may assemble nor resist
      among the sons of men.</td>
      <td><span style="color:#b00e23">(6)</span> καὶ ἔσται τὸ ὑπόλειµµα τοῦ
      Ιακωβ ἐν τοῖς ἔθνεσιν ἐν µέσῳ λαῶν πολλῶν ὡς δρόσος παρὰ κυρίου πίπτουσα
      καὶ ὡς ἄρνες ἐπὶ ἄγρωστιν, ὅπως µὴ συναχθῇ µηδεὶς µηδὲ ὑποστῇ ἐν υἱοῖς
      ἀνθρώπων.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲉϥⲉ̀ϣⲱⲡⲓ ⲛ̀ϫⲉ ⲡⲥⲱϫⲡ
      ⲛ̀ⲓⲁⲕⲱⲃ ϧⲉⲛ ⲛⲓⲉⲑⲛⲟⲥ ϧⲉⲛ ⲑⲙⲏϯ ⲛ̀ϩⲁⲛⲗⲁⲟⲥ ⲉⲩⲟϣ ⲙ̀ⲫⲣⲏϯ ⲛ̀ⲟⲩⲙⲟⲩⲓ ⲉϥⲭⲏ ϧⲉⲛ
      ϩⲁⲛⲧⲉⲃⲛⲱⲟⲩⲓ ϧⲉⲛ ⲡⲓⲇⲣⲩⲙⲟⲥ ⲛⲉⲙ ⲙ̀ⲫⲣⲏϯ ⲛ̀ⲟⲩⲙⲁⲥ ⲙ̀ⲙⲟⲩⲓ ⲉϥⲭⲏ ϧⲉⲛ ϩⲁⲛⲟϩⲓ ⲛⲉⲥⲱⲟⲩ
      ⲙ̀ⲫⲣⲏϯ ⲁϥϣⲁⲛⲓ̀ ⲛ̀ⲧⲉϥϫⲟⲣⲟⲩ ⲉ̀ⲃⲟⲗ ⲛ̀ⲧⲉϥϩⲱⲗⲉⲙ ⲛⲉϥϣⲟⲡ ⲁⲛ ⲛ̀ϫⲉ ⲫⲏ
      ⲉⲑⲛⲁⲉⲣⲃⲟⲏⲑⲓⲛ</td>
      <td><span style="color:#b00e23">(8)</span> And the remnant of Jacob shall
      be among the Gentiles in the midst of many nations, as a lion in the
      forest among cattle, and as a lion’s whelp among the flocks of sheep,
      even as when he goes through, and selects, and carries off his prey, and
      there is none to deliver.</td>
      <td><span style="color:#b00e23">(7)</span> καὶ ἔσται τὸ ὑπόλειµµα τοῦ
      Ιακωβ ἐν τοῖς ἔθνεσιν ἐν µέσῳ λαῶν πολλῶν ὡς λέων ἐν κτήνεσιν ἐν τῷ δρυµῷ
      καὶ ὡς σκύµνος ἐν ποιµνίοις προβάτων, ὃν τρόπον ὅταν διέλθῃ καὶ
      διαστείλας ἁρπάσῃ καὶ µὴ ᾖ ὁ ἐξαιρούµενος.</td>
    </tr>

    <tr>
      <td><span style="color:#b00e23">(ⲑ̅)</span> ⲉⲥⲉ̀ϭⲓⲥⲓ ⲛ̀ϫⲉ ⲧⲉⲕϫⲓϫ ⲉ̀ϫⲉⲛ ⲛⲏ
      ⲉⲧϩⲟϫϩⲉϫ ⲙ̀ⲙⲟⲕ ⲟⲩⲟϩ ⲉⲩⲉ̀ϥⲱϯ ⲉ̀ⲃⲟⲗ ⲛ̀ϫⲉ ⲛⲉⲕϫⲁϫⲓ ⲧⲏⲣⲟⲩ</td>
      <td><span style="color:#b00e23">(9)</span> Thine hand shall be lifted up
      against them that afflict thee, and all thine enemies shall be utterly
      destroyed.</td>
      <td><span style="color:#b00e23">(8)</span> ὑψωθήσεται ἡ χείρ σου ἐπὶ τοὺς
      θλίβοντάς σε, καὶ πάντες οἱ ἐχθροί σου ἐξολεθρευθήσονται.</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲉⲥⲉ̀ϣⲱⲡⲓ ϧⲉⲛ ⲡⲓⲉϩⲟⲟⲩ
      ⲉⲧⲉⲙ̀ⲙⲁⲩ ⲡⲉϫⲉ ⲡϭ̅ⲥ̅ ϯⲛⲁϥⲱϯ ⲉ̀ⲃⲟⲗ ⲛ̀ⲛⲉⲕϩⲑⲱⲣ ⲉ̀ⲃⲟⲗ ϧⲉⲛ ⲧⲉⲕⲙⲏϯ ⲟⲩⲟϩ ϯⲛⲁⲧⲁⲕⲟ
      ⲛ̀ⲛⲉⲕϩⲁⲣⲙⲁ</td>
      <td><span style="color:#b00e23">(10)</span> And it shall come to pass in
      that day, saith the Lord, that I will utterly destroy the horses out of
      the midst of thee, and destroy thy chariots;</td>
      <td><span style="color:#b00e23">(9)</span> Καὶ ἔσται ἐν ἐκείνῃ τῇ ἡµέρᾳ,
      λέγει κύριος, ἐξολεθρεύσω τοὺς ἵππους σου ἐκ µέσου σου καὶ ἀπολῶ τὰ
      ἅρµατά σου</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ϯⲛⲁϥⲱϯ ⲉ̀ⲃⲟⲗ ⲛ̀ⲛⲓⲃⲁⲕⲓ
      ⲛ̀ⲧⲉ ⲡⲉⲕⲕⲁϩⲓ ⲟⲩⲟϩ ϯⲛⲁⲱⲗⲓ ⲛ̀ⲛⲉⲕⲙⲁ ⲧⲏⲣⲟⲩ ⲉⲧϫⲟⲣ ⲟⲩⲟϩ ϯⲛⲁϥⲱϯ ⲉ̀ⲃⲟⲗ ⲛ̀ⲛⲉⲕⲫⲁϧⲣⲓ
      ⲉ̀ⲃⲟⲗ ϧⲉⲛ ⲛⲉⲕϫⲓϫ ⲟⲩⲟϩ ⲛⲏ ⲉⲧⲉⲣⲟⲩⲱ ⲛ̀ⲛⲟⲩⲙⲁⲛ̀ϣⲱⲡⲓ ⲛ̀ϧⲏⲧⲕ</td>
      <td><span style="color:#b00e23">(11)</span> and I will utterly destroy
      the cities of thy land, and demolish all thy strong-holds: <span style=
      "color:#b00e23">(12)</span> and I will utterly destroy thy sorceries out
      of thine hands; and there shall be no soothsayers in thee.</td>
      <td><span style="color:#b00e23">(10)</span> καὶ ἐξολεθρεύσω τὰς πόλεις
      τῆς γῆς σου καὶ ἐξαρῶ πάντα τὰ ὀχυρώµατά σου· <span style=
      "color:#b00e23">(11)</span> καὶ ἐξαρῶ τὰ φάρµακά σου ἐκ τῶν χειρῶν σου,
      καὶ ἀποφθεγγόµενοι οὐκ ἔσονται ἐν σοί·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ϯⲛⲁϥⲱϯ ⲉ̀ⲃⲟⲗ ⲛ̀ⲛⲉⲕⲫⲱⲧϩ
      ⲛⲉⲙ ⲛⲉⲕⲥⲧⲩⲗⲏ ⲉ̀ⲃⲟⲗ ϧⲉⲛ ⲧⲉⲕⲙⲏϯ ⲟⲩⲟϩ ⲛ̀ⲛⲉⲕⲟⲩⲱⲙ ϫⲉ ⲛ̀ⲛⲓϩⲃⲏⲟⲩⲓ ⲛ̀ⲧⲉ
      ⲛⲉⲕϫⲓϫ</td>
      <td><span style="color:#b00e23">(13)</span> And I will utterly destroy
      thy graven images, and thy statues out of the midst of thee; and thou
      shalt never any more worship the works of thine hands.</td>
      <td><span style="color:#b00e23">(12)</span> καὶ ἐξολεθρεύσω τὰ γλυπτά σου
      καὶ τὰς στήλας σου ἐκ µέσου σου, καὶ οὐκέτι µὴ προσκυνήσῃς τοῖς ἔργοις
      τῶν χειρῶν σου·</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ϯⲛⲁⲕⲱⲣϫ ⲛ̀ⲛⲓⲓⲁϩϣϣⲏⲛ
      ⲉ̀ⲃⲟⲗ ϧⲉⲛ ⲧⲉⲕⲙⲏϯ ϯⲛⲁⲧⲁⲕⲟ ⲛ̀ⲛⲉⲕⲃⲁⲕⲓ</td>
      <td><span style="color:#b00e23">(14)</span> And I will cut off the groves
      out of the midst of thee, and I will abolish thy cities.</td>
      <td><span style="color:#b00e23">(13)</span> καὶ ἐκκόψω τὰ ἄλση σου ἐκ
      µέσου σου καὶ ἀφανιῶ τὰς πόλεις σου·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ϯⲛⲁⲓⲣⲓ ϧⲉⲛ ⲟⲩϫⲱⲛⲧ ⲛⲉⲙ
      ⲟⲩⲙⲃⲟⲛ ⲛ̀ⲟⲩϭⲓⲙ̀ⲡϣⲓϣ ϧⲉⲛ ⲛⲓⲉⲑⲛⲟⲥ ⲉ̀ⲫⲙⲁ ϫⲉ ⲙ̀ⲡⲟⲩⲥⲱⲧⲉⲙ ⲛ̀ⲥⲱⲓ</td>
      <td><span style="color:#b00e23">(15)</span> and I will execute vengeance
      on the heathen in anger and wrath, because they hearkened not.</td>
      <td><span style="color:#b00e23">(14)</span> καὶ ποιήσω ἐν ὀργῇ καὶ ἐν
      θυµῷ ἐκδίκησιν ἐν τοῖς ἔθνεσιν, ἀνθ’ ὧν οὐκ εἰσήκουσαν.</td>
    </tr>
  </table>
</body>
</html>
