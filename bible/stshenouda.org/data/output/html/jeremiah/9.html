<!DOCTYPE html>
<html>
<head>
  <meta charset="utf-8">
  <title>Jeremiah</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="jeremiah9">Jeremiah 9</h3>

  <table>
    <tr>
      <td><span style="color:#b00e23">(ⲁ̅)</span> ⲛⲓⲙ ⲉⲑⲛⲁϯ ⲛ̀ⲟⲩⲙⲱⲟⲩ ⲉ̀ϫⲉⲛ
      ⲧⲁⲁⲫⲉ. ⲛⲉⲙ ⲟⲩⲙⲟⲩⲙⲓ ⲛ̀ⲉⲣⲙⲏ ⲉ̀ⲛⲁⲃⲁⲗ. ⲛ̀ⲧⲁⲣⲓⲙⲓ ⲉ̀ϫⲉⲛ ⲡⲁⲓⲗⲁⲟⲥ. ⲙ̀ⲡⲓⲉϩⲟⲟⲩ ⲛⲉⲙ
      ⲡⲓⲉϫⲱⲣϩ. ⲛⲏ ⲉⲧⲁⲩϧⲟⲑⲃⲟⲩ ⲛ̀ⲧⲉⲛ ⲧϣⲉⲣⲓ ⲙ̀ⲡⲁⲗⲁⲟⲥ</td>
      <td><span style="color:#b00e23">(1)</span> Who will give water to my
      head, and a fountain of tears to my eyes? then would I weep for this my
      people day and night, even for the slain of the daughter of my
      people.</td>
      <td><span style="color:#b00e23">(23)</span> τίς δώσει κεφαλῇ µου ὕδωρ καὶ
      ὀφθαλµοῖς µου πηγὴν δακρύων, καὶ κλαύσοµαι τὸν λαόν µου τοῦτον ἡµέρας καὶ
      νυκτός, τοὺς τετραυµατισµένους θυγατρὸς λαοῦ µου; —</td>
    </tr>

    <tr>
      <td><span style="color:#b00e23">(ⲃ̅)</span> ⲛⲓⲙ ⲉⲑⲛⲁϯ ⲛⲏⲓ ⲛ̀ⲟⲩϣⲓ ⲛ̀ϧⲁⲉ̀.
      ⲛ̀ϩⲣⲏⲓ ϩⲓ ⲡϣⲁϥⲉ ⲛ̀ⲧⲁⲥⲱϫⲡ ⲙ̀ⲡⲁⲗⲁⲟⲥ. ⲛ̀ⲧⲁϣⲉ ⲛⲏⲓ ⲉ̀ⲃⲟⲗ ϩⲁⲣⲱⲟⲩ ϫⲉ ⲥⲉⲟⲓ ⲛ̀ⲛⲱⲓⲕ
      ⲧⲏⲣⲟⲩ. ⲟⲩⲑⲱⲟⲩⲧⲥ ⲛ̀ⲁⲧⲥⲱⲧⲉⲙ ⲧⲉ</td>
      <td><span style="color:#b00e23">(2)</span> Who would give me a most
      distant lodge in the wilderness, that I might leave my people, and depart
      from them? for they all commit adultery, an assembly of treacherous
      men.</td>
      <td><span style="color:#b00e23">(1)</span> τίς δῴη µοι ἐν τῇ ἐρήµῳ
      σταθµὸν ἔσχατον καὶ καταλείψω τὸν λαόν µου καὶ ἀπελεύσοµαι ἀπ’ αὐτῶν; ὅτι
      πάντες µοιχῶνται, σύνοδος ἀθετούντων.</td>
    </tr>

    <tr>
      <td><span style="color:#b00e23">(ⲅ̅)</span> ⲁⲩϭⲱⲗⲕ ⲛ̀ⲛⲟⲩⲗⲁⲥ ⲙ̀ⲫⲣⲏϯ
      ⲛ̀ⲟⲩⲫⲓϯ. ⲟⲩⲙⲉⲑⲛⲟⲩϫ ⲁϥⲧⲁϫⲣⲟ ϩⲓϫⲉⲛ ⲡⲓⲕⲁϩⲓ ⲟⲩⲟϩ ⲛ̀ⲟⲩⲛⲁϩϯ ⲁⲛ ⲡⲉ. ϫⲉ ⲁⲩⲓ̀
      ⲉ̀ⲃⲟⲗ ϧⲉⲛ ϩⲁⲛⲡⲉⲧϩⲱⲟⲩ ⲉ̀ϩⲁⲛⲡⲉⲧϩⲱⲟⲩ. ⲟⲩⲟϩ ⲁ̀ⲛⲟⲕ ⲙ̀ⲡⲟⲩⲥⲟⲩⲱⲛⲧ.</td>
      <td><span style="color:#b00e23">(3)</span> And they have bent their
      tongue like a bow: falsehood and not faithfulness has prevailed upon the
      earth; for they have gone on from evil to evil, and have not known me,
      saith the Lord.</td>
      <td><span style="color:#b00e23">(2)</span> καὶ ἐνέτειναν τὴν γλῶσσαν
      αὐτῶν ὡς τόξον· ψεῦδος καὶ οὐ πίστις ἐνίσχυσεν ἐπὶ τῆς γῆς, ὅτι ἐκ κακῶν
      εἰς κακὰ ἐξήλθοσαν καὶ ἐµὲ οὐκ ἔγνωσαν.</td>
    </tr>

    <tr>
      <td><span style="color:#b00e23">(ⲇ̅)</span> ⲡⲓⲟⲩⲁⲓ ⲡⲓⲟⲩⲁⲓ ⲙⲁⲣⲉϥⲁⲣⲉϩ ⲉ̀ⲣⲟϥ
      ⲉ̀ⲃⲟⲗ ϩⲁ ⲡⲉϥϣⲫⲏⲣ ⲟⲩⲟϩ ⲙ̀ⲡⲉⲣⲭⲁ ϩⲑⲏⲧⲉⲛ ⲉ̀ⲛⲉⲧⲉⲛⲥⲛⲏⲟⲩ. ϫⲉ ⲥⲟⲛ ⲛⲓⲃⲉⲛ ϧⲉⲛ
      ⲟⲩϭⲓⲑⲓⲃⲥ ⲟⲩⲟϩ ⲥⲉⲛⲁϭⲓⲑⲓⲃⲥ ⲟⲩⲟϩ ϣⲫⲏⲣ ⲛⲓⲃⲉⲛ ⲉϥⲉ̀ⲙⲟϣⲓ ϧⲉⲛ ⲟⲩⲭⲣⲟϥ.</td>
      <td><span style="color:#b00e23">(4)</span> Beware ye each of his
      neighbour, and trust ye not in your brethren: for every one will surely
      supplant, and every friend will walk craftily.</td>
      <td><span style="color:#b00e23">(3)</span> ἕκαστος ἀπὸ τοῦ πλησίον αὐτοῦ
      φυλάξασθε καὶ ἐπ’ ἀδελφοῖς αὐτῶν µὴ πεποίθατε, ὅτι πᾶς ἀδελφὸς πτέρνῃ
      πτερνιεῖ, καὶ πᾶς φίλος δολίως πορεύσεται.</td>
    </tr>

    <tr>
      <td><span style="color:#b00e23">(ⲉ̅)</span> ⲡⲓⲟⲩⲁⲓ ⲡⲓⲟⲩⲁⲓ ⲉϥⲉ̀ⲥⲱⲃⲓ
      ⲙ̀ⲡⲉϥϣⲫⲏⲣ. ⲛ̀ⲛⲟⲩⲥⲁϫⲓ ⲛ̀ⲟⲩⲙⲉⲑⲙⲏⲓ. ⲁϥⲥⲁⲃⲟ ⲅⲁⲣ ⲛ̀ϫⲉ ⲡⲟⲩⲗⲁⲥ ⲉ̀ⲥⲁϫⲓ
      ⲛ̀ϩⲁⲛⲙⲉⲑⲛⲟⲩϫ. ⲁⲩϭⲓⲛ̀ϫⲟⲛⲥ ⲟⲩⲟϩ ⲙ̀ⲡⲟⲩⲕⲏⲛ ⲉ̀ⲑⲣⲟⲩⲕⲟⲧⲟⲩ.</td>
      <td><span style="color:#b00e23">(5)</span> Every one will mock his
      friend; they will not speak truth: their tongue has learned to speak
      falsehoods; they have committed iniquity, they ceased not, so as to
      return.</td>
      <td><span style="color:#b00e23">(4)</span> ἕκαστος κατὰ τοῦ φίλου αὐτοῦ
      καταπαίξεται, ἀλήθειαν οὐ µὴ λαλήσωσιν· µεµάθηκεν ἡ γλῶσσα αὐτῶν λαλεῖν
      ψευδῆ, ἠδίκησαν καὶ οὐ διέλιπον τοῦ ἐπιστρέψαι.</td>
    </tr>

    <tr>
      <td><span style="color:#b00e23">(ⲋ̅)</span> ⲁⲩⲧⲁⲗⲉ ⲙⲏⲥⲓ ⲉ̀ϫⲉⲛ ⲙⲏⲥⲓ. ⲟⲩⲟϩ
      ⲭⲣⲟϥ ⲉ̀ϫⲉⲛ ⲭⲣⲟϥ. ⲟⲩⲟϩ ⲙ̀ⲡⲟⲩⲟⲩⲱϣ ⲉⲥⲟⲩⲱⲛⲧ.</td>
      <td><span style="color:#b00e23">(6)</span> There is usury upon usury, and
      deceit upon deceit: they would not know me, saith the Lord.</td>
      <td><span style="color:#b00e23">(5)</span> τόκος ἐπὶ τόκῳ, δόλος ἐπὶ
      δόλῳ· οὐκ ἤθελον εἰδέναι µε.</td>
    </tr>

    <tr>
      <td><span style="color:#b00e23">(ⲍ̅)</span> ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ
      ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ϩⲏⲡⲡⲉ ⲁ̀ⲛⲟⲕ ⲉⲓⲉ̀ⲫⲁⲥⲟⲩ. ⲟⲩⲟϩ ⲉⲓⲉ̀ⲉⲣⲇⲟⲕⲓⲙⲁⲍⲓⲛ ⲙ̀ⲙⲱⲟⲩ.
      ϫⲉ ϯⲛⲁⲓⲣⲓ ⲉ̀ⲃⲟⲗ ϩⲁ ⲡϩⲟ ⲙ̀ⲡⲓⲡⲉⲧϩⲱⲟⲩ ⲛ̀ⲧⲉ ⲧϣⲉⲣⲓ ⲙ̀ⲡⲁⲗⲁⲟⲥ.</td>
      <td><span style="color:#b00e23">(7)</span> Therefore thus saith the Lord,
      Behold, I will try them with fire, and prove them; for I will do thus
      because of the wickedness of the daughter of my people.</td>
      <td><span style="color:#b00e23">(6)</span> διὰ τοῦτο τάδε λέγει κύριος
      Ἰδοὺ ἐγὼ πυρώσω αὐτοὺς καὶ δοκιµῶ αὐτούς, ὅτι ποιήσω ἀπὸ προσώπου
      πονηρίας θυγατρὸς λαοῦ µου.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲥⲉⲣⲃⲉⲛⲓ ⲉⲥⲑⲟⲩⲕⲥ ⲡⲉ ⲡⲟⲩⲗⲁⲥ.
      ⲟⲩⲟϩ ϩⲁⲛⲭⲣⲟϥ ⲛⲉ ⲛⲓⲥⲁϫⲓ ⲛ̀ⲧⲉ ⲣⲱⲟⲩ. ⲥⲉⲥⲁϫⲓ ⲅⲁⲣ ⲛⲉⲙ ⲡⲟⲩϣⲫⲏⲣ ϧⲉⲛ ⲟⲩϩⲓⲣⲏⲛⲏ
      ⲟⲩⲟϩ ϯⲙⲉⲧϫⲁϫⲓ ⲛ̀ϧⲣⲏⲓ ⲛ̀ϧⲏⲧⲟⲩ.</td>
      <td><span style="color:#b00e23">(8)</span> Their tongue is a wounding
      arrow; the words of their mouth are deceitful: one speaks peaceably to
      his neighbour, but in himself retains enmity.</td>
      <td><span style="color:#b00e23">(7)</span> βολὶς τιτρώσκουσα ἡ γλῶσσα
      αὐτῶν, δόλια τὰ ῥήµατα τοῦ στόµατος αὐτῶν· τῷ πλησίον αὐτοῦ λαλεῖ
      εἰρηνικὰ καὶ ἐν ἑαυτῷ ἔχει τὴν ἔχθραν.</td>
    </tr>

    <tr>
      <td><span style="color:#b00e23">(ⲑ̅)</span> ⲙⲏ ⲉ̀ϩⲣⲏⲓ ⲉ̀ϫⲉⲛ ⲛⲁⲓ ⲁⲛ.
      ϯⲛⲁϫⲉⲙⲡϣⲓⲛⲓ ⲁⲛ ⲡⲉϫⲉ ⲡϭ̅ⲥ̅. ⲓⲉ ϧⲉⲛ ⲟⲩⲗⲁⲟⲥ ⲙ̀ⲡⲁⲓⲣⲏϯ ⲁⲛ. ⲧⲁⲯⲩⲭⲏ ⲛⲁϭⲓⲙⲡϣⲓϣ
      ⲁⲛ.</td>
      <td><span style="color:#b00e23">(9)</span> Shall I not visit for these
      things? saith the Lord: and shall not my soul be avenged on such a people
      as this?</td>
      <td><span style="color:#b00e23">(8)</span> µὴ ἐπὶ τούτοις οὐκ
      ἐπισκέψοµαι, λέγει κύριος, ἢ ἐν λαῷ τῷ τοιούτῳ οὐκ ἐκδικήσει ἡ ψυχή
      µου;</td>
    </tr>

    <tr>
      <td><span style="color:#b00e23">(ⲓ̅)</span> ϭⲓ ⲛ̀ⲟⲩⲛⲉϩⲡⲓ ⲉ̀ϫⲉⲛ ⲛⲓⲧⲱⲟⲩ.
      ⲛⲉⲙ ⲟⲩϩⲏⲃⲓ ⲉ̀ϫⲉⲛ ⲛⲓⲙⲱⲓⲧ ⲛ̀ⲧⲉ ⲡϣⲁϥⲉ. ϫⲉ ⲟⲩⲏⲓ ⲁⲩⲙⲟⲩⲛⲕ. ϫⲉ ⲙ̀ⲙⲟⲛ ⲣⲱⲙⲓ ϣⲟⲡ
      ⲛ̀ϧⲏⲧⲟⲩ. ⲙ̀ⲡⲟⲩⲥⲱⲧⲉⲙ ⲉ̀ⲧⲥⲙⲏ ⲛ̀ⲧⲉ ⲡⲉⲧϣⲟⲡ ⲓⲥϫⲉⲛ ⲛⲓϩⲁⲗⲁϯ ⲛ̀ⲧⲉ ⲧⲫⲉ ϣⲁ
      ⲛⲓⲧⲉⲃⲛⲱⲟⲩⲓ. ⲁⲩⲧⲱⲙⲧ ⲁⲩϣⲉ ⲛⲱⲟⲩ</td>
      <td><span style="color:#b00e23">(10)</span> Take up a lamentation for the
      mountains, and a mournful dirge for the paths of the wilderness, for they
      are desolate for want of men; they heard not the sound of life from the
      birds of the sky, nor the cattle: they were amazed, they are gone.</td>
      <td><span style="color:#b00e23">(9)</span> Ἐπὶ τὰ ὄρη λάβετε κοπετὸν καὶ
      ἐπὶ τὰς τρίβους τῆς ἐρήµου θρῆνον, ὅτι ἐξέλιπον παρὰ τὸ µὴ εἶναι
      ἀνθρώπους· οὐκ ἤκουσαν φωνὴν ὑπάρξεως· ἀπὸ πετεινῶν τοῦ οὐρανοῦ καὶ ἕως
      κτηνῶν ἐξέστησαν, ᾤχοντο.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲉⲓⲉ̀ϯ ⲛ̀ⲓⲗ̅ⲏ̅ⲙ̅
      ⲉⲩⲟⲩⲱⲧⲉⲃ ⲉ̀ⲃⲟⲗ. ⲛⲉⲙ ⲟⲩⲙⲁⲛ̀ϣⲱⲡⲓ ⲛ̀ⲧⲉ ϩⲁⲛⲇⲣⲁⲕⲱⲛ. ⲟⲩⲟϩ ⲉⲓⲉ̀ⲭⲱ ⲛ̀ⲛⲓⲃⲁⲕⲓ ⲛ̀ⲧⲉ
      ⲓⲟⲩⲇⲁ ⲉ̀ⲡⲧⲁⲕⲟ. ϫⲉ ⲙ̀ⲙⲟⲛ ⲡⲉⲧϣⲟⲡ ⲛ̀ϧⲏⲧⲟⲩ.</td>
      <td><span style="color:#b00e23">(11)</span> And I will remove the
      inhabitants of Jerusalem, and make it a dwelling-place of dragons; and I
      will utterly waste the cities of Juda, so that they shall not be
      inhabited.</td>
      <td><span style="color:#b00e23">(10)</span> καὶ δώσω τὴν Ιερουσαληµ εἰς
      µετοικίαν καὶ εἰς κατοικητήριον δρακόντων καὶ τὰς πόλεις Ιουδα εἰς
      ἀφανισµὸν θήσοµαι παρὰ τὸ µὴ κατοικεῖσθαι.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲛⲓⲙ ⲡⲉ ⲡⲓⲣⲱⲙⲓ ⲛ̀ⲕⲁⲧϩⲏⲧ
      ⲉⲑⲛⲁⲕⲁϯ ⲉ̀ⲫⲁⲓ. ⲟⲩⲟϩ ⲫⲏ ⲉⲧⲉ ⲡⲥⲁϫⲓ ⲛ̀ⲣⲱϥ ⲙ̀ⲡϭ̅ⲥ̅ ϣⲟⲡ ϩⲁⲣⲟϥ ⲙⲁⲣⲉϥⲧⲁⲙⲱⲧⲉⲛ. ϫⲉ
      ⲉⲑⲃⲉ ⲟⲩ ⲁϥⲧⲁⲕⲟ ⲛ̀ϫⲉ ⲡⲕⲁϩⲓ. ⲁϥⲙⲟϩ ⲙ̀ⲫⲣⲏϯ ⲛ̀ⲟⲩϣⲁϥⲉ ϫⲉ ⲙ̀ⲙⲟⲛ ⲡⲉⲧϣⲟⲡ
      ϩⲓⲱⲧϥ.</td>
      <td><span style="color:#b00e23">(12)</span> Who is the wise man, that he
      may understand this? and he that has the word of the mouth of the Lord
      addressed to him, let him tell you wherefore the land has been destroyed,
      has been ravaged by fire like a desert, so that no one passes through
      it.</td>
      <td><span style="color:#b00e23">(11)</span> τίς ὁ ἄνθρωπος ὁ συνετός, καὶ
      συνέτω τοῦτο, καὶ ᾧ λόγος στόµατος κυρίου πρὸς αὐτόν, ἀναγγειλάτω ὑµῖν·
      ἕνεκεν τίνος ἀπώλετο ἡ γῆ, ἀνήφθη ὡς ἔρηµος παρὰ τὸ µὴ διοδεύεσθαι
      αὐτήν;</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲡⲉϫⲉ ⲡϭ̅ⲥ̅ ⲛⲏⲓ ϫⲉ ⲁⲩⲭⲱ
      ⲙ̀ⲡⲁⲛⲟⲙⲟⲥ ⲛ̀ⲥⲱⲟⲩ. ⲫⲏ ⲉⲧⲁⲓⲧⲏⲓϥ ⲙ̀ⲡⲟⲩⲙ̀ⲑⲟ. ⲟⲩⲟϩ ⲙ̀ⲡⲟⲩⲥⲱⲧⲉⲙ ⲛ̀ⲥⲁ ⲧⲁⲥⲙⲏ.</td>
      <td><span style="color:#b00e23">(13)</span> And the Lord said to me,
      Because they have forsaken my law, which I set before them, and have not
      hearkened to my voice;</td>
      <td><span style="color:#b00e23">(12)</span> καὶ εἶπεν κύριος πρός µε Διὰ
      τὸ ἐγκαταλιπεῖν αὐτοὺς τὸν νόµον µου, ὃν ἔδωκα πρὸ προσώπου αὐτῶν, καὶ
      οὐκ ἤκουσαν τῆς φωνῆς µου,</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ⲁⲩⲙⲟϣⲓ ⲥⲁⲙⲉⲛϩⲉ ⲛⲓⲟⲩⲱϣ
      ⲛ̀ⲧⲉ ⲡⲟⲩϩⲏⲧ ⲉⲧϩⲱⲟⲩ. ⲛⲉⲙ ⲥⲁⲫⲁϩⲟⲩ ⲛ̀ⲛⲓⲓⲇⲱⲗⲟⲛ. ⲛⲏ ⲉⲧⲁ ⲛⲟⲩⲓⲟϯ ⲧⲥⲁⲃⲱⲟⲩ
      ⲉ̀ⲣⲱⲟⲩ.</td>
      <td><span style="color:#b00e23">(14)</span> but went after the lusts of
      their evil heart, and after the idols which their fathers taught them to
      worship:</td>
      <td><span style="color:#b00e23">(13)</span> ἀλλ’ ἐπορεύθησαν ὀπίσω τῶν
      ἀρεστῶν τῆς καρδίας αὐτῶν τῆς κακῆς καὶ ὀπίσω τῶν εἰδώλων, ἃ ἐδίδαξαν
      αὐτοὺς οἱ πατέρες αὐτῶν,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ
      ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ⲫϯ ⲙ̀ⲡⲓⲥ̅ⲗ̅. ϫⲉ ϩⲏⲡⲡⲉ ⲁ̀ⲛⲟⲕ ϯⲛⲁⲧⲉⲙⲙⲱⲟⲩ ⲛ̀ϩⲁⲛⲁⲛⲁⲅⲕⲏ.
      ⲟⲩⲟϩ ⲛ̀ⲧⲁⲧⲥⲱⲟⲩ ⲛ̀ⲟⲩⲙⲱⲟⲩ ⲛ̀ⲭⲟⲗⲏ.</td>
      <td><span style="color:#b00e23">(15)</span> therefore thus saith the Lord
      God of Israel, Behold, I will feed them with trouble and will cause them
      to drink water of gall:</td>
      <td><span style="color:#b00e23">(14)</span> διὰ τοῦτο τάδε λέγει κύριος ὁ
      θεὸς Ισραηλ Ἰδοὺ ἐγὼ ψωµιῶ αὐτοὺς ἀνάγκας καὶ ποτιῶ αὐτοὺς ὕδωρ
      χολῆς</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ϯⲛⲁϫⲟⲣⲟⲩ ⲉ̀ⲃⲟⲗ ϧⲉⲛ
      ⲛⲓⲉⲑⲛⲟⲥ ⲛⲏ ⲉⲧⲉ ⲛⲁⲩⲥⲱⲟⲩⲛ ⲙ̀ⲙⲱⲟⲩ ⲁⲛ. ⲟⲩⲇⲉ ⲛⲟⲩⲕⲉⲓⲟϯ. ⲟⲩⲟϩ ⲉⲓⲉ̀ⲟⲩⲱⲣⲡ ⲉ̀ϩⲣⲏⲓ
      ⲉ̀ϫⲱⲟⲩ ⲛ̀ⲟⲩⲥⲏϥⲓ. ϣⲁⲛⲧⲟⲩϥⲟⲧⲟⲩ ⲉ̀ⲃⲟⲗ ⲛ̀ϧⲣⲏⲓ ⲛ̀ϧⲏⲧⲥ.</td>
      <td><span style="color:#b00e23">(16)</span> and I will scatter them among
      the nations, to them whom neither they nor their fathers knew; and I will
      send a sword upon them, until I have consumed them with it.</td>
      <td><span style="color:#b00e23">(15)</span> καὶ διασκορπιῶ αὐτοὺς ἐν τοῖς
      ἔθνεσιν, εἰς οὓς οὐκ ἐγίνωσκον αὐτοὶ καὶ οἱ πατέρες αὐτῶν, καὶ ἐπαποστελῶ
      ἐπ’ αὐτοὺς τὴν µάχαιραν ἕως τοῦ ἐξαναλῶσαι αὐτοὺς ἐν αὐτῇ.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ
      ⲛ̀ϫⲉ ⲡϭ̅ⲥ̅. ϫⲉ ⲙⲟⲩϯ ⲉ̀ⲛⲓⲣⲉϥⲛⲉϩⲡⲓ. ⲟⲩⲟϩ ⲙⲁⲣⲟⲩⲓ̀ ⲟⲩⲟϩ ⲟⲩⲱⲣⲡ ϩⲁ ⲛⲓⲥⲁⲃⲏ ⲟⲩⲟϩ
      ⲙⲁⲣⲟⲩⲉⲣⲟⲩⲱ.</td>
      <td><span style="color:#b00e23">(17)</span> Thus saith the Lord, Call ye
      the mourning women, and let them come; and send to the wise women, and
      let them utter their voice;</td>
      <td><span style="color:#b00e23">(16)</span> τάδε λέγει κύριος Καλέσατε
      τὰς θρηνούσας καὶ ἐλθέτωσαν, καὶ πρὸς τὰς σοφὰς ἀποστείλατε καὶ
      φθεγξάσθωσαν</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲙⲁⲣⲟⲩϭⲓ ⲛ̀ⲟⲩϩⲏⲃⲓ
      ⲉ̀ϩⲣⲏⲓ ⲉ̀ϫⲉⲛ ⲑⲏⲛⲟⲩ. ⲟⲩⲟϩ ⲙⲁⲣⲉ ⲛⲉⲧⲉⲛⲃⲁⲗ ϣⲟⲩⲉ ⲉⲣⲙⲏ ⲉ̀ⲡⲉⲥⲏⲧ ⲟⲩⲟϩ ⲛⲉⲧⲉⲛⲥⲙⲁⲩ
      ⲙⲁⲣⲟⲩϧⲁϯ ⲙ̀ⲙⲱⲟⲩ.</td>
      <td><span style="color:#b00e23">(18)</span> and let them take up a
      lamentation for you, and let your eyes pour down tears, and your eyelids
      drop water.</td>
      <td><span style="color:#b00e23">(17)</span> καὶ λαβέτωσαν ἐφ’ ὑµᾶς
      θρῆνον, καὶ καταγαγέτωσαν οἱ ὀφθαλµοὶ ὑµῶν δάκρυα, καὶ τὰ βλέφαρα ὑµῶν
      ῥείτω ὕδωρ.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ϫⲉ ⲁⲩⲥⲱⲧⲉⲙ ⲉ̀ⲧⲥⲙⲏ ⲛ̀ⲟⲩϩⲏⲃⲓ
      ϧⲉⲛ ⲥⲓⲱⲛ. ⲡⲱⲥ ⲁⲛⲉⲣⲧⲁⲗⲉⲡⲱⲣⲓⲛ ⲁⲛϭⲓϣⲓⲡⲓ ⲉ̀ⲙⲁϣⲱ. ϫⲉ ⲁⲛⲭⲱ ⲛ̀ⲥⲱⲛ ⲙ̀ⲡⲓⲕⲁϩⲓ ⲟⲩⲟϩ
      ⲁⲛϩⲓⲟⲩⲓ ⲉ̀ⲃⲟⲗ ⲛ̀ⲛⲉⲛⲙⲁⲛ̀ϣⲱⲡⲓ.</td>
      <td><span style="color:#b00e23">(19)</span> For a voice of lamentation
      has been heard in Sion, How are we become wretched! we are greatly
      ashamed, for we have forsaken the land, and have abandoned our
      tabernacles!</td>
      <td><span style="color:#b00e23">(18)</span> ὅτι φωνὴ οἴκτου ἠκούσθη ἐν
      Σιων Πῶς ἐταλαιπωρήσαµεν κατῃσχύνθηµεν σφόδρα, ὅτι ἐγκατελίποµεν τὴν γῆν
      καὶ ἀπερρίψαµεν τὰ σκηνώµατα ἡµῶν.</td>
    </tr>

    <tr>
      <td><span style="color:#b00e23">(ⲕ̅)</span> ⲥⲱⲧⲉⲙ ϫⲉ ⲛⲓϩⲓⲟⲙⲓ ⲉ̀ⲡⲥⲁϫⲓ
      ⲙ̀ⲫϯ. ⲟⲩⲟϩ ⲛⲉⲧⲉⲛⲙⲁϣϫ ⲙⲁⲣⲟⲩϣⲉⲡ ⲛⲓⲥⲁϫⲓ ⲛ̀ⲧⲉ ⲣⲱϥ ⲟⲩⲟϩ ⲙⲁⲧⲥⲁⲃⲉ ⲛⲉⲧⲉⲛϣⲉⲣⲓ
      ⲉⲩⲛⲉϩⲡⲓ. ⲟⲩⲟϩ ⲟⲩⲥϩⲓⲙⲓ ⲙⲁⲣⲉⲥⲧⲥⲁⲃⲉ ⲧⲉⲥϣⲫⲉⲣⲓ ⲉⲩϩⲏⲃⲓ.</td>
      <td><span style="color:#b00e23">(20)</span> Hear now, ye women, the word
      of God, and let your ears receive the words of his mouth, and teach your
      daughters lamentation, and every woman her neighbour a dirge.</td>
      <td><span style="color:#b00e23">(19)</span> ἀκούσατε δή, γυναῖκες, λόγον
      θεοῦ, καὶ δεξάσθω τὰ ὦτα ὑµῶν λόγους στόµατος αὐτοῦ, καὶ διδάξατε τὰς
      θυγατέρας ὑµῶν οἶκτον καὶ γυνὴ τὴν πλησίον αὐτῆς θρῆνον.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ϫⲉ ⲁϥⲓ̀ ⲉ̀ⲡϣⲱⲓ ⲛ̀ϫⲉ ⲫⲙⲟⲩ
      ⲉ̀ⲃⲟⲗ ϧⲉⲛ ⲛⲉⲧⲉⲛϣⲟⲩϣⲧ. ⲁϥⲓ̀ ⲉ̀ϫⲉⲛ ⲡⲉⲧⲉⲛⲕⲁϩⲓ ⲉ̀ϥⲱϯ ⲉ̀ⲃⲟⲗ ⲛ̀ϩⲁⲛⲁⲗⲱⲟⲩⲓ
      ⲥⲁϧⲟⲩⲛ. ⲟⲩⲟϩ ϩⲁⲛϧⲉⲗϣⲓⲣⲓ ⲉ̀ⲃⲟⲗ ϧⲉⲛ ⲛⲓϣⲑⲉϩ.</td>
      <td><span style="color:#b00e23">(21)</span> For death has come up through
      your windows, it has entered into our land, to destroy the infants
      without, and the young men from the streets.</td>
      <td><span style="color:#b00e23">(20)</span> ὅτι ἀνέβη θάνατος διὰ τῶν
      θυρίδων ὑµῶν, εἰσῆλθεν εἰς τὴν γῆν ὑµῶν τοῦ ἐκτρῖψαι νήπια ἔξωθεν καὶ
      νεανίσκους ἀπὸ τῶν πλατειῶν.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲉⲩⲉ̀ϣⲱⲡⲓ ⲛ̀ϫⲉ
      ⲛⲓⲣⲉϥⲙⲱⲟⲩⲧ ⲛ̀ⲧⲉ ⲛⲓⲣⲱⲙⲓ ⲉⲩⲥⲣⲁϩ ϩⲓϫⲉⲛ ⲡϩⲟ ⲙ̀ⲡⲓⲙⲉϣϣⲱⲧ ⲛ̀ⲧⲉ ⲡⲉⲧⲉⲛⲕⲁϩⲓ. ⲟⲩⲟϩ
      ⲙ̀ⲫⲣⲏϯ ⲙ̀ⲡⲓⲥⲱⲟⲩⲃⲉⲛ ϩⲓⲫⲁϩⲟⲩ ⲛ̀ⲧⲉ ⲛⲉⲧⲱⲥϧ. ⲟⲩⲟϩ ⲛ̀ⲛⲉϥϣⲱⲡⲓ ⲛ̀ϫⲉ ⲫⲏ
      ⲉⲑⲛⲁⲑⲟⲩⲱⲧⲟⲩ.</td>
      <td><span style="color:#b00e23">(22)</span> And the carcases of the men
      shall be for an example on the face of the field of your land, like grass
      after the mower, and there shall be none to gather them.</td>
      <td><span style="color:#b00e23">(21)</span> καὶ ἔσονται οἱ νεκροὶ τῶν
      ἀνθρώπων εἰς παράδειγµα ἐπὶ προσώπου τοῦ πεδίου τῆς γῆς ὑµῶν καὶ ὡς
      χόρτος ὀπίσω θερίζοντος, καὶ οὐκ ἔσται ὁ συνάγων.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ
      ⲛ̀ϫⲉ ⲡϭ̅ⲥ̅. ϫⲉ ⲙ̀ⲡⲉⲛⲑⲣⲉ ⲡⲓⲥⲁⲃⲉ ϣⲟⲩϣⲟⲩ ⲙ̀ⲙⲟϥ ϧⲉⲛ ⲧⲉϥⲥⲃⲱ ⲟⲩⲟϩ ⲙ̀ⲡⲉⲛⲑⲣⲉ
      ⲡⲓϫⲱⲣⲓ ϣⲟⲩϣⲟⲩ ⲙ̀ⲙⲟϥ ϧⲉⲛ ⲧⲉϥϫⲟⲙ. ⲟⲩⲟϩ ⲙ̀ⲡⲉⲛⲑⲣⲉ ⲡⲓⲣⲁⲙⲁⲟ. ϣⲟⲩϣⲟⲩ ⲙ̀ⲙⲟϥ ϧⲉⲛ
      ⲧⲉϥⲙⲉⲧⲣⲁⲙⲁⲟ.</td>
      <td><span style="color:#b00e23">(23)</span> Thus saith the Lord, Let not
      the wise man boast in his wisdom, and let not the strong man boast in his
      strength, and let not the rich man boast in his wealth;</td>
      <td><span style="color:#b00e23">(22)</span> Τάδε λέγει κύριος Μὴ καυχάσθω
      ὁ σοφὸς ἐν τῇ σοφίᾳ αὐτοῦ, καὶ µὴ καυχάσθω ὁ ἰσχυρὸς ἐν τῇ ἰσχύι αὐτοῦ,
      καὶ µὴ καυχάσθω ὁ πλούσιος ἐν τῷ πλούτῳ αὐτοῦ,</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲁⲗⲗⲁ ⲛ̀ϩⲣⲏⲓ ϧⲉⲛ ⲫⲁⲓ
      ⲙⲁⲣⲉϥϣⲟⲩϣⲟⲩ ⲙ̀ⲙⲟϥ ⲛ̀ϫⲉ ⲡⲉⲧϣⲟⲩϣⲟⲩ ⲉ̀ⲑⲣⲉϥⲕⲁϯ ⲟⲩⲟϩ ⲉ̀ⲑⲣⲉϥⲥⲟⲩⲱⲛⲧ ϫⲉ ⲁ̀ⲛⲟⲕ ⲡⲉ
      ⲡϭ̅ⲥ̅ ⲉⲧⲓⲣⲓ ⲛ̀ⲟⲩⲛⲁⲓ ⲛⲉⲙ ⲟⲩϩⲁⲡ. ⲛⲉⲙ ⲟⲩⲙⲉⲑⲙⲏⲓ ϩⲓϫⲉⲛ ⲡⲓⲕⲁϩⲓ. ϫⲉ ⲁⲣⲉ ⲡⲉⲧⲉϩⲛⲏⲓ
      ϧⲉⲛ ⲛⲁⲓ ⲡⲉϫⲉ ⲡϭ̅ⲥ̅.</td>
      <td><span style="color:#b00e23">(24)</span> but let him that boasts boast
      in this, the understanding and knowing that I am the Lord that exercise
      mercy, and judgment, and righteousness, upon the earth; for in these
      things is my pleasure, saith the Lord.</td>
      <td><span style="color:#b00e23">(23)</span> ἀλλ’ ἢ ἐν τούτῳ καυχάσθω ὁ
      καυχώµενος, συνίειν καὶ γινώσκειν ὅτι ἐγώ εἰµι κύριος ποιῶν ἔλεος καὶ
      κρίµα καὶ δικαιοσύνην ἐπὶ τῆς γῆς, ὅτι ἐν τούτοις τὸ θέληµά µου, λέγει
      κύριος.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲓⲥ ϩⲁⲛⲉϩⲟⲟⲩ ⲥⲉⲛⲏⲟⲩ ⲡⲉϫⲉ
      ⲡϭ̅ⲥ̅. ⲟⲩⲟϩ ⲉⲓⲉ̀ϫⲉⲙⲡϣⲓⲛⲓ ⲛ̀ⲟⲩⲟⲛ ⲛⲓⲃⲉⲛ ⲉⲧⲟⲓ ⲛ̀ⲁⲧⲥⲉⲃⲓ ϧⲉⲛ ⲟⲩⲙⲉⲧⲁⲧⲥⲉⲃⲓ</td>
      <td><span style="color:#b00e23">(25)</span> Behold, the days come, saith
      the Lord, when I will visit upon all the circumcised their
      uncircumcision;</td>
      <td><span style="color:#b00e23">(24)</span> ἰδοὺ ἡµέραι ἔρχονται, λέγει
      κύριος, καὶ ἐπισκέψοµαι ἐπὶ πάντας περιτετµηµένους ἀκροβυστίας
      αὐτῶν,</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲉ̀ϫⲉⲛ ⲭⲏⲙⲓ. ⲛⲉⲙ ⲉ̀ϫⲉⲛ
      ϯϩⲓⲇⲟⲩⲙⲉⲁ. ⲛⲉⲙ ⲉ̀ϫⲉⲛ ⲉ̀ⲇⲱⲙ. ⲛⲉⲙ ⲉ̀ϫⲉⲛ ⲛⲉⲛϣⲏⲣⲓ ⲛ̀ⲁⲙⲙⲱⲛ. ⲛⲉⲙ ⲉ̀ϫⲉⲛ ⲛⲉⲛϣⲏⲣⲓ
      ⲙ̀ⲙⲱⲁⲃ. ⲛⲉⲙ ⲉ̀ϫⲉⲛ ⲟⲩⲟⲛ ⲛⲓⲃⲉⲛ ⲉⲧⲉϩⲣⲁⲩ ϣⲏⲃ. ⲉⲧϣⲟⲡ ⲛ̀ϩⲣⲏⲓ ϩⲓ ⲡϣⲁϥⲉ ϫⲉ
      ⲛⲓⲉⲑⲛⲟⲥ ⲧⲏⲣⲟⲩ ϩⲁⲛⲁⲧⲥⲉⲃⲓ ⲛⲉ ϧⲉⲛ ⲧⲟⲩⲥⲁⲣⲝ. ⲡⲏⲓ ⲧⲏⲣϥ ⲙ̀ⲡⲓⲥ̅ⲗ̅ ϩⲁⲛⲁⲧⲥⲉⲃⲓ ⲛⲉ
      ϧⲉⲛ ⲡⲟⲩϩⲏⲧ</td>
      <td><span style="color:#b00e23">(26)</span> on Egypt, and on Idumea, and
      on Edom, and on the children of Ammon, and on the children of Moab, and
      on every one that shaves his face round about, even them that dwell in
      the wilderness; for all the Gentiles are uncircumcised in flesh, and all
      the house of Israel are uncircumcised in their hearts.</td>
      <td><span style="color:#b00e23">(25)</span> ἐπ’ Αἴγυπτον καὶ ἐπὶ τὴν
      Ιουδαίαν καὶ ἐπὶ Εδωµ καὶ ἐπὶ υἱοὺς Αµµων καὶ ἐπὶ υἱοὺς Μωαβ καὶ ἐπὶ
      πάντα περικειρόµενον τὰ κατὰ πρόσωπον αὐτοῦ τοὺς κατοικοῦντας ἐν τῇ
      ἐρήµῳ· ὅτι πάντα τὰ ἔθνη ἀπερίτµητα σαρκί, καὶ πᾶς οἶκος Ισραηλ
      ἀπερίτµητοι καρδίας αὐτῶν.</td>
    </tr>
  </table>
</body>
</html>
