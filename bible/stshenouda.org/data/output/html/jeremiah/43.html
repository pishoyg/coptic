<!DOCTYPE html>
<html>
<head>
  <meta charset="utf-8">
  <title>Jeremiah</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
</head>
<body>
  <h3 id="jeremiah43">Jeremiah 43</h3>

  <table>
    <tr>
      <td><span style="color:#b00e23">(ⲁ̅)</span> ⲛ̀ϩⲣⲏⲓ ⲇⲉ ϧⲉⲛ ϯⲙⲁϩⲇ̅ ⲛ̀ⲣⲟⲙⲡⲓ
      ⲛ̀ⲧⲉ ⲓⲱⲁⲕⲓⲙ ⲡϣⲏⲣⲓ ⲛ̀ⲓⲱⲥⲓⲁⲥ ⲡⲟⲩⲣⲟ ⲛ̀ⲓⲟⲩⲇⲁ. ⲁ ⲡⲥⲁϫⲓ ⲙ̀ⲡϭ̅ⲥ̅ ϣⲱⲡⲓ ϩⲁⲣⲟⲓ ⲉϥϫⲱ
      ⲙ̀ⲙⲟⲥ</td>
      <td><span style="color:#b00e23">(1)</span> IN THE FOURTH YEAR OF JOAKIM
      son of Josias king of Juda, the word of the Lord came to me, saying,</td>
      <td><span style="color:#b00e23">(1)</span> Καὶ ἐν τῷ ἐνιαυτῷ τῷ τετάρτῳ
      Ιωακιµ υἱοῦ Ιωσια βασιλέως Ιουδα ἐγενήθη λόγος κυρίου πρός µε λέγων</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ϭⲓ ⲛⲁⲕ ⲛ̀ⲟⲩⲧⲟⲙⲟⲥ ⲛ̀ϫⲱⲙ.
      ⲟⲩⲟϩ ⲥϧⲁⲓ ϩⲓⲱⲧϥ ⲛ̀ⲛⲁⲓⲥⲁϫⲓ ⲧⲏⲣⲟⲩ ⲉⲧⲁⲓⲥⲁϫⲓ ⲙ̀ⲙⲱⲟⲩ ⲛⲉⲙⲁⲕ ⲉ̀ϫⲉⲛ ⲓⲗ̅ⲏ̅ⲙ̅. ⲛⲉⲙ
      ⲉ̀ϫⲉⲛ ⲓⲟⲩⲇⲁ. ⲛⲉⲙ ⲉ̀ϫⲉⲛ ⲛⲓⲉⲑⲛⲟⲥ ⲧⲏⲣⲟⲩ. ⲓⲥϫⲉⲛ ⲡⲓⲉϩⲟⲟⲩ ⲉⲧⲁⲓⲥⲁϫⲓ ⲛⲉⲙⲁⲕ. ⲓⲥϫⲉⲛ
      ⲛⲓⲉϩⲟⲟⲩ ⲛ̀ⲧⲉ ⲓⲱⲥⲓⲁⲥ ⲡⲟⲩⲣⲟ ⲛ̀ⲓⲟⲩⲇⲁ. ⲛⲉⲙ ϣⲁ ⲉ̀ϧⲟⲩⲛ ⲉ̀ⲡⲁⲓⲉϩⲟⲟⲩ.</td>
      <td><span style="color:#b00e23">(2)</span> Take thee a roll of a book,
      and write upon it all the words which I spoke to thee against Jerusalem,
      and against Juda, and against all the nations, from the day when I spoke
      to thee, from the days of Josias king of Juda, even to this day.</td>
      <td><span style="color:#b00e23">(2)</span> Λαβὲ σεαυτῷ χαρτίον βιβλίου
      καὶ γράψον ἐπ’ αὐτοῦ πάντας τοὺς λόγους, οὓς ἐχρηµάτισα πρὸς σὲ ἐπὶ
      Ιερουσαληµ καὶ ἐπὶ Ιουδαν καὶ ἐπὶ πάντα τὰ ἔθνη ἀφ’ ἧς ἡµέρας λαλήσαντός
      µου πρός σε, ἀφ’ ἡµερῶν Ιωσια βασιλέως Ιουδα καὶ ἕως τῆς ἡµέρας
      ταύτης·</td>
    </tr>

    <tr>
      <td><span style="color:#b00e23">(ⲅ̅)</span> ⲁⲣⲏⲟⲩ ⲉϥⲉ̀ⲥⲱⲧⲉⲙ ⲛ̀ϫⲉ ⲡⲏⲓ
      ⲛ̀ⲓⲟⲩⲇⲁ. ⲉ̀ⲛⲓⲡⲉⲧϩⲱⲟⲩ ⲧⲏⲣⲟⲩ. ⲉ̀ϯⲥⲟϭⲛⲓ ⲉ̀ⲣⲱⲟⲩ ⲉ̀ⲁⲓⲧⲟⲩ ⲛⲱⲟⲩ. ϩⲓⲛⲁ ⲛ̀ⲧⲟⲩⲧⲁⲥⲑⲟ
      ⲉ̀ⲃⲟⲗ ϩⲁ ⲡⲟⲩⲙⲱⲓⲧ ⲉⲧϩⲱⲟⲩ. ⲟⲩⲟϩ ⲉⲓⲉ̀ⲭⲱ ⲛⲱⲟⲩ ⲉ̀ⲃⲟⲗ ⲛ̀ⲛⲟⲩⲛⲟⲃⲓ ⲛⲉⲙ
      ⲛⲟⲩⲁⲛⲟⲙⲓⲁ</td>
      <td><span style="color:#b00e23">(3)</span> Perhaps the house of Juda will
      hear all the evils which I purpose to do to them; that they may turn from
      their evil way; and so I will be merciful to their iniquities and their
      sins.</td>
      <td><span style="color:#b00e23">(3)</span> ἴσως ἀκούσεται ὁ οἶκος Ιουδα
      πάντα τὰ κακά, ἃ ἐγὼ λογίζοµαι ποιῆσαι αὐτοῖς, ἵνα ἀποστρέψωσιν ἀπὸ ὁδοῦ
      αὐτῶν τῆς πονηρᾶς, καὶ ἵλεως ἔσοµαι ταῖς ἀδικίαις αὐτῶν καὶ ταῖς
      ἁµαρτίαις αὐτῶν. —</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲁϥⲙⲟⲩϯ ⲛ̀ϫⲉ ⲓⲉⲣⲉⲙⲓⲁⲥ
      ⲉ̀ⲃⲁⲣⲟⲩⲭ ⲡϣⲏⲣⲓ ⲛ̀ⲛⲏⲣⲓ. ⲟⲩⲟϩ ⲁϥⲥϧⲁⲓ ⲉ̀ⲃⲟⲗ ϧⲉⲛ ⲣⲱϥ ⲛ̀ⲓⲉⲣⲉⲙⲓⲁⲥ ⲛ̀ⲛⲓⲥⲁϫⲓ
      ⲧⲏⲣⲟⲩ ⲛ̀ⲧⲉ ⲡϭ̅ⲥ̅. ⲛⲏ ⲉⲧⲁϥⲥⲁϫⲓ ⲙ̀ⲙⲱⲟⲩ ⲛⲉⲙⲁϥ ⲉ̀ϩⲣⲏⲓ ⲉ̀ⲟⲩϫⲱⲙ.</td>
      <td><span style="color:#b00e23">(4)</span> So Jeremias called Baruch the
      son of Nerias: and he wrote from the mouth of Jeremias all the words of
      the Lord, which he had spoken to him, on a roll of a book.</td>
      <td><span style="color:#b00e23">(4)</span> καὶ ἐκάλεσεν Ιερεµιας τὸν
      Βαρουχ υἱὸν Νηριου, καὶ ἔγραψεν ἀπὸ στόµατος Ιερεµιου πάντας τοὺς λόγους
      κυρίου, οὓς ἐχρηµάτισεν πρὸς αὐτόν, εἰς χαρτίον βιβλίου.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲁϥϩⲟⲛϩⲉⲛ ⲛ̀ϫⲉ ⲓⲉⲣⲉⲙⲓⲁⲥ
      ⲉ̀ⲧⲟⲧϥ ⲙ̀ⲃⲁⲣⲟⲩⲭ ⲉϥϫⲱ ⲙ̀ⲙⲟⲥ. ϫⲉ ⲁ̀ⲛⲟⲕ ⲥⲉⲁⲣⲉϩ ⲉ̀ⲣⲟⲓ. ⲟⲩⲟϩ ⲙ̀ⲙⲟⲛ ⲣⲏϯ ⲙ̀ⲙⲟⲓ
      ⲉ̀ϣⲉ ⲉ̀ϧⲟⲩⲛ ⲉ̀ⲡⲏⲓ ⲙ̀ⲡϭ̅ⲥ̅.</td>
      <td><span style="color:#b00e23">(5)</span> And Jeremias commanded Baruch,
      saying, I am in prison; I cannot enter into the house of the Lord:</td>
      <td><span style="color:#b00e23">(5)</span> καὶ ἐνετείλατο Ιερεµιας τῷ
      Βαρουχ λέγων Ἐγὼ φυλάσσοµαι, οὐ µὴ δύνωµαι εἰσελθεῖν εἰς οἶκον
      κυρίου·</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲉⲕⲉ̀ⲱϣ ⲙ̀ⲡⲁⲓϫⲱⲙ ⲉ̀ϩⲣⲏⲓ
      ⲉ̀ⲛⲉⲛⲙⲁϣϫ ⲙ̀ⲡⲓⲗⲁⲟⲥ ϧⲉⲛ ⲡⲏⲓ ⲙ̀ⲡϭ̅ⲥ̅. ϧⲉⲛ ⲟⲩⲉϩⲟⲟⲩ ⲛ̀ⲛⲏⲥⲧⲓⲁ ⲛⲉⲙ ϧⲉⲛ ⲛⲉⲛⲙⲁϣϫ
      ⲙ̀ⲡⲓⲙⲏϣ ⲧⲏⲣϥ. ⲛ̀ⲧⲉ ⲓⲟⲩⲇⲁ. ⲛⲏ ⲉⲑⲛⲏⲟⲩ ⲉ̀ⲃⲟⲗ ϧⲉⲛ ⲛⲟⲩⲃⲁⲕⲓ. ⲟⲩⲟϩ ⲉⲕⲉ̀ⲟϣϥ
      ⲉ̀ⲣⲱⲟⲩ</td>
      <td><span style="color:#b00e23">(6)</span> so thou shalt read in this
      roll in the ears of the people in the house of the Lord, on the fast day;
      and in the ears of all Juda that come out of their cities, thou shalt
      read to them.</td>
      <td><span style="color:#b00e23">(6)</span> καὶ ἀναγνώσῃ ἐν τῷ χαρτίῳ
      τούτῳ εἰς τὰ ὦτα τοῦ λαοῦ ἐν οἴκῳ κυρίου ἐν ἡµέρᾳ νηστείας, καὶ ἐν ὠσὶ
      παντὸς Ιουδα τῶν ἐρχοµένων ἐκ πόλεως αὐτῶν ἀναγνώσῃ αὐτοῖς·</td>
    </tr>

    <tr>
      <td><span style="color:#b00e23">(ⲍ̅)</span> ⲁⲣⲏⲟⲩ ⲛ̀ⲧⲉ ⲡⲟⲩⲛⲁⲓ ϩⲉⲓ
      ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅. ⲟⲩⲟϩ ⲛ̀ⲧⲉ ⲡⲓⲟⲩⲁⲓ ⲡⲓⲟⲩⲁⲓ ⲧⲁⲥⲑⲟ ⲉ̀ⲃⲟⲗ ϩⲁ ⲡⲉϥⲙⲱⲓⲧ ⲉⲧϩⲱⲟⲩ.
      ϫⲉ ⲟⲩⲛⲓϣϯ ⲡⲉ ⲡⲓⲙⲃⲟⲛ ⲛⲉⲙ ⲡⲓϫⲱⲛⲧ ⲛ̀ⲧⲉ ⲡϭ̅ⲥ̅ ⲫⲏ ⲉⲧⲁϥⲥⲁϫⲓ ⲙ̀ⲙⲟϥ ⲉ̀ϫⲉⲛ
      ⲡⲁⲓⲗⲁⲟⲥ.</td>
      <td><span style="color:#b00e23">(7)</span> Peradventure their
      supplication will come before the Lord, and they will turn from their
      evil way: for great is the wrath and the anger of the Lord, which he has
      pronounced against this people.</td>
      <td><span style="color:#b00e23">(7)</span> ἴσως πεσεῖται ἔλεος αὐτῶν κατὰ
      πρόσωπον κυρίου, καὶ ἀποστρέψουσιν ἐκ τῆς ὁδοῦ αὐτῶν τῆς πονηρᾶς, ὅτι
      µέγας ὁ θυµὸς καὶ ἡ ὀργὴ κυρίου, ἣν ἐλάλησεν ἐπὶ τὸν λαὸν τοῦτον.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲁϥⲓⲣⲓ ⲛ̀ϫⲉ ⲃⲁⲣⲟⲩⲭ ⲕⲁⲧⲁ
      ϩⲱⲃ ⲛⲓⲃⲉⲛ ⲉⲧⲁϥϩⲉⲛϩⲱⲛϥ ⲉ̀ⲣⲱⲟⲩ ⲛ̀ϫⲉ ⲓⲉⲣⲉⲙⲓⲁⲥ. ⲉ̀ⲱϣ ϧⲉⲛ ⲡⲓϫⲱⲙ ⲛ̀ⲛⲓⲥⲁϫⲓ ⲛ̀ⲧⲉ
      ⲡϭ̅ⲥ̅ ϧⲉⲛ ⲡⲏⲓ ⲙ̀ⲡϭ̅ⲥ̅.</td>
      <td><span style="color:#b00e23">(8)</span> And Baruch did according to
      all that Jeremias commanded him—reading in the book the words of the Lord
      in the Lord’s house.</td>
      <td><span style="color:#b00e23">(8)</span> καὶ ἐποίησεν Βαρουχ κατὰ
      πάντα, ἃ ἐνετείλατο αὐτῷ Ιερεµιας τοῦ ἀναγνῶναι ἐν τῷ βιβλίῳ λόγους
      κυρίου ἐν οἴκῳ κυρίου. —</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟϩ ⲁⲥϣⲱⲡⲓ ϧⲉⲛ ϯⲙⲁϩⲏ̅
      ⲛ̀ⲣⲟⲙⲡⲓ ⲛ̀ⲧⲉ ⲡⲟⲩⲣⲟ ⲓⲱⲁⲕⲓⲙ ϧⲉⲛ ⲡⲓⲁⲃⲟⲧ ⲙ̀ⲙⲁϩⲑ̅ ⲁⲩⲑⲱⲟⲩϯ ⲉ̀ⲟⲩⲛⲏⲥⲧⲓⲁ ⲙ̀ⲡⲉⲙ̀ⲑⲟ
      ⲙ̀ⲡϭ̅ⲥ̅ ⲛ̀ϫⲉ ⲡⲓⲗⲁⲟⲥ ⲧⲏⲣϥ ϧⲉⲛ ⲓⲗ̅ⲏ̅ⲙ̅ ⲛⲉⲙ ⲡⲏⲓ ⲛ̀ⲓⲟⲩⲇⲁ.</td>
      <td><span style="color:#b00e23">(9)</span> And it came to pass in the
      eighth year of king Joakim, in the ninth month, all the people in
      Jerusalem, and the house of Juda, proclaimed a fast before the Lord.</td>
      <td><span style="color:#b00e23">(9)</span> καὶ ἐγενήθη ἐν τῷ ἔτει τῷ
      ὀγδόῳ βασιλεῖ Ιωακιµ τῷ µηνὶ τῷ ἐνάτῳ ἐξεκκλησίασαν νηστείαν κατὰ
      πρόσωπον κυρίου πᾶς ὁ λαὸς ἐν Ιερουσαληµ καὶ οἶκος Ιουδα.</td>
    </tr>

    <tr>
      <td><span style="color:#b00e23">(ⲓ̅)</span> ⲁϥⲱϣ ⲛ̀ϫⲉ ⲃⲁⲣⲟⲩⲭ ϩⲓ ⲡϫⲱⲙ.
      ⲛ̀ⲛⲓⲥⲁϫⲓ ⲛ̀ⲧⲉ ⲓⲉⲣⲉⲙⲓⲁⲥ ϧⲉⲛ ⲡⲏⲓ ⲙ̀ⲡϭ̅ⲥ̅. ϧⲉⲛ ⲡⲏⲓ ⲛ̀ⲅⲁⲙⲁⲣⲓⲟⲩ ⲡϣⲏⲣ&lt;ⲓ&gt;
      ⲛ̀ⲥⲁⲫⲁⲛ ⲡⲓⲥⲁϧ ϧⲉⲛ ϯⲁⲩⲗⲏ ⲉⲧⲥⲁⲡϣⲱⲓ ϩⲓⲣⲉⲛ ⲛⲓⲣⲱⲟⲩ ⲛ̀ⲧⲉ ϯⲡⲩⲗⲏ ⲙ̀ⲃⲉⲣⲓ ⲛ̀ⲧⲉ ⲡⲏⲓ
      ⲙ̀ⲡϭ̅ⲥ̅. ⲛⲉⲙ ϧⲉⲛ ⲛⲉⲛⲙⲁϣϫ ⲛ̀ⲧⲉ ⲡⲓⲗⲁⲟⲥ ⲧⲏⲣϥ.</td>
      <td><span style="color:#b00e23">(10)</span> And Baruch read in the book
      the words of Jeremias in the house of the Lord, in the house of Gamarias
      son of Saphan the scribe, in the upper court, in the entrance of the new
      gate of the house of the Lord, and in the ears of all the people.</td>
      <td><span style="color:#b00e23">(10)</span> καὶ ἀνεγίνωσκε Βαρουχ ἐν τῷ
      βιβλίῳ τοὺς λόγους Ιερεµιου ἐν οἴκῳ κυρίου ἐν οἴκῳ Γαµαριου υἱοῦ Σαφαν
      τοῦ γραµµατέως ἐν τῇ αὐλῇ τῇ ἐπάνω ἐν προθύροις πύλης τοῦ οἴκου κυρίου
      τῆς καινῆς ἐν ὠσὶ παντὸς τοῦ λαοῦ. —</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲁϥⲥⲱⲧⲉⲙ ⲛ̀ϫⲉ ⲙⲓⲭⲉⲁⲥ
      ⲡϣⲏⲣⲓ ⲛ̀ⲅⲁⲙⲁⲣⲓⲁ. ⲡϣⲏⲣⲓ ⲛ̀ⲥⲁⲫⲁⲛ. ⲉ̀ⲛⲓⲥⲁϫⲓ ⲧⲏⲣⲟⲩ ⲛ̀ⲧⲉ ⲡϭ̅ⲥ̅ ⲉ̀ⲃⲟⲗ ϩⲓ
      ⲡⲓϫⲱⲙ.</td>
      <td><span style="color:#b00e23">(11)</span> And Michaeas the son of
      Gamarias the son of Saphan heard all the words of the Lord, out of the
      book.</td>
      <td><span style="color:#b00e23">(11)</span> καὶ ἤκουσεν Μιχαιας υἱὸς
      Γαµαριου υἱοῦ Σαφαν ἅπαντας τοὺς λόγους κυρίου ἐκ τοῦ βιβλίου·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ⲁϥⲓ̀ ⲉ̀ϩⲣⲏⲓ ⲉ̀ⲡⲏⲓ
      ⲙ̀ⲡⲟⲩⲣⲟ. ⲛⲉⲙ ⲉ̀ϩⲣⲏⲓ ⲉ̀ⲡⲏⲓ ⲙ̀ⲡⲓⲥⲁϧ. ϩⲏⲡⲡⲉ ⲛⲁⲩϩⲉⲙⲥⲓ ⲙ̀ⲙⲁⲩ ⲛ̀ϫⲉ ⲛⲓⲁⲣⲭⲱⲛ
      ⲧⲏⲣⲟⲩ ⲉⲗⲓⲥⲁⲙⲁ ⲡⲓⲥⲁϧ. ⲛⲉⲙ ⲇⲁⲗⲉⲁⲥ ⲡϣⲏⲣⲓ ⲛ̀ⲥⲉⲗⲉⲙⲓⲁⲥ. ⲛⲉⲙ ⲓⲱⲛⲁⲑⲁⲛ ⲡϣⲏⲣⲓ
      ⲛ̀ⲁⲭⲭⲱⲃⲱⲣ. ⲛⲉⲙ ⲅⲁⲙⲁⲣⲓⲁ. ⲡϣⲏⲣⲓ ⲛ̀ⲥⲁⲫⲁⲛ. ⲛⲉⲙ ⲥⲉⲇⲉⲕⲓⲁⲥ ⲡϣⲏⲣⲓ ⲛ̀ⲁⲛⲁⲛⲓⲁⲥ. ⲛⲉⲙ
      ⲛⲓⲁⲣⲭⲱⲛ ⲧⲏⲣⲟⲩ.</td>
      <td><span style="color:#b00e23">(12)</span> And he went down to the king’
      s house, into the house of the scribe: and, behold, there were sitting
      there all the princes, Elisama the scribe, and Dalaeas the son of
      Selemias, and Jonathan the son of Acchobor, and Gamarias the son of
      Saphan, and Sedekias the son of Ananias, and all the princes.</td>
      <td><span style="color:#b00e23">(12)</span> καὶ κατέβη εἰς οἶκον τοῦ
      βασιλέως εἰς τὸν οἶκον τοῦ γραµµατέως, καὶ ἰδοὺ ἐκεῖ πάντες οἱ ἄρχοντες
      ἐκάθηντο, Ελισαµα ὁ γραµµατεὺς καὶ Δαλαιας υἱὸς Σελεµιου καὶ Ελναθαν υἱὸς
      Ακχοβωρ καὶ Γαµαριας υἱὸς Σαφαν καὶ Σεδεκιας υἱὸς Ανανιου καὶ πάντες οἱ
      ἄρχοντες,</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲁϥⲧⲁⲙⲱⲟⲩ ⲛ̀ϫⲉ ⲙⲓⲭⲉⲁⲥ.
      ⲉ̀ⲛⲓⲥⲁϫⲓ ⲧⲏⲣⲟⲩ ⲛⲏ ⲉⲧⲁϥⲥⲟⲑⲙⲟⲩ ⲛⲏ ⲉⲧⲁϥⲱϣ ⲙ̀ⲙⲱⲟⲩ ⲛ̀ϫⲉ ⲃⲁⲣⲟⲩⲭ ⲉ̀ϧⲣⲏⲓ
      ⲉ̀ⲛⲉⲛⲙⲁϣϫ ⲙ̀ⲡⲓⲗⲁⲟⲥ</td>
      <td><span style="color:#b00e23">(13)</span> And Michaeas reported to them
      all the words which he had heard Baruch reading in the ears of the
      people.</td>
      <td><span style="color:#b00e23">(13)</span> καὶ ἀνήγγειλεν αὐτοῖς Μιχαιας
      πάντας τοὺς λόγους, οὓς ἤκουσεν ἀναγινώσκοντος τοῦ Βαρουχ εἰς τὰ ὦτα τοῦ
      λαοῦ.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ⲁⲩⲟⲩⲱⲣⲡ ⲛ̀ϫⲉ ⲛⲓⲁⲣⲭⲱⲛ
      ⲧⲏⲣⲟⲩ ϩⲁ ⲃⲁⲣⲟⲩⲭ ⲡϣⲏⲣⲓ ⲛⲛⲏⲣⲓ. ⲓⲟⲩⲇⲓ&lt;ⲛ&gt; ⲡϣⲏⲣⲓ ⲛ̀ⲛⲁⲑⲁⲛⲓⲁ. ⲡϣⲏⲣⲓ
      ⲛ̀ⲥⲉⲗⲉⲙⲓⲁⲥ ⲡϣⲏⲣⲓ ⲛ̀ⲭⲟⲩⲥⲓ. ⲉⲩϫⲱ ⲙ̀ⲙⲟⲥ. ϫⲉ ⲡⲓϫⲱⲙ ⲫⲏ ⲛ̀ⲑⲟⲕ ⲉⲧⲁⲕⲱϣ ⲙ̀ⲙⲟϥ
      ⲉ̀ϧⲣⲏⲓ ⲉ̀ⲛⲉⲛⲙⲁϣϫ ⲙ̀ⲡⲓⲗⲁⲟⲥ ϭⲓⲧϥ ⲛ̀ϧⲣⲏⲓ ϧⲉⲛ ⲛⲉⲕϫⲓϫ ⲟⲩⲟϩ ⲁⲙⲟⲩ. ⲟⲩⲟϩ ⲁϥϭⲓ
      ⲙ̀ⲡⲓϫⲱⲙ ⲛ̀ϫⲉ ⲃⲁⲣⲟⲩⲭ ⲁϥⲓ̀ ⲉ̀ϩⲣⲏⲓ ϩⲁⲣⲱⲟⲩ</td>
      <td><span style="color:#b00e23">(14)</span> And all the princes sent to
      Baruch son of Nerias Judin the son of Nathanias, the son of Selemias, the
      son of Chusi, saying, Take in thine hand the roll in which thou readest
      in the ears of the people, and come. So Baruch took the roll, and went
      down to them.</td>
      <td><span style="color:#b00e23">(14)</span> καὶ ἀπέστειλαν πάντες οἱ
      ἄρχοντες πρὸς Βαρουχ υἱὸν Νηριου τὸν Ιουδιν υἱὸν Ναθανιου υἱοῦ Σελεµιου
      υἱοῦ Χουσι λέγοντες Τὸ χαρτίον, ἐν ᾧ σὺ ἀναγινώσκεις ἐν αὐτῷ ἐν ὠσὶ τοῦ
      λαοῦ, λαβὲ αὐτὸ εἰς τὴν χεῖρά σου καὶ ἧκε· καὶ ἔλαβεν Βαρουχ τὸ χαρτίον
      καὶ κατέβη πρὸς αὐτούς.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲡⲉϫⲱⲟⲩ ϫⲉ ⲱϣ ⲟⲛ ⲉ̀ϧⲣⲏⲓ
      ⲉ̀ⲛⲉⲛⲙⲁϣϫ. ⲟⲩⲟϩ ⲁϥⲱϣ ⲛ̀ϫⲉ ⲃⲁⲣⲟⲩⲭ.</td>
      <td><span style="color:#b00e23">(15)</span> And they said to him, Read it
      again in our ears. And Baruch read it.</td>
      <td><span style="color:#b00e23">(15)</span> καὶ εἶπαν αὐτῷ Πάλιν ἀνάγνωθι
      εἰς τὰ ὦτα ἡµῶν· καὶ ἀνέγνω Βαρουχ.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ⲁⲥϣⲱⲡⲓ ⲉⲧⲁⲩⲥⲱⲧⲉⲙ
      ⲉ̀ⲛⲓⲥⲁϫⲓ ⲧⲏⲣⲟⲩ. ⲁⲩⲥⲟϭⲛⲓ ⲛ̀ϫⲉ ⲡⲓⲟⲩⲁⲓ ⲡⲓⲟⲩⲁⲓ ⲛⲉⲙ ⲡⲉϥϣⲫⲏⲣ. ⲟⲩⲟϩ ⲡⲉϫⲱⲟⲩ ϫⲉ
      ϧⲉⲛ ⲟⲩⲧⲁⲙⲟ ⲙⲁⲣⲉⲛⲧⲁⲙⲉ ⲡⲟⲩⲣⲟ ⲉ̀ⲛⲁⲓⲥⲁϫⲓ ⲧⲏⲣⲟⲩ.</td>
      <td><span style="color:#b00e23">(16)</span> And it came to pass, when
      they had heard all the words, that they took counsel each with his
      neighbour, and said, Let us by all means tell the king all these
      words.</td>
      <td><span style="color:#b00e23">(16)</span> καὶ ἐγενήθη ὡς ἤκουσαν πάντας
      τοὺς λόγους, συνεβουλεύσαντο ἕκαστος πρὸς τὸν πλησίον αὐτοῦ καὶ εἶπαν
      Ἀναγγέλλοντες ἀναγγείλωµεν τῷ βασιλεῖ ἅπαντας τοὺς λόγους τούτους.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩⲟϩ ⲁⲩϣⲉⲛ ⲃⲁⲣⲟⲩⲭ ⲉⲩϫⲱ
      ⲙ̀ⲙⲟⲥ ϫⲉ ⲉⲧⲁⲕⲥϧⲉ ⲛⲁⲓⲥⲁϫⲓ ⲧⲏⲣⲟⲩ ⲑⲱⲛ.</td>
      <td><span style="color:#b00e23">(17)</span> And they asked Baruch,
      saying, Where didst thou write all these words?</td>
      <td><span style="color:#b00e23">(17)</span> καὶ τὸν Βαρουχ ἠρώτησαν
      λέγοντες Πόθεν ἔγραψας πάντας τοὺς λόγους τούτους;</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲡⲉϫⲉ ⲃⲁⲣⲟⲩⲭ ϫⲉ ⲁϥⲧⲁⲙⲟⲓ
      ⲛ̀ϫⲉ ⲓⲉⲣⲉⲙⲓⲁⲥ ⲉ̀ⲛⲁⲓⲥⲁϫⲓ ⲧⲏⲣⲟⲩ ⲉ̀ⲃⲟⲗ ϧⲉⲛ ⲣⲱϥ. ⲟⲩⲟϩ ⲁⲓⲥϧⲏⲧⲟⲩ ϩⲓ ⲟⲩϫⲱⲙ.</td>
      <td><span style="color:#b00e23">(18)</span> And Baruch said, Jeremias
      told me from his own mouth all these words, and I wrote them in a
      book.</td>
      <td><span style="color:#b00e23">(18)</span> καὶ εἶπεν Βαρουχ Ἀπὸ στόµατος
      αὐτοῦ ἀνήγγειλέν µοι Ιερεµιας πάντας τοὺς λόγους τούτους, καὶ ἔγραφον ἐν
      βιβλίῳ.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲟⲩⲟϩ ⲡⲉϫⲱⲟⲩ ⲙ̀ⲃⲁⲣⲟⲩⲭ ϫⲉ
      ⲙⲁϣⲉ ⲛⲁⲕ ⲭⲟⲡⲕ ⲛ̀ⲑⲟⲕ ⲛⲉⲙ ⲓⲉⲣⲉⲙⲓⲁⲥ. ⲟⲩⲟϩ ⲙ̀ⲡⲉⲛⲑⲣⲉ ⲣⲱⲙⲓ ⲉⲙⲓ ϫⲉ ⲁⲣⲉⲧⲉⲛⲭⲏ
      ⲑⲱⲛ.</td>
      <td><span style="color:#b00e23">(19)</span> And they said to Baruch, Go,
      and hide, thou and Jeremias; let no man know where ye are.</td>
      <td><span style="color:#b00e23">(19)</span> καὶ εἶπαν τῷ Βαρουχ Βάδισον
      κατακρύβηθι, σὺ καὶ Ιερεµιας· ἄνθρωπος µὴ γνώτω ποῦ ὑµεῖς.</td>
    </tr>

    <tr>
      <td><span style="color:#b00e23">(ⲕ̅)</span> ⲟⲩⲟϩ ⲁⲩϣⲉ ⲛⲱⲟⲩ ⲉ̀ϧⲟⲩⲛ ϩⲁ
      ⲡⲟⲩⲣⲟ ⲉ̀ϧⲟⲩⲛ ⲉ̀ϯⲁⲩⲗⲏ. ⲟⲩⲟϩ ⲁⲩϯ ⲙ̀ⲡⲓϫⲱⲙ. ⲉ̀ⲁⲣⲉϩ ⲉ̀ⲣⲟϥ ϧⲉⲛ ⲡⲏⲓ ⲛ̀ⲉⲗⲓⲥⲁⲙⲁ
      ⲟⲩⲟϩ ⲁⲩⲧⲁⲙⲉ ⲡⲟⲩⲣⲟ ⲉ̀ⲛⲁⲓⲥⲁϫⲓ ⲧⲏⲣⲟⲩ.</td>
      <td><span style="color:#b00e23">(20)</span> And they went in to the king
      into the court, and gave the roll to one to keep in the house of Elisama;
      and they told the king all these words.</td>
      <td><span style="color:#b00e23">(20)</span> καὶ εἰσῆλθον πρὸς τὸν βασιλέα
      εἰς τὴν αὐλήν, καὶ τὸ χαρτίον ἔδωκαν φυλάσσειν ἐν οἴκῳ Ελισαµα, καὶ
      ἀνήγγειλαν τῷ βασιλεῖ πάντας τοὺς λόγους. —</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲁϥⲟⲩⲱⲣⲡ ⲇⲉ ⲛ̀ϫⲉ ⲡⲟⲩⲣⲟ
      ⲛ̀ⲓⲟⲩⲇⲓⲛ ⲉ̀ⲑⲣⲉϥϭⲓ ⲙ̀ⲡⲓϫⲱⲙ. ⲟⲩⲟϩ ⲁϥϭⲓⲧϥ ⲉ̀ⲃⲟⲗ ϧⲉⲛ ⲡⲏⲓ ⲛ̀ⲉⲗⲓⲥⲁⲙⲁ. ⲁϥⲱϣ
      ⲙ̀ⲙⲟϥ ⲛ̀ϫⲉ ⲓⲟⲩⲇⲓⲛ ϧⲉⲛ ⲛⲉⲛⲙⲁϣϫ ⲙ̀ⲡⲟⲩⲣⲟ ⲛⲉⲙ ⲛⲉⲛⲙⲁϣϫ ⲛ̀ⲛⲓⲁⲣⲭⲱⲛ ⲧⲏⲣⲟⲩ ⲉⲧⲟϩⲓ
      ⲉ̀ⲣⲁⲧⲟⲩ ⲙ̀ⲡⲕⲱϯ ⲙ̀ⲡⲟⲩⲣⲟ.</td>
      <td><span style="color:#b00e23">(21)</span> And the king sent Judin to
      fetch the roll: and he took it out of the house of Elisama: and Judin
      read in the ears of the king, and in the ears of all the princes who
      stood round the king.</td>
      <td><span style="color:#b00e23">(21)</span> καὶ ἀπέστειλεν ὁ βασιλεὺς τὸν
      Ιουδιν λαβεῖν τὸ χαρτίον, καὶ ἔλαβεν αὐτὸ ἐξ οἴκου Ελισαµα· καὶ ἀνέγνω
      Ιουδιν εἰς τὰ ὦτα τοῦ βασιλέως καὶ εἰς τὰ ὦτα πάντων τῶν ἀρχόντων τῶν
      ἑστηκότων περὶ τὸν βασιλέα.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲡⲟⲩⲣⲟ ⲛⲁϥϩⲉⲙⲥⲓ ⲡⲉ ϧⲉⲛ
      ⲟⲩⲏⲓ ⲛ̀ⲧⲫⲣⲱ ⲉ̀ⲟⲩⲟⲛ ⲟⲩⲣⲁⲕϩⲓ ⲛ̀ⲭⲣⲱⲙ ⲭⲏ ⲙⲡⲉϥⲙⲑⲟ.</td>
      <td><span style="color:#b00e23">(22)</span> Now the king was sitting in
      the winter house: and there was a fire on the hearth before him.</td>
      <td><span style="color:#b00e23">(22)</span> καὶ ὁ βασιλεὺς ἐκάθητο ἐν
      οἴκῳ χειµερινῷ, καὶ ἐσχάρα πυρὸς κατὰ πρόσωπον αὐτοῦ.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲟⲩⲟϩ ⲁⲥϣⲱⲡⲓ ⲉϥⲱϣ ⲛ̀ϫⲉ
      ⲓⲟⲩⲇⲓⲛ ⲛ̀ⲅ̅ ⲛ̀ⲥⲉⲗⲓⲥ ⲛⲉⲙ ⲇ̅. ⲟⲩⲟϩ ⲁϥϣⲁⲧⲟⲩ ⲉ̀ⲃⲟⲗ ϧⲉⲛ ⲡⲧⲟⲕ ⲛ̀ⲧⲉ ⲡⲓⲥⲁϧ. ⲟⲩⲟϩ
      ⲁϥⲃⲉⲣⲃⲱⲣⲟⲩ ⲉ̀ϧⲣⲏⲓ ⲉ̀ϯⲣⲁⲕϩⲓ ⲛ̀ⲭⲣⲱⲙ ϣⲁⲧⲉϥⲙⲟⲩⲛⲕ ⲛ̀ϫⲉ ⲡⲓϫⲱⲙ ⲧⲏⲣϥ ⲛ̀ϧⲣⲏⲓ ϧⲉⲛ
      ϯⲣⲁⲕϩⲓ ⲛ̀ⲭⲣⲱⲙ.</td>
      <td><span style="color:#b00e23">(23)</span> And it came to pass when
      Judin had read three or four leaves, he cut them off with a penknife, and
      cast them into the fire that was on the hearth, until the whole roll was
      consumed in the fire that was on the hearth.</td>
      <td><span style="color:#b00e23">(23)</span> καὶ ἐγενήθη ἀναγινώσκοντος
      Ιουδιν τρεῖς σελίδας καὶ τέσσαρας, ἀπέτεµνεν αὐτὰς τῷ ξυρῷ τοῦ γραµµατέως
      καὶ ἔρριπτεν εἰς τὸ πῦρ τὸ ἐπὶ τῆς ἐσχάρας, ἕως ἐξέλιπεν πᾶς ὁ χάρτης εἰς
      τὸ πῦρ τὸ ἐπὶ τῆς ἐσχάρας.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲟⲩⲇⲉ ⲙ̀ⲡⲟⲩⲕⲱϯ ⲟⲩⲇⲉ ⲙ̀ⲡⲟⲩⲫⲱϧ
      ⲛ̀ⲛⲟⲩϩⲃⲱⲥ ⲛ̀ϫⲉ ⲡⲟⲩⲣⲟ ⲛⲉⲙ ⲛⲉϥⲁⲗⲱⲟⲩⲓ ⲧⲏⲣⲟⲩ. ⲉⲧⲁⲩⲥⲱⲧⲉⲙ ⲉ̀ⲛⲁⲓⲥⲁϫⲓ ⲧⲏⲣⲟⲩ</td>
      <td><span style="color:#b00e23">(24)</span> And the king and his servants
      that heard all these words sought not the Lord, and rent not their
      garments.</td>
      <td><span style="color:#b00e23">(24)</span> καὶ οὐκ ἐζήτησαν καὶ οὐ
      διέρρηξαν τὰ ἱµάτια αὐτῶν ὁ βασιλεὺς καὶ οἱ παῖδες αὐτοῦ οἱ ἀκούοντες
      πάντας τοὺς λόγους τούτους·</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲟⲩⲟϩ ⲛⲁⲑⲁⲛ ⲛⲉⲙ ⲅⲟⲇⲟⲗⲓⲁⲥ
      ⲁⲩⲟⲩⲁϩⲟⲩ ⲉ̀ⲡⲟⲩⲣⲟ ⲉ̀ⲑⲣⲉϥⲣⲉⲕϩ ⲡⲓϫⲱⲙ.</td>
      <td><span style="color:#b00e23">(25)</span> But Elnathan and Godolias
      suggested to the king that he should burn the roll.</td>
      <td><span style="color:#b00e23">(25)</span> καὶ Ελναθαν καὶ Γοδολιας καὶ
      Γαµαριας ὑπέθεντο τῷ βασιλεῖ πρὸς τὸ µὴ κατακαῦσαι τὸ χαρτίον.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲟⲩⲟϩ ⲁϥϩⲟⲛϩⲉⲛ ⲛ̀ϫⲉ ⲡⲟⲩⲣⲟ
      ⲉ̀ⲧⲟⲧϥ ⲛⲓⲉⲣⲉⲙⲉⲏⲗ ⲡϣⲏⲣⲓ ⲙⲡⲟⲩⲣⲟ ⲛⲉⲙ ⲥⲁⲣⲉⲁ ⲡϣⲏⲣⲓ ⲛ̀ⲉⲥⲇⲣⲓⲏⲗ. ϩⲓⲛⲁ ⲛ̀ⲥⲉⲁⲙⲁϩⲓ
      ⲙ̀ⲃⲁⲣⲟⲩⲭ ⲛⲉⲙ ⲓⲉⲣⲉⲙⲓⲁⲥ. ⲟⲩⲟϩ ⲁⲩⲭⲟⲡⲟⲩ.</td>
      <td><span style="color:#b00e23">(26)</span> And the king commanded
      Jeremeel the king’s son, and Saraeas the son of Esriel, to take Baruch
      and Jeremias: but they were hidden.</td>
      <td><span style="color:#b00e23">(26)</span> καὶ ἐνετείλατο ὁ βασιλεὺς τῷ
      Ιερεµεηλ υἱῷ τοῦ βασιλέως καὶ τῷ Σαραια υἱῷ Εσριηλ συλλαβεῖν τὸν Βαρουχ
      καὶ τὸν Ιερεµιαν· καὶ κατεκρύβησαν.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲟⲩⲟϩ ⲁ ⲡⲥⲁϫⲓ ⲙ̀ⲡϭ̅ⲥ̅ ϣⲱⲡⲓ.
      ϩⲁ ⲓⲉⲣⲉⲙⲓⲁⲥ ⲙⲉⲛⲉⲛⲥⲁ ⲑⲣⲉ ⲡⲟⲩⲣⲟ ⲣⲉⲕϩ ⲡⲁⲓϫⲱⲙ ⲛ̀ⲧⲉ ⲛⲁⲓⲥⲁϫⲓ ⲧⲏⲣⲟⲩ ⲛⲏ
      ⲉⲧⲁϥⲥϧⲏⲧⲟⲩ ⲛ̀ϫⲉ ⲃⲁⲣⲟⲩⲭ ⲉ̀ⲃⲟⲗ ϧⲉⲛ ⲣⲱϥ ⲛ̀ⲓⲉⲣⲉⲙⲓⲁⲥ ⲉϥϫⲱ ⲙ̀ⲙⲟⲥ.</td>
      <td><span style="color:#b00e23">(27)</span> Then the word of the Lord
      came to Jeremias, after the king had burnt the roll, even all the words
      which Baruch wrote from the mouth of Jeremias, saying,</td>
      <td><span style="color:#b00e23">(27)</span> Καὶ ἐγένετο λόγος κυρίου πρὸς
      Ιερεµιαν µετὰ τὸ κατακαῦσαι τὸν βασιλέα τὸ χαρτίον, πάντας τοὺς λόγους
      οὓς ἔγραψεν Βαρουχ ἀπὸ στόµατος Ιερεµιου, λέγων</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ϫⲉ ⲡⲁⲗⲓⲛ ⲟⲛ ϭⲓ ⲛ̀ⲕⲉϫⲱⲙ ⲟⲩⲟϩ
      ⲥϧⲁⲓ ⲛ̀ⲛⲁⲓⲥⲁϫⲓ ⲧⲏⲣⲟⲩ ⲛⲏ ⲉ̀ⲛⲁⲩ ϧⲉⲛ ⲡⲓϫⲱⲙ ⲛ̀ϩⲟⲩⲓⲧ. ⲫⲏ ⲉⲧⲁϥⲣⲟⲕϩϥ ⲛ̀ϫⲉ ⲡⲟⲩⲣⲟ
      ⲓⲱⲁⲕⲓⲙ.</td>
      <td><span style="color:#b00e23">(28)</span> Again take thou another roll,
      and write all the words that were on the roll, which king Joakim has
      burnt.</td>
      <td><span style="color:#b00e23">(28)</span> Πάλιν λαβὲ σὺ χαρτίον ἕτερον
      καὶ γράψον πάντας τοὺς λόγους τοὺς ὄντας ἐπὶ τοῦ χαρτίου, οὓς κατέκαυσεν
      ὁ βασιλεὺς Ιωακιµ.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲟⲩⲟϩ ⲉⲕⲉ̀ϫⲟⲥ ϫⲉ ⲡⲁⲓⲣⲏϯ
      ⲁϥϫⲟⲥ ⲛ̀ϫⲉ ⲡϭ̅ⲥ̅. ϫⲉ ⲛ̀ⲑⲟⲕ ⲁⲕⲣⲱⲕϩ ⲙ̀ⲡⲁⲓϫⲱⲙ ⲉⲕϫⲱ ⲙ̀ⲙⲟⲥ ϫⲉ ⲉⲑⲃⲉ ⲟⲩ ⲁⲕⲥϧⲁⲓ
      ⲉ̀ϧⲣⲏⲓ ⲉ̀ⲣⲟϥ ⲉⲕϫⲱ ⲙ̀ⲙⲟⲥ. ϫⲉ ϧⲉⲛ ⲟⲩⲓ ⲉϥⲉ̀ⲓ̀ ⲉ̀ϧⲟⲩⲛ ⲛ̀ϫⲉ ⲡⲟⲩⲣⲟ ⲙ̀ⲃⲁⲃⲩⲗⲱⲛ
      ⲟⲩⲟϩ ⲉϥⲉ̀ϥⲉⲧ ⲡⲁⲓⲕⲁϩⲓ ⲉ̀ⲃⲟⲗ. ⲟⲩⲟϩ ⲉϥⲉ̀ⲙⲟⲩⲛⲕ ⲉ̀ⲃⲟⲗ ϩⲓⲱⲧϥ ⲛ̀ϫⲉ ⲫⲣⲱⲙⲓ ⲛⲉⲙ
      ⲡⲧⲉⲃⲛⲏ.</td>
      <td><span style="color:#b00e23">(29)</span> And thou shalt say, Thus
      saith the Lord; Thou hast burnt this roll, saying, Why hast thou written
      therein, saying, The king of Babylon shall certainly come in, and destroy
      this land, and man and cattle shall fail from off it?</td>
      <td><span style="color:#b00e23">(29)</span> καὶ ἐρεῖς Οὕτως εἶπεν κύριος
      Σὺ κατέκαυσας τὸ χαρτίον τοῦτο λέγων Διὰ τί ἔγραψας ἐπ’ αὐτῷ λέγων
      Εἰσπορευόµενος εἰσπορεύσεται ὁ βασιλεὺς Βαβυλῶνος καὶ ἐξολεθρεύσει τὴν
      γῆν ταύτην, καὶ ἐκλείψει ἀπ’ αὐτῆς ἄνθρωπος καὶ κτήνη;</td>
    </tr>

    <tr>
      <td><span style="color:#b00e23">(ⲗ̅)</span> ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ
      ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ⲉ̀ϩⲣⲏⲓ ⲉ̀ϫⲉⲛ ⲓⲱⲁⲕⲓⲙ ⲡⲟⲩⲣⲟ ⲛ̀ⲓⲟⲩⲇⲁ. ϫⲉ ⲛ̀ⲛⲉϥϣⲱⲡⲓ ⲛⲁϥ
      ⲛ̀ϫⲉ ⲫⲏ ⲉⲧⲛⲁϩⲉⲙⲥⲓ ⲉ̀ϫⲉⲛ ⲡⲑⲣⲟⲛⲟⲥ ⲛ̀ⲇⲁⲩⲓⲇ ⲟⲩⲟϩ ⲡⲉϥⲣⲉϥⲙⲱⲟⲩⲧ ⲉϥⲉ̀ϣⲱⲡⲓ ⲉϥⲣⲟϫⲡ
      ϧⲉⲛ ⲡⲕⲁⲩⲙⲁ ⲛ̀ⲧⲉ ⲡⲓⲉϩⲟⲟⲩ. ⲛⲉⲙ ϧⲉⲛ ⲡⲱϫⲉⲃ ⲛ̀ⲧⲉ ⲡⲓⲉϫⲱⲣϩ</td>
      <td><span style="color:#b00e23">(30)</span> Therefore thus saith the Lord
      concerning Joakim king of Juda; He shall not have a man to sit on the
      throne of David: and his carcass shall be cast forth in the heat by day,
      and in the frost by night.</td>
      <td><span style="color:#b00e23">(30)</span> διὰ τοῦτο οὕτως εἶπεν κύριος
      ἐπὶ Ιωακιµ βασιλέα Ιουδα Οὐκ ἔσται αὐτῷ καθήµενος ἐπὶ θρόνου Δαυιδ, καὶ
      τὸ θνησιµαῖον αὐτοῦ ἔσται ἐρριµµένον ἐν τῷ καύµατι τῆς ἡµέρας καὶ ἐν τῷ
      παγετῷ τῆς νυκτός·</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲟⲩⲟϩ ⲉⲓⲉ̀ϣⲓⲛⲓ ⲉ̀ⲣⲟϥ ⲛⲉⲙ
      ⲡⲉϥⲅⲉⲛⲟⲥ ⲛⲉⲙ ⲛⲉϥⲁⲗⲱⲟⲩⲓ ⲉ̀ⲓⲛⲓ ⲉ̀ϩⲣⲏⲓ ⲉ̀ϫⲱⲟⲩ ⲛⲉⲙ ⲛⲏ ⲉⲧϣⲟⲡ ϧⲉⲛ ⲓⲗ̅ⲏ̅ⲙ̅. ⲛⲉⲙ
      ⲉ̀ϫⲉⲛ ⲡⲕⲁϩⲓ ⲛ̀ⲓⲟⲩⲇⲁ. ⲛ̀ⲛⲓⲡⲉⲧϩⲱⲟⲩ ⲧⲏⲣⲟⲩ ⲉⲧⲁⲓⲥⲁϫⲓ ⲙ̀ⲙⲱⲟⲩ ⲉ̀ⲁⲓⲧⲟⲩ ⲛⲱⲟⲩ ⲟⲩⲟϩ
      ⲙ̀ⲡⲟⲩⲥⲱⲧⲉⲙ</td>
      <td><span style="color:#b00e23">(31)</span> And I will visit him, and his
      family, and his servants: and I will bring upon him, and upon the
      inhabitants of Jerusalem, and upon the land of Juda, all the evils which
      I spoke of to them; and they hearkened not.</td>
      <td><span style="color:#b00e23">(31)</span> καὶ ἐπισκέψοµαι ἐπ’ αὐτὸν καὶ
      ἐπὶ τὸ γένος αὐτοῦ καὶ ἐπὶ τοὺς παῖδας αὐτοῦ καὶ ἐπάξω ἐπ’ αὐτοὺς καὶ ἐπὶ
      τοὺς κατοικοῦντας Ιερουσαληµ καὶ ἐπὶ γῆν Ιουδα πάντα τὰ κακά, ἃ ἐλάλησα
      πρὸς αὐτοὺς καὶ οὐκ ἤκουσαν.</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲟⲩⲟϩ ⲁϥϭⲓ ⲛ̀ϫⲉ ⲃⲁⲣⲟⲩⲭ
      ⲛ̀ⲕⲉϫⲱⲙ ⲁϥⲥϧⲁⲓ ⲉ̀ϧⲣⲏⲓ ⲉ̀ⲣⲟϥ ⲉ̀ⲃⲟⲗ ϧⲉⲛ ⲣⲱϥ ⲛ̀ⲓⲉⲣⲉⲙⲓⲁⲥ. ⲛ̀ⲛⲓⲥⲁϫⲓ ⲧⲏⲣⲟⲩ ⲛ̀ⲧⲉ
      ⲡⲓϫⲱⲙ ⲫⲏ ⲉⲧⲁϥⲣⲟⲕϩϥ ⲛ̀ϫⲉ ⲓⲱⲁⲕⲓⲙ ⲟⲩⲟϩ ⲉⲧⲓ ⲁⲩⲟⲩⲟϩ ⲉ̀ⲣⲟϥ ⲛ̀ⲕⲉⲙⲏϣ ⲛ̀ⲥⲁϫⲓ
      ⲙ̀ⲫⲣⲏϯ ⲛ̀ⲛⲁⲓ.</td>
      <td><span style="color:#b00e23">(32)</span> And Baruch took another roll,
      and wrote upon it from the mouth of Jeremias all the words of the book
      which Joakim had burnt: and there were yet more words added to it like
      the former.</td>
      <td><span style="color:#b00e23">(32)</span> καὶ ἔλαβεν Βαρουχ χαρτίον
      ἕτερον καὶ ἔγραψεν ἐπ’ αὐτῷ ἀπὸ στόµατος Ιερεµιου ἅπαντας τοὺς λόγους τοῦ
      βιβλίου, οὗ κατέκαυσεν Ιωακιµ· καὶ ἔτι προσετέθησαν αὐτῷ λόγοι πλείονες
      ὡς οὗτοι.</td>
    </tr>
  </table>
</body>
</html>
