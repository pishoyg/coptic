<!DOCTYPE html>
<html>
<head>
  <meta charset="utf-8">
  <title>Jeremiah</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
  <link href="../" rel="search">
  <script>
  const BIBLE = true;
  </script>
  <link href="../jeremiah/45.html" rel="next">
  <link href="../jeremiah/43.html" rel="prev">
</head>
<body>
  <h3 id="jeremiah44">Jeremiah 44</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲁϥⲉⲣⲟⲩⲣⲟ ⲛ̀ϫⲉ ⲥⲉⲇⲉⲕⲓⲁⲥ
      ⲡϣⲏⲣⲓ ⲛ̀ⲓⲱⲥⲓⲁⲥ ⲛ̀ⲧϣⲉⲃⲓⲱ ⲛ̀ⲓⲱⲁⲕⲓⲙ. ⲫⲏ ⲉⲧⲁϥⲁⲓϥ ⲛ̀ⲟⲩⲣⲟ ⲛ̀ϫⲉ ⲛⲁⲃⲟⲩⲭⲟⲇⲟⲛⲟⲥⲉⲣ.
      ⲉ̀ⲑⲣⲉϥⲉⲣⲟⲩⲣⲟ ⲉ̀ϫⲉⲛ ⲓⲟⲩⲇⲁ</td>
      <td><span style="color:#b00e23">(1)</span> And Sedekias the son of Josias
      reigned instead of Joakim, whom Nabuchodonosor appointed to reign over
      Juda.</td>
      <td><span style="color:#b00e23">(1)</span> Καὶ ἐβασίλευσεν Σεδεκιας υἱὸς
      Ιωσια ἀντὶ Ιωακιµ, ὃν ἐβασίλευσεν Ναβουχοδονοσορ βασιλεύειν τοῦ
      Ιουδα·</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲙ̀ⲡⲉϥⲥⲱⲧⲉⲙ ⲙ̀ⲙⲟϥ ⲛⲉⲙ
      ⲛⲉϥⲁⲗⲱⲟⲩⲓ ⲛⲉⲙ ⲡⲓⲗⲁⲟⲥ ⲛ̀ⲧⲉ ⲡⲕⲁϩⲓ. ⲥⲁ ⲛⲉⲛⲥⲁϫⲓ ⲙ̀ⲡϭ̅ⲥ̅. ⲛⲏ ⲉⲧⲁϥⲥⲁϫⲓ ⲙ̀ⲙⲱⲟⲩ
      ϧⲉⲛ ⲛⲉⲛϫⲓϫ ⲛ̀ⲓⲉⲣⲉⲙⲓⲁⲥ.</td>
      <td><span style="color:#b00e23">(2)</span> And he and his servants and
      the people of the land hearkened not to the words of the Lord, which he
      spoke by Jeremias.</td>
      <td><span style="color:#b00e23">(2)</span> καὶ οὐκ ἤκουσεν αὐτὸς καὶ οἱ
      παῖδες αὐτοῦ καὶ ὁ λαὸς τῆς γῆς τοὺς λόγους κυρίου, οὓς ἐλάλησεν ἐν χειρὶ
      Ιερεµιου. —</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲁ ⲡⲟⲩⲣⲟ ⲥⲉⲇⲉⲕⲓⲁⲥ ⲁϥⲟⲩⲱⲣⲡ
      ⲛ̀ⲓⲱⲁⲭⲁⲗ ⲡϣⲏⲣⲓ ⲛ̀ⲥⲉⲗⲉⲙⲓⲁⲥ ⲛⲉⲙ ⲥⲟⲫⲟⲛⲓⲁⲥ ⲡϣⲏⲣⲓ ⲙ̀ⲙⲁⲁⲥⲉⲁⲥ ⲡⲓⲟⲩⲏⲃ ϩⲁ ⲓⲉⲣⲉⲙⲓⲁⲥ
      ⲉϥϫⲱ ⲙ̀ⲙⲟⲥ. ϫⲉ ⲧⲱⲃϩ ⲙ̀ⲡϭ̅ⲥ̅ ⲉ̀ϩⲣⲏⲓ ⲉ̀ϫⲱⲛ</td>
      <td><span style="color:#b00e23">(3)</span> And king Sedekias sent Joachal
      son of Selemias and Sophonias the priest son of Maasaeas to Jeremias,
      saying, Pray now for us to the Lord.</td>
      <td><span style="color:#b00e23">(3)</span> καὶ ἀπέστειλεν ὁ βασιλεὺς
      Σεδεκιας τὸν Ιωαχαλ υἱὸν Σελεµιου καὶ τὸν Σοφονιαν υἱὸν Μαασαιου τὸν
      ἱερέα πρὸς Ιερεµιαν λέγων Πρόσευξαι δὴ περὶ ἡµῶν πρὸς κύριον.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲁϥⲓ̀ ⲛ̀ϫⲉ ⲓⲉⲣⲉⲙⲓⲁⲥ.
      ⲁϥⲥⲓⲛⲓ ⲉ̀ⲃⲟⲗ ϧⲉⲛ ⲑⲙⲏϯ ⲛ̀ϯⲃⲁⲕⲓ. ⲟⲩⲟϩ ⲙ̀ⲡⲟⲩⲧⲏⲓϥ ⲉ̀ϧⲟⲩⲛ ⲉ̀ⲡⲏⲓ ⲛ̀ⲧⲉ
      ⲡⲓϣⲧⲉⲕⲟ.</td>
      <td><span style="color:#b00e23">(4)</span> Now Jeremias came and went
      through the midst of the city: for they had not put him into the house of
      the prison.</td>
      <td><span style="color:#b00e23">(4)</span> καὶ Ιερεµιας ἦλθεν καὶ διῆλθεν
      διὰ µέσου τῆς πόλεως, καὶ οὐκ ἔδωκαν αὐτὸν εἰς οἶκον τῆς φυλακῆς.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲧϫⲟⲙ ⲛ̀ⲧⲉ ⲫⲁⲣⲁⲱ ⲁⲥⲓ̀
      ⲉ̀ⲃⲟⲗ ϧⲉⲛ ⲭⲏⲙⲓ. ⲟⲩⲟϩ ⲁⲩⲥⲱⲧⲉⲙ ⲛ̀ϫⲉ ⲛⲓⲭⲁⲗⲇⲉⲟⲥ ⲉ̀ⲧⲟⲩⲥⲙⲏ ⲟⲩⲟϩ ⲁⲩⲓ ⲉ̀ⲃⲟⲗ ϧⲉⲛ
      ⲓⲗ̅ⲏ̅ⲙ̅.</td>
      <td><span style="color:#b00e23">(5)</span> And the host of Pharao was
      come forth out of Egypt; and the Chaldeans heard the report of them, and
      they went up from Jerusalem.</td>
      <td><span style="color:#b00e23">(5)</span> καὶ δύναµις Φαραω ἐξῆλθεν ἐξ
      Αἰγύπτου, καὶ ἤκουσαν οἱ Χαλδαῖοι τὴν ἀκοὴν αὐτῶν καὶ ἀνέβησαν ἀπὸ
      Ιερουσαληµ.</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲁ ⲡⲥⲁϫⲓ ⲙ̀ⲡϭ̅ⲥ̅ ϣⲱⲡⲓ ϩⲁ
      ⲓⲉⲣⲉⲙⲓⲁⲥ ⲉϥϫⲱ ⲙ̀ⲙⲟⲥ.</td>
      <td><span style="color:#b00e23">(6)</span> And the word of the Lord came
      to Jeremias, saying,</td>
      <td><span style="color:#b00e23">(6)</span> καὶ ἐγένετο λόγος κυρίου πρὸς
      Ιερεµιαν λέγων</td>
    </tr>

    <tr>
      <td><span style="color:#b00e23">(ⲍ̅)</span> ϫⲉ ⲡⲁⲓⲣⲏϯ ⲁϥϫⲟⲥ ⲛ̀ϫⲉ ⲡϭ̅ⲥ̅ ϫⲉ
      ⲛⲁⲓ ⲡⲉ ⲉⲧⲉⲕϫⲟⲧⲟⲩ ⲙ̀ⲡⲟⲩⲣⲟ ⲛ̀ⲓⲟⲩⲇⲁ. ⲫⲏ ⲉⲧⲁϥⲟⲩⲱⲣⲡ ϩⲁⲣⲟⲕ ⲉ̀ⲕⲱϯ ⲛ̀ⲥⲱⲓ. ϫⲉ ⲓⲥ
      ϩⲏⲡⲡⲉ ⲓⲥ ⲧϫⲟⲙ ⲙ̀ⲫⲁⲣⲁⲱ ⲑⲏ ⲉⲧⲁⲥⲓ ⲛⲱⲧⲉⲛ ⲉⲩⲃⲟⲏⲑⲓⲁ ⲉⲩⲉ̀ⲕⲟⲧⲟⲩ ⲉ̀ϧⲣⲏⲓ ⲉ̀ⲡⲕⲁϩⲓ
      ⲛ̀ⲭⲏⲙⲓ</td>
      <td><span style="color:#b00e23">(7)</span> Thus said the Lord; Thus shalt
      thou say to the king of Juda who sent to thee, to seek me; Behold, the
      army of Pharao which is come forth to help you: they shall return to the
      land of Egypt:</td>
      <td><span style="color:#b00e23">(7)</span> Οὕτως εἶπεν κύριος Οὕτως ἐρεῖς
      πρὸς βασιλέα Ιουδα τὸν ἀποστείλαντα πρὸς σὲ τοῦ ἐκζητῆσαί µε Ἰδοὺ δύναµις
      Φαραω ἡ ἐξελθοῦσα ὑµῖν εἰς βοήθειαν ἀποστρέψουσιν εἰς γῆν Αἰγύπτου,</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲉⲩⲉ̀ⲧⲁⲥⲑⲟ ⲛ̀ϫⲉ
      ⲛⲓⲭⲁⲗⲇⲉⲟⲥ. ⲉⲩⲉ̀ⲃⲱⲧⲥ ⲉⲧⲁⲓⲃⲁⲕⲓ ⲉⲩⲉ̀ϭⲓⲧⲥ ⲟⲩⲟϩ ⲉⲩⲉ̀ⲣⲟⲕϩⲥ ϧⲉⲛ ⲡⲭⲣⲱⲙ</td>
      <td><span style="color:#b00e23">(8)</span> and the Chaldeans themselves
      shall turn again, and fight against this city, and take it, and burn it
      with fire.</td>
      <td><span style="color:#b00e23">(8)</span> καὶ ἀναστρέψουσιν αὐτοὶ οἱ
      Χαλδαῖοι καὶ πολεµήσουσιν ἐπὶ τὴν πόλιν ταύτην καὶ συλλήµψονται αὐτὴν καὶ
      καύσουσιν αὐτὴν ἐν πυρί.</td>
    </tr>

    <tr>
      <td><span style="color:#b00e23">(ⲑ̅)</span> ϫⲉ ⲫⲁⲓ ⲡⲉ ⲙ̀ⲫⲣⲏϯ ⲉⲧⲁϥϫⲟⲥ ⲛ̀ϫⲉ
      ⲡϭ̅ⲥ̅. ϫⲉ ⲙ̀ⲡⲉⲣϫⲟⲥ ϧⲉⲛ ⲛⲉⲧⲉⲛⲯⲩⲭⲏ. ⲉⲣⲉⲧⲉⲛϫⲱ ⲙ̀ⲙⲟⲥ. ϫⲉ ϧⲉⲛ ⲟⲩϭⲟϫⲓ ⲉⲩⲉ̀ϣⲉ
      ⲛⲱⲟⲩ ⲛ̀ϫⲉ ⲛⲓⲭⲁⲗⲇⲉⲟⲥ ⲉ̀ⲃⲟⲗ ϩⲁⲣⲱⲧⲉⲛ. ϫⲉ ⲥⲉⲛⲁϣⲉ ⲛⲱⲟⲩ ⲁⲛ</td>
      <td><span style="color:#b00e23">(9)</span> For thus saith the Lord;
      Suppose not in your hearts, saying, The Chaldeans will certainly depart
      from us: for they shall not depart.</td>
      <td><span style="color:#b00e23">(9)</span> ὅτι οὕτως εἶπεν κύριος Μὴ
      ὑπολάβητε ταῖς ψυχαῖς ὑµῶν λέγοντες Ἀποτρέχοντες ἀπελεύσονται ἀφ’ ἡµῶν οἱ
      Χαλδαῖοι, ὅτι οὐ µὴ ἀπέλθωσιν·</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲉ̀ϣⲱⲡ ⲁⲣⲉⲧⲉⲛϣⲁⲛϣⲁⲣⲓ
      ⲉ̀ⲧϫⲟⲙ ⲧⲏⲣⲥ ⲛ̀ⲧⲉ ⲛⲓⲭⲁⲗⲇⲉⲟⲥ ⲛⲏ ⲉⲧⲃⲟⲧⲥ ⲉ̀ⲣⲱⲧⲉⲛ. ⲟⲩⲟϩ ⲛ̀ⲧⲉ ϩⲁⲛⲟⲩⲟⲛ ⲥⲱϫⲡ
      ⲉ̀ⲁⲩⲙⲁϣⲟⲩ ⲡⲓⲟⲩⲁⲓ ⲡⲓⲟⲩⲁⲓ ϧⲉⲛ ⲡⲉϥⲙⲁ. ⲛⲁⲓ ⲉⲩⲉ̀ⲧⲱⲟⲩⲛⲟⲩ ⲟⲩⲟϩ ⲉⲩⲉ̀ⲣⲱⲕϩ
      ⲛ̀ⲧⲁⲓⲃⲁⲕⲓ ϧⲉⲛ ⲡⲭⲣⲱⲙ.</td>
      <td><span style="color:#b00e23">(10)</span> And though ye should smite
      the whole host of the Chaldeans that fight against you, and there should
      be left a few wounded men, these should rise up each in his place, and
      burn this city with fire.</td>
      <td><span style="color:#b00e23">(10)</span> καὶ ἐὰν πατάξητε πᾶσαν
      δύναµιν τῶν Χαλδαίων τοὺς πολεµοῦντας ὑµᾶς καὶ καταλειφθῶσίν τινες
      ἐκκεκεντηµένοι ἕκαστος ἐν τῷ τόπῳ αὐτοῦ, οὗτοι ἀναστήσονται καὶ καύσουσιν
      τὴν πόλιν ταύτην ἐν πυρί.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲁⲥϣⲱⲡⲓ ⲉⲧⲁⲥⲓ̀ ⲛ̀ϫⲉ
      ⲧϫⲟⲙ ⲛ̀ⲧⲉ ⲛⲓⲭⲁⲗⲇⲉⲟⲥ ⲉ̀ⲃⲟⲗ ϧⲉⲛ ⲓⲗ̅ⲏ̅ⲙ̅ ⲉ̀ⲃⲟⲗ ϩⲁ ⲡϩⲟ ⲛ̀ϯϫⲟⲙ ⲛ̀ⲧⲉ
      ⲫⲁⲣⲁⲱ.</td>
      <td><span style="color:#b00e23">(11)</span> And it came to pass, when the
      host of the Chaldeans had gone up from Jerusalem for fear of the host of
      Pharao,</td>
      <td><span style="color:#b00e23">(11)</span> Καὶ ἐγένετο ὅτε ἀνέβη ἡ
      δύναµις τῶν Χαλδαίων ἀπὸ Ιερουσαληµ ἀπὸ προσώπου τῆς δυνάµεως Φαραω,</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲁϥⲓ ⲉ̀ⲃⲟⲗ ⲛ̀ϫⲉ ⲓⲉⲣⲉⲙⲓⲁⲥ
      ⲉ̀ⲃⲟⲗ ϧⲉⲛ ⲓⲗ̅ⲏ̅ⲙ̅. ϩⲓⲛⲁ ⲛ̀ⲧⲉϥϣⲉ ⲛⲁϥ ⲉ̀ⲡⲕⲁϩⲓ ⲙ̀ⲃⲉⲛⲓⲁⲙⲓⲛ.</td>
      <td><span style="color:#b00e23">(12)</span> that Jeremias went forth from
      Jerusalem to go into the land of Benjamin, to buy thence a property in
      the midst of the people.</td>
      <td><span style="color:#b00e23">(12)</span> ἐξῆλθεν Ιερεµιας ἀπὸ
      Ιερουσαληµ τοῦ πορευθῆναι εἰς γῆν Βενιαµιν τοῦ ἀγοράσαι ἐκεῖθεν ἐν µέσῳ
      τοῦ λαοῦ.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲛⲉ ⲟⲩⲟⲛ ⲟⲩⲣⲱⲙⲓ ⲙ̀ⲙⲁⲩ
      ⲡⲉ ⲫⲏ ⲉ̀ϣⲁϥⲙⲧⲟⲛ ⲙ̀ⲙⲟϥ ϩⲁⲣⲟϥ ⲛ̀ϫⲉ ⲥⲁⲣⲟⲩⲓⲁ ⲡϣⲏⲣⲓ ⲛ̀ⲥⲉⲗⲉⲙⲓⲁⲥ. ⲡϣⲏⲣⲓ
      ⲛ̀ⲁⲛⲁⲛⲓⲁⲥ. ⲁϥⲧⲁϩⲛⲟ ⲛ̀ⲓⲉⲣⲉⲙⲓⲁⲥ. ⲁϥⲁⲙⲟⲛⲓ ⲙ̀ⲙⲟϥ ⲉϥϫⲱ ⲙ̀ⲙⲟⲥ ⲛⲁϥ ϫⲉ ⲁⲕⲫⲏⲧ
      ⲛ̀ⲑⲟⲕ ϩⲁ ⲛⲓⲭⲁⲗⲇⲉⲟⲥ.</td>
      <td><span style="color:#b00e23">(13)</span> And he was in the gate of
      Benjamin, and there was there a man with whom he lodged, Saruia the son
      of Selemias, the son of Ananias; and he caught Jeremias, saying, Thou art
      fleeing to the Chaldeans.</td>
      <td><span style="color:#b00e23">(13)</span> καὶ ἐγένετο αὐτὸς ἐν πύλῃ
      Βενιαµιν, καὶ ἐκεῖ ἄνθρωπος, παρ’ ᾧ κατέλυεν, Σαρουιας υἱὸς Σελεµιου υἱοῦ
      Ανανιου, καὶ συνέλαβεν τὸν Ιερεµιαν λέγων Πρὸς τοὺς Χαλδαίους σὺ
      φεύγεις.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲡⲉϫⲁϥ ϫⲉ ⲁⲕϫⲉⲙⲉⲑⲛⲟⲩϫ ⲛⲁⲓⲫⲏⲧ
      ⲁ̀ⲛⲟⲕ ⲁⲛ. ϩⲁ ⲛⲓⲭⲁⲗⲇⲉⲟⲥ ⲟⲩⲟϩ ⲙ̀ⲡⲉϥⲥⲱⲧⲉⲙ ⲛ̀ⲥⲱϥ. ⲟⲩⲟϩ ⲥⲁⲣⲟⲩⲓⲁ ⲁϥⲁⲙⲟⲛⲓ
      ⲛⲓⲉⲣⲉⲙⲓⲁⲥ ⲁϥⲟⲗϥ ϩⲁ ⲛⲓⲁⲣⲭⲱⲛ.</td>
      <td><span style="color:#b00e23">(14)</span> And he said, It is false; I
      do not flee to the Chaldeans. But he hearkened not to him; and Saruia
      caught Jeremias, and brought him to the princes.</td>
      <td><span style="color:#b00e23">(14)</span> καὶ εἶπεν Ψεῦδος· οὐκ εἰς
      τοὺς Χαλδαίους ἐγὼ φεύγω. καὶ οὐκ ἤκουσεν αὐτοῦ καὶ συνέλαβεν Σαρουιας
      τὸν Ιερεµιαν καὶ εἰσήγαγεν αὐτὸν πρὸς τοὺς ἄρχοντας.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲁⲩϫⲱⲛⲧ ⲛ̀ϫⲉ ⲛⲓⲁⲣⲭⲱⲛ
      ⲉ̀ϩⲣⲏⲓ ⲉ̀ϫⲉⲛ ⲓⲉⲣⲉⲙⲓⲁⲥ. ⲟⲩⲟϩ ⲁⲩϩⲓⲟⲩⲓ ⲉ̀ⲣⲟϥ. ⲁⲩⲟⲩⲟⲣⲡϥ ⲉ̀ⲡⲏⲓ ⲛ̀ⲓⲱⲛⲁⲑⲁⲛ ⲡⲓⲥⲁϧ
      ϫⲉ ⲫⲁⲓ ⲁⲩⲁⲓϥ ⲛⲏⲓ ⲛ̀ϣⲧⲉⲕⲟ.</td>
      <td><span style="color:#b00e23">(15)</span> And the princes were very
      angry with Jeremias, and smote him, and sent him into the house of
      Jonathan the scribe: for they had made this a prison.</td>
      <td><span style="color:#b00e23">(15)</span> καὶ ἐπικράνθησαν οἱ ἄρχοντες
      ἐπὶ Ιερεµιαν καὶ ἐπάταξαν αὐτὸν καὶ ἀπέστειλαν αὐτὸν εἰς τὴν οἰκίαν
      Ιωναθαν τοῦ γραµµατέως, ὅτι ταύτην ἐποίησαν εἰς οἰκίαν φυλακῆς.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ⲉⲧⲁϥⲓ̀ ⲛ̀ϫⲉ ⲓⲉⲣⲉⲙⲓⲁⲥ
      ⲉ̀ϧⲟⲩⲛ ⲉ̀ⲡⲏⲓ ⲙ̀ⲡⲓⲗⲁⲕⲕⲟⲥ ⲛⲉⲙ ⲉ̀ⲭⲉⲣⲉⲑ. ⲁϥϩⲉⲙⲥⲓ ⲙ̀ⲙⲁⲩ ⲛ̀ⲟⲩⲙⲏϣ ⲛ̀ⲉϩⲟⲟⲩ.</td>
      <td><span style="color:#b00e23">(16)</span> So Jeremias came into the
      dungeon, and into the cells, and he remained there many days.</td>
      <td><span style="color:#b00e23">(16)</span> καὶ ἦλθεν Ιερεµιας εἰς οἰκίαν
      τοῦ λάκκου καὶ εἰς τὴν χερεθ καὶ ἐκάθισεν ἐκεῖ ἡµέρας πολλάς.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩⲟϩ ⲁϥⲟⲩⲱⲣⲡ ⲛ̀ϫⲉ ⲥⲉⲇⲉⲕⲓⲁⲥ
      ⲁϥⲙⲟⲩϯ ⲉ̀ⲣⲟϥ. ⲟⲩⲟϩ ⲁϥϣⲓⲛⲓ ⲙ̀ⲙⲟϥ ⲛ̀ⲭⲱⲡ ⲛ̀ϫⲉ ⲡⲟⲩⲣⲟ ⲉϥϫⲱ ⲙ̀ⲙⲟⲥ. ϫⲉ ⲁⲛ ⲟⲩⲟⲛ
      ⲥⲁϫⲓ ϣⲟⲡ ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ⲡⲉϫⲁϥ ϫⲉ ⲟⲩⲟⲛ. ⲥⲉⲛⲁⲧⲏⲓⲕ ⲉ̀ϧⲣⲏⲓ ⲉ̀ⲛⲉⲛϫⲓϫ
      ⲙ̀ⲡⲟⲩⲣⲟ ⲙ̀ⲃⲁⲃⲩⲗⲱⲛ</td>
      <td><span style="color:#b00e23">(17)</span> Then Sedekias sent, and
      called him; and the king asked him secretly, saying, Is there a word from
      the Lord? and he said, There is: thou shalt be delivered into the hands
      of the king of Babylon.</td>
      <td><span style="color:#b00e23">(17)</span> Καὶ ἀπέστειλεν Σεδεκιας καὶ
      ἐκάλεσεν αὐτόν, καὶ ἠρώτα αὐτὸν ὁ βασιλεὺς κρυφαίως εἰπεῖν εἰ ἔστιν λόγος
      παρὰ κυρίου, καὶ εἶπεν Ἔστιν· εἰς χεῖρας βασιλέως Βαβυλῶνος
      παραδοθήσῃ.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲡⲉϫⲉ ⲓⲉⲣⲉⲙⲓⲁⲥ ⲙ̀ⲡⲟⲩⲣⲟ
      ϫⲉ ⲉⲧⲁⲓϭⲓⲧⲕ ⲛ̀ϫⲟⲛⲥ ⲛⲟⲩⲓ ⲉ̀ⲛⲉⲕⲁⲗⲱⲟⲩⲓ. ⲓⲉ ⲡⲓⲗⲁⲟⲥ. ϫⲉ ⲛ̀ⲑⲟⲕ ⲁⲕⲧⲏⲓⲧ ⲉ̀ⲑⲣⲟⲩϩⲓⲧ
      ⲉ̀ϧⲣⲏⲓ ⲉ̀ⲡⲏⲓ ⲛ̀ⲧⲉ ⲡⲓϣⲧⲉⲕⲟ.</td>
      <td><span style="color:#b00e23">(18)</span> And Jeremias said to the
      king, Wherein have I wronged thee, or thy servants, or this people, that
      thou puttest me in prison?</td>
      <td><span style="color:#b00e23">(18)</span> καὶ εἶπεν Ιερεµιας τῷ βασιλεῖ
      Τί ἠδίκησά σε καὶ τοὺς παῖδάς σου καὶ τὸν λαὸν τοῦτον, ὅτι σὺ δίδως µε
      εἰς οἰκίαν φυλακῆς;</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲟⲩⲟϩ ⲁⲩⲑⲱⲛ ⲛⲉⲧⲉⲛⲡⲣⲟⲫⲏⲧⲏⲥ ⲛⲏ
      ⲉⲧⲁⲩⲉⲣⲡⲣⲟⲫⲏⲧⲉⲩⲓⲛ ⲛⲱⲧⲉⲛ ⲉⲩϫⲱ ⲙ̀ⲙⲟⲥ. ϫⲉ ⲛ̀ⲛⲉϥⲓ̀ ⲛ̀ϫⲉ ⲡⲟⲩⲣⲟ ⲙ̀ⲃⲁⲃⲩⲗⲱⲛ ⲉ̀ϩⲣⲏⲓ
      ⲉ̀ϫⲉⲛ ⲡⲁⲓⲕⲁϩⲓ.</td>
      <td><span style="color:#b00e23">(19)</span> And where are your prophets
      who prophesied to you saying, The king of Babylon shall not come against
      this land?</td>
      <td><span style="color:#b00e23">(19)</span> καὶ ποῦ εἰσιν οἱ προφῆται
      ὑµῶν οἱ προφητεύσαντες ὑµῖν λέγοντες ὅτι Οὐ µὴ ἔλθῃ βασιλεὺς Βαβυλῶνος
      ἐπὶ τὴν γῆν ταύτην;</td>
    </tr>

    <tr>
      <td><span style="color:#b00e23">(ⲕ̅)</span> ϯⲛⲟⲩ ⲡⲟⲩⲣⲟ ⲡⲁⲛⲏⲃ ⲙⲁⲣⲉϥϩⲉⲓ
      ⲛ̀ϫⲉ ⲡⲁⲛⲁⲓ ⲙ̀ⲡⲉⲕⲙ̀ⲑⲟ. ⲟⲩⲟϩ ⲛ̀ⲛⲉⲕⲧⲁⲥⲑⲟⲓ ⲉ̀ϧⲣⲏⲓ ⲉⲡⲏⲓ ⲛ̀ⲓⲱⲛⲁⲑⲁⲛ. ϫⲉ ⲛ̀ⲛⲁⲙⲟⲩ
      ⲙ̀ⲙⲁⲩ.</td>
      <td><span style="color:#b00e23">(20)</span> Now therefore, my lord the
      king, let my supplication come before thy face: and why dost thou send me
      back to the house of Jonathan the scribe? and let me not on any account
      die there.</td>
      <td><span style="color:#b00e23">(20)</span> καὶ νῦν, κύριε βασιλεῦ,
      πεσέτω τὸ ἔλεός µου κατὰ πρόσωπόν σου, καὶ τί ἀποστρέφεις µε εἰς οἰκίαν
      Ιωναθαν τοῦ γραµµατέως καὶ οὐ µὴ ἀποθάνω ἐκεῖ;</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲟⲩⲟϩ ⲁϥⲟⲩⲁϩⲥⲁϩⲛⲓ ⲛ̀ϫⲉ ⲡⲟⲩⲣⲟ
      ⲉ̀ϩⲓⲧϥ ⲉ̀ϧⲣⲏⲓ ⲉⲡⲏⲓ ⲛ̀ⲧⲉ ⲡⲓϣⲧⲉⲕⲟ. ⲟⲩⲟϩ ⲛⲁⲩϯ ⲛ̀ⲟⲩⲱⲓⲕ ⲛⲁϥ ⲙ̀ⲙⲏⲛⲓ ⲡⲉ ⲥⲁⲃⲟⲗ
      ⲙ̀ⲫⲏ ⲉ̀ⲛⲁⲩⲫⲓⲥⲓ ⲙ̀ⲙⲟϥ ⲛⲁϥ ϣⲁⲛⲧⲟⲩⲙⲟⲩⲛⲕ ⲛ̀ϫⲉ ⲛⲓⲱⲓⲕ ⲉ̀ⲃⲟⲗ ϧⲉⲛ ϯⲃⲁⲕⲓ. ⲟⲩⲟϩ
      ⲁϥϩⲉⲙⲥⲓ ⲛ̀ϫⲉ ⲓⲉⲣⲉⲙⲓⲁⲥ ϧⲉⲛ ⲡⲏⲓ ⲛ̀ⲧⲉ ⲡⲓϣⲧⲉⲕⲟ.</td>
      <td><span style="color:#b00e23">(21)</span> Then the king commanded, and
      they cast him into the prison, and gave him a loaf a day out of the place
      where they bake, until the bread failed out of the city. So Jeremias
      continued in the court of the prison.</td>
      <td><span style="color:#b00e23">(21)</span> καὶ συνέταξεν ὁ βασιλεὺς καὶ
      ἐνεβάλοσαν αὐτὸν εἰς οἰκίαν τῆς φυλακῆς καὶ ἐδίδοσαν αὐτῷ ἄρτον ἕνα τῆς
      ἡµέρας ἔξωθεν οὗ πέσσουσιν, ἕως ἐξέλιπον οἱ ἄρτοι ἐκ τῆς πόλεως· καὶ
      ἐκάθισεν Ιερεµιας ἐν τῇ αὐλῇ τῆς φυλακῆς.</td>
    </tr>
  </table>
</body>
</html>
