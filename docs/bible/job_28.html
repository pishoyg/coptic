<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_29.html" rel="next">
  <link href="job_27.html" rel="prev">
  <script src="main.js" type="module"></script>
</head>
<body class="bible">
  <h4 id="job_28">Job 28</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ϥϣⲟⲡ ⲅⲁⲣ ⲛ̀ϫⲉ ⲟⲩⲙⲁ ⲙ̀ⲡⲓϩⲁⲧ ⲫⲏ ⲉⲧⲟⲩⲑⲁⲙⲓⲟ ⲙ̀ⲙⲟϥ ⲛ̀ϧⲏⲧϥ</td>
      <td class="language Sahidic"><span style="color:#b00e23">(ⲁ︦)</span> ⲡⲙⲁ
      ⲅⲁⲣ ⲙ̅ⲡϩⲁⲧ ϣⲟⲟⲡ ⲉϣⲁⲩⲧⲁⲙⲓⲟϥ ⲛ̅ϩⲏⲧϥ̅.</td>
      <td class="language English"><span style="color:#b00e23">(1)</span> For
      there is a place for the silver, whence it comes,</td>
      <td class="language Greek"><span style="color:#b00e23">(1)</span> ἔστιν
      γὰρ ἀργυρίῳ τόπος, ὅθεν γίνεται, τόπος δὲ χρυσίῳ, ὅθεν διηθεῖται.</td>
    </tr>

    <tr class="verse">
      <td class="language Bohairic"><span style="color:#b00e23">(ⲃ̅)</span> ⲛⲉⲙ
      ⲟⲩⲙⲁ ⲙ̀ⲡⲓⲛⲟⲩⲃ ⲫⲏ ⲉⲧⲟⲩⲟⲩⲱⲧϩ ⲙ̀ⲙⲟϥ ⲉ̀ⲃⲟⲗ ⲛ̀ϧⲏⲧϥ ⲡⲓⲃⲉⲛⲓⲡⲓ ⲙⲉⲛ ⲅⲁⲣ ⲁϥⲑⲁⲙⲓⲟ
      ⲙ̀ⲙⲟϥ ⲉ̀ⲃⲟⲗ ϧⲉⲛ ⲡⲕⲁϩⲓ ⲡⲓϩⲟⲙⲧ ⲇⲉ ⲁⲩⲉⲣϩⲱⲃ ⲉ̀ⲣⲟϥ ⲙ̀ⲫⲣⲏϯ ⲙ̀ⲡⲓⲱⲛⲓ</td>
      <td class="language Sahidic">ⲁⲩⲱ ⲡⲙⲁ ⲙ̅ⲡⲛⲟⲩⲃ ⲉϣⲁⲩⲟⲧϩϥ̅ ⲙ̅ⲙⲁⲩ.
      <span style="color:#b00e23">(ⲃ︦)</span> ⲉϣⲁⲩⲧⲁⲙⲓⲉ ⲡⲡⲉⲛⲓⲡⲉ ⲅⲁⲣ ⲉⲃⲟⲗ ϩⲙ̅
      ⲡⲕⲁϩ. ⲉϣⲁⲩϣⲉⲧ ⲡϩⲟⲙⲛ̅ⲧ ⲇⲉ ⲛ̅ⲑⲉ ⲙ̅ⲡⲱⲛⲉ.</td>
      <td class="language English">and a place for the gold, whence it is
      refined. <span style="color:#b00e23">(2)</span> For iron comes out of the
      earth, and brass is hewn out like stone.</td>
      <td class="language Greek"><span style="color:#b00e23">(2)</span> σίδηρος
      µὲν γὰρ ἐκ γῆς γίνεται, χαλκὸς δὲ ἴσα λίθῳ λατοµεῖται.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲁϥⲭⲱ ⲅⲁⲣ ⲛ̀ⲟⲩⲧⲁⲝⲓⲥ ⲙ̀ⲡⲓⲭⲁⲕⲓ ⲟⲩⲟϩ ⲭⲁⲏ ⲛⲓⲃⲉⲛ ⲛ̀ⲑⲟϥ ⲉⲧϧⲟⲧϧⲉⲧ ⲙ̀ⲙⲱⲟⲩ ⲟⲩⲟⲩⲱⲓⲛⲓ
      ⲛⲉⲙ ⲟⲩⲭⲁⲕⲓ ⲉⲧϧⲉⲛ ⲧϧⲏⲓⲃⲓ ⲙ̀ⲫⲙⲟⲩ</td>
      <td class="language Sahidic"><span style="color:#b00e23">(ⲅ︦)</span> ⲁϥⲕⲱ
      ⲇⲉ ⲛ̅ⲟⲩⲇⲁⲝⲓⲥ ⲙ̅ⲡⲕⲁⲕⲉ.</td>
      <td class="language English"><span style="color:#b00e23">(3)</span> He
      has set a bound to darkness, and he searches out every limit: a stone is
      darkness, and the shadow of death.</td>
      <td class="language Greek"><span style="color:#b00e23">(3)</span> τάξιν
      ἔθετο σκότει, καὶ πᾶν πέρας αὐτὸς ἐξακριβάζεται· λίθος σκοτία καὶ σκιὰ
      θανάτου,</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩϣⲱⲧ ⲉ̀ⲃⲟⲗ ⲛ̀ⲧⲉ ⲟⲩⲭⲓⲙⲁⲣⲟⲥ ⲉ̀ⲃⲟⲗ ϧⲉⲛ ⲟⲩⲕⲟⲛⲓⲁ ⲛⲏ ⲉⲧⲓⲣⲓ ⲙ̀ⲡⲱⲃϣ ⲛ̀ⲛⲓⲣⲱⲙⲓ
      ⲛ̀ⲧⲉ ϯⲙⲉⲑⲙⲏⲓ ϣⲁⲩϣⲱⲛⲓ ⲉ̀ⲃⲟⲗ ϧⲉⲛ ⲛⲓⲣⲱⲙⲓ</td>
      <td class="language Sahidic"><span style="color:#b00e23">(ⲇ︦)</span>
      ⲛⲉⲧⲣ̅ⲡⲱⲃϣ̅ ⲇⲉ ⲛ̅ⲧⲉϩⲓⲏ ⲙⲙⲉ ⲁⲩⲣ̅ϭⲱⲃ ϩⲛ̅ ⲛ̅ⲣⲱⲙⲉ.</td>
      <td class="language English"><span style="color:#b00e23">(4)</span> There
      is a cutting off the torrent by reason of dust: so they that forget the
      right way are weakened; they are removed from among men.</td>
      <td class="language Greek"><span style="color:#b00e23">(4)</span> διακοπὴ
      χειµάρρου ἀπὸ κονίας·οἱ δὲ ἐπιλανθανόµενοι ὁδὸν δικαίαν ἠσθένησαν ἐκ
      βροτῶν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲡⲕⲁϩⲓ ⲟⲩⲱⲓⲕ ⲉϥⲉ̀ⲓ̀ ⲉ̀ⲃⲟⲗ ⲙ̀ⲙⲟϥ ⲥⲁⲡⲉⲥⲏⲧ ⲙ̀ⲙⲟϥ ⲁϥⲫⲱⲛϩ ⲙ̀ⲫⲣⲏϯ ⲛ̀ⲟⲩⲭⲣⲱⲙ</td>
      <td class="language Sahidic"><span style="color:#b00e23">(ⲉ︦)</span>
      </td>
      <td class="language English"><span style="color:#b00e23">(5)</span> As
      for the earth, out of it shall come bread: under it has been turned up as
      it were fire.</td>
      <td class="language Greek"><span style="color:#b00e23">(5)</span> γῆ, ἐξ
      αὐτῆς ἐξελεύσεται ἄρτος, ὑποκάτω αὐτῆς ἐστράφη ὡσεὶ πῦρ.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲙⲁ ⲛ̀ⲥⲁⲡⲡⲓⲣⲟⲥ ⲛⲉ ⲛⲉϥⲱⲛⲓ ⲟⲩⲟϩ ⲟⲩⲕⲁϩⲓ ⲡⲉ ⲡⲟⲩⲛⲟⲩⲃ</td>
      <td class="language Sahidic"><span style="color:#b00e23">(ⲋ︦)</span>
      </td>
      <td class="language English"><span style="color:#b00e23">(6)</span> Her
      stones are the place of the sapphire: and her dust supplies man with
      gold.</td>
      <td class="language Greek"><span style="color:#b00e23">(6)</span> τόπος
      σαπφείρου οἱ λίθοι αὐτῆς, καὶ χῶµα, χρυσίον αὐτῷ.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲙⲱⲓⲧ ⲙ̀ⲡⲉ ϩⲁⲗⲏⲧ ⲥⲟⲩⲱⲛϥ ⲟⲩⲇⲉ ⲙ̀ⲡⲉϥⲛⲁⲩ ⲉ̀ⲣⲟϥ ⲛ̀ϫⲉ ⲫⲃⲁⲗ ⲛ̀ⲟⲩⲛⲟϣⲉⲣ</td>
      <td class="language Sahidic"><span style="color:#b00e23">(ⲍ︦)</span>
      </td>
      <td class="language English"><span style="color:#b00e23">(7)</span> There
      is a path, the fowl has not known it, neither has the eye of the vulture
      seen it:</td>
      <td class="language Greek"><span style="color:#b00e23">(7)</span> τρίβος,
      οὐκ ἔγνω αὐτὴν πετεινόν, καὶ οὐ παρέβλεψεν αὐτὴν ὀφθαλµὸς γυπός·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲙ̀ⲡⲟⲩϩⲱⲙⲓ ϩⲓⲱⲧϥ ⲛ̀ϫⲉ ϩⲁⲛϣⲏⲣⲓ ⲛ̀ⲧⲉ ϩⲁⲛϭⲁⲥⲓ ϩⲏⲧ ⲙ̀ⲡⲉϥⲥⲓⲛⲓ ϩⲓⲱⲧϥ ⲛ̀ϫⲉ
      ⲟⲩⲙⲟⲩⲓ</td>
      <td class="language Sahidic"><span style="color:#b00e23">(ⲏ︦)</span>
      </td>
      <td class="language English"><span style="color:#b00e23">(8)</span>
      neither have the sons of the proud trodden it, a lion has not passed upon
      it.</td>
      <td class="language Greek"><span style="color:#b00e23">(8)</span> οὐκ
      ἐπάτησαν αὐτὴν υἱοὶ ἀλαζόνων, οὐ παρῆλθεν ἐπ’ αὐτῆς λέων.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲁϥⲥⲟⲩⲧⲱⲛ ⲧⲉϥϫⲓϫ ⲉ̀ⲃⲟⲗ ϧⲉⲛ ⲟⲩϫⲁϫⲗⲁⲕϩ ⲁϥⲟⲩⲱϫⲡ ⲛ̀ϩⲁⲛⲧⲱⲟⲩ ⲉ̀ⲃⲟⲗ ϧⲉⲛ
      ⲛⲟⲩⲥⲉⲛϯ</td>
      <td class="language Sahidic"><span style="color:#b00e23">(ⲑ︦)</span>
      ⲁϥϣⲟⲣϣⲣ̅ ⲇⲉ ⲛ̅ⲛ̅ⲧⲟⲩⲉⲓⲏ ϩⲛ̅ ⲛⲉⲩⲥⲛ̅ⲧⲉ.</td>
      <td class="language English"><span style="color:#b00e23">(9)</span> He
      has stretched forth his hand on the sharp rock, and turned up mountains
      by the roots:</td>
      <td class="language Greek"><span style="color:#b00e23">(9)</span> ἐν
      ἀκροτόµῳ ἐξέτεινεν χεῖρα αὐτοῦ,κατέστρεψεν δὲ ἐκ ῥιζῶν ὄρη·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲁϥⲫⲱⲣϫ ⲇⲉ ⲛ̀ⲧϫⲟⲙ ⲛ̀ⲧⲉ ϩⲁⲛⲓⲁⲣⲱⲟⲩ ϩⲱⲃ ⲛⲓⲃⲉⲛ ⲉⲧⲧⲁⲓⲏⲟⲩⲧ ⲁϥⲛⲁⲩ ⲉ̀ⲣⲱⲟⲩ ⲛ̀ϫⲉ
      ⲡⲁⲃⲁⲗ</td>
      <td class="language Sahidic"><span style="color:#b00e23">(ⲓ︦)</span>
      ⲁϥⲡⲱϩ ⲛ̅ⲛ̅ⲃⲉⲣⲱ ⲙ̅ⲙⲟⲟⲩ. ⲁ ⲡⲁⲃⲁⲗ ⲛⲁⲩ ⲉⲛⲉⲧⲧⲁⲓⲏⲩ ⲧⲏⲣⲟⲩ.</td>
      <td class="language English"><span style="color:#b00e23">(10)</span> and
      he has interrupted the whirlpools of rivers, and mine eye has seen every
      precious thing.</td>
      <td class="language Greek"><span style="color:#b00e23">(10)</span> δίνας
      δὲ ποταµῶν ἔρρηξεν, πᾶν δὲ ἔντιµον εἶδέν µου ὁ ὀφθαλµός·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲛⲓϣⲱⲕ ⲇⲉ ⲛ̀ⲧⲉ ⲛⲓⲓⲁⲣⲱⲟⲩ ⲁϥϭⲟⲣⲡⲟⲩ ⲉ̀ⲃⲟⲗ ⲁϥⲟⲩⲱⲛϩ ⲇⲉ ⲛ̀ⲧⲉϥϫⲟⲙ ⲉ̀ⲟⲩⲟⲩⲱⲓⲛⲓ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁϥϭⲱⲗⲡ̅ ⲇⲉ ⲉⲃⲟⲗ ⲛ̅ⲛ̅ϣⲓⲕ ⲛ̅ⲙ̅ⲙⲟⲟⲩ. ⲁϥⲟⲩⲱⲛϩ̅ ⲉⲃⲟⲗ ⲛ̅ⲧⲉϥϭⲟⲙ ⲉⲡⲟⲩⲟⲉⲓⲛ.</td>
      <td class="language English"><span style="color:#b00e23">(11)</span> And
      he has laid bare the depths of rivers, and has brought his power to
      light.</td>
      <td class="language Greek"><span style="color:#b00e23">(11)</span> βάθη
      δὲ ποταµῶν ἀνεκάλυψεν, ἔδειξεν δὲ ἑαυτοῦ δύναµιν εἰς φῶς.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ϯⲥⲟⲫⲓⲁ ⲇⲉ ⲉⲧⲁⲩϫⲉⲙⲥ ⲛ̀ⲑⲱⲛ ⲁϣ ⲇⲉ ⲡⲉ ⲫⲙⲁ ⲛ̀ⲧⲉ ϯⲉⲡⲓⲥⲧⲓⲙⲏ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲛ̅ⲧⲁⲩϩⲉ ⲇⲉ ⲉⲧⲉϥⲥⲱⲫⲓⲁ ⲧⲱⲛ. ⲁϣ ⲇⲉ ⲡⲉ ⲡⲙⲁ ⲛ̅ⲧⲉⲥⲃⲱ.</td>
      <td class="language English"><span style="color:#b00e23">(12)</span> But
      whence has wisdom been discovered? and what is the place of
      knowledge?</td>
      <td class="language Greek"><span style="color:#b00e23">(12)</span> ἡ δὲ
      σοφία πόθεν εὑρέθη; ποῖος δὲ τόπος ἐστὶν τῆς ἐπιστήµης;</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲙ̀ⲙⲟⲛ ⲣⲱⲙⲓ ⲥⲱⲟⲩⲛ ⲙ̀ⲡⲉⲥⲙⲱⲓⲧ ⲟⲩⲇⲉ ⲛ̀ⲛⲟⲩϫⲉⲙⲥ ϧⲉⲛ ⲛⲓⲣⲱⲙⲓ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲙⲛ̅ ⲣⲱⲙⲉ ⲥⲟⲟⲩⲛ ⲛ̅ⲧⲉⲥϩⲓⲏ. ⲁⲩⲱ ⲛ̅ⲛⲉⲩϩⲉ ⲉⲣⲟⲥ ϩⲛ̅ ⲛ̅ⲣⲱⲙⲉ.</td>
      <td class="language English"><span style="color:#b00e23">(13)</span> A
      mortal has not known its way, neither indeed has it been discovered among
      men.</td>
      <td class="language Greek"><span style="color:#b00e23">(13)</span> οὐκ
      οἶδεν βροτὸς ὁδὸν αὐτῆς, οὐδὲ µὴ εὑρεθῇ ἐν ἀνθρώποις.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲫⲛⲟⲩⲛ ⲁϥϫⲟⲥ ϫⲉ ⲥⲉⲛ̀ϧⲏⲧ ⲁⲛ ⲟⲩⲟϩ ⲫⲓⲟⲙ ⲁϥϫⲟⲥ ⲛ̀ϫⲉ ⲥⲛⲉⲙⲏⲓ ⲁⲛ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      </td>
      <td class="language English"><span style="color:#b00e23">(14)</span> The
      depth said, It is not in me: and the sea said, It is not with me.</td>
      <td class="language Greek"><span style="color:#b00e23">(14)</span>
      ἄβυσσος εἶπεν Οὐκ ἔστιν ἐν ἐµοί· καὶ θάλασσα εἶπεν Οὐκ ἔστιν µετ’
      ἐµοῦ.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲛⲛⲉϥϯ ⲛⲟⲩⲧⲁⲧϩⲟ ⲛ̀ⲧⲉⲥϣⲉⲃⲓⲱ ⲛ̀ⲛⲟⲩϥⲁⲓ ⲙ̀ⲙⲟⲥ ⲛⲉⲙ ⲟⲩⲛⲟⲩⲃ ⲛ̀ⲧⲉ ⲥⲱⲫⲓⲣ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      </td>
      <td class="language English"><span style="color:#b00e23">(15)</span> One
      shall not give fine gold instead of it, neither shall silver be weighed
      in exchange for it. <span style="color:#b00e23">(16)</span> Neither shall
      it be compared with gold of Sophir,</td>
      <td class="language Greek"><span style="color:#b00e23">(15)</span> οὐ
      δώσει συγκλεισµὸν ἀντ’ αὐτῆς, καὶ οὐ σταθήσεται ἀργύριον ἀντάλλαγµα
      αὐτῆς·</td>
    </tr>

    <tr class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ϧⲉⲛ ⲟⲩⲓⲉⲃ ⲉϥⲧⲁⲓⲏⲟⲩⲧ ⲛⲉⲙ ⲟⲩⲥⲁⲡⲫⲓⲣⲟⲥ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      </td>
      <td class="language English">with the precious onyx and sapphire.</td>
      <td class="language Greek"><span style="color:#b00e23">(16)</span> καὶ οὐ
      συµβασταχθήσεται χρυσίῳ Ωφιρ, ἐν ὄνυχι τιµίῳ καὶ σαπφείρῳ·</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲛ̀ⲛⲟⲩⲉⲣϩⲩⲥⲟⲥ ⲛⲉⲙⲁⲥ ⲛ̀ϫⲉ ⲟⲩⲛⲟⲩⲃ ⲛⲉⲙ ⲟⲩⲁⲃⲁϫⲏⲓⲛⲓ ⲟⲩⲟϩ ⲛⲉⲥϣⲉⲃⲓⲱ ⲡⲉ ϩⲁⲛⲥⲕⲉⲩⲟⲥ
      ⲛ̀ⲛⲟⲩⲃ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      </td>
      <td class="language English"><span style="color:#b00e23">(17)</span> Gold
      and crystal shall not be equalled to it, neither shall vessels of gold be
      its exchange.</td>
      <td class="language Greek"><span style="color:#b00e23">(17)</span> οὐκ
      ἰσωθήσεται αὐτῇ χρυσίον καὶ ὕαλος καὶ τὸ ἄMαγµα αὐτῆς σκεύη χρυσᾶ·</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ϩⲁⲛⲣⲱⲟⲩϣ ⲛⲉϣ ϩⲁⲛⲕⲁⲃⲓⲥ ⲟⲛ ⲛ̀ⲛⲉⲥⲉⲣⲡⲟⲩⲙⲉⲩⲓ ⲟⲩⲟϩ ⲥⲥⲱⲕ ⲛ̀ϯⲥⲟⲫⲓⲁ ⲉ̀ϩⲟⲧⲉ ⲛⲏ
      ⲉⲧⲥⲁϧⲟⲩⲛ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      </td>
      <td class="language English"><span style="color:#b00e23">(18)</span>
      Coral and fine pearl shall not be mentioned: but do thou esteem wisdom
      above the most precious things.</td>
      <td class="language Greek"><span style="color:#b00e23">(18)</span>
      µετέωρα καὶ γαβις οὐ µνησθήσεται, καὶ ἕλκυσον σοφίαν ὑπὲρ τὰ
      ἐσώτατα·</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲛ̀ⲛⲉϥⲉⲣϩⲩⲥⲟⲥ ⲛⲉⲙⲁⲥ ⲛ̀ϫⲉ ⲡⲓⲧⲟⲡⲁⲇⲓⲟⲛ ⲛ̀ⲧⲉ ϯⲑⲓⲟⲡⲓⲁ ⲛ̀ⲛⲟⲩϥⲁⲓ ⲙ̀ⲙⲟⲥ ⲛⲉⲙ ⲟⲩⲛⲟⲩⲃ
      ⲉϥⲧⲁⲓⲏⲟⲩⲧ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      </td>
      <td class="language English"><span style="color:#b00e23">(19)</span> The
      topaz of Ethiopia shall not be equalled to it; it shall not be compared
      with pure gold.</td>
      <td class="language Greek"><span style="color:#b00e23">(19)</span> οὐκ
      ἰσωθήσεται αὐτῇ τοπάζιον Αἰθιοπίας, χρυσίῳ καθαρῷ οὐ
      συµβασταχθήσεται.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ϯⲥⲟⲫⲓⲁ ⲇⲉ ⲉⲧⲁⲩϫⲉⲙⲥ ⲛ̀ⲑⲱⲛ ⲁϣ ⲇⲉ ⲡⲉ ⲫⲙⲱⲓⲧ ⲙ̀ⲡⲓⲕⲁϯ</td>
      <td class="language Sahidic"><span style="color:#b00e23">(ⲕ︦)</span> ⲁϣ
      ⲇⲉ ⲡⲉ ⲡⲙⲁ ⲛ̅ⲧⲙⲛ̅ⲧⲣⲙ̅ⲛ̅ϩⲏⲧ. ⲛ̅ⲧⲁⲩϩⲉ ⲇⲉ ⲉⲧⲥⲱⲫⲓⲁ ⲧⲱⲛ.</td>
      <td class="language English"><span style="color:#b00e23">(20)</span>
      Whence then is wisdom found? and of what kind is the place of
      understanding?</td>
      <td class="language Greek"><span style="color:#b00e23">(20)</span> ἡ δὲ
      σοφία πόθεν εὑρέθη; ποῖος δὲ τόπος ἐστὶν τῆς συνέσεως;</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲥⲉⲟⲃϣ ⲉ̀ⲣⲟϥ ⲛ̀ϫⲉ ⲣⲱⲙⲓ ⲛⲓⲃⲉⲛ ⲟⲩⲟϩ ⲁϥϩⲱⲡ ⲉ̀ⲛⲓϩⲁⲗⲁϯ ⲛ̀ⲧⲉ ⲧⲫⲉ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲥϩⲏⲡ ⲉⲣⲱⲙⲉ ⲛⲓⲙ.</td>
      <td class="language English"><span style="color:#b00e23">(21)</span> It
      has escaped the notice of every man, and has been hidden from the birds
      of the sky.</td>
      <td class="language Greek"><span style="color:#b00e23">(21)</span>
      λέληθεν πάντα ἄνθρωπον καὶ ἀπὸ πετεινῶν τοῦ οὐρανοῦ ἐκρύβη·</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲡⲧⲁⲕⲟ ⲇⲉ ⲛⲉⲙ ⲫⲙⲟⲩ ⲁⲩϫⲟⲥ ϫⲉ ⲁⲛⲥⲱⲧⲉⲙ ⲉ̀ⲡⲉⲥϣⲟⲩϣⲟⲩ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲁⲛⲥⲱⲧⲙ̅ ⲉⲡⲉⲥⲉⲟⲟⲩ.</td>
      <td class="language English"><span style="color:#b00e23">(22)</span>
      Destruction and Death said, We have heard the report of it.</td>
      <td class="language Greek"><span style="color:#b00e23">(22)</span> ἡ
      ἀπώλεια καὶ ὁ θάνατος εἶπανἈκηκόαµεν δὲ αὐτῆς τὸ κλέος.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲡϭ̅ⲥ̅ ⲁϥⲉⲣⲥⲩⲛⲓⲥⲧⲁⲛ ⲙ̀ⲡⲉⲥⲙⲱⲓⲧ ⲛ̀ⲑⲟϥ ⲇⲉ ⲉⲧⲥⲱⲟⲩⲛ ⲙ̀ⲡⲉⲥⲙⲁ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲡϫⲟⲉⲓⲥ ⲡⲉⲛⲧⲁϥⲧⲁϩⲟ ⲉⲣⲁⲧⲥ̅ ⲛ̅ⲧⲉⲥϩⲓⲏ ⲕⲁⲗⲱⲥ ⲛ̅ⲧⲟϥ ⲡⲉⲧⲥⲟⲟⲩⲛ
      ⲛ̅ⲧⲉⲥⲙⲛ̅ⲧⲣⲙ̅ⲙⲁⲟ.</td>
      <td class="language English"><span style="color:#b00e23">(23)</span> God
      has well ordered the way of it, and he knows the place of it.</td>
      <td class="language Greek"><span style="color:#b00e23">(23)</span> ὁ θεὸς
      εὖ συνέστησεν αὐτῆς τὴν ὁδόν, αὐτὸς δὲ οἶδεν τὸν τόπον αὐτῆς·</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲛ̀ⲑⲟϥ ⲅⲁⲣ ⲉⲧⲛⲁⲩ ⲉ̀ⲛⲏ ⲧⲏⲣⲟⲩ ⲉⲧⲥⲁⲡⲉⲥⲏⲧ ⲛ̀ⲧⲫⲉ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲛ̅ⲧⲟϥ ⲅⲁⲣ ⲡⲉⲧⲛⲁⲩ ⲉⲡⲕⲁϩ ⲧⲏⲣϥ̅.</td>
      <td class="language English"><span style="color:#b00e23">(24)</span> For
      he surveys the whole earth under heaven,</td>
      <td class="language Greek"><span style="color:#b00e23">(24)</span> αὐτὸς
      γὰρ τὴν ὑπ’ οὐρανὸν πᾶσαν ἐφορᾷ</td>
    </tr>

    <tr class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ϥⲥⲱⲟⲩⲛ ⲛ̀ⲛⲏ ⲉⲧϩⲓϫⲉⲛ ⲡⲕⲁϩⲓ ⲧⲏⲣⲟⲩ ⲉⲧⲁϥⲑⲁⲙⲓⲱⲟⲩ ⲛⲓϣⲓ ⲛ̀ⲧⲉ ⲛⲓⲑⲏⲟⲩ ⲛⲉⲙ ⲛⲓⲑⲟϣ
      ⲛ̀ⲧⲉ ⲛⲓⲙⲱⲟⲩ</td>
      <td class="language Sahidic">ⲉϥⲥⲟⲟⲩⲛ ⲛ̅ⲛⲉⲧϩⲙ̅ ⲡⲕⲁϩ ⲧⲏⲣⲟⲩ ⲛ̅ⲧⲁϥⲧⲁⲙⲓⲟⲟⲩ.
      <span style="color:#b00e23">(ⲕ︦ⲉ︦)</span> ⲡϣⲓ ⲛ̅ⲛ̅ⲧⲏⲩ ⲙⲛ̅ ⲧⲏⲡⲉ
      ⲛ̅ⲙ̅ⲙⲟⲟⲩ.</td>
      <td class="language English">knowing the things in the earth:
      <span style="color:#b00e23">(25)</span> all that he has made; the weight
      of the winds, the measures of the water.</td>
      <td class="language Greek">εἰδὼς τὰ ἐν τῇ γῇ πάντα, ἃ ἐποίησεν,
      <span style="color:#b00e23">(25)</span> ἀνέµων σταθµὸν ὕδατός τε
      µέτρα·</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ϩⲟⲧⲉ ⲉⲧⲁϥⲑⲁⲙⲓⲱⲟⲩ ⲉⲧⲁϥⲛⲁⲩ ⲉ̀ⲣⲱⲟⲩ ⲙ̀ⲡⲁⲓⲣⲏϯ ⲁϥϭⲓⲏⲡⲓ ⲙ̀ⲙⲱⲟⲩ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲛ̅ⲧⲉⲣⲉϥⲧⲁⲙⲓⲟⲟⲩ ϩⲓⲛⲁⲓ ⲁϥⲛⲁⲩ ⲉⲣⲟⲟⲩ ⲁϥⲟⲡⲟⲩ.</td>
      <td class="language English"><span style="color:#b00e23">(26)</span> When
      he made them, thus he saw and numbered them, and made a way for the
      pealing of the thunder.</td>
      <td class="language Greek"><span style="color:#b00e23">(26)</span> ὅτε
      ἐποίησεν οὕτως, ὑετὸν ἠρίθµησεν καὶ ὁδὸν ἐν τινάγµατι φωνάς·</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲧⲟⲧⲉ ⲉⲧⲁϥⲛⲁⲩ ⲉ̀ⲣⲟⲥ ⲁϥⲫⲓⲣⲓ ⲉⲑⲃⲏⲧⲥ ⲉⲧⲁϥⲥⲉⲃⲧⲱⲧⲥ ⲇⲉ ⲁϥϧⲉⲧϧⲱⲧⲥ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲁϥⲥⲃ̅ⲧⲱⲧⲟⲩ ⲇⲉ ⲁϥϩⲉⲧϩⲱⲧⲟⲩ.</td>
      <td class="language English"><span style="color:#b00e23">(27)</span> Then
      he saw it, and declared it: he prepared it and traced it out.</td>
      <td class="language Greek"><span style="color:#b00e23">(27)</span> τότε
      εἶδεν αὐτὴν καὶ ἐξηγήσατο αὐτήν,ἑτοιµάσας ἐξιχνίασεν.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲁϥϫⲟⲥ ⲇⲉ ⲙ̀ⲫⲣⲱⲙⲓ ϫⲉ ϩⲏⲡⲡⲉ ⲓⲥ ϯⲙⲉⲧⲑⲉⲟⲥⲉⲃⲏⲥ ⲡⲉ ϯⲥⲟⲫⲓⲁ ⲡⲓϩⲉⲛⲕ ⲇⲉ ⲥⲁⲃⲟⲗ
      ⲙ̀ⲡⲓⲡⲉⲧϩⲱⲟⲩ ⲡⲉ ϯⲉⲡⲓⲥⲧⲓⲙⲏ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲁϥϫⲟⲟⲥ ⲇⲉ ⲙ̅ⲡⲣⲱⲙⲉ ϫⲉ ⲉⲓⲥ ϩⲏⲏⲧⲉ ⲧⲙⲛ̅ⲧⲣⲉϥϣⲙ̅ϣⲉ ⲛⲟⲩⲧⲉ ⲧⲉ ⲧⲥⲟⲫⲓⲁ. ⲡⲥⲁϩⲱⲕ ⲇⲉ
      ⲉⲃⲟⲗ ⲙ̅ⲡⲡⲉⲑⲟⲟⲩ ⲧⲉ ⲧⲉⲥⲃⲱ.</td>
      <td class="language English"><span style="color:#b00e23">(28)</span> And
      he said to man, Behold, godliness is wisdom: and to abstain from evil is
      understanding.</td>
      <td class="language Greek"><span style="color:#b00e23">(28)</span> εἶπεν
      δὲ ἀνθρώπῳ Ἰδοὺ ἡ θεοσέβειά ἐστιν σοφία, τὸ δὲ ἀπέχεσθαι ἀπὸ κακῶν ἐστιν
      ἐπιστήµη.</td>
    </tr>
  </table>
</body>
</html>
