<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_65.html" rel="next">
  <link href="psalms_63.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_64" class="title">Psalms 64</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲝ̅ⲇ̅.
      ⲛ̀ⲧⲉ ⲇⲁⲩⲓⲇ: ⲉ̀ⲡϫⲱⲕ ⲉ̀ⲃⲟⲗ ϯϩⲱⲇⲏ ⲛ̀ⲧⲉ ⲓⲉⲣⲙⲓⲁⲥ ⲛⲉⲙ ⲓⲉⲍⲉⲕⲓⲏⲗ ⲉ̀ⲃⲟⲗ ϧⲉⲛ ⲡⲥⲁϫⲓ
      ⲛ̀ⲧⲉ ⲡⲓⲟⲩⲱⲧⲉⲃ ⲉ̀ⲃⲟⲗ ⲉⲩⲛⲁϣⲉ ⲛⲱⲟⲩ.</span>
      </td>
      <td class="language Sahidic">ⲝ̅ⲇ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲧⲱⲇⲏ ⲉⲇⲁⲩⲉⲓⲇ
      ⲛ̅ⲓⲉⲣⲏⲙⲓⲁⲥ ⲛ̅ⲓⲉⲍⲉⲕⲓⲏⲗ ⲉⲃⲟⲗ ϩⲙ̅ ⲡϣⲁϫⲉ ⲙ̅ⲡⲙⲁⲛ̅ϭⲟⲉⲓⲗⲉ ⲉⲩⲛⲏⲩ ⲉⲃⲟⲗ.</td>
      <td class="language English">For the end, a Psalm and Song of David.</td>
      <td class="language Greek">Εἰς τὸ τέλος· ψαλµὸς τῷ Δαυιδ, ᾠδή·
      Ιερεµιου καὶ Ιεζεκιηλ ἐκ τοῦ λόγου τῆς παροικίας, ὅτε ἔµελλον
      ἐκπορεύεσθαι.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲛ̀ⲑⲟⲕ ⲫϯ ϥⲉⲣϣⲁⲩ ⲛⲁⲕ ⲛ̀ϫⲉ ⲡⲓϫⲱ ϧⲉⲛ ⲥⲓⲱⲛ: ⲉⲩⲉ̀ϯ ⲛⲁⲕ ⲛ̀ⲟⲩⲉⲩⲭⲏ ϧⲉⲛ
      ⲓⲗ̅ⲏ̅ⲙ̅.</td>
      <td class="language Sahidic"><span style="color:#b00e23">(ⲁ︦)</span> ⲉⲣⲉ
      ⲡⲉⲥⲙⲟⲩ ⲡⲣⲉⲡⲉⲓ ⲛⲁⲕ ⲡⲛⲟⲩⲧⲉ ϩⲛ̅ ⲥⲓⲱⲛ. ⲁⲩⲱ ⲉⲩⲛⲁϯ ⲛⲁⲕ ⲛ̅ⲛⲉⲩⲉⲣⲏⲧ ϩⲛ̅
      ⲑⲓⲗ̅ⲏ̅ⲙ̅.</td>
      <td class="language English"><span style="color:#b00e23">(1)</span>
      Praise becomes thee, O God, in Sion; and to thee shall the vow be
      performed.</td>
      <td class="language Greek"><span style="color:#b00e23">(1)</span> Σοὶ
      πρέπει ὕµνος, ὁ θεός, ἐν Σιων, καὶ σοὶ ἀποδοθήσεται εὐχὴ ἐν
      Ιερουσαληµ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲥⲱⲧⲉⲙ ⲫϯ ⲉ̀ⲧⲁⲡⲣⲟⲥⲉⲩⲭⲏ: ϫⲉ ⲥⲉⲛⲏⲟⲩ ϩⲁⲣⲟⲕ ⲛ̀ϫⲉ ⲥⲁⲣⲝ ⲛⲓⲃⲉⲛ.</td>
      <td class="language Sahidic"><span style="color:#b00e23">(ⲃ︦)</span>
      ⲥⲱⲧⲙ̅ ⲉⲡⲉⲛϣⲗⲏⲗ. ⲉⲣⲉ ⲟⲩⲟⲛ ⲛⲓⲙ ⲛⲏⲩ ⲉⲣⲁⲧⲕ̅.</td>
      <td class="language English"><span style="color:#b00e23">(2)</span> Hear
      my prayer; to thee all flesh shall come.</td>
      <td class="language Greek"><span style="color:#b00e23">(2)</span>
      εἰσάκουσον προσευχῆς µου· πρὸς σὲ πᾶσα σὰρξ ἥξει.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲛⲓⲥⲁϫⲓ ⲛ̀ⲧⲉ ⲛⲓⲁⲛⲟⲙⲟⲥ ⲁⲩϫⲉⲙϫⲟⲙ ⲉ̀ϩⲟⲧⲉⲣⲟⲛ: ⲟⲩⲟϩ ⲛⲉⲛⲙⲉⲧⲁⲥⲉⲃⲏⲥ ⲛ̀ⲑⲟⲕ ⲉⲕⲉ̀ⲭⲁⲩ
      ⲛⲁⲛ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲅ︦)</span> ⲁ
      ⲛ̅ϣⲁϫⲉ ⲛ̅ⲛ̅ⲁⲛⲟⲙⲟⲥ ϭⲙ̅ϭⲟⲙ ⲉⲣⲟⲛ. ⲁⲩⲱ ⲛ̅ⲧⲟⲕ ⲉⲧⲛⲁⲕⲱ ⲉⲃⲟⲗ ⲛ̅ⲛⲉⲛⲙⲛ̅ⲧϣⲁϥⲧⲉ.</td>
      <td class="language English"><span style="color:#b00e23">(3)</span> The
      words of transgressors have overpowered us; but do thou pardon our
      sins.</td>
      <td class="language Greek"><span style="color:#b00e23">(3)</span> λόγοι
      ἀνοµιῶν ὑπερεδυνάµωσαν ἡµᾶς, καὶ τὰς ἀσεβείας ἡµῶν σὺ
      ἱλάσῃ.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲱⲟⲩⲛⲓⲁⲧϥ ⲙ̀ⲫⲏ ⲉⲧⲁⲕⲥⲟⲧⲡϥ ⲟⲩⲟϩ ⲁⲕϣⲟⲡϥ ⲉ̀ⲣⲟⲕ ⲉϥⲉ̀ϣⲱⲡⲓ ϧⲉⲛ ⲛⲉⲕⲁⲩⲗⲏⲟⲩ ϣⲁ ⲉⲛⲉϩ.
      <span style="color:#05537d">(5)</span> ⲉⲛⲉ̀ⲥⲓ ⲉ̀ⲃⲟⲗ ϧⲉⲛ ⲛⲓⲁⲅⲁⲑⲟⲛ ⲛ̀ⲧⲉ
      ⲡⲉⲕⲏⲓ:</td>
      <td class="language Sahidic"><span style="color:#b00e23">(ⲇ︦)</span>
      ⲛⲁⲓⲁⲧϥ̅ ⲙ̅ⲡⲉⲛⲧⲁⲕⲥⲟⲧⲡϥ̅ ⲁⲕϣⲟⲡϥ̅ ⲉⲣⲟⲕ. ϥⲛⲁⲟⲩⲱϩ ϩⲛ̅ ⲛⲉⲕⲁⲩⲗⲏ ⲧⲛ̅ⲛⲁⲥⲉⲓ ⲉⲃⲟⲗ
      ϩⲛ̅ ⲛ̅ⲁⲅⲁⲑⲟⲛ ⲙ̅ⲡⲉⲕⲏⲓ</td>
      <td class="language English"><span style="color:#b00e23">(4)</span>
      Blessed is he whom thou hast chosen and adopted; he shall dwell in thy
      courts; we shall be filled with the good things of thy house; thy temple
      is holy.</td>
      <td class="language Greek"><span style="color:#b00e23">(4)</span>
      µακάριος ὃν ἐξελέξω καὶ προσελάβου· κατασκηνώσει ἐν ταῖς
      αὐλαῖς σου. πλησθησόµεθα ἐν τοῖς ἀγαθοῖς τοῦ οἴκου σου· ἅγιος
      ὁ ναός σου, θαυµαστὸς ἐν δικαιοσύνῃ.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϥⲟⲩⲁⲃ ⲛ̀ϫⲉ ⲡⲉⲕⲉⲣⲫⲉⲓ ⲟⲩⲟϩ ϥⲟⲓ ⲛ̀ϣⲫⲏⲣⲓ ϧⲉⲛ ⲟⲩⲙⲉⲑⲙⲏⲓ. <span style=
      "color:#05537d">(6)</span> ⲥⲱⲧⲉⲙ ⲉ̀ⲣⲟⲛ ⲫϯ ⲡⲉⲛⲥⲱⲧⲏⲣ: ϯϩⲉⲗⲡⲓⲥ ⲛ̀ⲧⲉ ⲁⲩⲣⲏϫϥ
      ⲙ̀ⲡⲕⲁϩⲓ ⲧⲏⲣϥ</td>
      <td class="language Sahidic"><span style="color:#b00e23">(ⲉ︦)</span>
      ⲡⲉⲕⲣ̅ⲡⲉ ⲟⲩⲁⲁⲃ ⲁⲩϣⲡⲏⲣⲉ ⲡⲉ ϩⲛ̅ ⲧⲇⲓⲕⲁⲓⲟⲥⲩⲛⲏ. ⲥⲱⲧⲙ̅ ⲉⲣⲟⲛ ⲡⲛⲟⲩⲧⲉ ⲡⲉⲛⲥⲱⲧⲏⲣ
      ⲑⲉⲗⲡⲓⲥ ⲛⲛⲉⲕⲣⲱⲟⲩ ⲧⲏⲣⲟⲩ ⲙ̅ⲡⲕⲁϩ.</td>
      <td class="language English"><span style="color:#b00e23">(5)</span> Thou
      art wonderful in righteousness. Hearken to us, O God our Saviour; the
      hope of all the ends of the earth, and of them that are on the sea afar
      off:</td>
      <td class="language Greek"><span style="color:#b00e23">(5)</span>
      ἐπάκουσον ἡµῶν, ὁ θεὸς ὁ σωτὴρ ἡµῶν, ἡ ἐλπὶς πάντων τῶν
      περάτων τῆς γῆς καὶ ἐν θαλάσσῃ µακράν,</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ⲛⲉⲙ
      ⲫⲓⲟⲙ ⲉⲑⲟⲩⲏⲟⲩ. <span style="color:#05537d">(7)</span> ⲫⲏ ⲉⲧⲥⲟⲃϯ ⲛ̀ϩⲁⲛⲧⲱⲟⲩ
      ϧⲉⲛ ⲧⲉϥϫⲟⲙ: ⲫⲏ ⲉⲑⲙⲏⲣ ϧⲉⲛ ⲟⲩⲙⲉⲧϫⲱⲣⲓ:</td>
      <td class="language Sahidic"><span style="color:#b00e23">(ⲋ︦)</span> ⲁⲩⲱ
      ⲛⲉⲧϩⲛ̅ ⲑⲁⲗⲁⲥⲥⲁ ⲉⲧⲟⲩⲏⲩ. ⲡⲉⲧⲥⲟⲃⲧⲉ ⲛ̅ⲛ̅ⲧⲟⲟⲩ ϩⲛ̅ ⲧⲉϥϭⲟⲙ ⲉⲧⲙⲏⲣ ϩⲛ̅ ⲟⲩϭⲟⲙ.</td>
      <td class="language English"><span style="color:#b00e23">(6)</span> who
      dost establish the mountains in thy strength, being girded about with
      power;</td>
      <td class="language Greek"><span style="color:#b00e23">(6)</span>
      ἑτοιµάζων ὄρη ἐν τῇ ἰσχύι αὐτοῦ, περιεζωσµένος ἐν
      δυναστείᾳ,</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲫⲏ
      ⲉⲧϣⲑⲟⲣⲧⲉⲣ ⲛ̀ϯⲟⲩⲏϣⲥⲓ ⲛ̀ⲧⲉ ⲫⲓⲟⲙ ⲛⲉⲙ ⲧⲥⲙⲏ ⲛ̀ⲧⲉ ⲛⲉϥϩⲱⲓⲙⲓ.</td>
      <td class="language Sahidic"><span style="color:#b00e23">(ⲍ︦)</span>
      ⲡⲉⲧϣⲧⲟⲣⲧⲣ̅ ⲙ̅ⲡⲟⲩⲱϣⲥ ⲛ̅ⲑⲁⲗⲁⲥⲥⲁ ⲉⲧⲁϣⲓ ⲙ̅ⲡⲉϩⲣⲟⲟⲩ ⲛ̅ⲛⲉⲥϩⲟⲉⲓⲙ.</td>
      <td class="language English"><span style="color:#b00e23">(7)</span> who
      troublest the depth of the sea, the sounds of its waves.</td>
      <td class="language Greek"><span style="color:#b00e23">(7)</span> ὁ
      συνταράσσων τὸ κύτος τῆς θαλάσσης, ἤχους κυµάτων αὐτῆς.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲉⲩⲉ̀ϣⲑⲟⲣⲧⲉⲣ ⲛ̀ϫⲉ ϩⲁⲛⲉⲑⲛⲟⲥ ⲟⲩⲟϩ ⲉⲩⲉ̀ⲉⲣϩⲟϯ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲧϣⲟⲡ ϧⲉⲛ ⲁⲩⲣⲏϫϥ
      ⲙ̀ⲡⲕⲁϩⲓ ⲉ̀ⲃⲟⲗ ϩⲁ ⲛⲉⲕⲙⲏⲓⲛⲓ. <span style="color:#05537d">(9)</span> ⲛⲓⲙⲱⲓⲧ
      ⲉ̀ⲃⲟⲗ ⲛ̀ⲧⲉ ϩⲁⲛⲁⲧⲟⲟⲩⲓ ⲛⲉⲙ ϩⲁⲛⲁⲣⲟⲩϩⲓ ⲁⲕⲑⲣⲟⲩⲟⲩⲛⲟϥ:</td>
      <td class="language Sahidic"><span style="color:#b00e23">(ⲏ︦)</span>
      ⲥⲉⲛⲁϣⲧⲟⲣⲧⲣ̅ ⲛ̅ϭⲓ ⲛ̅ϩⲉⲑⲛⲟⲥ ⲛ̅ⲥⲉⲣ̅ϩⲟⲧⲉ ⲛ̅ϭⲓ ⲛⲉⲧⲟⲩⲏϩ ϩⲛ̅ ⲛⲉⲕⲣⲱⲟⲩ ϩⲏⲧⲟⲩ
      ⲛ̅ⲛⲉⲕⲙⲁⲉⲓⲛ. ⲕⲛⲁϯ ⲟⲩⲛⲟϥ ⲛ̅ⲛⲉϩⲓⲟⲟⲩⲉ ⲉϩⲧⲟⲟⲩⲉ ⲙⲛ̅ ⲣⲟⲩϩⲉ</td>
      <td class="language English"><span style="color:#b00e23">(8)</span> The
      nations shall be troubled, and they that inhabit the ends of the earth
      shall be afraid of thy signs; thou wilt cause the outgoings of morning
      and evening to rejoice.</td>
      <td class="language Greek">ταραχθήσονται τὰ ἔθνη, <span style=
      "color:#b00e23">(8)</span> καὶ φοβηθήσονται οἱ κατοικοῦντες τὰ
      πέρατα ἀπὸ τῶν σηµείων σου· ἐξόδους πρωίας καὶ ἑσπέρας
      τέρψεις.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲁⲕϫⲉⲙⲡϣⲓⲛⲓ ⲙ̀ⲡⲕⲁϩⲓ ⲟⲩⲟϩ ⲁⲕⲑⲣⲉϥⲑⲓϧⲓ ⲁⲕⲑⲣⲉϥⲁϣⲁⲓ ϧⲉⲛ ⲟⲩⲙⲉⲧⲣⲁⲙⲁⲟ.
      <span style="color:#05537d">(10)</span> ⲫⲓⲁⲣⲟ ⲛ̀ⲧⲉ ⲫϯ ⲁϥⲙⲟϩ ⲙⲙⲱⲟⲩ: ⲁⲕⲥⲟⲃϯ
      ⲛ̀ⲧⲟⲩϧⲣⲉ ϫⲉ ⲫⲁⲓ ⲡⲉ ⲡⲟⲩⲥⲟⲃϯ:</td>
      <td class="language Sahidic"><span style="color:#b00e23">(ⲑ︦)</span>
      ⲁⲕϭⲙ̅ⲡϣⲓⲛⲉ ⲙ̅ⲡⲕⲁϩ ⲁⲕⲧⲣⲉϥϯϩⲉ. ⲁⲕⲧⲁϣⲉⲁⲁϥ ⲛ̅ⲣⲙ̅ⲙⲁⲟ. ⲁ ⲡⲉⲓⲉⲣⲟ ⲙ̅ⲡⲛⲟⲩⲧⲉ ⲙⲟⲩϩ
      ⲙ̅ⲙⲟⲟⲩ. ⲁⲕⲥⲟⲃⲧⲉ ⲛ̅ⲧⲉⲩϩⲣⲉ ϫⲉ ⲡⲁⲓ ⲡⲉ ⲡⲉⲩⲥⲟⲃⲧⲉ.</td>
      <td class="language English"><span style="color:#b00e23">(9)</span> Thou
      hast visited the earth, and saturated it; thou hast abundantly enriched
      it. The river of God is filled with water; thou hast prepared their food,
      for thus is the preparation of it.</td>
      <td class="language Greek"><span style="color:#b00e23">(9)</span>
      ἐπεσκέψω τὴν γῆν καὶ ἐµέθυσας αὐτήν, ἐπλήθυνας τοῦ πλουτίσαι
      αὐτήν· ὁ ποταµὸς τοῦ θεοῦ ἐπληρώθη ὑδάτων· ἡτοίµασας τὴν
      τροφὴν αὐτῶν, ὅτι οὕτως ἡ ἑτοιµασία σου.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲙⲁⲣⲟⲩⲑⲓϧⲓ ⲛ̀ϫⲉ ⲛⲉϥⲑⲗⲱⲙ: ⲙⲁⲣⲟⲩⲁϣⲁⲓ ⲛ̀ϫⲉ ⲛⲉϥⲟⲩⲧⲁϩ ⲛ̀ϩⲣⲏⲓ ϧⲉⲛ ⲛⲉϥⲧⲉⲗⲧⲓⲗⲓ
      ⲉϥⲉ̀ⲟⲩⲛⲟϥ ⲉϥⲛⲁⲣⲱⲧ.</td>
      <td class="language Sahidic"><span style="color:#b00e23">(ⲓ︦)</span> ⲙⲁⲣⲉ
      ⲛⲉϥⲧⲗⲟⲙ ϯϩⲉ ⲙⲁⲧⲁϣⲉ ⲛⲉϥϭⲣⲱⲱϭ. ϥⲛⲁⲉⲩⲫⲣⲁⲛⲉ ϩⲛ̅ ⲛ̅ⲧⲗ̅ϯⲗⲉ ⲉϥϯⲟⲩⲱ.</td>
      <td class="language English"><span style="color:#b00e23">(10)</span>
      Saturate her furrows, multiply her fruits; the crop springing up shall
      rejoice in its drops.</td>
      <td class="language Greek"><span style="color:#b00e23">(10)</span> τοὺς
      αὔλακας αὐτῆς µέθυσον, πλήθυνον τὰ γενήµατα αὐτῆς, ἐν ταῖς
      σταγόσιν αὐτῆς εὐφρανθήσεται ἀνατέλλουσα.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉⲕⲉ̀ⲥⲙⲟⲩ ⲉ̀ⲡⲓⲭⲗⲟⲙ ⲛ̀ⲧⲉ ϯⲣⲟⲙⲡⲓ ϧⲉⲛ ⲧⲉⲕⲙⲉⲧⲭⲣⲥ: ⲟⲩⲟϩ ⲛⲉⲕⲙⲉϣϣⲟϯ ⲉⲩⲉ̀ⲙⲟϩ ⲉ̀ⲃⲟⲗ
      ϧⲉⲛ ⲡⲉⲧⲕⲉⲛⲓⲱⲟⲩⲧ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲕⲛⲁⲥⲙⲟⲩ ⲉⲡⲉⲕⲗⲟⲙ ⲛ̅ⲧⲉⲣⲟⲙⲡⲉ ⲛ̅ⲧⲕⲙⲛ̅ⲧⲭⲣⲏⲥⲧⲟⲥ. ⲛ̅ⲥⲱϣⲉ ⲛⲁⲟⲩⲱⲱⲗⲉ.</td>
      <td class="language English"><span style="color:#b00e23">(11)</span> Thou
      wilt bless the crown of the year because of thy goodness; and thy plains
      shall be filled with fatness.</td>
      <td class="language Greek"><span style="color:#b00e23">(11)</span>
      εὐλογήσεις τὸν στέφανον τοῦ ἐνιαυτοῦ τῆς χρηστότητός σου, καὶ
      τὰ πεδία σου πλησθήσονται πιότητος·</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲉⲩⲉ̀ⲕⲉⲛⲓ ⲛ̀ϫⲉ ⲛⲓⲧⲱⲟⲩ ⲛ̀ⲧⲉ ⲡϣⲁϥⲉ: ⲟⲩⲟϩ ⲛⲓⲕⲁⲗⲁⲙⲫⲟ ⲉⲩⲉ̀ⲙⲟⲣⲟⲩ ⲛ̀ⲟⲩⲑⲉⲗⲏⲗ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲛ̅ⲧⲟⲟⲩ ⲛ̅ⲧⲉⲣⲏⲙⲟⲥ ⲛⲁⲟⲩⲣⲟⲧ. ⲛ̅ⲧⲉ ⲛ̅ⲥⲓⲃⲧ ⲙⲟⲣⲟⲩ ⲙ̅ⲡⲧⲉⲗⲏⲗ.</td>
      <td class="language English"><span style="color:#b00e23">(12)</span> The
      mountains of the wilderness shall be enriched; and the hills shall gird
      themselves with joy.</td>
      <td class="language Greek"><span style="color:#b00e23">(12)</span>
      πιανθήσονται τὰ ὡραῖα τῆς ἐρήµου, καὶ ἀγαλλίασιν οἱ βουνοὶ
      περιζώσονται.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲁⲩϯϩⲓⲱⲧⲟⲩ ⲛ̀ϫⲉ ⲛⲓⲱⲓⲗⲓ ⲛ̀ⲧⲉ ⲛⲓⲉⲥⲱⲟⲩ: ⲟⲩⲟϩ ⲛⲓϧⲉⲗⲗⲟⲧ ⲉⲩⲉ̀ⲁϣⲁⲓ ⲛ̀ⲥⲟⲩⲟ: ⲉⲩⲉ̀ⲱϣ
      ⲉ̀ⲃⲟⲗ ⲕⲉ ⲅⲁⲣ ⲥⲉⲛⲁⲥⲙⲟⲩ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲛ̅ⲧⲉ ⲛ̅ⲉⲓⲁ ⲧⲁϣⲉ ⲡⲉⲩⲥⲟⲩⲟ ⲁ ⲛ̅ⲟⲉⲓⲗⲉ ⲛ̅ⲉⲥⲟⲟⲩ ⲣⲱⲧ ⲥⲉⲛⲁϫⲓϣⲕⲁⲕ ⲉⲃⲟⲗ ⲕⲁⲓ ⲅⲁⲣ
      ⲥⲉⲛⲁⲥⲙⲟⲩ:</td>
      <td class="language English"><span style="color:#b00e23">(13)</span> The
      rams of the flock are clothed with wool, and the valleys shall abound in
      corn; they shall cry aloud, yea they shall sing hymns.</td>
      <td class="language Greek"><span style="color:#b00e23">(13)</span>
      ἐνεδύσαντο οἱ κριοὶ τῶν προβάτων, καὶ αἱ κοιλάδες πληθυνοῦσι
      σῖτον· κεκράξονται, καὶ γὰρ ὑµνήσουσιν.</td>
    </tr>
  </table>
</body>
</html>
