<!DOCTYPE html>
<html>
<head>
  <title>Joshua</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="joshua_5.html" rel="next">
  <link href="joshua_3.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="joshua_4">Joshua 4</h4>

  <table>
    <tr>
      <td><span style="color:#b00e23">(ⲁ̅)</span> ⲡϭ̅ⲥ̅ ⲇⲉ ⲁϥⲥⲁϫⲓ ⲛⲉⲙ ⲓⲏⲥⲟⲩ
      ⲉϥϫⲱ ⲙ̀ⲙⲟⲥ ⲙⲉⲛⲉⲛⲥⲁ ⲑⲣⲉ ⲡⲓⲗⲁⲟⲥ ⲧⲏⲣϥ ⲉϥϫⲓⲛⲓⲟⲣ ⲙ̀ⲡⲓⲓⲟⲣⲇⲁⲛⲏⲥ</td>
      <td><span style="color:#b00e23">(ⲁ︦)</span> ⲁⲥϣⲱⲡⲉ ⲇⲉ ⲛ̅ⲧⲉⲣⲉ ⲡⲗⲁⲟⲥ ⲧⲏⲣϥ̅
      ⲁⲩⲗⲟ ⲉⲩϫⲓⲟⲟⲣ ⲙ̅ⲡⲓⲟⲣⲇⲁⲛⲏⲥ ⲡϫⲟⲉⲓⲥ ⲁϥϣⲁϫⲉ ⲙⲛ̅ ⲓ̈ⲏⲥⲟⲩⲥ ⲉϥϫⲱ ⲙ̅ⲙⲟⲥ ⲛⲁϥ</td>
      <td><span style="color:#b00e23">(1)</span> And when the people had
      completely passed over Jordan, the Lord spoke to Joshua, saying,</td>
      <td><span style="color:#b00e23">(1)</span> Καὶ ἐπεὶ συνετέλεσεν πᾶς ὁ
      λαὸς διαβαίνων τὸν Ιορδάνην, καὶ εἶπεν κύριος τῷ Ἰησοῖ λέγων</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ϭⲓ ⲛ̀ϩⲁⲛⲣⲱⲙⲓ ⲉ̀ⲃⲟⲗ ϧⲉⲛ
      ⲡⲓⲗⲁⲟⲥ ⲟⲩⲣⲱⲙⲓ ⲕⲁⲧⲁ ⲫⲩⲗⲏ</td>
      <td><span style="color:#b00e23">(ⲃ︦)</span> ϫⲉ ϫⲓ̈ ⲛ̅ϩⲉⲛⲣⲱⲙⲉ ⲉⲃⲟⲗ ϩⲙ̅
      ⲡⲗⲁⲟⲥ ⲟⲩⲣⲱⲙⲉ ⲕⲁⲧⲁ ⲫⲩⲗⲏ</td>
      <td><span style="color:#b00e23">(2)</span> Take men from the people, one
      of each tribe,</td>
      <td><span style="color:#b00e23">(2)</span> Παραλαβὼν ἄνδρας ἀπὸ τοῦ λαοῦ,
      ἕνα ἀφ’ ἑκάστης φυλῆς,</td>
    </tr>

    <tr>
      <td><span style="color:#b00e23">(ⲅ̅)</span> ⲛ̀ⲧⲉⲕϩⲟⲛϩⲉⲛ ⲛ̀ⲧⲟⲧⲟⲩ ⲛ̀ⲥⲉⲱⲗⲓ
      ⲉ̀ⲃⲟⲗ ϧⲉⲛ ⲡⲓⲙⲁ ϧⲉⲛ ⲑⲙⲏϯ ⲙ̀ⲡⲓⲓⲟⲣⲇⲁⲛⲏⲥ ⲙ̀ⲡⲓⲓ̅ⲃ̅ ⲛ̀ⲱⲛⲓ ⲉⲩⲟⲩⲟϫ ⲟⲩⲟϩ ⲛⲁⲓ
      ⲙⲁⲣⲟⲩⲭⲁⲩ ⲛ̀ϧⲣⲏⲓ ϩⲓ ⲟⲩⲥⲟⲡ ϧⲉⲛ ⲛⲉⲧⲉⲛⲙⲁⲛ̀ϣⲱⲡⲓ ⲙ̀ⲡⲕⲱϯ</td>
      <td><span style="color:#b00e23">(ⲅ︦)</span> ⲛⲅ̅ϩⲱⲛ ⲉⲧⲟⲟⲧⲟⲩ ⲛ̅ⲥⲉϥⲓ̈ ⲉⲃⲟⲗ
      ϩⲙ̅ ⲙ̅ⲡⲉⲓⲙⲁ ϩⲛ̅ ⲧⲙⲏⲧⲉ ⲙ̅ⲡⲓⲟⲣⲇⲁⲛⲏⲥ ⲙ̅ⲙⲛ̅ⲧⲥⲟⲟⲩⲥ ⲛ̅ⲱⲛⲉ ⲉⲩⲥⲃⲧⲱⲧ ⲉⲩⲟⲩⲟϫ ⲁⲩⲱ
      ⲛⲁⲓ̈ ⲙⲁⲣⲟⲩ ⲛ̅ⲧⲟⲩ ⲛ̅ⲧⲉⲧⲛ̅ⲕⲁⲁⲩ ⲉϩⲣⲁⲓ̈ ⲉϩⲓⲟⲩⲥⲟⲡ ϩⲙ ⲡⲉⲧⲛ̅ⲙⲁⲛ̅ϣⲱⲡⲉ ⲡⲙⲁ ⲉⲧⲉⲧⲛⲁϯ
      ⲧⲏⲩⲧⲛ̅ ⲉⲣⲟϥ ⲛ̅ⲧⲉⲩϣⲏ</td>
      <td><span style="color:#b00e23">(3)</span> and charge them; and ye shall
      take out of the midst of Jordan twelve fit stones, and having carried
      them across together with yourselves, place them in your camp, where ye
      shall encamp for the night.</td>
      <td><span style="color:#b00e23">(3)</span> σύνταξον αὐτοῖς λέγων Ἀνέλεσθε
      ἐκ µέσου τοῦ Ιορδάνου ἑτοίµους δώδεκα λίθους καὶ τούτους διακοµίσαντες
      ἅµα ὑµῖν αὐτοῖς θέτε αὐτοὺς ἐν τῇ στρατοπεδείᾳ ὑµῶν, οὗ ἐὰν παρεµβάλητε
      ἐκεῖ τὴν νύκτα.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ϧⲉⲛ ⲡϫⲓⲛⲑⲣⲉ ⲓⲏⲥⲟⲩ ⲙⲟⲩϯ
      ⲙ̀ⲡⲓⲓⲃ ⲛ̀ⲣⲱⲙⲓ ⲉ̀ⲃⲟⲗ ϧⲉⲛ ⲛⲏ ⲉⲧⲟⲓ ⲛ̀ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲟⲩⲣⲱⲙⲓ ⲕⲁⲧⲁ ⲫⲩⲗⲏ</td>
      <td><span style="color:#b00e23">(ⲇ︦)</span> ⲁⲩⲱ ⲓ̈ⲏⲥⲟⲩⲥ ⲛ̅ⲧⲉⲣⲉϥⲙⲟⲩⲧⲉ
      ⲉⲙⲛ̅ⲧⲥⲛⲟⲟⲩⲥ ⲛ̅ⲣⲱⲙⲉ ⲉⲃⲟⲗ ϩⲛ̅ ⲛⲉⲧⲟⲓ ⲛ̅ⲛ̅ϣⲏⲣⲉ ⲙ̅ⲡⲓⲥⲣⲁⲏⲗ ⲟⲩⲣⲱⲙⲉ ⲕⲁⲧⲁ
      ⲫⲩⲗⲏ</td>
      <td><span style="color:#b00e23">(4)</span> And Joshua having called
      twelve men of distinction among the children of Israel, one of each
      tribe,</td>
      <td><span style="color:#b00e23">(4)</span> καὶ ἀνακαλεσάµενος Ἰησοῦς
      δώδεκα ἄνδρας τῶν ἐνδόξων ἀπὸ τῶν υἱῶν Ισραηλ, ἕνα ἀφ’ ἑκάστης
      φυλῆς,</td>
    </tr>

    <tr>
      <td><span style="color:#b00e23">(ⲉ̅)</span> ⲁϥⲥⲁϫⲓ ⲛⲉⲙⲱⲟⲩ ⲉϥϫⲱ ⲙ̀ⲙⲟⲥ ϫⲉ ϯ
      ⲙ̀ⲡⲉⲧⲉⲛⲟⲩⲟⲓ ϩⲓⲧϩⲏ ⲙ̀ⲙⲟⲓ ⲙ̀ⲡⲉⲙ̀ⲑⲟ ⲉ̀ⲃⲟⲗ ⲙ̀ⲡϭ̅ⲥ̅ ϧⲉⲛ ⲑⲙⲏϯ ⲙ̀ⲡⲓⲓⲟⲣⲇⲁⲛⲏⲥ ⲟⲩⲟϩ
      ⲙⲁⲣⲉ ⲡⲓⲟⲩⲁⲓ ⲙ̀ⲙⲱⲧⲉⲛ ϭⲓ ⲉ̀ⲃⲟⲗ ϧⲉⲛ ⲡⲓⲙⲁ ⲉⲧⲉⲙ̀ⲙⲁⲩ ⲛ̀ⲟⲩⲱⲛⲓ ⲛ̀ⲧⲉϥⲧⲁⲗⲟϥ ⲉ̀ϫⲉⲛ
      ⲧⲉϥⲛⲁϩⲃⲓ ⲕⲁⲧⲁ ⲧⲓ̅ⲃ̅ ⲙ̀ⲫⲩⲗⲏ ⲛ̀ⲧⲉ ⲡⲓⲥ̅ⲗ̅</td>
      <td><span style="color:#b00e23">(ⲉ︦)</span> ⲁϥϣⲁϫⲉ ⲛⲙ̅ⲙⲁⲩ ⲉϥϫⲱ ⲙ̅ⲙⲟⲥ ϫⲉ
      ϯⲡⲉⲧⲛⲟⲩⲟⲓ ϩⲓ̈ⲑⲏ ⲙ̅ⲙⲟⲓ ⲙ̅ⲡⲉⲙⲧⲟ ⲉⲃⲟⲗ ⲙ̅ⲡϫⲟⲉⲓⲥ ⲉⲧⲙⲏⲧⲉ ⲙ̅ⲡⲓⲟⲣⲇⲁⲛⲏⲥ ⲁⲩⲱ ⲙⲁⲣⲉ
      ⲡⲟⲩⲁ ⲡⲟⲩⲁ ⲙ̅ⲙⲱⲧⲛ̅ ϥⲓ̈ ⲉⲃⲟⲗ ϩⲙ̅ ⲡⲙⲁ ⲉⲧⲙ̅ⲙⲁⲩ ⲛ̅ⲟⲩⲱⲛⲉ ⲛϥ̅ⲧⲁⲗⲟϥ ⲉϫⲛ̅ ⲧⲉϥⲛⲁϩⲃ̅
      ⲕⲁⲧⲁ ⲧⲏⲡⲉ ⲛ̅ⲧⲙⲛ̅ⲧⲥⲛⲟⲟⲩⲥ ⲙ̅ⲫⲩⲗⲏ ⲙ̅ⲡⲓⲥⲣⲁⲏⲗ</td>
      <td><span style="color:#b00e23">(5)</span> said to them, Advance before
      me in the presence of the Lord into the midst of Jordan, and each having
      taken up a stone from thence, let him carry it on his shoulders,
      according to the number of the twelve tribes of Israel:</td>
      <td><span style="color:#b00e23">(5)</span> εἶπεν αὐτοῖς Προσαγάγετε
      ἔµπροσθέν µου πρὸ προσώπου κυρίου εἰς µέσον τοῦ Ιορδάνου, καὶ ἀνελόµενος
      ἐκεῖθεν ἕκαστος λίθον ἀράτω ἐπὶ τῶν ὤµων αὐτοῦ κατὰ τὸν ἀριθµὸν τῶν
      δώδεκα φυλῶν τοῦ Ισραηλ,</td>
    </tr>

    <tr>
      <td><span style="color:#b00e23">(ⲋ̅)</span> ϫⲉ ϩⲓⲛⲁ ⲛ̀ⲧⲉ ⲛⲁⲓ ϣⲱⲡⲓ ⲛⲱⲧⲉⲛ
      ⲉⲩⲙⲏⲓⲛⲓ ⲉϥⲭⲏ ⲉ̀ϧⲣⲏⲓ ⲛ̀ⲥⲏⲟⲩ ⲛⲓⲃⲉⲛ ϫⲉ ϩⲓⲛⲁ ⲁϥϣⲁⲛϣⲉⲛⲕ ⲛ̀ⲣⲁⲥϯ ⲛ̀ϫⲉ ⲡⲉⲕϣⲏⲣⲓ
      ⲉϥϫⲱ ⲙ̀ⲙⲟⲥ ϫⲉ ⲟⲩ ⲛⲉ ⲛⲁⲓⲱⲛⲓ ⲉⲧⲭⲏ ⲉ̀ϧⲣⲏⲓ ⲛⲱⲧⲉⲛ</td>
      <td><span style="color:#b00e23">(ⲋ︦)</span> ϫⲉⲕⲁⲥ ⲛⲁⲓ̈ ⲉⲩⲉϣⲱⲡⲉ ⲛⲏⲧⲛ̅
      ⲉⲩⲙⲁⲉⲓⲛ ⲉⲩⲕⲏ ⲉϩⲣⲁⲓ̈ ⲛ̅ⲟⲩⲟⲉⲓϣ ⲛⲓⲙ ϫⲉⲕⲁⲥ ⲉϥϣⲁⲛϫⲛⲟⲩⲕ ⲛ̅ⲣⲁⲥⲧⲉ ⲛ̅ϭⲓ ⲡⲉⲕϣⲏⲣⲉ
      ⲉϥϫⲱ ⲙ̅ⲙⲟⲥ ϫⲉ ϩⲉⲛ ⲟⲩ ⲛⲏⲧⲛ̅ ⲛⲉ ⲛⲉⲓⲱⲛⲉ ⲉⲧⲕⲏ ⲉϩⲣⲁⲓ̈</td>
      <td><span style="color:#b00e23">(6)</span> that these may be to you
      continually for an appointed sign, that when thy son asks thee in future,
      saying, What are these stones to us?</td>
      <td><span style="color:#b00e23">(6)</span> ἵνα ὑπάρχωσιν ὑµῖν οὗτοι εἰς
      σηµεῖον κείµενον διὰ παντός, ἵνα ὅταν ἐρωτᾷ σε ὁ υἱός σου αὔριον λέγων Τί
      εἰσιν οἱ λίθοι οὗτοι ὑµῖν;</td>
    </tr>

    <tr>
      <td><span style="color:#b00e23">(ⲍ̅)</span> ⲛ̀ⲑⲟⲕ ϩⲱⲕ ⲉⲕⲉ̀ⲉⲣⲟⲩⲱ ⲙ̀ⲡⲉⲕϣⲏⲣⲓ
      ⲉⲕϫⲱ ⲙ̀ⲙⲟⲥ ⲛⲁϥ ϫⲉ ⲉⲑⲃⲉ ϫⲉ ⲁϥⲙⲟⲩⲛⲕ ⲛ̀ϫⲉ ⲡⲓⲓⲟⲣⲇⲁⲛⲏⲥ ⲛⲓⲁⲣⲟ ϧⲁⲧϩⲏ ⲛ̀ϯⲕⲩⲃⲱⲧⲟⲥ
      ⲛ̀ϯⲇⲓⲁⲑⲏⲕⲏ ⲙ̀ⲡϭ̅ⲥ̅ ⲙ̀ⲡⲕⲁϩⲓ ⲧⲏⲣϥ ⲉ̀ⲑⲣⲉⲥϫⲓⲛⲓⲟⲣ ⲙ̀ⲙⲟϥ ⲟⲩⲟϩ ⲛⲁⲓⲱⲛⲓ ⲉⲩⲉ̀ϣⲱⲡⲓ
      ⲛⲱⲧⲉⲛ ⲛ̀ⲟⲩⲉⲣⲫⲙⲉⲩⲓ ϧⲉⲛ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ϣⲁ ⲉⲛⲉϩ</td>
      <td><span style="color:#b00e23">(ⲍ︦)</span> ⲛ̅ⲧⲟⲕ ϩⲱⲱⲕ ⲉⲕⲉⲧⲟⲩⲛⲉⲓⲁⲧϥ̅ ⲉⲃⲟⲗ
      ⲙ̅ⲡⲉⲕϣⲏⲣⲉ ⲉⲕϫⲱ ⲙ̅ⲙⲟⲥ ⲛⲁϥ ϫⲉ ⲉⲃⲟⲗ ϫⲉ ⲁϥⲱϫⲛ̅ ⲛ̅ϭⲓ ⲡⲓⲟⲣⲇⲁⲛⲏⲥ ⲡⲓⲉⲣⲟ ϩⲓ̈ⲑⲏ
      ⲛ̅ⲧϭⲓⲃⲱⲧⲟⲥ ⲛ̅ⲧⲇⲓⲁⲑⲏⲕⲏ ⲙ̅ⲡϫⲟⲉⲓⲥ ⲙ̅ⲡⲕⲁϩ ⲧⲏⲣϥ̅ ⲛ̅ⲧⲉⲣⲉⲥϫⲓ̈ⲟⲟⲣ ⲙ̅ⲙⲟⲥ ⲁⲩⲱ
      ⲛⲉⲓⲱⲛⲉ ⲉⲩⲉϣⲱⲡⲉ ⲛⲏⲧⲛ̅ ⲉⲩⲣ̅ⲡⲙⲉⲉⲩⲉ ϩⲛ̅ ⲛ̅ϣⲏⲣⲉ ⲙ̅ⲡⲓⲥⲣⲁⲏⲗ ϣⲁ ⲉⲛⲉϩ</td>
      <td><span style="color:#b00e23">(7)</span> then thou mayest explain to
      thy son, saying, The river Jordan was dried up from before the ark of the
      covenant of the Lord of the whole earth, when it passed it: and these
      stones shall be for a memorial for you for the children of Israel for
      ever.</td>
      <td><span style="color:#b00e23">(7)</span> καὶ σὺ δηλώσεις τῷ υἱῷ σου
      λέγων Ὅτι ἐξέλιπεν ὁ Ιορδάνης ποταµὸς ἀπὸ προσώπου κιβωτοῦ διαθήκης
      κυρίου πάσης τῆς γῆς, ὡς διέβαινεν αὐτόν· καὶ ἔσονται οἱ λίθοι οὗτοι ὑµῖν
      µνηµόσυνον τοῖς υἱοῖς Ισραηλ ἕως τοῦ αἰῶνος.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲁⲩⲓⲣⲓ ⲛϫ̀ⲉ ⲛⲉⲛϣⲏⲣⲓ
      ⲙ̀ⲡⲓⲥ̅ⲗ̅ ⲕⲁⲧⲁ ⲫⲣⲏϯ ⲉⲧⲁϥϩⲟⲛϩⲉⲛ ⲛ̀ⲧⲟⲧϥ ⲛ̀ⲓⲏⲥⲟⲩ ⲟⲩⲟϩ ϧⲉⲛ ⲡϫⲓⲛⲑⲣⲟⲩⲱⲗⲓ ⲙ̀ⲡⲓ̅ⲃ̅
      ⲛ̀ⲱⲛⲓ ⲉ̀ⲃⲟⲗ ϧⲉⲛ ⲑⲙⲏϯ ⲙⲡⲓⲓⲟⲣⲇⲁⲛⲏⲥ ⲕⲁⲧⲁ ⲫⲣⲏϯ ⲉⲧⲁ ⲡϭ̅ⲥ̅ ϩⲟⲛϩⲉⲛ ⲉ̀ⲧⲟⲧϥ
      ⲛ̀ⲓⲏⲥⲟⲩ ϧⲉⲛ ⲡϫⲓⲛⲑⲣⲟⲩⲕⲏⲛ ⲇⲉ ⲉⲩⲉⲣϫⲓⲛⲓⲟⲣ ⲧⲏⲣⲟⲩ ⲛ̀ϫⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉⲩⲱⲗⲓ
      ⲙ̀ⲙⲱⲟⲩ ⲛⲉⲙⲱⲟⲩ ⲉ̀ϩⲣⲏⲓ ⲉⲧⲟⲩⲡⲁⲣⲉⲙⲃⲟⲗⲏ ⲁⲩⲭⲁⲩ ϧⲉⲛ ⲡⲓⲙⲁ ⲉⲧⲉⲙ̀ⲙⲁⲩ</td>
      <td><span style="color:#b00e23">(ⲏ︦)</span> ⲁⲩⲱ ⲁⲩⲉⲓⲣⲉ ϩⲓ̈ⲛⲁⲓ̈ ⲛ̅ϭⲓ
      ⲛ̅ϣⲏⲣⲉ ⲙ̅ⲡⲓⲥⲣⲁⲏⲗ ⲕⲁⲧⲁ ⲑⲉ ⲉⲛⲧⲁ ⲡϫⲟⲉⲓⲥ ϩⲱⲛ ⲉⲧⲟⲟⲧϥ̅ ⲛ̅ⲓ̈ⲏⲥⲟⲩⲥ ⲁⲩⲱ ⲛ̅ⲧⲉⲣⲟⲩϫⲓ̈
      ⲙ̅ⲙⲛ̅ⲧⲥⲛⲟⲟⲩⲥ ⲛ̅ⲱⲛⲉ ⲉⲃⲟⲗ ϩⲛ̅ ⲧⲙⲏⲧⲉ ⲙ̅ⲡⲓⲟⲣⲇⲁⲛⲏⲥ ⲕⲁⲧⲁ ⲑⲉ ⲉⲛⲧⲁ ⲡϫⲟⲓ̈ⲥ ϩⲱⲛ
      ⲉⲧⲟⲟⲧϥ̅ ⲛ̅ⲓ̈ⲏⲥⲟⲩⲥ ⲛ̅ⲧⲉⲣⲟⲩⲟⲩⲱ ⲉⲩϫⲓ̈ⲟⲟⲣ ⲧⲏⲣⲟⲩ ⲛ̅ϭⲓ ⲛ̅ϣⲏⲣⲉ ⲙ̅ⲡⲓⲥⲣⲁⲏⲗ ⲁⲩⲉⲓⲛⲉ
      ⲙ̅ⲙⲟⲟⲩ ⲛⲙ̅ⲙⲁⲩ ⲉϩⲣⲁⲓ̈ ⲉⲧⲉⲩⲡⲁⲣⲉⲙⲃⲟⲗⲏ ⲁⲩⲕⲁⲁⲩ ⲙ̅ⲡⲙⲁ ⲉⲧⲙ̅ⲙⲁⲩ</td>
      <td><span style="color:#b00e23">(8)</span> And the children of Israel did
      so, as the Lord commanded Joshua; and they took up twelve stones out of
      the midst of Jordan, (as the Lord commanded Joshua, when the children of
      Israel had completely passed over,)and carried these stones with them
      into the camp, and laid them down there.</td>
      <td><span style="color:#b00e23">(8)</span> καὶ ἐποίησαν οὕτως οἱ υἱοὶ
      Ισραηλ, καθότι ἐνετείλατο κύριος τῷ Ἰησοῖ, καὶ λαβόντες δώδεκα λίθους ἐκ
      µέσου τοῦ Ιορδάνου, καθάπερ συνέταξεν κύριος τῷ Ἰησοῖ ἐν τῇ συντελείᾳ τῆς
      διαβάσεως τῶν υἱῶν Ισραηλ, καὶ διεκόµισαν ἅµα ἑαυτοῖς εἰς τὴν παρεµβολὴν
      καὶ ἀπέθηκαν ἐκεῖ.</td>
    </tr>

    <tr>
      <td><span style="color:#b00e23">(ⲑ̅)</span> ⲓⲏⲥⲟⲩ ⲇⲉ ⲁϥⲧⲁϩⲟ ⲉ̀ⲣⲁⲧⲟⲩ
      ⲛ̀ⲕⲉⲓ̅ⲃ̅ ⲛ̀ⲱⲛⲓ ϧⲉⲛ ⲡⲓⲙⲁ ⲉⲧⲟⲩⲙⲟⲩϯ ⲉ̀ⲣⲟϥ ϫⲉ ⲭⲁⲧⲟⲩ ⲛ̀ⲛⲓϭⲁⲗⲁⲩϫ ⲛ̀ⲛⲓⲟⲩⲏⲛ ⲛⲏ
      ⲉⲧϥⲁⲓ ϧⲁ ϯⲕⲩⲃⲱⲧⲟⲥ ⲛ̀ϯⲇⲓⲁⲑⲏⲕⲏ ⲙ̀ⲡϭ̅ⲥ̅ ⲟⲩⲟϩ ⲥⲉⲭⲏ ⲉ̀ϧⲣⲏⲓ ϧⲉⲛ ⲡⲓⲙⲁ ⲉⲧⲉⲙ̀ⲙⲁⲩ
      ϣⲁ ⲉ̀ϧⲣⲏⲓ ⲉ̀ⲫⲟⲟⲩ ⲛ̀ⲉϩⲟⲟⲩ</td>
      <td><span style="color:#b00e23">(ⲑ︦)</span> ⲓ̈ⲏⲥⲟⲩⲥ ⲇⲉ ⲁϥⲧⲁϩⲟ ⲉⲣⲁⲧⲟⲩ
      ⲛ̅ⲕⲉⲙⲛ̅ⲧⲥⲛⲟⲟⲩⲥ ⲛ̅ⲱⲛⲉ ϩⲙ̅ ⲡⲓⲟⲣⲇⲁⲛⲏⲥ ϩⲙ̅ ⲡⲙⲁ ⲉⲧⲟⲩⲙⲟⲩⲧⲉ ⲉⲣⲟϥ ϫⲉ ϩⲁⲣⲁⲧⲟⲩ
      ⲛ̅ⲛ̅ⲟⲩⲉⲣⲏⲧⲉ ⲛ̅ⲛ̅ⲟⲩⲏⲏⲃ ⲛⲉⲧⲧⲱⲟⲩⲛ ϩⲁ ⲧϭⲓⲃⲱⲧⲟⲥ ⲛ̅ⲧⲇⲓⲁⲑⲏⲕⲏ ⲙ̅ⲡϫⲟⲉⲓⲥ ⲁⲩⲱ ⲥⲉⲕⲏ
      ⲉϩⲣⲁⲓ̈ ⲙ̅ⲡⲙⲁ ⲉⲧⲙ̅ⲙⲁⲩ ϣⲁ ϩⲣⲁⲓ̈ ⲉⲡⲟⲟⲩ ⲛ̅ϩⲟⲟⲩ</td>
      <td><span style="color:#b00e23">(9)</span> And Joshua set also other
      twelve stones in Jordan itself, in the place that was under the feet of
      the priests that bore the ark of the covenant of the Lord; and there they
      are to this day.</td>
      <td><span style="color:#b00e23">(9)</span> ἔστησεν δὲ Ἰησοῦς καὶ ἄMους
      δώδεκα λίθους ἐν αὐτῷ τῷ Ιορδάνῃ ἐν τῷ γενοµένῳ τόπῳ ὑπὸ τοὺς πόδας τῶν
      ἱερέων τῶν αἰρόντων τὴν κιβωτὸν τῆς διαθήκης κυρίου, καί εἰσιν ἐκεῖ ἕως
      τῆς σήµερον ἡµέρας.</td>
    </tr>

    <tr>
      <td><span style="color:#b00e23">(ⲓ̅)</span>
      </td>
      <td><span style="color:#b00e23">(ⲓ︦)</span> ⲛⲉⲩⲁϩⲉ ⲇⲉ ⲉⲣⲁⲧⲟⲩ ⲛ̅ϭⲓ ⲛ̅ⲟⲩⲏⲏⲃ
      ⲉⲧⲧⲱⲟⲩⲛ ϩⲁ ⲧϭⲓⲃⲱⲧⲟⲥ ⲛ̅ⲧⲇⲓⲁⲑⲏⲕⲏ ⲙ̅ⲡϫⲟⲉⲓⲥ ϩⲙ̅ ⲡⲓⲟⲣⲇⲁⲛⲏⲥ ϣⲁⲛⲧⲉ ⲓ̈ⲏⲥⲟⲩⲥ ϫⲱⲕ
      ⲉⲃⲟⲗ ⲛ̅ϩⲱⲃ ⲛⲓⲙ ⲉⲛⲧⲁ ⲡϫⲟⲉⲓⲥ ϩⲱⲛ ⲙ̅ⲙⲟⲟⲩ ⲉⲧⲟⲟⲧϥ̅ ⲉⲧⲣⲉϥⲧⲁⲩⲟⲟⲩ ⲉⲡⲗⲁⲟⲥ ⲡⲗⲁⲟⲥ ⲇⲉ
      ⲁⲩϭⲉⲡⲏ ⲁⲩϫⲓⲟⲟⲣ ⲧⲏⲣⲟⲩ</td>
      <td><span style="color:#b00e23">(10)</span> And the priests that bore the
      ark of the covenant stood in Jordan, until Joshua had finished all that
      the Lord commanded him to report to the people; and the people hasted and
      passed over.</td>
      <td><span style="color:#b00e23">(10)</span> εἱστήκεισαν δὲ οἱ ἱερεῖς οἱ
      αἴροντες τὴν κιβωτὸν τῆς διαθήκης ἐν τῷ Ιορδάνῃ, ἕως οὗ συνετέλεσεν
      Ἰησοῦς πάντα, ἃ ἐνετείλατο κύριος ἀναγγεῖλαι τῷ λαῷ, καὶ ἔσπευσεν ὁ λαὸς
      καὶ διέβησαν.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span>
      </td>
      <td><span style="color:#b00e23">(ⲓ︦ⲁ︦)</span> ⲁⲥϣⲱⲡⲉ ⲇⲉ ⲛ̅ⲧⲉⲣⲉ ⲡⲗⲁⲟⲥ
      ⲧⲏⲣϥ̅ ⲟⲩⲱ ⲉⲩϫⲓ̈ⲟⲟⲣ ⲧϭⲓⲃⲱⲧⲟⲥ ϩⲱⲱⲥ ⲛ̅ⲧⲇⲓⲁⲑⲏⲕⲏ ⲙ̅ⲡϫⲟⲉⲓⲥ ⲁⲥϫⲓ̈ⲟⲟⲣ ⲁⲩⲱ ⲛ̅ⲱⲛⲉ
      ⲛⲉⲩϩⲓ̈ϩⲏ ⲙ̅ⲙⲟⲟⲩ</td>
      <td><span style="color:#b00e23">(11)</span> And it came to pass when all
      the people had passed over, that the ark of the covenant of the Lord
      passed over, and the stones before them.</td>
      <td><span style="color:#b00e23">(11)</span> καὶ ἐγένετο ὡς συνετέλεσεν
      πᾶς ὁ λαὸς διαβῆναι, καὶ διέβη ἡ κιβωτὸς τῆς διαθήκης κυρίου, καὶ οἱ
      λίθοι ἔµπροσθεν αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span>
      </td>
      <td><span style="color:#b00e23">(ⲓ︦ⲃ︦)</span> ⲁⲩⲱ ⲛ̅ϣⲏⲣⲉ ⲛ̅ϩⲣⲟⲩⲃⲏⲛ ⲙⲛ̅
      ⲛ̅ϣⲏⲣⲉ ⲛ̅ⲅⲁⲇ ⲁⲩⲱ ⲧⲡⲁϣⲉ ⲙ̅ⲫⲩⲗⲏ ⲙ̅ⲙⲁⲛⲁⲥⲥⲏ ⲁⲩϫⲓ̈ⲟⲟⲣ ⲉⲩϩⲏⲕ ϩⲓ̈ⲑⲏ ⲛ̅ⲛ̅ϣⲏⲣⲉ
      ⲙ̅ⲡⲓⲥⲣⲁⲏⲗ ⲕⲁⲧⲁ ⲑⲉ ⲉⲛⲧⲁ ⲙⲱⲩ̈ⲥⲏⲥ ϩⲱⲛ ⲉⲧⲟⲟⲧⲟⲩ</td>
      <td><span style="color:#b00e23">(12)</span> And the sons of Ruben, and
      the sons of Gad, and the half tribe of Manasse passed over armed before
      the children of Israel, as Moses commanded them.</td>
      <td><span style="color:#b00e23">(12)</span> καὶ διέβησαν οἱ υἱοὶ Ρουβην
      καὶ οἱ υἱοὶ Γαδ καὶ οἱ ἡµίσεις φυλῆς Μανασση διεσκευασµένοι ἔµπροσθεν τῶν
      υἱῶν Ισραηλ, καθάπερ ἐνετείλατο αὐτοῖς Μωυσῆς.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span>
      </td>
      <td><span style="color:#b00e23">(ⲓ︦ⲅ︦)</span> ⲉⲩⲛⲁⲣ̅ϥⲧⲟⲟⲩ ⲛ̅ⲧⲃⲁ ⲙ̅ⲙⲏⲏϣⲉ
      ⲁⲩϫⲓ̈ⲟⲟⲣ ⲙ̅ⲡⲉⲙⲧⲟ ⲉⲃⲟⲗ ⲙ̅ⲡϫⲟⲉⲓⲥ ⲉⲡⲡⲟⲗⲉⲙⲟⲥ ⲉⲣⲱⲥ ⲛ̅ϩⲓⲉⲣⲭⲱ ⲧⲡⲟⲗⲓⲥ</td>
      <td><span style="color:#b00e23">(13)</span> Forty thousand armed for
      battle went over before the Lord to war, to the city of Jericho.</td>
      <td><span style="color:#b00e23">(13)</span> τετρακισµύριοι εὔζωνοι εἰς
      µάχην διέβησαν ἐναντίον κυρίου εἰς πόλεµον πρὸς τὴν Ιεριχω πόλιν.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span>
      </td>
      <td><span style="color:#b00e23">(ⲓ︦ⲇ︦)</span> ϫⲓⲛ ⲙ̅ⲡⲉϩⲟⲟⲩ ⲉⲧⲙ̅ⲙⲁⲩ ⲁ
      ⲡϫⲟⲉⲓⲥ ⲁⲩⲝⲁⲛⲉ ⲁⲩⲱ ⲁϥϫⲓ̈ⲥⲉ ⲛ̅ⲓ̈ⲏⲥⲟⲩⲥ ⲙ̅ⲡⲉⲙⲧⲟ ⲉⲃⲟⲗ ⲙ̅ⲡⲅⲉⲛⲟⲥ ⲧⲏⲣϥ̅ ⲙ̅ⲡⲓⲥⲣⲁⲏⲗ
      ⲁⲩⲱ ⲛⲉⲩⲣ̅ϩⲟⲧⲉ ϩⲏⲧϥ̅ ⲕⲁⲧⲁ ⲑⲉ ⲉⲛⲧⲁⲩⲣ̅ϩⲟⲧⲉ ϩⲏⲧϥ̅ ⲙ̅ⲙⲱⲩ̈ⲥⲏⲥ ⲙ̅ⲡⲉⲩⲟⲉⲓϣ
      ⲉⲛⲧⲁϥⲁⲁϥ ⲉϥⲟⲛϩ̅</td>
      <td><span style="color:#b00e23">(14)</span> In that day the Lord
      magnified Joshua before all the people of Israel; and they feared him, as
      they did Moses, as long as he lived.</td>
      <td><span style="color:#b00e23">(14)</span> ἐν ἐκείνῃ τῇ ἡµέρᾳ ηὔξησεν
      κύριος τὸν Ἰησοῦν ἐναντίον παντὸς τοῦ γένους Ισραηλ, καὶ ἐφοβοῦντο αὐτὸν
      ὥσπερ Μωυσῆν, ὅσον χρόνον ἔζη.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span>
      </td>
      <td><span style="color:#b00e23">(ⲓ︦ⲉ︦)</span> ⲁⲩⲱ ⲡϫⲟⲉⲓⲥ ⲁϥϣⲁϫⲉ ⲙⲛ̅
      ⲓ̈ⲏⲥⲟⲩⲥ ⲉϥϫⲱ ⲙ̅ⲙⲟⲥ ⲛⲁϥ</td>
      <td><span style="color:#b00e23">(15)</span> And the Lord spoke to Joshua,
      saying,</td>
      <td><span style="color:#b00e23">(15)</span> Καὶ εἶπεν κύριος τῷ Ἰησοῖ
      λέγων</td>
    </tr>

    <tr>
      <td><span style="color:#b00e23">(ⲓ̅ⲋ̅)</span>
      </td>
      <td><span style="color:#b00e23">(ⲓ︦ⲋ︦)</span> ϫⲉ ϩⲱⲛ ⲉⲧⲟⲟⲧⲟⲩ ⲛ̅ⲛ̅ⲟⲩⲏⲏⲃ
      ⲉⲧⲧⲱⲟⲩⲛ ϩⲁ ⲧϭⲓⲃⲱⲧⲟⲥ ⲛ̅ⲧⲇⲓⲁⲑⲏⲕⲏ ⲙ̅ⲡⲙⲁⲣⲧⲩⲣⲓⲟⲛ ⲉⲧⲣⲉⲩⲉⲓ ⲉϩⲣⲁⲓ̈ ϩⲙ̅
      ⲡⲓⲟⲣⲇⲁⲛⲏⲥ</td>
      <td><span style="color:#b00e23">(16)</span> Charge the priests that bear
      the ark of the covenant of the testimony of the Lord, to go up out of
      Jordan.</td>
      <td><span style="color:#b00e23">(16)</span> Ἔντειλαι τοῖς ἱερεῦσιν τοῖς
      αἴρουσιν τὴν κιβωτὸν τῆς διαθήκης τοῦ µαρτυρίου κυρίου ἐκβῆναι ἐκ τοῦ
      Ιορδάνου.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span>
      </td>
      <td><span style="color:#b00e23">(ⲓ︦ⲍ︦)</span> ⲁⲩⲱ ⲓ̈ⲏⲥⲟⲩⲥ ⲁϥϩⲱⲛ ⲉⲧⲟⲟⲧⲟⲩ
      ⲛ̅ⲛ̅ⲟⲩⲏⲏⲃ ⲉϥϫⲱ ⲙ̅ⲙⲟⲥ ⲛⲁⲩ ϫⲉ ⲁⲙⲏⲓ̈ⲧⲛ ⲉϩⲣⲁⲓ̈ ϩⲙ̅ ⲡⲓⲟⲣⲇⲁⲛⲏⲥ</td>
      <td><span style="color:#b00e23">(17)</span> And Joshua charged the
      priests, saying, Go up out of Jordan.</td>
      <td><span style="color:#b00e23">(17)</span> καὶ ἐνετείλατο Ἰησοῦς τοῖς
      ἱερεῦσιν λέγων Ἔκβητε ἐκ τοῦ Ιορδάνου.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span>
      </td>
      <td><span style="color:#b00e23">(ⲓ︦ⲏ︦)</span> ⲁⲩⲱ ⲁⲥϣⲱⲡⲉ ⲛ̅ⲧⲉⲣⲉ ⲛ̅ⲟⲩⲏⲏⲃ
      ⲛⲉⲧⲧⲱⲟⲩⲛ ϩⲁ ⲧϭⲓⲃⲱⲧⲟⲥ ⲛ̅ⲧⲇⲓⲁⲑⲏⲕⲏ ⲉⲓ ⲉϩⲣⲁⲓ̈ ϩⲙ̅ ⲡⲓⲟⲣⲇⲁⲛⲏⲥ ⲁⲩⲱ ⲁⲩⲁϩⲉⲣⲁⲧⲟⲩ ϭⲉ
      ϩⲓ̈ϫⲙ̅ ⲡⲕⲁϩ ⲉⲧϣⲟⲩⲱⲟⲩ ⲁϥϯ ⲡⲉϥⲟⲩⲟⲓ ⲛ̅ϭⲓ ⲡⲙⲟⲟⲩ ⲙ̅ⲡⲓⲟⲣⲇⲁⲛⲏⲥ ⲕⲁⲧⲁ ⲧⲉϥⲭⲱⲣⲁ
      ⲉⲡⲉϥⲙⲁ ⲁⲩⲱ ⲛ̅ⲛⲉϥϩⲁⲧⲉ ⲡⲉ ⲛ̅ⲑⲉ ⲛ̅ⲥⲁϥ ⲙⲛ̅ ϣⲙ̅ⲧⲉ ⲛ̅ϩⲟⲟⲩ ⲉⲃⲟⲗ ϩⲓ̈ⲧⲛ̅ ⲧⲉⲕⲣⲓⲡⲓⲥ
      ⲧⲏⲣⲥ̅</td>
      <td><span style="color:#b00e23">(18)</span> And it came to pass when the
      priests who bore the ark of the covenant of the Lord were gone up out of
      Jordan, and set their feet upon the land, that the water of Jordan
      returned impetuously to its place, and went as before over all its
      banks.</td>
      <td><span style="color:#b00e23">(18)</span> καὶ ἐγένετο ὡς ἐξέβησαν οἱ
      ἱερεῖς οἱ αἴροντες τὴν κιβωτὸν τῆς διαθήκης κυρίου ἐκ τοῦ Ιορδάνου καὶ
      ἔθηκαν τοὺς πόδας ἐπὶ τῆς γῆς, ὥρµησεν τὸ ὕδωρ τοῦ Ιορδάνου κατὰ χώραν
      καὶ ἐπορεύετο καθὰ ἐχθὲς καὶ τρίτην ἡµέραν δι’ ὅλης τῆς κρηπῖδος.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span>
      </td>
      <td><span style="color:#b00e23">(ⲓ︦ⲑ︦)</span> ⲁⲩⲱ ⲡⲗⲁⲟⲥ ⲧⲏⲣϥ̅ ⲁϥⲉⲓ ⲉϩⲣⲁⲓ̈
      ϩⲙ̅ ⲡⲓⲟⲣⲇⲁⲛⲏⲥ ⲛ̅ⲥⲟⲩⲙⲏⲧ ⲙ̅ⲡⲉⲃⲟⲧ ⲛ̅ϣⲟⲣⲡ̅ ⲁⲩⲱ ⲛ̅ϣⲏⲣⲉ ⲙ̅ⲡⲓⲥⲣⲁⲏⲗ ⲁⲩⲟⲩⲱϩ ϩⲛ̅
      ⲅⲁⲗⲅⲁⲗⲁ ϩⲛ̅ ⲟⲩⲙⲉⲣⲟⲥ ⲛ̅ⲧⲁⲥ ⲡⲉⲧϩⲙ̅ ⲡⲥⲁ ⲛⲙ̅ⲙⲁ ⲙ̅ⲡⲉⲓⲣⲉ ⲙ̅ⲡⲏ ⲙ̅ⲡⲉⲙⲧⲟ ⲉⲃⲟⲗ
      ⲛ̅ϩⲓⲉⲣⲓⲭⲱ</td>
      <td><span style="color:#b00e23">(19)</span> And the people went up out of
      Jordan on the tenth day of the first month; and the children of Israel
      encamped in Galgala in the region eastward from Jericho.</td>
      <td><span style="color:#b00e23">(19)</span> καὶ ὁ λαὸς ἀνέβη ἐκ τοῦ
      Ιορδάνου δεκάτῃ τοῦ µηνὸς τοῦ πρώτου· καὶ κατεστρατοπέδευσαν οἱ υἱοὶ
      Ισραηλ ἐν Γαλγαλοις κατὰ µέρος τὸ πρὸς ἡλίου ἀνατολὰς ἀπὸ τῆς
      Ιεριχω.</td>
    </tr>

    <tr>
      <td><span style="color:#b00e23">(ⲕ̅)</span>
      </td>
      <td><span style="color:#b00e23">(ⲕ︦)</span> ⲁⲩⲱ ⲡⲉⲓⲙⲛ̅ⲧⲥⲛⲟⲟⲩⲥ ⲛ̅ⲱⲛⲉ
      ⲉⲛⲧⲁⲩϫⲓ̈ⲧⲟⲩ ⲉⲃⲟⲗ ϩⲙ̅ ⲡⲓⲟⲣⲇⲁⲛⲏⲥ ⲁ ⲓ̈ⲏⲥⲟⲩⲥ ⲧⲁϩⲟⲟⲩ ⲉⲣⲁⲧⲟⲩ ϩⲛ̅ ⲅⲁⲗⲅⲁⲗⲁ</td>
      <td><span style="color:#b00e23">(20)</span> And Joshua set these twelve
      stones which he took out of Jordan, in Galgala,</td>
      <td><span style="color:#b00e23">(20)</span> καὶ τοὺς δώδεκα λίθους
      τούτους, οὓς ἔλαβεν ἐκ τοῦ Ιορδάνου, ἔστησεν Ἰησοῦς ἐν Γαλγαλοις</td>
    </tr>

    <tr>
      <td><span style="color:#b00e23">(ⲕ̅ⲁ̅)</span>
      </td>
      <td><span style="color:#b00e23">(ⲕ︦ⲁ︦)</span> ⲉϥϫⲱ ⲙ̅ⲙⲟⲥ ⲛ̅ⲛ̅ϣⲏⲣⲉ
      ⲙ̅ⲡⲓⲥⲣⲁⲏⲗ ϫⲉ ⲉⲩϣⲁⲛϫⲛⲟⲩⲧⲛ̅ ⲛ̅ⲣⲁⲥⲧⲉ ⲛ̅ϭⲓ ⲛⲉⲧⲛ̅ϣⲏⲣⲉ ⲉⲩϫⲱ ⲛⲏⲧⲛ̅ ϫⲉ ⲟⲩ ⲛⲉ
      ⲛⲉⲓⲱⲛⲉ</td>
      <td><span style="color:#b00e23">(21)</span> saying, When your sons ask
      you, saying, What are these stones?</td>
      <td><span style="color:#b00e23">(21)</span> λέγων Ὅταν ἐρωτῶσιν ὑµᾶς οἱ
      υἱοὶ ὑµῶν λέγοντες Τί εἰσιν οἱ λίθοι οὗτοι;</td>
    </tr>

    <tr>
      <td><span style="color:#b00e23">(ⲕ̅ⲃ̅)</span>
      </td>
      <td><span style="color:#b00e23">(ⲕ︦ⲃ︦)</span> ⲉⲧⲉⲧⲛⲉⲧⲁⲙⲉ ⲛⲉⲧⲛ̅ϣⲏⲣⲉ
      ⲉⲧⲉⲧⲛ̅ϫⲱ ⲙ̅ⲙⲟⲥ ⲛⲁⲩ ϫⲉ ⲉⲃⲟⲗ ϫⲉ ⲡⲓⲥⲣⲁⲏⲗ ⲁϥϫⲓ̈ⲟⲟⲣ ⲙ̅ⲡⲓⲟⲣⲇⲁⲛⲓⲏⲥ ⲡⲓⲉⲣⲟ ⲉϫⲙ̅
      ⲡⲉⲧϣⲟⲩⲱⲟⲩ</td>
      <td><span style="color:#b00e23">(22)</span> Tell your sons, that Israel
      went over this Jordan on dry land,</td>
      <td><span style="color:#b00e23">(22)</span> ἀναγγείλατε τοῖς υἱοῖς ὑµῶν
      ὅτι Ἐπὶ ξηρᾶς διέβη Ισραηλ τὸν Ιορδάνην</td>
    </tr>

    <tr>
      <td><span style="color:#b00e23">(ⲕ̅ⲅ̅)</span>
      </td>
      <td><span style="color:#b00e23">(ⲕ︦ⲅ︦)</span> ⲉⲁ ⲡϫⲟⲉⲓⲥ ⲡⲉⲛⲛⲟⲩⲧⲉ ⲧⲣⲉ
      ⲡⲙⲟⲟⲩ ⲙ̅ⲡⲓⲟⲣⲇⲁⲛⲏⲥ ϣⲟⲟⲩⲉ ϩⲓ̈ⲑⲏ ⲙ̅ⲡⲓⲥⲣⲁⲏⲗ ϣⲁⲛⲧⲟⲩϫⲓ̈ⲟⲟⲣ ⲧⲏⲣⲟⲩ ⲙ̅ⲙⲟϥ ⲕⲁⲧⲁ ⲑⲉ
      ⲉⲛⲧⲁ ⲡϫⲟⲉⲓⲥ ⲡⲉⲛⲛⲟⲩⲧⲉ ⲁⲁⲥ ⲛ̅ⲧⲉⲣⲩⲑⲣⲁ ⲑⲁⲗⲁⲥⲥⲁ ⲧⲁⲓ ⲉⲛⲧⲁϥⲧⲣϥ̅ⲥϣⲟⲟⲩⲉ ⲛ̅ϭⲓ
      ⲡϫⲟⲓ̈ⲥ ⲡⲉⲛⲛⲟⲩⲧⲉ ϩⲓ̈ⲑⲏ ⲙ̅ⲙⲟⲛ ϣⲁⲛⲧⲛ̅ⲥⲁⲁⲧⲥ</td>
      <td><span style="color:#b00e23">(23)</span> when the Lord our God had
      dried up the water of Jordan from before them, until they had passed
      over; as the Lord our God did to the Red Sea, which the Lord our God
      dried up from before us, until we passed over.</td>
      <td><span style="color:#b00e23">(23)</span> ἀποξηράναντος κυρίου τοῦ θεοῦ
      ἡµῶν τὸ ὕδωρ τοῦ Ιορδάνου ἐκ τοῦ ἔµπροσθεν αὐτῶν µέχρι οὗ διέβησαν,
      καθάπερ ἐποίησεν κύριος ὁ θεὸς ἡµῶν τὴν ἐρυθρὰν θάλασσαν, ἣν ἀπεξήρανεν
      κύριος ὁ θεὸς ἡµῶν ἔµπροσθεν ἡµῶν ἕως παρήλθοµεν,</td>
    </tr>

    <tr>
      <td><span style="color:#b00e23">(ⲕ̅ⲇ̅)</span>
      </td>
      <td><span style="color:#b00e23">(ⲕ︦ⲇ︦)</span> ϫⲉ ⲉⲩⲉⲉⲓⲙⲉ ⲛ̅ϭⲓ ⲛ̅ϩⲉⲑⲛⲟⲥ
      ⲧⲏⲣⲟⲩ ⲙ̅ⲡⲕⲁϩ ϫⲉ ⲧϭⲟⲙ ⲙ̅ⲡϫⲟⲉⲓⲥ ⲧⲁϫⲣⲏⲩ ⲁⲩⲱ ϫⲉⲕⲁⲥ ⲛ̅ⲧⲱⲧⲛ̅ ⲉⲧⲉⲧⲛⲉϣⲙ̅ϣⲉ
      ⲙ̅ⲡϫⲟⲉⲓⲥ ⲡⲉⲛⲛⲟⲩⲧⲉ ⲛ̅ⲟⲩⲟⲉⲓϣ ⲛⲓⲙ</td>
      <td><span style="color:#b00e23">(24)</span> That all the nations of the
      earth might know, that the power of the Lord is mighty, and that ye might
      worship the Lord our God in every work.</td>
      <td><span style="color:#b00e23">(24)</span> ὅπως γνῶσιν πάντα τὰ ἔθνη τῆς
      γῆς ὅτι ἡ δύναµις τοῦ κυρίου ἰσχυρά ἐστιν, καὶ ἵνα ὑµεῖς σέβησθε κύριον
      τὸν θεὸν ὑµῶν ἐν παντὶ χρόνῳ.</td>
    </tr>
  </table>
</body>
</html>
