<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_16.html" rel="next">
  <link href="isaiah_14.html" rel="prev">
  <script src="main.js" type="module"></script>
</head>
<body class="chapter">
  <h4 id="isaiah_15" class="title">Isaiah 15</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡⲓⲥⲁϫⲓ ϧⲁ ϯⲙⲱⲁⲃⲓⲧⲏⲥ. ⲛ̀ϫⲱⲣϩ ⲉⲥⲉ̀ⲧⲁⲕⲟ ⲛ̀ϫⲉ ϯⲙⲱⲁⲃⲓⲧⲏⲥ ⲛ̀ϫⲱⲣϩ ⲅⲁⲣ ⲉϥⲉ̀ⲧⲁⲕⲟ
      ⲛ̀ϫⲉ ⲡⲥⲟⲃⲧ ⲛ̀ⲧⲉ ϯⲙⲱⲁⲃⲓⲧⲏⲥ.</td>
      <td class="language English"><span style="color:#b00e23">(1)</span> THE
      WORD AGAINST THE LAND OF MOAB.</td>
      <td class="language Greek"><span style="color:#b00e23">(1)</span> Τὸ
      ῥῆµα τὸ κατὰ τῆς Μωαβίτιδος. Νυκτὸς ἀπολεῖται ἡ Μωαβῖτις,
      νυκτὸς γὰρ ἀπολεῖται τὸ τεῖχος τῆς Μωαβίτιδος.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲁⲣⲓⲙⲕⲁϩ ⲛ̀ϩⲏⲧ ⲉ̀ϩⲣⲏⲓ ⲉ̀ϫⲉⲛ ⲑⲏⲛⲟⲩ. ⲉⲥⲉ̀ⲧⲁⲕⲟ ⲅⲁⲣ ⲛ̀ϫⲉ ⲉⲗⲉⲇⲏⲃⲱⲛ. ⲡⲓⲙⲁ ⲉⲧⲉ
      ϯϣⲏⲟⲩⲓ ⲛ̀ⲧⲱⲧⲉⲛ ⲭⲏ ⲙ̀ⲙⲟϥ ⲉⲣⲉⲧⲉⲛⲉ̀ϣⲉ ⲉ̀ⲡϣⲱⲓ ⲉ̀ⲛⲁⲩ ⲉ̀ⲣⲓⲙⲓ ⲉ̀ϫⲉⲛ ⲛⲁⲃⲁⲩ ⲛ̀ⲧⲉ
      ϯⲙⲱⲁⲃⲓⲧⲏⲥ ⲉ̀ϣⲗⲏⲗⲟⲩⲓ ⲉ̀ⲃⲟⲗ ⲟⲩⲙⲉⲧⲕⲉⲣϩⲉ ⲉⲥⲉ̀ϣⲱⲡⲓ ϩⲓϫⲉⲛ ⲁⲫⲉ ⲛⲓⲃⲉⲛ ϫⲫⲟⲓ ⲛⲓⲃⲉⲛ
      ⲉⲩⲉ̀ϣⲁⲧⲟⲩ</td>
      <td class="language English"><span style="color:#b00e23">(2)</span>
      Grieve for yourselves; for even Debon, where your altar is, shall be
      destroyed: thither shall ye go up to weep, over Nabau of the land of
      Moab: howl ye: baldness shall be on every head, and all arms shall be
      wounded.</td>
      <td class="language Greek"><span style="color:#b00e23">(2)</span>
      λυπεῖσθε ἐφ’ ἑαυτοῖς, ἀπολεῖται γὰρ καὶ Δηβων· οὗ ὁ βωµὸς
      ὑµῶν, ἐκεῖ ἀναβήσεσθε κλαίειν· ἐπὶ Ναβαυ τῆς Μωαβίτιδος
      ὀλολύζετε ἐπὶ πάσης κεφαλῆς φαλάκρωµα, πάντες βραχίονες
      κατατετµηµένοι·</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϩⲓ
      ⲛⲉⲥⲡⲗⲁⲧⲓⲁ. ⲙⲟⲣ ⲑⲏⲛⲟⲩ ⲛ̀ϩⲁⲛⲥⲱⲕ. ⲟⲩⲟϩ ⲛⲉϩⲡⲓ ⲉ̀ϫⲉⲛ ⲛⲉⲥϫⲉⲛⲉⲫⲱⲣ ⲛⲉⲙ ϧⲉⲛ
      ⲛⲉⲥϧⲓⲣ. ⲉ̀ϣⲗⲏⲗⲟⲩⲓ ⲉ̀ⲃⲟⲗ ⲧⲏⲣⲟⲩ ϧⲉⲛ ⲟⲩⲣⲓⲙⲓ</td>
      <td class="language English"><span style="color:#b00e23">(3)</span> Gird
      yourselves with sackcloth in her streets: and lament upon her roofs, and
      in her streets, and in her ways; howl all of you with weeping.</td>
      <td class="language Greek"><span style="color:#b00e23">(3)</span> ἐν
      ταῖς πλατείαις αὐτῆς περιζώσασθε σάκκους καὶ κόπτεσθε, ἐπὶ τῶν
      δωµάτων αὐτῆς καὶ ἐν ταῖς ῥύµαις αὐτῆς πάντες ὀλολύζετε
      µετὰ κλαυθµοῦ.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ϫⲉ
      ⲁⲥⲱϣ ⲉ̀ⲃⲟⲗ ⲛ̀ϫⲉ ⲉⲥⲉⲃⲱⲛ. ⲛⲉⲙ ⲙⲉⲗⲉⲁⲗⲏ. ⲁⲩⲥⲱⲧⲉⲙ ⲉ̀ⲡⲟⲩϧⲣⲱⲟⲩ ϣⲁ ⲓⲁⲥⲥⲏ. ⲉⲑⲃⲉ
      ⲫⲁⲓ ⲧϯⲡⲓ ⲛ̀ⲧⲉ ϯⲙⲱⲁⲃⲓⲧⲏⲥ ⲱϣ ⲉ̀ⲃⲟⲗ ⲧⲉⲥⲯⲩⲭⲏ ⲉⲥⲉ̀ⲉⲙⲓ.</td>
      <td class="language English"><span style="color:#b00e23">(4)</span> For
      Esebon and Eleale have cried: their voice was heard to Jassa: therefore
      the loins of the region of Moab cry aloud; her soul shall know.</td>
      <td class="language Greek"><span style="color:#b00e23">(4)</span> ὅτι
      κέκραγεν Εσεβων καὶ Ελεαλη, ἕως Ιασσα ἠκούσθη ἡ φωνὴ αὐτῶν·
      διὰ τοῦτο ἡ ὀσφὺς τῆς Μωαβίτιδος βοᾷ, ἡ ψυχὴ αὐτῆς
      γνώσεται.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲡϩⲏⲧ ⲛ̀ⲧⲉ ϯⲙⲱⲁⲃⲓⲧⲏⲥ ϥⲱϣ ⲉ̀ⲃⲟⲗ ⲛ̀ϧⲣⲏⲓ ⲛ̀ϧⲏⲧⲥ ϣⲁ ⲥⲏⲅⲱⲣ. ⲟⲩⲃⲁϩⲥⲓ ⲅⲁⲣ ⲧⲉ ⲁⲥⲉⲣ
      ⲅ̅ ⲛ̀ⲣⲟⲙⲡⲓ. ⲛ̀ϩⲣⲏⲓ ⲇⲉ ϩⲓ ⲡⲓⲙⲱⲓⲧ ⲉ̀ⲡϣⲱⲓ ⲛ̀ⲧⲉ ⲗⲱⲓⲑ ⲉⲩⲉ̀ⲓ̀ ⲉ̀ⲡϣⲱⲓ ϩⲁⲣⲟ
      ⲉⲩⲣⲓⲙⲓ ϩⲓ ⲡⲓⲙⲱⲓⲧ ⲛ̀ⲧⲉ ⲁⲣⲱⲛⲓⲓⲙ. ϥⲱϣ ⲉ̀ⲃⲟⲗ ⲛ̀ϫⲉ ⲟⲩϧⲟⲙϧⲉⲙ ⲛⲉⲙ ⲟⲩⲙⲟⲛⲙⲉⲛ.</td>
      <td class="language English"><span style="color:#b00e23">(5)</span> The
      heart of the region of Moab cries within her to Segor; for it is as a
      heifer of three years old: and on the ascent of Luith they shall go up to
      thee weeping by the way of Aroniim: she cries, Destruction, and
      trembling.</td>
      <td class="language Greek"><span style="color:#b00e23">(5)</span> ἡ
      καρδία τῆς Μωαβίτιδος βοᾷ ἐν αὐτῇ ἕως Σηγωρ, δάµαλις γάρ
      ἐστιν τριετής· ἐπὶ δὲ τῆς ἀναβάσεως τῆς Λουιθ πρὸς σὲ
      κλαίοντες ἀναβήσονται, τῇ ὁδῷ Αρωνιιµ βοᾷ σύντριµµα καὶ
      σεισµός.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲡⲓⲙⲱⲓⲧ ⲛ̀ⲧⲉ ⲛⲉⲃⲣⲓⲛ ⲉϥⲉ̀ϣⲱⲡⲓ ⲉ̀ⲡϣⲁϥⲉ. ⲟⲩⲟϩ ⲡⲉⲥⲥⲓⲙ ⲉϥⲉ̀ⲙⲟⲩⲛⲕ ⲛ̀ⲛⲉϥϣⲱⲡⲓ ⲅⲁⲣ
      ⲛ̀ϫⲉ ⲥⲓⲙ ⲉϥⲟⲩⲉⲧⲟⲩⲱⲧ.</td>
      <td class="language English"><span style="color:#b00e23">(6)</span> The
      water of Nemerim shall be desolate, and the grass thereof shall fail: for
      there shall be no green grass.</td>
      <td class="language Greek"><span style="color:#b00e23">(6)</span> τὸ
      ὕδωρ τῆς Νεµριµ ἔρηµον ἔσται, καὶ ὁ χόρτος αὐτῆς ἐκλείψει·
      χόρτος γὰρ χλωρὸς οὐκ ἔσται.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲙⲏ
      ⲥⲛⲁⲛⲟϩⲉⲙ ⲟⲛ ⲙ̀ⲡⲁⲓⲕⲉⲣⲏϯ. ϯⲛⲁⲓⲛⲓ ⲛ̀ϩⲁⲛⲁⲣⲁⲃⲟⲥ ⲉ̀ϫⲉⲛ ϯϧⲉⲗⲗⲟⲧ ⲟⲩⲟϩ
      ⲉⲩⲉ̀ϭⲓⲧⲥ.</td>
      <td class="language English"><span style="color:#b00e23">(7)</span> Shall
      Moab even thus be delivered? for I will bring the Arabians upon the
      valley, and they shall take it.</td>
      <td class="language Greek"><span style="color:#b00e23">(7)</span> µὴ
      καὶ οὕτως µέλλει σωθῆναι; ἐπάξω γὰρ ἐπὶ τὴν φάραγγα Ἄραβας,
      καὶ λήµψονται αὐτήν.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁϥⲫⲟϩ ⲅⲁⲣ ⲛ̀ϫⲉ ⲡⲉⲥϧⲣⲱⲟⲩ ϣⲁ ⲛⲓϭⲓⲏ ⲛ̀ⲧⲉ ϯⲙⲱⲁⲃⲓⲧⲏⲥ. ϣⲁ ⲉ̀ϩⲣⲏⲓ ⲉ̀ⲅⲁⲗⲗⲓⲙ. ⲛⲉⲙ
      ⲡⲉⲥⲉ̀ϣⲗⲏⲗⲟⲩⲓ ϣⲁ ϯϣⲱϯ ⲛ̀ⲧⲉ ⲉⲗⲓⲙ.</td>
      <td class="language English"><span style="color:#b00e23">(8)</span> For
      the cry has reached the border of the region of Moab, even of Agalim; and
      her howling has gone as far as the well of Ælim.</td>
      <td class="language Greek"><span style="color:#b00e23">(8)</span>
      συνῆψεν γὰρ ἡ βοὴ τὸ ὅριον τῆς Μωαβίτιδος τῆς Αγαλλιµ, καὶ
      ὀλολυγµὸς αὐτῆς ἕως τοῦ φρέατος τοῦ Αιλιµ.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲡⲓⲙⲱⲓⲧ ⲇⲉ ⲛ̀ⲧⲉ ⲉⲣⲉⲙⲱⲛ ⲉϥⲉ̀ⲙⲟϩ ⲛ̀ⲥⲛⲟϥ. ⲉⲩⲉ̀ⲓⲛⲓ ⲅⲁⲣ ⲉ̀ϫⲉⲛ ⲉⲣⲉⲙⲱⲛ
      ⲛ̀ϩⲁⲛⲁⲣⲁⲃⲟⲥ. ⲟⲩⲟϩ ⲉⲓⲉ̀ⲱⲗⲓ ⲙ̀ⲡϫⲣⲟϫ ⲙ̀ⲙⲱⲁⲃ ⲛⲉⲙ ⲁⲣⲓⲏⲗ. ⲟⲩⲟϩ ⲡⲥⲱϫⲡ ⲛ̀ⲧⲉ
      ⲁⲇⲁⲙⲁ</td>
      <td class="language English"><span style="color:#b00e23">(9)</span> And
      the water of Dimon shall be filled with blood: for I will bring Arabians
      upon Dimon, and I will take away the seed of Moab, and Ariel, and the
      remnant of Adama.</td>
      <td class="language Greek"><span style="color:#b00e23">(9)</span> τὸ δὲ
      ὕδωρ τὸ Ρεµµων πλησθήσεται αἵµατος· ἐπάξω γὰρ ἐπὶ Ρεµµων
      Ἄραβας καὶ ἀρῶ τὸ σπέρµα Μωαβ καὶ Αριηλ καὶ τὸ κατάλοιπον
      Αδαµα.</td>
    </tr>
  </table>
</body>
</html>
