<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_90.html" rel="next">
  <link href="psalms_88.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="psalms89">Psalms 89</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲡ̅ⲑ̅. ϯⲡⲣⲟⲥⲉⲩⲭⲏ ⲛ̀ⲧⲉ ⲙⲱⲩ̀ⲥⲏⲥ
      ⲫⲣⲱⲙⲓ ⲙ̀ⲫϯ.</span>
      </td>
      <td>ⲡ̅ⲑ̅. ⲡⲉϣⲗⲏⲗ ⲙ̅ⲙⲱⲩ̈ⲥⲏⲥ ⲡⲣⲱⲙⲉ ⲙ̅ⲡⲛⲟⲩⲧⲉ:</td>
      <td>A Prayer of Moses the man of God.</td>
      <td>Προσευχὴ τοῦ Μωυσῆ ἀνθρώπου τοῦ θεοῦ.</td>
    </tr>

    <tr>
      <td><span style="color:#b00e23">(ⲁ̅)</span> ⲡϭ̅ⲥ̅ ⲁⲕϣⲱⲡⲓ ⲛⲁⲛ ⲛ̀ⲟⲩⲙⲁⲙ̀ⲫⲱⲧ
      ⲓⲥϫⲉⲛ ϫⲱⲟⲩ ϣⲁ ϫⲱⲟⲩ:</td>
      <td><span style="color:#b00e23">(ⲁ︦)</span> ⲡϫⲟⲉⲓⲥ ⲁⲕϣⲱⲡⲉ ⲛⲁⲛ ⲙ̅ⲙⲁⲙ̅ⲡⲱⲧ
      ϩⲛ̅ ⲟⲩϫⲱⲙ ⲙⲛ̅ ⲟⲩϫⲱⲙ</td>
      <td><span style="color:#b00e23">(1)</span> Lord, thou hast been our
      refuge in all generations.</td>
      <td><span style="color:#b00e23">(1)</span> Κύριε, καταφυγὴ ἐγενήθης ἡµῖν
      ἐν γενεᾷ καὶ γενεᾷ·</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲙ̀ⲡⲁⲧⲟⲩϣⲱⲡⲓ ⲛ̀ϫⲉ ⲛⲓⲧⲱⲟⲩ: ⲙ̀ⲡⲁⲧⲟⲩⲙⲟⲩⲛⲕ ⲙ̀ⲡⲕⲁϩⲓ
      ⲛⲉⲙ ϯⲟⲓⲕⲟⲩⲙⲉⲛⲏ: ⲓⲥϫⲉⲛ ⲡⲉⲛⲉϩ ϣⲁ ⲉⲛⲉϩ ⲛ̀ⲑⲟⲕ ⲡⲉ.</td>
      <td><span style="color:#b00e23">(ⲃ︦)</span> ⲉⲙⲡⲁⲧⲕ̅ⲧⲁϫⲣⲉ ⲛ̅ⲧⲟⲟⲩ ⲁⲩⲱ
      ⲛⲅ̅ⲡⲗⲁⲥⲥⲉ ⲙ̅ⲡⲕⲁϩ ⲙⲛ̅ ⲧⲟⲓⲕⲟⲩⲙⲉⲛⲏ. ⲁⲩⲱ ϫⲓⲛ ⲉⲛⲉϩ ϣⲁ ⲉⲛⲉϩ ⲛ̅ⲧⲟⲕ ⲡⲉ</td>
      <td><span style="color:#b00e23">(2)</span> Before the mountains existed,
      and before the earth and the world were formed, even from age to age,
      Thou art.</td>
      <td><span style="color:#b00e23">(2)</span> πρὸ τοῦ ὄρη γενηθῆναι καὶ
      πλασθῆναι τὴν γῆν καὶ τὴν οἰκουµένην καὶ ἀπὸ τοῦ αἰῶνος ἕως τοῦ αἰῶνος σὺ
      εἶ.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲙ̀ⲡⲉⲣⲧⲁⲥⲑⲟ ⲛ̀ⲟⲩⲣⲱⲙⲓ ⲉ̀ϧⲣⲏⲓ ⲉ̀ⲡⲑⲉⲃⲓⲟ: ⲟⲩⲟϩ
      ⲁⲕϫⲟⲥ ϫⲉ ⲕⲉⲧ ⲑⲏⲛⲟⲩ ⲛⲓϣⲏⲣⲓ ⲛ̀ⲧⲉ ⲛⲓⲣⲱⲙⲓ:</td>
      <td><span style="color:#b00e23">(ⲅ︦)</span> ⲙ̅ⲡⲣ̅ⲕⲧⲉ ⲡⲣⲱⲙⲉ ⲉⲩⲑⲃ̅ⲃⲓⲟ ⲁⲩⲱ
      ⲁⲕϫⲟⲟⲥ ϫⲉ ⲕⲉⲧ ⲧⲏⲩⲧⲛ̅ ⲛ̅ϣⲏⲣⲉ ⲛ̅ⲛ̅ⲣⲱⲙⲉ</td>
      <td><span style="color:#b00e23">(3)</span> Turn not man back to his low
      place, whereas thou saidst, Return, ye sons of men?</td>
      <td><span style="color:#b00e23">(3)</span> µὴ ἀποστρέψῃς ἄνθρωπον εἰς
      ταπείνωσιν· καὶ εἶπας Ἐπιστρέψατε, υἱοὶ ἀνθρώπων.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(2)</span> ϫⲉ ⲟⲩϣⲟ ⲛ̀ⲣⲟⲙⲡⲓ ⲛⲁϩⲣⲉⲛ ⲛⲉⲕⲃⲁⲗ ⲙ̀ⲫⲣⲏϯ ⲙ̀ⲡⲓⲉϩⲟⲟⲩ
      ⲛ̀ⲧⲉ ⲥⲁϥ ⲡⲉⲧⲁϥⲥⲓⲛⲓ ⲛⲉⲙ ⲟⲩⲛⲁⲩ ⲛ̀ⲁⲣⲉϩ ϧⲉⲛ ⲡⲓⲉϫⲱⲣϩ.</td>
      <td><span style="color:#b00e23">(ⲇ︦)</span> ϫⲉ ϣⲟ ⲛ̅ⲣⲱⲙⲡⲉ ⲛ̅ⲛⲁϩⲣⲁⲕ ⲉⲩⲟ
      ⲛ̅ⲑⲉ ⲛ̅ⲟⲩϩⲟⲟⲩ ⲛ̅ⲟⲩⲱⲧ. ⲛ̅ⲑⲉ ⲛ̅ⲥⲁϥ ⲉⲛⲧⲁϥⲟⲩⲉⲓⲛⲉ ⲙⲛ̅ ⲟⲩⲟⲩⲣ̅ϣⲉ ⲛ̅ⲧⲉⲩϣⲏ.</td>
      <td><span style="color:#b00e23">(4)</span> For a thousand years in thy
      sight are as the yesterday which is past, and as a watch in the
      night.</td>
      <td><span style="color:#b00e23">(4)</span> ὅτι χίλια ἔτη ἐν ὀφθαλµοῖς σου
      ὡς ἡ ἡµέρα ἡ ἐχθές, ἥτις διῆλθεν, καὶ φυλακὴ ἐν νυκτί.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲛⲟⲩⲣⲟⲙⲡⲓ ⲉⲩⲉ̀ϣⲱⲡⲓ ⲉⲩϣⲟϣϥ ϩⲁⲛⲁⲧⲟⲟⲩⲓ: ⲉϥⲉ̀ⲥⲓⲛⲓ
      ⲙ̀ⲫⲣⲏϯ ⲛ̀ⲟⲩⲭⲗⲟⲏ:</td>
      <td><span style="color:#b00e23">(ⲉ︦)</span> ⲛⲉⲩⲣⲟⲙⲡⲉ ⲛⲁϣⲱⲡⲉ ⲛⲁⲩ ⲛ̅ⲥⲱϣϥ̅.
      ⲥⲉⲛⲁⲥⲉⲓⲛⲉ ⲉϩⲧⲟⲟⲩⲉ ⲛ̅ⲑⲉ ⲛ̅ⲟⲩⲟⲩⲟⲧⲟⲩⲉⲧ</td>
      <td><span style="color:#b00e23">(5)</span> Years shall be vanity to them:
      let the morning pass away as grass.</td>
      <td><span style="color:#b00e23">(5)</span> τὰ ἐξουδενώµατα αὐτῶν ἔτη
      ἔσονται. τὸ πρωὶ ὡσεὶ χλόη παρέλθοι,</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(3)</span> ϩⲁⲛⲁⲧⲟⲟⲩⲓ ⲉϥⲉ̀ⲫⲓⲣⲓ ⲟⲩⲟϩ ⲉϥⲉⲥⲓⲛⲓ. <span style=
      "color:#05537d">(4)</span> ⲣⲟⲩϩⲓ ⲉϥⲉ̀ϩⲉⲓ ⲟⲩⲟϩ ⲉϥⲉ̀ⲉⲛϣⲟⲧ ⲟⲩⲟϩ
      ⲉϥⲉ̀ϣⲱⲟⲩⲓ.</td>
      <td><span style="color:#b00e23">(ⲋ︦)</span> ⲥⲉⲛⲁϯⲟⲩⲱ ⲉϩⲧⲟⲟⲩⲉ ⲛ̅ⲥⲉⲥⲉⲓⲛⲉ
      ⲛ̅ⲥⲉ ϩⲉ ⲙ̅ⲡⲛⲁⲩ ⲛ̅ⲣⲟⲩϩⲉ. ⲛ̅ⲥⲉ ⲛϣⲟⲧ ϣⲟⲟⲩⲉ</td>
      <td><span style="color:#b00e23">(6)</span> In the morning let it flower,
      and pass away: in the evening let it droop, let it be withered and dried
      up.</td>
      <td><span style="color:#b00e23">(6)</span> τὸ πρωὶ ἀνθήσαι καὶ παρέλθοι,
      τὸ ἑσπέρας ἀποπέσοι, σκληρυνθείη καὶ ξηρανθείη.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(5)</span> ϫⲉ ⲁⲛⲙⲟⲩⲛⲕ ϧⲉⲛ ⲡⲉⲕϫⲱⲛⲧ: ⲟⲩⲟϩ ⲁⲛϣⲑⲟⲣⲧⲉⲣ ϧⲉⲛ
      ⲡⲉⲕⲙⲃⲟⲛ.</td>
      <td><span style="color:#b00e23">(ⲍ︦)</span> ϫⲉ ⲁⲛⲱϫⲛ̅ ϩⲛ̅ ⲧⲉⲕⲟⲣⲅⲏ. ⲁⲩⲱ
      ⲁⲛϣⲧⲟⲣⲧⲣ̅ ϩⲙ̅ ⲡⲉⲕϭⲱⲛⲧ̅.</td>
      <td><span style="color:#b00e23">(7)</span> For we have perished in thine
      anger, and in thy wrath we have been troubled.</td>
      <td><span style="color:#b00e23">(7)</span> ὅτι ἐξελίποµεν ἐν τῇ ὀργῇ σου
      καὶ ἐν τῷ θυµῷ σου ἐταράχθηµεν.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(6)</span> ⲁⲕⲭⲱ ⲛ̀ⲛⲉⲛⲁⲛⲟⲙⲓⲁ ⲙ̀ⲡⲉⲕⲙⲑⲟ: ⲡⲉⲛⲉⲛⲉϩ ⲉ̀ⲟⲩⲟⲩⲱⲓⲛⲓ
      ⲛ̀ⲧⲉ ⲡⲉⲕϩⲟ.</td>
      <td><span style="color:#b00e23">(ⲏ︦)</span> ⲁⲕⲕⲁ ⲛⲉⲛⲁⲛⲟⲙⲓⲁ ⲙ̅ⲡⲉⲕⲙ̅ⲧⲟ
      ⲉⲃⲟⲗ. ⲁⲩⲱ ⲡⲉⲛⲟⲩⲟⲉⲓϣ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲉⲕϩⲟ.</td>
      <td><span style="color:#b00e23">(8)</span> Thou hast set our
      transgressions before thee: our age is in the light of thy
      countenance.</td>
      <td><span style="color:#b00e23">(8)</span> ἔθου τὰς ἀνοµίας ἡµῶν ἐνώπιόν
      σου· ὁ αἰὼν ἡµῶν εἰς φωτισµὸν τοῦ προσώπου σου.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(7)</span> ϫⲉ ⲁⲩⲙⲟⲩⲛⲕ ⲛ̀ϫⲉ ⲛⲉⲛⲉϩⲟⲟⲩ ⲧⲏⲣⲟⲩ: ⲟⲩⲟϩ ⲁⲛⲙⲟⲩⲛⲕ
      ϧⲉⲛ ⲡⲉⲕϫⲱⲛⲧ: ⲛⲉⲛⲣⲟⲙⲡⲓ ⲁⲩⲉⲣⲙⲉⲗⲉⲧⲁⲛ ⲉ̀ⲣⲱⲟⲩ ⲙ̀ⲫⲣⲏϯ ⲛ̀ⲟⲩⲥⲧⲁϫⲟⲩⲗ.</td>
      <td><span style="color:#b00e23">(ⲑ︦)</span> ϫⲉ ⲁ ⲛⲉⲛϩⲟⲟⲩ ⲧⲏⲣⲟⲩ ⲱϫⲛ̅.
      ⲁⲛⲱϫⲛ̅ ϩⲛ̅ ⲧⲉⲕⲟⲣⲅⲏ. ⲁⲩⲙⲉⲗⲉⲧⲁ ⲛ̅ⲛⲉⲛⲣⲙ̅ⲡⲟⲟⲩⲉ ⲛ̅ⲑⲉ ⲛ̅ⲛⲓϩⲁⲗⲟⲩⲥ.</td>
      <td><span style="color:#b00e23">(9)</span> For all our days are gone, and
      we have passed away in thy wrath: our years have spun out their tale as a
      spider.</td>
      <td><span style="color:#b00e23">(9)</span> ὅτι πᾶσαι αἱ ἡµέραι ἡµῶν
      ἐξέλιπον, καὶ ἐν τῇ ὀργῇ σου ἐξελίποµεν· τὰ ἔτη ἡµῶν ὡς ἀράχνην
      ἐµελέτων.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(8)</span> ⲛⲓⲉϩⲟⲟⲩ ⲛ̀ⲧⲉ ⲛⲉⲛⲣⲟⲙⲡⲓ ⲛ̀ϧⲏⲧⲟⲩ ⲟ̅ ⲛ̀ⲣⲟⲙⲡⲓ ⲛⲉ:
      ⲁⲩϣⲁⲛϣⲱⲡⲓ ⲇⲉ ϧⲉⲛ ⲟⲩⲙⲉⲧϫⲱⲣⲓ ⲡ̅ ⲛⲉ: ⲟⲩⲟϩ ⲛⲓϩⲟⲩⲟ ⲟⲩϧⲓⲥⲓ ⲡⲉ ⲛⲉⲙ ⲟⲩⲙⲕⲁϩ: ϫⲉ
      ⲁⲥⲓ̀ ⲉ̀ϩⲣⲏⲓ ⲉ̀ϫⲱⲛ ⲛ̀ϫⲉ ⲟⲩⲙⲉⲧⲣⲉⲙⲣⲁⲩϣ ⲉ̀ⲛⲉϭⲓⲥⲃⲱ.</td>
      <td><span style="color:#b00e23">(ⲓ︦)</span> ⲛⲉϩⲟⲟⲩ ⲛ̅ⲛ̅ⲣⲙ̅ⲡⲟⲟⲩⲉ ⲉⲧⲛ̅
      ⲛ̅ϩⲏⲧⲟⲩ ϣϥⲉ ⲛ̅ⲣⲟⲙⲡⲉ ⲛⲉ. ⲉϣⲱⲡⲉ ⲇⲉ ⲉⲩϣⲁⲛⲣ̅ϩⲟⲩⲟ ϩⲙⲉⲛⲉ. ⲡⲉϩⲟⲩⲟ ⲇⲉ ⲛ̅ⲛⲁⲓ ϩⲓⲥⲉ
      ⲡⲉ ϩⲓ ⲙ̅ⲕⲁϩ ϫⲉ ⲁ ⲟⲩⲙⲛ̅ⲧⲣⲙ̅ⲣⲁϣ ⲉⲓ ⲉϩⲣⲁⲓ ⲉϫⲱⲛ ⲁⲩⲱ ⲧⲛ̅ⲛⲁϫⲓⲥⲃⲱ.</td>
      <td><span style="color:#b00e23">(10)</span> As for the days of our years,
      in them are seventy years; and if men should be in strength, eighty
      years: and the greater part of them would be labour and trouble; for
      weakness overtakes us, and we shall be chastened.</td>
      <td><span style="color:#b00e23">(10)</span> αἱ ἡµέραι τῶν ἐτῶν ἡµῶν, ἐν
      αὐτοῖς ἑβδοµήκοντα ἔτη, ἐὰν δὲ ἐν δυναστείαις, ὀγδοήκοντα ἔτη, καὶ τὸ
      πλεῖον αὐτῶν κόπος καὶ πόνος· ὅτι ἐπῆλθεν πραύ̈της ἐφ’ ἡµᾶς, καὶ
      παιδευθησόµεθα.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(9)</span> ⲛⲓⲙ ⲉⲧⲥⲱⲟⲩⲛ ⲙ̀ⲡⲁⲙⲁϩⲓ ⲛ̀ⲧⲉ ⲡⲉⲕϫⲱⲛⲧ: ⲛⲉⲙ ⲉ̀ⲃⲟⲗ
      ϩⲁ ⲧϩⲟϯ ⲛ̀ⲧⲉ ⲡⲉⲕⲙⲃⲟⲛ ⲉ̀ϭⲓⲏⲡⲓ ⲛ̀ⲧⲉⲕⲟⲩⲓⲛⲁⲙ.</td>
      <td><span style="color:#b00e23">(ⲓ︦ⲁ︦)</span> ⲛⲓⲙ ⲡⲉⲧⲥⲟⲟⲩⲛ ⲙ̅ⲡⲁⲙⲁϩⲧⲉ
      ⲛ̅ⲧⲉⲕⲟⲣⲅⲏ. ⲁⲩⲱ ⲑⲟⲧⲉ ⲙ̅ⲡⲉⲕϭⲱⲛⲧ̅ ⲉⲱⲡ ⲛ̅ⲧⲉⲕⲟⲩⲛⲁⲙ.</td>
      <td><span style="color:#b00e23">(11)</span> Who knows the power of thy
      wrath? <span style="color:#b00e23">(12)</span> and who knows how to
      number his days because of the fear of thy wrath? So manifest thy right
      hand,</td>
      <td><span style="color:#b00e23">(11)</span> τίς γινώσκει τὸ κράτος τῆς
      ὀργῆς σου καὶ ἀπὸ τοῦ φόβου σου τὸν θυµόν σου; <span style=
      "color:#b00e23">(12)</span> ἐξαριθµήσασθαι τὴν δεξιάν σου οὕτως
      γνώρισον</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(10)</span> ⲡⲁⲓⲣⲏϯ ⲙⲁⲧⲁⲙⲟⲛ: ⲛⲉⲙ ⲛⲏ ⲉⲧⲁⲩϭⲓⲥⲃⲱ ϧⲉⲛ ⲡⲟⲩϩⲏⲧ
      ⲉ̀ϯⲥⲟⲫⲓⲁ:</td>
      <td><span style="color:#b00e23">(ⲓ︦ⲃ︦)</span> ⲟⲩⲱⲛϩ̅ ⲉⲃⲟⲗ ⲛ̅ⲧⲉⲓϩⲉ
      ⲛ̅ⲛⲉⲧⲧⲥⲁⲃⲏⲩⲧ ⲉⲩⲥⲟⲫⲓⲁ ϩⲙ̅ ⲡⲉⲩϩⲏⲧ.</td>
      <td>and those that are instructed in wisdom in the heart.</td>
      <td>καὶ τοὺς πεπεδηµένους τῇ καρδίᾳ ἐν σοφίᾳ.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(10)</span> ⲕⲟⲧⲕ ⲡϭ̅ⲥ̅ ϣⲁ ⲑⲛⲁⲩ ϫⲉ: ⲟⲩⲟϩ ϭⲓ ⲛⲟⲩϯϩⲟ ⲉ̀ϫⲉⲛ
      ⲛⲉⲕⲉⲃⲓⲁⲓⲕ.</td>
      <td><span style="color:#b00e23">(ⲓ︦ⲅ︦)</span> ⲕⲟⲧⲕ̅ ⲡϫⲟⲉⲓⲥ ϣⲁⲧⲛⲁⲩ
      ⲛ̅ⲥⲉⲥⲉⲡⲥⲱⲡⲕ̅ ⲉϫⲛ̅ ⲛⲉⲕϩⲙ̅ϩⲁⲗ.</td>
      <td><span style="color:#b00e23">(13)</span> Return, O Lord, how long? and
      be intreated concerning thy servants.</td>
      <td><span style="color:#b00e23">(13)</span> ἐπίστρεψον, κύριε· ἕως πότε;
      καὶ παρακλήθητι ἐπὶ τοῖς δούλοις σου.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(11)</span> ⲁⲛⲙⲟϩ ϧⲉⲛ ⲡⲉⲕⲛⲁⲓ ⲙ̀ⲫⲛⲁⲩ ⲛ̀ϩⲁⲛⲁⲧⲟⲟⲩⲓ: ⲁⲛⲑⲉⲗⲏⲗ
      ⲟⲩⲟϩ ⲁⲛⲟⲩⲛⲟϥ ⲛ̀ⲛⲉⲛⲉϩⲟⲟⲩ ⲧⲏⲣⲟⲩ:</td>
      <td><span style="color:#b00e23">(ⲓ︦ⲇ︦)</span> ϫⲉ ⲁⲛⲙⲟⲩϩ ⲉⲃⲟⲗ ⲙ̅ⲡⲉⲕⲛⲁ
      ⲙ̅ⲡⲛⲟⲩ ⲛ̅ϣⲱⲣⲡ̅ ⲛ̅ⲛⲉⲛϩⲟⲟⲩ ⲧⲏⲣⲟⲩ. ⲁⲩⲱ ⲁⲛⲧⲉⲗⲏⲗ ⲁⲛⲟⲩⲛⲟϥ.</td>
      <td><span style="color:#b00e23">(14)</span> We have been satisfied in the
      morning with thy mercy; and we did exult and rejoice:</td>
      <td><span style="color:#b00e23">(14)</span> ἐνεπλήσθηµεν τὸ πρωὶ τοῦ
      ἐλέους σου καὶ ἠγαλλιασάµεθα καὶ εὐφράνθηµεν ἐν πάσαις ταῖς ἡµέραις
      ἡµῶν·</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(11)</span> ⲛ̀ⲧϣⲉⲃⲓⲱ ⲛ̀ⲛⲓⲉϩⲟⲟⲩ ⲉⲧⲁⲕⲑⲉⲃⲓⲟⲛ ⲛ̀ϧⲏⲧⲟⲩ: ⲛⲉⲙ
      ⲛⲓⲣⲟⲙⲡⲓ ⲉⲧⲁⲛⲛⲁⲩ ⲉ̀ϩⲁⲛⲡⲉⲧϩⲱⲟⲩ ⲛ̀ϧⲏⲧⲟⲩ.</td>
      <td><span style="color:#b00e23">(ⲓ︦ⲉ︦)</span> ⲉⲡⲙⲁ ⲛ̅ⲛⲉϩⲟⲟⲩ ⲉⲛⲧⲁⲕⲑⲃ̅ⲃⲓⲟⲛ.
      ⲛ̅ⲣⲙ̅ⲡⲟⲟⲩⲉ ⲉⲛⲧⲁⲩⲛⲁⲩ ⲛ̅ϩⲏⲧⲟⲩ ⲉϩⲉⲛⲡⲉⲑⲟⲟⲩ.</td>
      <td><span style="color:#b00e23">(15)</span> let us rejoice in all our
      days, in return for the days wherein thou didst afflict us, the years
      wherein we saw evil.</td>
      <td><span style="color:#b00e23">(15)</span> εὐφράνθηµεν ἀνθ’ ὧν ἡµερῶν
      ἐταπείνωσας ἡµᾶς, ἐτῶν, ὧν εἴδοµεν κακά.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(12)</span> ϫⲟⲩϣⲧ ⲉ̀ϫⲉⲛ ⲛⲉⲕⲉⲃⲓⲁⲓⲕ ⲛⲉⲙ ⲛⲉⲕϩⲃⲏⲟⲩⲓ: ⲟⲩⲟϩ
      ϭⲓⲙⲱⲓⲧ ⲛ̀ⲛⲟⲩϣⲏⲣⲓ</td>
      <td><span style="color:#b00e23">(ⲓ︦ⲋ︦)</span> ⲛⲅ̅ϭⲱϣⲧ̅ ⲉϩⲣⲁⲓ ⲉϫⲛ̅
      ⲛⲉⲕϩⲙ̅ϩⲁⲗ ⲙⲛ̅ ⲛⲉⲕϩⲃⲏⲩⲉ. ⲛⲅ̅ϫⲓⲙⲟⲉⲓⲧ ϩⲏⲧⲟⲩ ⲛ̅ⲛⲉⲩϣⲏⲣⲉ</td>
      <td><span style="color:#b00e23">(16)</span> And look upon thy servants,
      and upon thy works; and guide their children.</td>
      <td><span style="color:#b00e23">(16)</span> καὶ ἰδὲ ἐπὶ τοὺς δούλους σου
      καὶ τὰ ἔργα σου καὶ ὁδήγησον τοὺς υἱοὺς αὐτῶν,</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(13)</span> ⲙⲁⲣⲉϥϣⲱⲡⲓ ⲛ̀ϫⲉ ⲫⲟⲩⲱⲓⲛⲓ ⲙ̀ⲡϭ̅ⲥ̅ ⲡⲉⲛⲛⲟⲩϯ ⲉ̀ϩⲣⲏⲓ
      ⲉ̀ϫⲱⲛ: ⲟⲩⲟϩ ⲛⲓϩⲃⲏⲟⲩⲓ ⲛ̀ⲧⲉ ⲛⲉⲛϫⲓϫ ⲥⲟⲩⲧⲱⲛⲟⲩ ⲉ̀ϩⲣⲏⲓ ⲉ̀ϫⲱⲛ: ⲛⲉⲛϩⲃⲏⲟⲩⲓ ⲛ̀ⲧⲉ
      ⲛⲉⲛϫⲓϫ ⲉⲩⲉ̀ⲥⲟⲩⲧⲱⲛ.</td>
      <td><span style="color:#b00e23">(ⲓ︦ⲍ︦)</span> ⲙⲁⲣⲉ ⲡⲟⲩⲟⲉⲓⲛ ⲙ̅ⲡϫⲟⲉⲓⲥ
      ⲡⲉⲛⲛⲟⲩⲧⲉ ϣⲱⲡⲉ ⲉϩⲣⲁⲓ ⲉϫⲱⲛ. ⲕⲁⲧⲁ ⲛⲉϩⲃⲏⲩⲉ ⲛ̅ⲛⲉⲛϭⲓϫ ⲉⲕⲉⲥⲟⲩⲧⲱⲛⲛ. ⲉⲣϣⲁⲛⲧⲉⲧⲛ̅ⲕⲉⲧ
      ⲧⲏⲩⲧⲛ̅ ϩⲛ̅ ⲧⲡⲓⲥⲧⲓⲥ. ϩⲙ̅ ⲡⲟⲩⲟⲉⲓϣ ⲧⲏⲣϥ̅ ⲉⲧⲉⲧⲛ̅ ϩⲙ̅ ⲡϫⲱⲱⲣⲉ ⲉⲃⲟⲗ ⲧⲉⲧⲛⲁϣⲱⲡⲉ
      ⲁϫⲙ̅ ⲡⲉⲑⲟⲟⲩ:</td>
      <td><span style="color:#b00e23">(17)</span> And let the brightness of the
      Lord our God be upon us: and do thou direct for us the works of our
      hands.</td>
      <td><span style="color:#b00e23">(17)</span> καὶ ἔστω ἡ λαµπρότης κυρίου
      τοῦ θεοῦ ἡµῶν ἐφ’ ἡµᾶς, καὶ τὰ ἔργα τῶν χειρῶν ἡµῶν κατεύθυνον ἐφ’
      ἡµᾶς.</td>
    </tr>
  </table>
</body>
</html>
