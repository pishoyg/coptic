<!DOCTYPE html>
<html>
<head>
  <title>Leviticus</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="leviticus_22.html" rel="next">
  <link href="leviticus_20.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="leviticus21">Leviticus 21</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲡⲉϫⲉ ⲡϭ̅ⲥ̅ ⲙ̀ⲙⲱⲩ̀ⲥⲏⲥ ϫⲉ
      ⲥⲁϫⲓ ⲛⲉⲙ ⲛⲉⲛϣⲏⲣⲓ ⲛ̀ⲁⲁⲣⲱⲛ ⲛⲓⲟⲩⲏⲃ ⲟⲩⲟϩ ⲉⲕⲉ̀ϫⲟⲥ ⲛⲱⲟⲩ ϫⲉ ϧⲉⲛ ⲯⲩⲭⲏ ⲛⲓⲃⲉⲛ
      ⲛ̀ⲛⲟⲩϭⲱϧⲉⲙ ϧⲉⲛ ⲡⲟⲩⲉⲑⲛⲟⲥ</td>
      <td><span style="color:#b00e23">(1)</span> And the Lord spoke to Moses,
      saying, Speak to the priests the sons of Aaron, and thou shalt tell them
      that they shall not defile themselves in their nation for the dead,</td>
      <td><span style="color:#b00e23">(1)</span> Καὶ εἶπεν κύριος πρὸς Μωυσῆν
      λέγων Εἰπὸν τοῖς ἱερεῦσιν τοῖς υἱοῖς Ααρων καὶ ἐρεῖς πρὸς αὐτούς Ἐν ταῖς
      ψυχαῖς οὐ µιανθήσονται ἐν τῷ ἔθνει αὐτῶν</td>
    </tr>

    <tr>
      <td><span style="color:#b00e23">(ⲃ̅)</span> ⲁⲗⲗⲁ ϧⲉⲛ ⲡⲓⲣⲉⲙϧⲉⲛⲏⲓ ⲫⲏ ⲉⲧϧⲉⲛⲧ
      ⲉⲣⲱⲟⲩ ⲉ̀ϫⲉⲛ ⲟⲩⲓⲱⲧ ⲛⲉⲙ ⲟⲩⲙⲁⲩ ⲛⲉⲙ ⲉ̀ϫⲉⲛ ⲟⲩϣⲏⲣⲓ ⲛⲉⲙ ϩⲁⲛϣⲉⲣⲓ ⲉ̀ϫⲉⲛ ⲟⲩⲥⲟⲡ</td>
      <td><span style="color:#b00e23">(2)</span> but they may mourn for a
      relative who is very near to them, for a father and mother, and sons and
      daughters, for a brother,</td>
      <td><span style="color:#b00e23">(2)</span> ἀλλ’ ἢ ἐν τῷ οἰκείῳ τῷ ἔγγιστα
      αὐτῶν, ἐπὶ πατρὶ καὶ µητρὶ καὶ υἱοῖς καὶ θυγατράσιν, ἐπ’ ἀδελφῷ</td>
    </tr>

    <tr>
      <td><span style="color:#b00e23">(ⲅ̅)</span> ⲛⲉⲙ ⲟⲩⲥⲱⲛⲓ ⲛ̀ⲧⲁϥ ⲙⲡⲁⲣⲑⲉⲛⲟⲥ ⲫⲏ
      ⲉⲧϧⲉⲛⲧ ⲉ̀ⲣⲟⲥ ⲑⲏ ⲉⲧⲉ ⲙ̀ⲡⲟⲩⲧⲏⲓⲥ ⲛ̀ϩⲁⲓ ϧⲉⲛ ⲛⲁⲓ ⲉϥⲉ̀ϭⲱϧⲉⲙ</td>
      <td><span style="color:#b00e23">(3)</span> and for a virgin sister that
      is near to one, that is not espoused to a man; for these one shall defile
      himself.</td>
      <td><span style="color:#b00e23">(3)</span> καὶ ἐπ’ ἀδελφῇ παρθένῳ τῇ
      ἐγγιζούσῃ αὐτῷ τῇ µὴ ἐκδεδοµένῃ ἀνδρί, ἐπὶ τούτοις µιανθήσεται.</td>
    </tr>

    <tr>
      <td><span style="color:#b00e23">(ⲇ̅)</span> ⲛ̀ⲛⲉϥϭⲱϧⲉⲙ ϧⲉⲛ ⲟⲩⲉⲝⲁⲡⲓⲛⲁ ϧⲉⲛ
      ⲡⲉϥⲗⲁⲟⲥ ⲉⲩⲥⲱϥ ⲛ̀ⲧⲁϥ</td>
      <td><span style="color:#b00e23">(4)</span> He shall not defile himself
      suddenly among his people to profane himself.</td>
      <td><span style="color:#b00e23">(4)</span> οὐ µιανθήσεται ἐξάπινα ἐν τῷ
      λαῷ αὐτοῦ εἰς βεβήλωσιν αὐτοῦ.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲛ̀ⲛⲉⲧⲉⲛϧⲱⲕϩ ⲛ̀ⲧⲉⲧⲉⲛⲁⲫⲉ
      ϧⲉⲛ ⲟⲩⲙⲉⲧⲕⲉⲣϩⲉ ⲉ̀ϫⲉⲛ ⲟⲩⲣⲉϥⲙⲱⲟⲩⲧ ⲟⲩⲟϩ ⲛ̀ⲛⲟⲩϧⲱⲕϩ ⲙ̀ⲫⲙⲟϩ ⲛ̀ⲧⲉ ⲛⲟⲩⲙⲟⲣⲧ ⲟⲩⲟϩ
      ⲛ̀ⲛⲟⲩϣⲱⲧ ⲛ̀ϩⲁⲛϭⲟⲧϭⲉⲧ ⲉ̀ϫⲉⲛ ⲛⲟⲩⲥⲁⲣⲝ</td>
      <td><span style="color:#b00e23">(5)</span> And ye shall not shave your
      head for the dead with a baldness on the top; and they shall not shave
      their beard, neither shall they make gashes on their flesh.</td>
      <td><span style="color:#b00e23">(5)</span> καὶ φαλάκρωµα οὐ ξυρηθήσεσθε
      τὴν κεφαλὴν ἐπὶ νεκρῷ καὶ τὴν ὄψιν τοῦ πώγωνος οὐ ξυρήσονται καὶ ἐπὶ τὰς
      σάρκας αὐτῶν οὐ κατατεµοῦσιν ἐντοµίδας.</td>
    </tr>

    <tr>
      <td><span style="color:#b00e23">(ⲋ̅)</span> ⲉⲩⲉ̀ϣⲱⲡⲓ ⲉⲩⲟⲩⲁⲃ ⲙ̀ⲡⲟⲩⲛⲟⲩϯ
      ⲟⲩⲟϩ ⲛ̀ⲛⲟⲩⲥⲱϥ ⲙ̀ⲫⲣⲁⲛ ⲙ̀ⲡⲟⲩⲛⲟⲩϯ ⲛⲓϣⲟⲩϣⲱⲟⲩϣⲓ ⲅⲁⲣ ⲛ̀ⲧⲉ ⲡϭ̅ⲥ̅ ϩⲁⲛⲇⲱⲣⲟⲛ ⲛⲉ
      ⲛ̀ⲧⲉ ⲡⲟⲩⲛⲟⲩϯ ⲛⲏ ⲛ̀ⲑⲱⲟⲩ ⲉⲧⲟⲩⲓⲛⲓ ⲙ̀ⲙⲱⲟⲩ ⲉ̀ϧⲟⲩⲛ ⲟⲩⲟϩ ⲉⲩⲉ̀ϣⲱⲡⲓ ⲉⲩⲟⲩⲁⲃ</td>
      <td><span style="color:#b00e23">(6)</span> They shall be holy to their
      God, and they shall not profane the name of their God; for they offer the
      sacrifices of the Lord as the gifts of their God, and they shall be
      holy.</td>
      <td><span style="color:#b00e23">(6)</span> ἅγιοι ἔσονται τῷ θεῷ αὐτῶν καὶ
      οὐ βεβηλώσουσιν τὸ ὄνοµα τοῦ θεοῦ αὐτῶν· τὰς γὰρ θυσίας κυρίου δῶρα τοῦ
      θεοῦ αὐτῶν αὐτοὶ προσφέρουσιν καὶ ἔσονται ἅγιοι.</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲥϩⲓⲙⲓ ⲙ̀ⲡⲟⲣⲛⲏ ⲟⲩⲟϩ ⲉⲥⲥⲟϥ
      ⲛ̀ⲛⲟⲩϭⲓⲥ ⲛⲱⲟⲩ ⲟⲩⲥϩⲓⲙⲓ ⲉⲥϩⲱⲟⲩⲓ ⲉ̀ⲃⲟⲗ ⲛ̀ⲧⲉⲛ ⲡⲉⲥϩⲁⲓ ⲛ̀ⲛⲟⲩϭⲓⲥ ⲛⲱⲟⲩ ϫⲉ ϥⲟⲩⲁⲃ
      ⲛ̀ϫⲉ ⲡϭ̅ⲥ̅ ⲡⲉϥⲛⲟⲩϯ</td>
      <td><span style="color:#b00e23">(7)</span> They shall not take a woman
      who is a harlot and profaned, or a woman put away from her husband; for
      he is holy to the Lord his God.</td>
      <td><span style="color:#b00e23">(7)</span> γυναῖκα πόρνην καὶ βεβηλωµένην
      οὐ λήµψονται καὶ γυναῖκα ἐκβεβληµένην ἀπὸ ἀνδρὸς αὐτῆς· ἅγιός ἐστιν τῷ
      κυρίῳ θεῷ αὐτοῦ.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲉⲕⲉ̀ⲧⲟⲩⲃⲟϥ ⲛⲓⲇⲱⲣⲟⲛ ⲛ̀ⲧⲉ
      ⲡϭ̅ⲥ̅ ⲡⲉⲧⲉⲛⲛⲟⲩϯ ⲫⲁⲓ ⲉⲧⲓⲛⲓ ⲙ̀ⲙⲱⲟⲩ ⲉ̀ϧⲟⲩⲛ ⲉϥⲉ̀ϣⲱⲡⲓ ⲉϥⲟⲩⲁⲃ ϫⲉ ϯⲟⲩⲁⲃ ⲁ̀ⲛⲟⲕ
      ⲡϭ̅ⲥ̅ ⲡⲉⲧⲧⲟⲩⲃⲟ ⲙ̀ⲙⲱⲧⲉⲛ</td>
      <td><span style="color:#b00e23">(8)</span> And thou shalt hallow him; he
      offers the gifts of the Lord your God: he shall be holy, for I the Lord
      that sanctify them am holy.</td>
      <td><span style="color:#b00e23">(8)</span> καὶ ἁγιάσει αὐτόν, τὰ δῶρα
      κυρίου τοῦ θεοῦ ὑµῶν οὗτος προσφέρει· ἅγιος ἔσται, ὅτι ἅγιος ἐγὼ κύριος ὁ
      ἁγιάζων αὐτούς.</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟϩ ⲉ̀ϣⲱⲡ ⲁⲣⲉϣⲁⲛ ⲧϣⲉⲣⲓ
      ⲛⲟⲩⲟⲩⲏⲃ ⲥⲟϥ ⲛ̀ⲧⲉⲥⲉⲣⲡⲟⲣⲛⲉⲩⲓⲛ ⲑⲁⲓ ⲁⲥⲥⲱϥ ⲙ̀ⲫⲣⲁⲛ ⲙ̀ⲡⲉⲥⲓⲱⲧ ⲉⲩⲉ̀ⲣⲟⲕϩⲥ ϩⲓϫⲉⲛ
      ⲟⲩⲭⲣⲱⲙ</td>
      <td><span style="color:#b00e23">(9)</span> And if the daughter of a
      priest should be profaned to go a whoring, she profanes the name of her
      father: she shall be burnt with fire.</td>
      <td><span style="color:#b00e23">(9)</span> καὶ θυγάτηρ ἀνθρώπου ἱερέως
      ἐὰν βεβηλωθῇ τοῦ ἐκπορνεῦσαι, τὸ ὄνοµα τοῦ πατρὸς αὐτῆς αὐτὴ βεβηλοῖ· ἐπὶ
      πυρὸς κατακαυθήσεται.</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲡⲓⲟⲩⲏⲃ ⲡⲓⲛⲓϣϯ ⲉ̀ⲃⲟⲗ ϧⲉⲛ
      ⲛⲉϥⲥⲛⲏⲟⲩ ⲫⲏ ⲉⲧⲁⲩϫⲱϣ ⲉ̀ϫⲉⲛ ⲧⲉϥⲁⲫⲉ ⲉ̀ⲃⲟⲗ ϧⲉⲛ ⲡⲓⲑⲱϩⲥ ⲫⲏ ⲉⲧϫⲏⲕ ⲉ̀ⲃⲟⲗ ⲉ̀ϯϩⲓⲱⲧϥ
      ⲛ̀ⲛⲏ ⲉⲑⲟⲩⲁⲃ ⲛ̀ⲛⲉϥⲱⲗⲓ ⲛ̀ϯⲕⲩⲇⲁⲣⲓⲥ ⲉ̀ⲃⲟⲗ ϩⲓϫⲉⲛ ⲧⲉϥⲁⲫⲉ ⲟⲩⲟϩ ⲛ̀ⲛⲉϥⲫⲱϧ
      ⲛ̀ⲛⲉϥϩⲃⲱⲥ</td>
      <td><span style="color:#b00e23">(10)</span> And the priest that is chief
      among his brethren, the oil having been poured upon the head of the
      anointed one, and he having been consecrated to put on the garments,
      shall not take the mitre off his head, and shall not rend his
      garments:</td>
      <td><span style="color:#b00e23">(10)</span> Καὶ ὁ ἱερεὺς ὁ µέγας ἀπὸ τῶν
      ἀδελφῶν αὐτοῦ, τοῦ ἐπικεχυµένου ἐπὶ τὴν κεφαλὴν τοῦ ἐλαίου τοῦ χριστοῦ
      καὶ τετελειωµένου ἐνδύσασθαι τὰ ἱµάτια, τὴν κεφαλὴν οὐκ ἀποκιδαρώσει καὶ
      τὰ ἱµάτια οὐ διαρρήξει</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲛ̀ⲛⲉϥϣⲉ ⲉ̀ϧⲟⲩⲛ ⲉ̀ϫⲉⲛ
      ⲯⲩⲭⲏ ⲛⲓⲃⲉⲛ ⲉ̀ⲁⲥⲙⲟⲩ ⲉ̀ϫⲉⲛ ⲟⲩⲓⲱⲧ ⲛ̀ⲧⲁϥ ⲛⲉⲙ ⲉ̀ϫⲉⲛ ⲟⲩⲙⲁⲩ ⲛ̀ⲧⲁϥ
      ⲛ̀ⲛⲉϥϭⲱϧⲉⲙ</td>
      <td><span style="color:#b00e23">(11)</span> neither shall he go in to any
      dead body, neither shall he defile himself for his father or his
      mother.</td>
      <td><span style="color:#b00e23">(11)</span> καὶ ἐπὶ πάσῃ ψυχῇ
      τετελευτηκυίᾳ οὐκ εἰσελεύσεται, ἐπὶ πατρὶ αὐτοῦ οὐδὲ ἐπὶ µητρὶ αὐτοῦ οὐ
      µιανθήσεται·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲛ̀ⲛⲉϥⲓ̀ ⲉ̀ⲃⲟⲗ ϧⲉⲛ ⲛⲏ ⲉⲑⲟⲩⲁⲃ
      ⲛ̀ⲛⲉϥⲥⲱϥ ⲙ̀ⲡⲓⲣⲁⲛ ⲉⲑⲟⲩⲁⲃ ⲛ̀ⲧⲉ ⲡⲉϥⲛⲟⲩϯ ϫⲉ ⲡⲓⲛⲉϩ ⲛ̀ⲑⲱϩⲥ ⲉⲑⲟⲩⲁⲃ ⲛ̀ⲧⲉ ⲡⲉϥⲛⲟⲩϯ
      ϩⲓϫⲱϥ ⲁ̀ⲛⲟⲕ ⲡⲉ ⲡϭ̅ⲥ̅</td>
      <td><span style="color:#b00e23">(12)</span> And he shall not go forth out
      of the sanctuary, and he shall not profane the sanctuary of his God,
      because the holy anointing oil of God is upon him: I am the Lord.</td>
      <td><span style="color:#b00e23">(12)</span> καὶ ἐκ τῶν ἁγίων οὐκ
      ἐξελεύσεται καὶ οὐ βεβηλώσει τὸ ἡγιασµένον τοῦ θεοῦ αὐτοῦ, ὅτι τὸ ἅγιον
      ἔλαιον τὸ χριστὸν τοῦ θεοῦ ἐπ’ αὐτῷ· ἐγὼ κύριος.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲫⲁⲓ ⲉϥⲉ̀ϭⲓ ⲛⲁϥ ⲛ̀ⲟⲩⲥϩⲓⲙⲓ
      ⲙ̀ⲡⲁⲣⲑⲉⲛⲟⲥ ⲉ̀ⲃⲟⲗ ϧⲉⲛ ⲡⲉϥⲅⲉⲛⲟⲥ</td>
      <td><span style="color:#b00e23">(13)</span> He shall take for a wife a
      virgin of his own tribe.</td>
      <td><span style="color:#b00e23">(13)</span> οὗτος γυναῖκα παρθένον ἐκ τοῦ
      γένους αὐτοῦ λήµψεται·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲭⲏⲣⲁ ⲇⲉ ⲛⲉⲙ ⲟⲩⲓ ⲉⲥϩⲱⲟⲩⲓ
      ⲉ̀ⲃⲟⲗ ⲛⲉⲙ ⲟⲩⲓ ⲉⲥⲥⲟϥ ⲛⲉⲙ ⲟⲩⲡⲟⲣⲛⲏ ⲛⲁⲓ ⲛ̀ⲛⲉϥϭⲓⲧⲟⲩ ⲁⲗⲗⲁ ⲟⲩⲡⲁⲣⲑⲉⲛⲟⲥ ⲉ̀ⲃⲟⲗ ϧⲉⲛ
      ⲡⲉϥⲅⲉⲛⲟⲥ ⲉϥⲉ̀ϭⲓⲥ ⲉ̀ⲟⲩⲥϩⲓⲙⲓ</td>
      <td><span style="color:#b00e23">(14)</span> But a widow, or one that is
      put away, or profaned, or a harlot, these he shall not take; but he shall
      take for a wife a virgin of his own people.</td>
      <td><span style="color:#b00e23">(14)</span> χήραν δὲ καὶ ἐκβεβληµένην καὶ
      βεβηλωµένην καὶ πόρνην, ταύτας οὐ λήµψεται, ἀλλ’ ἢ παρθένον ἐκ τοῦ γένους
      αὐτοῦ λήµψεται γυναῖκα·</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲛ̀ⲛⲉϥϭⲱϧⲉⲙ ⲙ̀ⲡⲉϥϫⲣⲟϫ
      ϧⲉⲛ ⲡⲉϥⲗⲁⲟⲥ ⲁ̀ⲛⲟⲕ ⲡⲉ ⲡϭ̅ⲥ̅ ⲫⲏ ⲉⲧⲧⲟⲩⲃⲟ ⲙ̀ⲙⲟϥ</td>
      <td><span style="color:#b00e23">(15)</span> And he shall not profane his
      seed among his people: I am the Lord that sanctifies him.</td>
      <td><span style="color:#b00e23">(15)</span> καὶ οὐ βεβηλώσει τὸ σπέρµα
      αὐτοῦ ἐν τῷ λαῷ αὐτοῦ· ἐγὼ κύριος ὁ ἁγιάζων αὐτόν.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ⲁ ⲡϭ̅ⲥ̅ ⲥⲁϫⲓ ⲛⲉⲙ
      ⲙⲱⲩ̀ⲥⲏⲥ ⲉϥϫⲱ ⲙ̀ⲙⲟⲥ</td>
      <td><span style="color:#b00e23">(16)</span> And the Lord spoke to Moses,
      saying,</td>
      <td><span style="color:#b00e23">(16)</span> Καὶ ἐλάλησεν κύριος πρὸς
      Μωυσῆν λέγων</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ϫⲉ ⲁϫⲟⲥ ⲛ̀ⲁⲁⲣⲱⲛ ⲉⲕϫⲱ ⲙ̀ⲙⲟⲥ
      ϫⲉ ⲟⲩⲣⲱⲙⲓ ⲉ̀ⲃⲟⲗ ϧⲉⲛ ⲡⲉⲕⲅⲉⲛⲟⲥ ϧⲉⲛ ⲛⲉⲧⲉⲛϫⲱⲟⲩ ⲫⲏ ⲉⲧⲉ ⲟⲩⲟⲛ ⲁϭⲛⲓ ⲛ̀ϧⲏⲧϥ
      ⲛ̀ⲛⲉϥϣⲓ ⲉ̀ϧⲟⲩⲛ ⲉ̀ⲓⲛⲓ ⲉ̀ϩⲣⲏⲓ ⲛ̀ⲛⲓⲇⲱⲣⲟⲛ ⲛ̀ⲧⲉ ⲡⲉϥⲛⲟⲩϯ</td>
      <td><span style="color:#b00e23">(17)</span> Say to Aaron, A man of thy
      tribe throughout your generations, who shall have a blemish on him, shall
      not draw nigh to offer the gifts of his God.</td>
      <td><span style="color:#b00e23">(17)</span> Εἰπὸν Ααρων Ἄνθρωπος ἐκ τοῦ
      γένους σου εἰς τὰς γενεὰς ὑµῶν, τίνι ἐὰν ᾖ ἐν αὐτῷ µῶµος, οὐ
      προσελεύσεται προσφέρειν τὰ δῶρα τοῦ θεοῦ αὐτοῦ.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲣⲱⲙⲓ ⲛⲓⲃⲉⲛ ⲫⲏ ⲉⲧⲉ ⲟⲩⲟⲛ
      ⲁϭⲛⲓ ⲛ̀ϧⲏⲧϥ ⲛ̀ⲛⲉϥϣⲓ ⲉ̀ϧⲟⲩⲛ ⲟⲩⲣⲱⲙⲓ ⲙ̀ⲃⲉⲗⲗⲉ ⲓⲉ ⲛ̀ϭⲁⲗⲉ ⲓⲉ ⲛ̀ϫⲁϫϣⲁⲓ ⲓⲉ ⲉⲣⲉ
      ⲡⲉϥⲙⲁϣϫ ϫⲏϫⲓ ⲉ̀ⲃⲟⲗ</td>
      <td><span style="color:#b00e23">(18)</span> No man who has a blemish on
      him shall draw nigh; a man blind, lame, with his nose disfigured, or his
      ears cut,</td>
      <td><span style="color:#b00e23">(18)</span> πᾶς ἄνθρωπος, ᾧ ἂν ᾖ ἐν αὐτῷ
      µῶµος, οὐ προσελεύσεται, ἄνθρωπος χωλὸς ἢ τυφλὸς ἢ κολοβόριν ἢ
      ὠτότµητος</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲓⲉ ⲣⲱⲙⲓ ⲉⲣⲉ ⲟⲩⲟⲛ ⲟⲩϧⲟⲙϧⲉⲙ
      ⲛ̀ϧⲏⲧϥ ⲛ̀ⲧⲉ ⲟⲩϫⲓϫ ⲓⲉ ⲟⲩϧⲟⲙϧⲉⲙ ⲛ̀ⲧⲉ ⲟⲩⲫⲁⲧ</td>
      <td><span style="color:#b00e23">(19)</span> a man who has a broken hand
      or a broken foot,</td>
      <td><span style="color:#b00e23">(19)</span> ἢ ἄνθρωπος, ᾧ ἐστιν ἐν αὐτῷ
      σύντριµµα χειρὸς ἢ σύντριµµα ποδός,</td>
    </tr>

    <tr>
      <td><span style="color:#b00e23">(ⲕ̅)</span> ⲓⲉ ⲉϥⲟⲓ ⲛ̀ϫⲟ ⲓⲉ ⲉⲣⲉ ⲛⲉϥⲃⲁⲗ ⲟⲓ
      ⲛ̀ⲁⲟⲩⲁⲛ ⲛ̀ⲭⲗⲟ ⲓⲉ ⲉϥⲟⲓ ⲛ̀ⲕⲁⲕⲃⲁⲗ ⲓⲉ ⲟⲩⲣⲱⲙⲓ ⲉⲣⲉ ⲟⲩⲟⲛ ⲟⲩⲯⲱⲣⲁ ⲛ̀ⲁⲅⲣⲓⲟⲛ ϩⲓⲱⲧϥ
      ⲓⲉ ⲟⲩⲁⲗ ⲓⲉ ⲛⲟⲩⲱⲧ ⲡⲉ ⲛⲉϥⲁⲑⲣⲉⲩ</td>
      <td><span style="color:#b00e23">(20)</span> or hump-backed, or
      blear-eyed, or that has lost his eye-lashes, or a man who has a malignant
      ulcer, or tetter, or one that has lost a testicle.</td>
      <td><span style="color:#b00e23">(20)</span> ἢ κυρτὸς ἢ ἔφηλος ἢ πτίλος
      τοὺς ὀφθαλµοὺς ἢ ἄνθρωπος, ᾧ ἂν ᾖ ἐν αὐτῷ ψώρα ἀγρία ἢ λειχήν, ἢ
      µόνορχις,</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲫⲏ ⲛⲓⲃⲉⲛ ⲉ̀ⲃⲟⲗ ϧⲉⲛ ⲡϫⲣⲟϫ
      ⲛ̀ⲁⲁⲣⲱⲛ ⲉⲧⲉ ⲟⲩⲟⲛ ⲁϭⲛⲓ ⲛ̀ϧⲏⲧϥ ⲛ̀ⲛⲉϥϧⲱⲛⲧ ⲉ̀ϧⲟⲩⲛ ⲉ̀ⲓⲛⲓ ⲉ̀ϩⲣⲏⲓ ⲛ̀ⲛⲓϣⲟⲩϣⲱⲟⲩϣⲓ
      ⲛ̀ⲧⲉ ⲡϭ̅ⲥ̅ ϫⲉ ⲟⲩⲏⲓ ⲟⲩⲟⲛ ⲁϭⲛⲓ ⲛ̀ϧⲏⲧϥ ⲛ̀ⲛⲉϥϣⲓ ⲉ̀ϧⲟⲩⲛ ⲉⲉⲛ ⲇⲱⲣⲟⲛ ⲉ̀ϧⲟⲩⲛ
      ⲙ̀ⲡⲉϥⲛⲟⲩϯ</td>
      <td><span style="color:#b00e23">(21)</span> Whoever of the seed of Aaron
      the priest has a blemish on him, shall not draw nigh to offer sacrifices
      to thy God, because he has a blemish on him; he shall not draw nigh to
      offer the gifts of God.</td>
      <td><span style="color:#b00e23">(21)</span> πᾶς, ᾧ ἐστιν ἐν αὐτῷ µῶµος,
      ἐκ τοῦ σπέρµατος Ααρων τοῦ ἱερέως, οὐκ ἐγγιεῖ τοῦ προσενεγκεῖν τὰς θυσίας
      τῷ θεῷ σου· ὅτι µῶµος ἐν αὐτῷ, τὰ δῶρα τοῦ θεοῦ οὐ προσελεύσεται
      προσενεγκεῖν.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲛⲏ ⲉⲑⲟⲩⲁⲃ ⲛⲉ ⲛ̀ⲧⲉ ⲛⲏ ⲉⲑⲟⲩⲁⲃ
      ⲟⲩⲟϩ ⲉϥⲉ̀ⲟⲩⲱⲙ ⲉ̀ⲃⲟⲗ ϧⲉⲛ ⲛⲏ ⲉⲑⲟⲩⲁⲃ</td>
      <td><span style="color:#b00e23">(22)</span> The gifts of God are most
      holy, and he shall eat of the holy things.</td>
      <td><span style="color:#b00e23">(22)</span> τὰ δῶρα τοῦ θεοῦ τὰ ἅγια τῶν
      ἁγίων καὶ ἀπὸ τῶν ἁγίων φάγεται·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲡⲗⲏⲛ ⲛ̀ⲛⲉϥϣⲉ ⲉ̀ϧⲟⲩⲛ ϧⲁⲧⲉⲛ
      ⲡⲓⲕⲁⲧⲁⲡⲉⲧⲁⲥⲙⲁ ⲟⲩⲟϩ ⲛ̀ⲛⲉϥϧⲱⲛⲧ ⲉ̀ϧⲟⲩⲛ ϧⲁⲧⲉⲛ ⲡⲓⲙⲁⲛ̀ⲉⲣϣⲱⲟⲩϣⲓ ϫⲉ ⲟⲩⲟⲛ ⲁϭⲛⲓ
      ⲛ̀ϧⲏⲧϥ ⲟⲩⲟϩ ⲛ̀ⲛⲉϥⲥⲱϥ ⲙ̀ⲡⲉⲑⲟⲩⲁⲃ ⲛ̀ⲧⲉ ⲡⲉϥⲛⲟⲩϯ ϫⲉ ⲁ̀ⲛⲟⲕ ⲡⲉ ⲡϭ̅ⲥ̅ ⲫⲏ ⲉⲧⲧⲟⲩⲃⲟ
      ⲙ̀ⲙⲱⲟⲩ</td>
      <td><span style="color:#b00e23">(23)</span> Only he shall not approach
      the veil, and he shall not draw nigh to the altar, because he has a
      blemish; and he shall not profane the sanctuary of his God, for I am the
      Lord that sanctifies them.</td>
      <td><span style="color:#b00e23">(23)</span> πλὴν πρὸς τὸ καταπέτασµα οὐ
      προσελεύσεται καὶ πρὸς τὸ θυσιαστήριον οὐκ ἐγγιεῖ, ὅτι µῶµον ἔχει· καὶ οὐ
      βεβηλώσει τὸ ἅγιον τοῦ θεοῦ αὐτοῦ, ὅτι ἐγώ εἰµι κύριος ὁ ἁγιάζων
      αὐτούς.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲟⲩⲟϩ ⲁ ⲙⲱⲩ̀ⲥⲏⲥ ⲥⲁϫⲓ ⲛⲉⲙ
      ⲁⲁⲣⲱⲛ ⲛⲉⲙ ⲛⲉϥϣⲏⲣⲓ ⲛⲉⲙ ⲛⲉⲛϣⲏⲣⲓ ⲧⲏⲣⲟⲩ ⲙ̀ⲡⲓⲥ̅ⲗ̅</td>
      <td><span style="color:#b00e23">(24)</span> And Moses spoke to Aaron and
      his sons, and to all the children of Israel.</td>
      <td><span style="color:#b00e23">(24)</span> καὶ ἐλάλησεν Μωυσῆς πρὸς
      Ααρων καὶ τοὺς υἱοὺς αὐτοῦ καὶ πρὸς πάντας υἱοὺς Ισραηλ.</td>
    </tr>
  </table>
</body>
</html>
