<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_27.html" rel="next">
  <link href="isaiah_25.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="isaiah_26">Isaiah 26</h4>

  <table>
    <tr>
      <td><span style="color:#b00e23">(ⲁ̅)</span> ϧⲉⲛ ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ⲉⲩⲉ̀ϫⲱ
      ⲙ̀ⲡⲁⲓϫⲱ ϧⲉⲛ ⲡⲕⲁϩⲓ ⲛ̀ⲧⲉ ϯⲓⲟⲩⲇⲉⲁ ⲉⲩϫⲱ ⲙ̀ⲙⲟⲥ. ϫⲉ ϩⲏⲡⲡⲉ ⲓⲥ ⲟⲩⲡⲟⲗⲓⲥ ⲉⲥϫⲟⲣ.
      ⲟⲩⲟϩ ⲙ̀ⲡⲉⲛⲟⲩϫⲁⲓ. ⲉϥⲉ̀ⲭⲱ ⲛ̀ⲟⲩⲥⲟⲃⲧ ⲛⲉⲙ ⲟⲩⲥⲟⲃⲧ ⲥⲁⲃⲟⲗ.</td>
      <td><span style="color:#b00e23">(1)</span> In that day they shall sing
      this song in the land of Judea; Behold a strong city; and he shall make
      salvation its wall and bulwark.</td>
      <td><span style="color:#b00e23">(1)</span> Τῇ ἡµέρᾳ ἐκείνῃ ᾄσονται τὸ
      ᾆσµα τοῦτο ἐπὶ γῆς Ιουδα λέγοντες Ἰδοὺ πόλις ὀχυρά, καὶ σωτήριον ἡµῶν
      θήσει τεῖχος καὶ περίτειχος.</td>
    </tr>

    <tr>
      <td><span style="color:#b00e23">(ⲃ̅)</span> ⲁⲟⲩⲱⲛ ⲛ̀ϩⲁⲛⲡⲩⲗⲏ. ⲟⲩⲟϩ ⲙⲁⲣⲉϥⲓ̀
      ⲉ̀ϧⲟⲩⲛ ⲛ̀ϫⲉ ⲟⲩⲗⲁⲟⲥ ⲉϥⲉ̀ⲁⲣⲉϩ ⲉ̀ⲟⲩⲇⲓⲕⲉⲟⲥⲩⲛⲏ. ⲟⲩⲟϩ ⲉϥⲉ̀ⲥⲁϫⲓ ⲛ̀ⲑⲙⲏⲓ</td>
      <td><span style="color:#b00e23">(2)</span> Open ye the gates, let the
      nation enter that keeps righteousness, and keeps truth,</td>
      <td><span style="color:#b00e23">(2)</span> ἀνοίξατε πύλας, εἰσελθάτω λαὸς
      φυλάσσων δικαιοσύνην καὶ φυλάσσων ἀλήθειαν,</td>
    </tr>

    <tr>
      <td><span style="color:#b00e23">(ⲅ̅)</span> ⲉϥⲧⲟⲩϫⲟ ⲛ̀ⲑⲙⲏⲓ. ⲟⲩⲟϩ ⲉϥⲉ̀ⲁⲣⲉϩ
      ⲉ̀ⲟⲩϩⲓⲣⲏⲛⲏ.</td>
      <td><span style="color:#b00e23">(3)</span> supporting truth, and keeping
      peace: for on thee, O Lord,</td>
      <td><span style="color:#b00e23">(3)</span> ἀντιλαµβανόµενος ἀληθείας καὶ
      φυλάσσων εἰρήνην. ὅτι ἐπὶ σοὶ</td>
    </tr>

    <tr>
      <td><span style="color:#b00e23">(ⲇ̅)</span> ϫⲉ ⲁⲩⲉⲣϩⲉⲗⲡⲓⲥ ⲉ̀ⲣⲟⲕ ⲡϭ̅ⲥ̅ ϣⲁ
      ⲉⲛⲉϩ.</td>
      <td><span style="color:#b00e23">(4)</span> they have trusted with
      confidence for ever, the great, the eternal God;</td>
      <td><span style="color:#b00e23">(4)</span> ἤλπισαν, κύριε, ἕως τοῦ
      αἰῶνος, ὁ θεὸς ὁ µέγας ὁ αἰώνιος,</td>
    </tr>

    <tr>
      <td><span style="color:#b00e23">(ⲉ̅)</span> ⲫϯ ⲡⲓⲛⲓϣϯ ⲡⲓϣⲁ ⲉⲛⲉϩ ⲫⲏ
      ⲉⲧⲁϥⲑⲉⲃⲓⲟ ⲟⲩⲟϩ ⲁϥⲓⲛⲓ ⲉ̀ⲡⲉⲥⲏⲧ ⲛ̀ⲛⲏ ⲉⲧϣⲟⲡ ϧⲉⲛ ⲛⲏ ⲉⲧϭⲟⲥⲓ. ϩⲁⲛⲃⲁⲕⲓ ⲉⲩϫⲟⲣ
      ⲉⲕⲉ̀ⲣⲁϧⲧⲟⲩ ⲟⲩⲟϩ ⲉⲕⲉⲉⲛⲟⲩ ⲉ̀ⲡⲉⲥⲏⲧ ϣⲁ ⲡⲕⲁϩⲓ.</td>
      <td><span style="color:#b00e23">(5)</span> who hast humbled and brought
      down them that dwell on high, thou shalt cast down strong cities, and
      bring them to the ground.</td>
      <td><span style="color:#b00e23">(5)</span> ὃς ταπεινώσας κατήγαγες τοὺς
      ἐνοικοῦντας ἐν ὑψηλοῖς· πόλεις ὀχυρὰς καταβαλεῖς καὶ κατάξεις ἕως
      ἐδάφους,</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲉⲩⲉ̀ϩⲱⲙⲓ ⲉ̀ϫⲱⲟⲩ ⲛ̀ϫⲉ
      ⲛⲓϭⲁⲗⲁⲩϫ ⲛ̀ⲧⲉ ⲛⲓⲣⲉⲙⲣⲁⲩϣ ⲛⲉⲙ ⲛⲏ ⲉⲧⲑⲉⲃⲓⲏⲟⲩⲧ.</td>
      <td><span style="color:#b00e23">(6)</span> And the feet of the meek and
      lowly shall trample them.</td>
      <td><span style="color:#b00e23">(6)</span> καὶ πατήσουσιν αὐτοὺς πόδες
      πραέων καὶ ταπεινῶν.</td>
    </tr>

    <tr>
      <td><span style="color:#b00e23">(ⲍ̅)</span> ⲫⲙⲱⲓⲧ ⲛ̀ⲧⲉ ⲛⲓⲉⲩⲥⲉⲃⲏⲥ ⲁϥϣⲱⲡⲓ
      ⲉϥⲥⲟⲩⲧⲱⲛ. ⲟⲩⲟϩ ϥⲥⲉⲃⲧⲱⲧ ⲛ̀ϫⲉ ⲫⲙⲱⲓⲧ ⲛ̀ⲧⲉ ⲛⲓⲉⲩⲥⲉⲃⲏⲥ</td>
      <td><span style="color:#b00e23">(7)</span> The way of the godly is made
      straight: the way of the godly is also prepared.</td>
      <td><span style="color:#b00e23">(7)</span> ὁδὸς εὐσεβῶν εὐθεῖα ἐγένετο,
      καὶ παρεσκευασµένη ἡ ὁδὸς τῶν εὐσεβῶν.</td>
    </tr>

    <tr>
      <td><span style="color:#b00e23">(ⲏ̅)</span> ⲫⲙⲱⲓⲧ ⲅⲁⲣ ⲙ̀ⲡϭ̅ⲥ̅ ⲟⲩϩⲁⲡ ⲡⲉ
      ⲁⲛⲉⲣϩⲉⲗⲡⲓⲥ ⲉ̀ⲡⲓⲣⲁⲛ. ⲛⲉⲙ ⲡⲓⲙⲉⲩⲓ</td>
      <td><span style="color:#b00e23">(8)</span> For the way of the Lord is
      judgment: we have hoped in thy name, and on the remembrance of thee,</td>
      <td><span style="color:#b00e23">(8)</span> ἡ γὰρ ὁδὸς κυρίου κρίσις·
      ἠλπίσαµεν ἐπὶ τῷ ὀνόµατί σου καὶ ἐπὶ τῇ µνείᾳ,</td>
    </tr>

    <tr>
      <td><span style="color:#b00e23">(ⲑ̅)</span> ⲉⲧⲉⲧⲉⲛⲯⲩⲭⲏ ⲉⲣⲉⲡⲓⲑⲩⲙⲓⲛ ⲉ̀ⲣⲟϥ.
      ⲟⲩϩⲱⲇⲏ ⲓⲥϫⲉⲛ ϫⲱⲣϩ ⲁ ⲡⲁⲡⲛ̅ⲁ̅ ϣⲱⲣⲡ ⲙ̀ⲙⲟϥ ϩⲁⲣⲟⲕ ⲫϯ. ϫⲉ ϩⲁⲛⲟⲩⲱⲓⲛⲓ ⲛⲉ
      ⲛⲉⲕⲟⲩⲁϩⲥⲁϩⲛⲓ ϩⲓϫⲉⲛ ⲡⲓⲕⲁϩⲓ. ⲧⲥⲁⲃⲟ ⲉ̀ⲓⲣⲓ ⲛ̀ⲟⲩⲙⲉⲑⲙⲏⲓ ⲛⲏ ⲉⲧϣⲟⲡ ϩⲓϫⲉⲛ
      ⲡⲕⲁϩⲓ</td>
      <td><span style="color:#b00e23">(9)</span> which our soul longs for: my
      spirit seeks thee very early in the morning, O God, for thy commandments
      are a light on the earth: learn righteousness, ye that dwell upon the
      earth.</td>
      <td><span style="color:#b00e23">(9)</span> ᾗ ἐπιθυµεῖ ἡ ψυχὴ ἡµῶν. ἐκ
      νυκτὸς ὀρθρίζει τὸ πνεῦµά µου πρὸς σέ, ὁ θεός, διότι φῶς τὰ προστάγµατά
      σου ἐπὶ τῆς γῆς. δικαιοσύνην µάθετε, οἱ ἐνοικοῦντες ἐπὶ τῆς γῆς.</td>
    </tr>

    <tr>
      <td><span style="color:#b00e23">(ⲓ̅)</span> ⲁϥⲟⲩⲱ ⲅⲁⲣ ⲛ̀ϫⲉ ⲡⲓⲁⲥⲉⲃⲏⲥ.
      ⲛ̀ⲛⲉϥⲥⲁⲃⲟ ⲉ̀ⲓⲣⲓ ⲛ̀ⲟⲩⲙⲉⲑⲙⲏⲓ ϩⲓϫⲉⲛ ⲡⲕⲁϩⲓ. ⲟⲩⲟϩ ⲑⲙⲏⲓ ⲛ̀ⲛⲉϥⲁⲓⲥ. ⲙⲁⲣⲟⲩⲱⲗⲓ
      ⲙ̀ⲡⲓⲁⲥⲉⲃⲏⲥ ϩⲓⲛⲁ ⲛ̀ⲧⲉϥϣ̀ⲧⲉⲙⲛⲁⲩ ⲉ̀ⲡⲱⲟⲩ ⲙ̀ⲫϯ</td>
      <td><span style="color:#b00e23">(10)</span> For the ungodly one is put
      down: no one who will not learn righteousness on the earth, shall be able
      to do the truth: let the ungodly be taken away, that he see not the glory
      of the Lord.</td>
      <td><span style="color:#b00e23">(10)</span> πέπαυται γὰρ ὁ ἀσεβής, οὐ µὴ
      µάθῃ δικαιοσύνην ἐπὶ τῆς γῆς, ἀλήθειαν οὐ µὴ ποιήσῃ· ἀρθήτω ὁ ἀσεβής, ἵνα
      µὴ ἴδῃ τὴν δόξαν κυρίου.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲡϭ̅ⲥ̅ ϥϭⲟⲥⲓ ⲛ̀ϫⲉ ⲡⲉⲕϫⲫⲟⲓ.
      ⲟⲩⲟϩ ⲛⲁⲩⲉⲙⲓ ⲁⲛ ⲡⲉ. ⲁⲩϣⲁⲛⲉⲙⲓ ⲇⲉ ⲉⲩⲉ̀ϭⲓϣⲓⲡⲓ. ⲟⲩⲭⲟϩ ⲉϥⲉ̀ϭⲓ ⲛ̀ⲟⲩⲗⲁⲟⲥ ⲛ̀ⲁⲧⲥⲃⲱ.
      ⲟⲩⲟϩ ϯⲛⲟⲩ ⲟⲩⲭⲣⲱⲙ ⲉϥⲉ̀ⲟⲩⲱⲙ ⲛ̀ⲛⲏ ⲉⲧϯ ⲟⲩⲃⲏⲕ.</td>
      <td><span style="color:#b00e23">(11)</span> O Lord, thine arm is exalted,
      yet they knew it not: but when they know they shall be ashamed: jealousy
      shall seize upon an untaught nation, and now fire shall devour the
      adversaries.</td>
      <td><span style="color:#b00e23">(11)</span> κύριε, ὑψηλός σου ὁ βραχίων,
      καὶ οὐκ ᾔδεισαν, γνόντες δὲ αἰσχυνθήσονται· ζῆλος λήµψεται λαὸν
      ἀπαίδευτον, καὶ νῦν πῦρ τοὺς ὑπεναντίους ἔδεται. —</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲡϭ̅ⲥ̅ ⲡⲉⲛⲛⲟⲩϯ ⲙⲟⲓ ⲛⲁⲛ
      ⲛ̀ⲟⲩϩⲓⲣⲏⲛⲏ ϩⲱⲃ ⲅⲁⲣ ⲛⲓⲃⲉⲛ ⲁⲕⲧⲏⲓⲧⲟⲩ ⲛⲁⲛ.</td>
      <td><span style="color:#b00e23">(12)</span> O Lord our God, give us
      peace: for thou hast rendered to us all things.</td>
      <td><span style="color:#b00e23">(12)</span> κύριε ὁ θεὸς ἡµῶν, εἰρήνην
      δὸς ἡµῖν, πάντα γὰρ ἀπέδωκας ἡµῖν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲡϭ̅ⲥ̅ ⲡⲉⲛⲛⲟⲩϯ ⲭⲁⲛ ⲛⲁⲕ ⲡϭ̅ⲥ̅
      ⲛ̀ⲧⲉⲛⲥⲱⲟⲩⲛ ⲛ̀ⲕⲉⲟⲩⲁⲓ ⲁⲛ ⲉ̀ⲃⲏⲗ ⲉ̀ⲣⲟⲕ. ⲡⲉⲕⲣⲁⲛ ⲡⲉⲧⲉⲛϫⲱ ⲙ̀ⲙⲟϥ.</td>
      <td><span style="color:#b00e23">(13)</span> O Lord our God, take
      possession of us: O Lord, we know not any other beside thee: we name thy
      name.</td>
      <td><span style="color:#b00e23">(13)</span> κύριε ὁ θεὸς ἡµῶν, κτῆσαι
      ἡµᾶς· κύριε, ἐκτὸς σοῦ ἄMον οὐκ οἴδαµεν, τὸ ὄνοµά σου ὀνοµάζοµεν.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛⲓⲣⲉϥⲙⲱⲟⲩⲧ ⲇⲉ ⲛ̀ⲛⲟⲩⲛⲁⲩ
      ⲉ̀ⲡⲱⲛϧ. ⲟⲩⲇⲉ ⲛⲓⲥⲏⲓⲛⲓ ⲛ̀ⲛⲟⲩⲧⲟⲩⲛⲟⲥⲟⲩ. ⲉⲑⲃⲉ ⲫⲁⲓ ⲁⲕⲓⲛⲓ ⲉ̀ϫⲱⲟⲩ ⲟⲩⲟϩ ⲁⲕⲧⲁⲕⲱⲟⲩ.
      ⲟⲩⲟϩ ⲁⲕⲱⲗⲓ ⲛ̀ϩⲱⲟⲩⲧ ⲛⲓⲃⲉⲛ ⲉⲧⲉ ⲛ̀ⲧⲱⲟⲩ</td>
      <td><span style="color:#b00e23">(14)</span> But the dead shall not see
      life, neither shall physicians by any means raise them up: therefore thou
      hast brought wrath upon them, and slain them, and hast taken away every
      male of them. Bring more evils upon them, O Lord;</td>
      <td><span style="color:#b00e23">(14)</span> οἱ δὲ νεκροὶ ζωὴν οὐ µὴ
      ἴδωσιν, οὐδὲ ἰατροὶ οὐ µὴ ἀναστήσωσιν· διὰ τοῦτο ἐπήγαγες καὶ ἀπώλεσας
      καὶ ἦρας πᾶν ἄρσεν αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲙⲁⲧⲟⲩϩⲟ ⲉ̀ⲣⲱⲟⲩ ⲛ̀ϩⲁⲛⲡⲉⲧϩⲱⲟⲩ
      ⲡϭ̅ⲥ̅. ⲙⲁⲧⲟⲩϩⲟ ⲛ̀ϩⲁⲛⲡⲉⲧϩⲱⲟⲩ ⲛ̀ⲛⲏ ⲧⲏⲣⲟⲩ ⲉⲧⲧⲁⲓⲏⲟⲩⲧ ⲛ̀ⲧⲉ ⲡⲕⲁϩⲓ.</td>
      <td><span style="color:#b00e23">(15)</span> bring more evils on the
      glorious ones of the earth.</td>
      <td><span style="color:#b00e23">(15)</span> πρόσθες αὐτοῖς κακά, κύριε,
      πρόσθες κακὰ πᾶσιν τοῖς ἐνδόξοις τῆς γῆς.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲡϭ̅ⲥ̅ ϧⲉⲛ ⲟⲩϩⲟϫϩⲉϫ
      ⲁⲛⲉⲣⲡⲉⲕⲙⲉⲩⲓ. ϧⲉⲛ ⲟⲩⲕⲟⲩϫⲓ ⲛ̀ϩⲟϫϩⲉϫ ⲁ ⲧⲉⲕⲥⲃⲱ ϣⲱⲡⲓ ⲛⲁⲛ</td>
      <td><span style="color:#b00e23">(16)</span> Lord, in affliction I
      remembered thee; thy chastening was to us with small affliction.</td>
      <td><span style="color:#b00e23">(16)</span> κύριε, ἐν θλίψει ἐµνήσθην
      σου, ἐν θλίψει µικρᾷ ἡ παιδεία σου ἡµῖν.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩⲟϩ ⲙ̀ⲫⲣⲏϯ ⲛ̀ⲑⲏ ⲉⲧϯⲛⲁⲕϩⲓ
      ⲁⲥϣⲁⲛϧⲱⲛⲧ ⲉ̀ⲙⲓⲥⲓ. ⲟⲩⲟϩ ⲉ̀ϩⲣⲏⲓ ⲉ̀ϫⲉⲛ ⲧⲉⲥⲛⲁⲕϩⲓ ϣⲁⲥⲱϣ ⲉ̀ⲃⲟⲗ ⲡⲁⲓⲣⲏϯ ⲁⲛϣⲱⲡⲓ
      ⲙ̀ⲡⲉⲕⲙⲉⲛⲣⲓⲧ</td>
      <td><span style="color:#b00e23">(17)</span> And as a woman in travail
      draws nigh to be delivered, and cries out in her pain; so have we been to
      thy beloved.</td>
      <td><span style="color:#b00e23">(17)</span> καὶ ὡς ἡ ὠδίνουσα ἐγγίζει τοῦ
      τεκεῖν καὶ ἐπὶ τῇ ὠδῖνι αὐτῆς ἐκέκραξεν, οὕτως ἐγενήθηµεν τῷ ἀγαπητῷ σου
      διὰ τὸν φόβον σου, κύριε.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲉⲑⲃⲉ ⲧⲉⲕϩⲟϯ ⲡϭ̅ⲥ̅ ⲁⲛⲉⲣⲃⲟⲕⲓ.
      ⲟⲩⲟϩ ⲁⲛⲙⲓⲥⲓ ⲛ̀ⲟⲩⲡⲛ̅ⲁ̅ ⲛ̀ⲟⲩϫⲁⲓ. ⲁⲛⲑⲁⲙⲓⲟϥ ϩⲓϫⲉⲛ ⲡⲕⲁϩⲓ. ⲁⲗⲗⲁ ⲉⲩⲉ̀ϩⲉⲓ ⲛ̀ϫⲉ ⲛⲏ
      ⲉⲧϣⲟⲡ ϩⲓϫⲉⲛ ⲡⲕⲁϩⲓ</td>
      <td><span style="color:#b00e23">(18)</span> We have conceived, O Lord,
      because of thy fear, and have been in pain, and have brought forth the
      breath of thy salvation, which we have wrought upon the earth: we shall
      not fall, but all that dwell upon the land shall fall.</td>
      <td><span style="color:#b00e23">(18)</span> ἐν γαστρὶ ἐλάβοµεν καὶ
      ὠδινήσαµεν καὶ ἐτέκοµεν· πνεῦµα σωτηρίας σου ἐποιήσαµεν ἐπὶ τῆς γῆς, ἀλλὰ
      πεσοῦνται οἱ ἐνοικοῦντες ἐπὶ τῆς γῆς.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲉⲩⲉ̀ⲧⲱⲟⲩⲛⲟⲩ ⲛ̀ϫⲉ
      ⲛⲓⲣⲉϥⲙⲱⲟⲩⲧ. ⲟⲩⲟϩ ⲁⲛϯⲛⲁⲕϩⲓ ⲟⲩⲟϩ ⲉⲩⲉ̀ⲧⲱⲟⲩⲛ ⲛ̀ϫⲉ ⲛⲏ ⲉⲧϣⲟⲡ ϧⲉⲛ ⲛⲓⲙϩⲁⲩ ⲟⲩⲟϩ
      ⲉⲩⲉ̀ⲟⲩⲛⲟϥ ⲛ̀ϫⲉ ⲛⲏ ⲉⲧϣⲟⲡ ϩⲓϫⲉⲛ ⲡⲕⲁϩⲓ. ϯⲓⲱϯ ⲅⲁⲣ ⲉⲑⲛⲏⲟⲩ ⲉ̀ⲃⲟⲗ ϩⲓⲧⲟⲧⲕ ⲟⲩⲧⲁⲗϭⲟ
      ⲛⲱⲟⲩ ⲧⲉ ⲡⲕⲁϩⲓ ⲇⲉ ⲛ̀ⲧⲉ ⲛⲓⲁⲥⲉⲃⲏⲥ. ⲉϥⲉ̀ⲧⲁⲕⲟ.</td>
      <td><span style="color:#b00e23">(19)</span> The dead shall rise, and they
      that are in the tombs shall be raised, and they that are in the earth
      shall rejoice: for the dew from thee is healing to them: but the land of
      the ungodly shall perish.</td>
      <td><span style="color:#b00e23">(19)</span> ἀναστήσονται οἱ νεκροί, καὶ
      ἐγερθήσονται οἱ ἐν τοῖς µνηµείοις, καὶ εὐφρανθήσονται οἱ ἐν τῇ γῇ· ἡ γὰρ
      δρόσος ἡ παρὰ σοῦ ἴαµα αὐτοῖς ἐστιν, ἡ δὲ γῆ τῶν ἀσεβῶν πεσεῖται. —</td>
    </tr>

    <tr>
      <td><span style="color:#b00e23">(ⲕ̅)</span> ⲙⲁϣⲉ ⲛⲁⲕ ⲡⲁⲗⲁⲟⲥ ⲉ̀ϧⲟⲩⲛ
      ⲉ̀ⲡⲉⲕⲧⲁⲙⲓⲟⲛ ⲙⲁϣⲑⲁⲙ ⲙ̀ⲡⲉⲕⲣⲟ ⲉ̀ⲣⲟⲕ. ⲭⲟⲡⲕ ⲛ̀ⲟⲩⲕⲟⲩϫⲓ ϩⲟⲥⲟⲛ ϣⲁⲧⲉϥⲥⲓⲛⲓ ⲛ̀ϫⲉ
      ⲡϫⲱⲛⲧ ⲙ̀ⲡϭ̅ⲥ̅</td>
      <td><span style="color:#b00e23">(20)</span> Go, my people, enter into thy
      closets, shut thy door, hide thyself for a little season, until the anger
      of the Lord have passed away.</td>
      <td><span style="color:#b00e23">(20)</span> βάδιζε, λαός µου, εἴσελθε εἰς
      τὰ ταµιεῖά σου, ἀπόκλεισον τὴν θύραν σου, ἀποκρύβηθι µικρὸν ὅσον ὅσον,
      ἕως ἂν παρέλθῃ ἡ ὀργὴ κυρίου·</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ϩⲏⲡⲡⲉ ⲅⲁⲣ ⲓⲥ ⲡϭ̅ⲥ̅ ⲉ̀ⲃⲟⲗ
      ϧⲉⲛ ⲡⲉⲑⲟⲩⲁⲃ. ϥⲛⲁⲓⲛⲓ ⲙ̀ⲡⲉϥϫⲱⲛⲧ ⲉ̀ϫⲉⲛ ⲛⲏ ⲉⲧϣⲟⲡ ϩⲓϫⲉⲛ ⲡⲕⲁϩⲓ ⲟⲩⲟϩ ⲉⲣⲉ ⲡⲕⲁϩⲓ
      ϭⲱⲣⲡ ⲙ̀ⲡⲉϥⲥⲛⲟϥ ⲉ̀ⲃⲟⲗ. ⲟⲩⲟϩ ⲛ̀ⲛⲉϥϩⲱⲃⲥ ⲛ̀ⲛⲏ ⲉⲧⲁⲩϧⲟⲑⲃⲟⲩ</td>
      <td><span style="color:#b00e23">(21)</span> For, behold, the Lord is
      bringing wrath from his holy place upon the dwellers on the earth: the
      earth also shall disclose her blood, and shall not cover her slain.</td>
      <td><span style="color:#b00e23">(21)</span> ἰδοὺ γὰρ κύριος ἀπὸ τοῦ ἁγίου
      ἐπάγει τὴν ὀργὴν ἐπὶ τοὺς ἐνοικοῦντας ἐπὶ τῆς γῆς, καὶ ἀνακαλύψει ἡ γῆ τὸ
      αἷµα αὐτῆς καὶ οὐ κατακαλύψει τοὺς ἀνῃρηµένους.</td>
    </tr>
  </table>
</body>
</html>
