<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_92.html" rel="next">
  <link href="psalms_90.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_91">Psalms 91</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ϥ̅ⲁ̅. ϯϩⲱⲇⲏ ⲙ̀ⲡⲓⲉϩⲟⲟⲩ
      ⲙ̀ⲡⲓⲥⲁⲃⲃⲁⲧⲟⲛ</span>
      </td>
      <td>ϥ̅ⲁ̅. ⲡⲉⲯⲁⲗⲙⲟⲥ ⲛ̅ⲧⲱⲇⲏ ⲙ̅ⲡⲉϩⲟⲟⲩ ⲙ̅ⲡⲥⲁⲃⲃⲁⲧⲟⲛ.</td>
      <td>A Psalm of a Song for the Sabbath-day.</td>
      <td>Ψαλµὸς ᾠδῆς, εἰς τὴν ἡµέραν τοῦ σαββάτου.</td>
    </tr>

    <tr>
      <td><span style="color:#b00e23">(ⲁ̅)</span> ⲛⲁⲛⲉ ⲟⲩⲱⲛϩ ⲉ̀ⲃⲟⲗ ⲙ̀ⲡϭ̅ⲥ̅:
      ⲟⲩⲟϩ ⲉ̀ⲉⲣⲯⲁⲗⲓⲛ ⲉ̀ⲡⲉⲕⲣⲁⲛ ⲡⲉⲧϭⲟⲥⲓ:</td>
      <td><span style="color:#b00e23">(ⲁ︦)</span> ⲟⲩⲁⲅⲁⲑⲟⲛ ⲡⲉ ⲟⲩⲱⲛϩ̅ ⲉⲃⲟⲗ
      ⲙ̅ⲡϫⲟⲉⲓⲥ ⲉⲯⲁⲗⲗⲉⲓ ⲉⲡⲉⲕⲣⲁⲛ ⲡⲉⲧϫⲟⲥⲉ.</td>
      <td><span style="color:#b00e23">(1)</span> It is a good thing to give
      thanks to the Lord, and to sing praises to thy name, O thou Most
      High;</td>
      <td><span style="color:#b00e23">(1)</span> Ἀγαθὸν τὸ ἐξοµολογεῖσθαι τῷ
      κυρίῳ καὶ ψάλλειν τῷ ὀνόµατί σου, ὕψιστε,</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲉ̀ⲡϫⲓⲛⲫⲓⲣⲓ ⲉ̀ⲡⲉⲕⲛⲁⲓ ⲛ̀ϩⲁⲛⲁⲧⲟⲟⲩⲓ: ⲛⲉⲙ ⲧⲉⲕⲙⲉⲑⲙⲏⲓ
      ⲕⲁⲧⲁ ⲉϫⲱⲣϩ.</td>
      <td><span style="color:#b00e23">(ⲃ︦)</span> ⲉϫⲱ ⲙ̅ⲡⲉⲕⲛⲁ ⲙ̅ⲡⲛⲁⲩ ⲛ̅ϣⲱⲣⲡ.
      ⲁⲩⲱ ⲧⲉⲕⲙⲉ ⲕⲁⲧⲁ ⲟⲩϣⲏ.</td>
      <td><span style="color:#b00e23">(2)</span> to proclaim thy mercy in the
      morning, and thy truth by night,</td>
      <td><span style="color:#b00e23">(2)</span> τοῦ ἀναγγέλλειν τὸ πρωὶ τὸ
      ἔλεός σου καὶ τὴν ἀλήθειάν σου κατὰ νύκτα</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ϧⲉⲛ ⲟⲩⲯⲁⲗⲧⲏⲣⲓⲟⲛ ⲙ̀ⲙⲏⲧ ⲛ̀ⲕⲁⲡ ⲛⲉⲙ ⲟⲩϩⲱⲇⲏ ϧⲉⲛ
      ⲟⲩⲕⲩⲑⲁⲣⲁ:</td>
      <td><span style="color:#b00e23">(ⲅ︦)</span> ϩⲛ̅ ⲟⲩⲯⲁⲗⲧⲏⲣⲓⲟⲛ ⲙ̅ⲙⲏⲧ ⲛ̅ⲕⲁⲡ
      ⲙⲛ̅ ⲟⲩⲟⲩⲗⲗⲉ ⲛ̅ⲕⲓⲑⲁⲣⲁ.</td>
      <td><span style="color:#b00e23">(3)</span> on a psaltery of ten strings,
      with a song on the harp.</td>
      <td><span style="color:#b00e23">(3)</span> ἐν δεκαχόρδῳ ψαλτηρίῳ µετ’
      ᾠδῆς ἐν κιθάρᾳ.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(2)</span> ϫⲉ ⲁⲕⲑⲣⲓⲟⲩⲛⲟϥ ⲡϭ̅ⲥ̅ ⲉ̀ϩⲣⲏⲓ ⲉ̀ϫⲉⲛ ⲡⲉⲕⲑⲁⲙⲓⲟ:
      ⲟⲩⲟϩ ⲉⲓⲉ̀ⲑⲉⲗⲏⲗ ϧⲉⲛ ⲛⲓϩⲃⲏⲟⲩⲓ ⲛ̀ⲧⲉ ⲛⲉⲕϫⲓϫ</td>
      <td><span style="color:#b00e23">(ⲇ︦)</span> ϫⲉ ⲁⲕⲉⲩⲫⲣⲁⲛⲉ ⲙ̅ⲙⲟⲓ ⲡϫⲟⲉⲓⲥ ϩⲙ̅
      ⲡⲉⲕⲧⲁⲙⲓⲟ ⲁⲩⲱ ϯⲛⲁⲧⲉⲗⲏⲗ ϩⲛ̅ ⲛⲉϩⲃⲏⲩⲉ ⲛ̅ⲛⲉⲕϭⲓϫ.</td>
      <td><span style="color:#b00e23">(4)</span> For thou, O Lord, hast made me
      glad with thy work: and in the operations of thy hands will I exult.</td>
      <td><span style="color:#b00e23">(4)</span> ὅτι εὔφρανάς µε, κύριε, ἐν τῷ
      ποιήµατί σου, καὶ ἐν τοῖς ἔργοις τῶν χειρῶν σου ἀγαλλιάσοµαι.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲙ̀ⲫⲣⲏϯ ⲉⲧⲁⲩⲉⲣⲛⲓϣϯ ⲛ̀ϫⲉ ⲛⲉⲕϩⲃⲏⲟⲩⲓ ⲡϭ̅ⲥ̅: ⲁⲩϣⲱⲕ
      ⲛ̀ϫⲉ ⲛⲉⲕⲙⲟⲕⲙⲉⲕ ⲉ̀ⲙⲁϣⲱ.</td>
      <td><span style="color:#b00e23">(ⲉ︦)</span> ⲛ̅ⲑⲉ ⲉⲛⲧⲁⲩⲁⲓⲁⲓ ⲛ̅ϭⲓ ⲛⲉⲕϩⲃⲏⲩⲉ
      ⲡϫⲟⲉⲓⲥ. ⲁ ⲛⲉⲕⲙⲉⲉⲩⲉ ⲁϣⲁⲓ ⲉⲙⲁⲧⲉ</td>
      <td><span style="color:#b00e23">(5)</span> How have thy works been
      magnified, O Lord! thy thoughts are very deep.</td>
      <td><span style="color:#b00e23">(5)</span> ὡς ἐµεγαλύνθη τὰ ἔργα σου,
      κύριε· σφόδρα ἐβαθύνθησαν οἱ διαλογισµοί σου.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(4)</span> ⲟⲩⲣⲱⲙⲓ ⲛⲁⲧϩⲏⲧ ⲛ̀ⲛⲉϥⲉⲙⲓ: ⲟⲩⲇⲉ ⲛ̀ⲛⲉϥⲕⲁϯ ⲉ̀ⲛⲁⲓ
      ⲛ̀ϫⲉ ⲟⲩⲁⲧⲕⲁϯ.</td>
      <td><span style="color:#b00e23">(ⲋ︦)</span> ⲙ̅ⲙⲛ̅ ⲟⲩⲣⲱⲙⲉ ⲛ̅ⲁⲑⲏⲧ ⲛⲁⲉⲓⲙⲉ
      ⲉⲣⲟⲟⲩ. ⲁⲩⲱ ⲛϥ̅ⲛⲁⲥⲟⲩⲱⲛⲟⲩ ⲁⲛ ⲛ̅ϭⲓ ⲡⲉⲧⲉ ⲛ̅ⲟⲩⲥⲁⲃⲉ ⲁⲛ ⲡⲉ</td>
      <td><span style="color:#b00e23">(6)</span> A foolish man will not know,
      and a senseless man will not understand this.</td>
      <td><span style="color:#b00e23">(6)</span> ἀνὴρ ἄφρων οὐ γνώσεται, καὶ
      ἀσύνετος οὐ συνήσει ταῦτα.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(5)</span> ϧⲉⲛ ⲡϫⲓⲛⲑⲣⲟⲩⲁϣⲁⲓ ⲛ̀ϫⲉ ⲛⲓⲣⲉϥⲉⲣⲛⲟⲃⲓ ⲙ̀ⲫⲣⲏϯ
      ⲛ̀ⲟⲩⲥⲓⲙ: ⲁⲩϫⲟⲩϣⲧ ⲧⲏⲣⲟⲩ ⲛ̀ϫⲉ ⲛⲏ ⲉⲧⲉⲣϩⲱⲃ ⲉ̀ϯⲁⲛⲟⲙⲓⲁ. <span style=
      "color:#05537d">(6)</span> ϩⲟⲡⲱⲥ ⲛ̀ⲧⲟⲩϥⲱϯ ⲉ̀ⲃⲟⲗ ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ:</td>
      <td><span style="color:#b00e23">(ⲍ︦)</span> ϩⲙ̅ ⲡⲧⲣⲉ ⲛ̅ⲣⲉϥⲣ̅ⲛⲟⲃⲉ ϯⲟⲩⲱ
      ⲛ̅ⲑⲉ ⲛ̅ⲟⲩⲭⲟⲣⲧⲟⲥ. ⲁⲩⲱ ⲁⲩⲣⲓⲕⲉ ⲧⲏⲣⲟⲩ ⲛ̅ϭⲓ ⲛⲉⲧⲣ̅ϩⲱⲃ ⲉⲧⲁⲛⲟⲙⲓⲁ. ϫⲉ ⲉⲩⲉϥⲟⲧⲟⲩ
      ⲉⲃⲟⲗ ϣⲁ ⲉⲛⲉϩ ⲛ̅ⲉⲛⲉϩ.</td>
      <td><span style="color:#b00e23">(7)</span> When the sinners spring up as
      the grass, and all the workers of iniquity have watched; it is that they
      may be utterly destroyed for ever.</td>
      <td><span style="color:#b00e23">(7)</span> ἐν τῷ ἀνατεῖλαι τοὺς
      ἁµαρτωλοὺς ὡς χόρτον καὶ διέκυψαν πάντες οἱ ἐργαζόµενοι τὴν ἀνοµίαν, ὅπως
      ἂν ἐξολεθρευθῶσιν εἰς τὸν αἰῶνα τοῦ αἰῶνος.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(6)</span> ⲛ̀ⲑⲟⲕ ⲇⲉ ⲡϭ̅ⲥ̅ ⲕϭⲟⲥⲓ ϣⲁ ⲉⲛⲉϩ: ϩⲏⲡⲡⲉ ⲓⲥ ⲛⲉⲕϫⲁϫⲓ
      ⲡϭ̅ⲥ̅.</td>
      <td><span style="color:#b00e23">(ⲏ︦)</span> ⲛ̅ⲧⲟⲕ ⲇⲉ ⲡϫⲟⲉⲓⲥ ⲕϫⲟⲥⲉ ϣⲁ
      ⲉⲛⲉϩ.</td>
      <td><span style="color:#b00e23">(8)</span> But thou, O Lord, art most
      high for ever.</td>
      <td><span style="color:#b00e23">(8)</span> σὺ δὲ ὕψιστος εἰς τὸν αἰῶνα,
      κύριε·</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(7)</span> ϫⲉ ϩⲏⲡⲡⲉ ⲓⲥ ⲛⲉⲕϫⲁϫⲓ ⲥⲉⲛⲁⲧⲁⲕⲟ: ⲥⲉⲛⲁϫⲱⲣ ⲉ̀ⲃⲟⲗ
      ⲧⲏⲣⲟⲩ ⲛ̀ϫⲉ ⲛⲏ ⲉⲧⲉⲣϩⲱⲃ ⲉ̀ϯⲁⲛⲟⲙⲓⲁ.</td>
      <td><span style="color:#b00e23">(ⲑ︦)</span> ϫⲉ ⲉⲓⲥ ⲛⲉⲕϫⲓϫⲉ ⲉⲩⲥⲉⲛⲁⲧⲁⲕⲟ.
      ⲛ̅ⲥⲉϫⲱⲱⲣⲉ ⲉⲃⲟⲗ ⲛ̅ϭⲓ ⲟⲩⲟⲛ ⲛⲓⲙ ⲉⲧⲣ̅ϩⲱⲃ ⲉⲧⲁⲛⲟⲙⲓⲁ.</td>
      <td><span style="color:#b00e23">(9)</span> For, behold, thine enemies
      shall perish; and all the workers of iniquity shall be scattered.</td>
      <td><span style="color:#b00e23">(9)</span> ὅτι ἰδοὺ οἱ ἐχθροί σου
      ἀπολοῦνται, καὶ διασκορπισθήσονται πάντες οἱ ἐργαζόµενοι τὴν
      ἀνοµίαν,</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(8)</span> ⲉϥⲉ̀ϭⲓⲥⲓ ⲛ̀ϫⲉ ⲡⲁⲧⲁⲛ ⲙ̀ⲫⲣⲏϯ ⲙ̀ⲫⲁ ⲡⲓⲧⲁⲡ ⲛ̀ⲟⲩⲱⲧ:
      ⲟⲩⲟϩ ⲧⲁⲙⲉⲧϧⲉⲗⲗⲟ ϧⲉⲛ ⲟⲩⲛⲉϩ ⲉϥⲕⲉⲛⲓⲱⲟⲩⲧ.</td>
      <td><span style="color:#b00e23">(ⲓ︦)</span> ⲛ̅ⲧⲉ ⲡⲁⲧⲁⲡ ϫⲓⲥⲉ ⲛ̅ⲑⲉ ⲙ̅ⲡⲁⲧⲁⲡ
      ⲛ̅ⲟⲩⲱⲧ ⲁⲩⲱ ⲧⲁⲙⲛ̅ⲧϩⲗ̅ⲗⲟ ϩⲛ̅ ⲟⲩⲛⲉϩ ⲉϥⲕⲓⲱⲟⲩ.</td>
      <td><span style="color:#b00e23">(10)</span> But my horn shall be exalted
      as the horn of a unicorn; and mine old age with rich mercy.</td>
      <td><span style="color:#b00e23">(10)</span> καὶ ὑψωθήσεται ὡς µονοκέρωτος
      τὸ κέρας µου καὶ τὸ γῆράς µου ἐν ἐλαίῳ πίονι,</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(9)</span> ⲡⲁⲃⲁⲗ ⲁϥⲛⲁⲩ ϧⲉⲛ ⲛⲁϫⲁϫⲓ: ϧⲉⲛ ⲛⲏ ⲉⲧⲧⲱⲟⲩⲛ ⲉ̀ϩⲣⲏⲓ
      ⲉ̀ϫⲱⲓ: ⲉⲩⲓⲣⲓ ⲛ̀ϩⲁⲛⲡⲉⲧϩⲱⲟⲩ ⲉϥⲉ̀ⲥⲱⲧⲉⲙ ⲛ̀ϫⲉ ⲡⲁⲙⲁϣϫ.</td>
      <td><span style="color:#b00e23">(ⲓ︦ⲁ︦)</span> ⲁⲩⲱ ⲁ ⲡⲁⲃⲁⲗ ⲙⲉϩ ⲉⲓⲁⲧϥ̅
      ⲛ̅ⲛⲁϫⲁϫⲉ ⲁⲩⲱ ⲡⲁⲙⲁⲁϫⲉ ⲛⲁⲥⲱⲧⲙ̅ ϩⲁ ⲛⲉⲧⲧⲱⲟⲩⲛ ⲉϩⲣⲁⲓ ⲉϫⲱⲓ ⲁⲩⲱ ⲉⲧⲣ̅ⲡⲉⲑⲟⲟⲩ</td>
      <td><span style="color:#b00e23">(11)</span> And mine eye has seen mine
      enemies, and mine ear shall hear the wicked that rise up against me.</td>
      <td><span style="color:#b00e23">(11)</span> καὶ ἐπεῖδεν ὁ ὀφθαλµός µου ἐν
      τοῖς ἐχθροῖς µου, καὶ ἐν τοῖς ἐπανιστανοµένοις ἐπ’ ἐµὲ πονηρευοµένοις
      ἀκούσεται τὸ οὖς µου.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(10)</span> ⲡⲓⲑⲙⲏⲓ ⲉϥⲉ̀ⲫⲓⲣⲓ ⲙ̀ⲫⲣⲏϯ ⲙ̀ⲡⲓⲃⲉⲛⲓ: ⲟⲩⲟϩ
      ⲉϥⲉ̀ⲁϣⲁⲓ ⲙ̀ⲫⲣⲏϯ ⲙ̀ⲡⲓϣⲉⲛⲥⲓϥⲓ ⲛ̀ⲧⲉ ⲡⲓⲗⲓⲃⲁⲛⲟⲥ.</td>
      <td><span style="color:#b00e23">(ⲓ︦ⲃ︦)</span> ⲡⲇⲓⲕⲁⲓⲟⲥ ⲛⲁϫⲓⲥⲉ ⲛ̅ⲑⲉ
      ⲛ̅ⲟⲩⲃⲛ̅ⲛⲉ ⲁⲩⲱ ϥⲛⲁⲟⲩⲱϣⲥ̅ ⲉⲃⲟⲗ ⲛ̅ⲑⲉ ⲛ̅ⲧⲕⲉⲇⲣⲟⲥ ⲉⲧϩⲙ̅ ⲡⲗⲓⲃⲁⲛⲟⲥ.</td>
      <td><span style="color:#b00e23">(12)</span> The righteous shall flourish
      as a palm-tree: he shall be increased as the cedar in Libanus.</td>
      <td><span style="color:#b00e23">(12)</span> δίκαιος ὡς φοῖνιξ ἀνθήσει,
      ὡσεὶ κέδρος ἡ ἐν τῷ Λιβάνῳ πληθυνθήσεται.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(11)</span> ⲛⲏ ⲉⲧⲣⲏⲧ ϧⲉⲛ ⲡⲏⲓ ⲙ̀ⲡϭ̅ⲥ̅: ⲟⲩⲟϩ ⲉⲩⲫⲟⲣⲓ ⲉ̀ⲃⲟⲗ
      ϧⲉⲛ ⲛⲓⲁⲩⲗⲏⲟⲩ ⲛ̀ⲧⲉ ⲡⲏⲓ ⲙ̀ⲡⲉⲛⲛⲟⲩϯ.</td>
      <td><span style="color:#b00e23">(ⲓ︦ⲅ︦)</span> ⲉⲩⲧⲏϭ ϩⲙ̅ ⲡⲏⲓ ⲙ̅ⲡⲛⲟⲩⲧⲉ.
      ⲥⲉⲛⲁϯⲟⲩⲱ ϩⲛ̅ ⲛ̅ⲁⲩⲗⲏ ⲙ̅ⲡⲉⲛⲛⲟⲩⲧⲉ.</td>
      <td><span style="color:#b00e23">(13)</span> They that are planted in the
      house of the Lord shall flourish in the courts of our God.</td>
      <td><span style="color:#b00e23">(13)</span> πεφυτευµένοι ἐν τῷ οἴκῳ
      κυρίου ἐν ταῖς αὐλαῖς τοῦ θεοῦ ἡµῶν ἐξανθήσουσιν·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(12)</span> ⲧⲟⲧⲉ ⲉⲩⲉ̀ⲁϣⲁⲓ ϧⲉⲛ ⲟⲩⲙⲉⲧϧⲉⲗⲗⲟ ⲉⲥⲕⲉⲛⲓⲱⲟⲩⲧ: ⲟⲩⲟϩ
      ⲉⲩⲉ̀ϣⲱⲡⲓ ⲉⲩⲙⲟⲧⲉⲛ ⲙ̀ⲙⲱⲟⲩ ⲉ̀ⲑⲣⲟⲩϫⲟⲥ:</td>
      <td><span style="color:#b00e23">(ⲓ︦ⲇ︦)</span> ⲧⲟⲧⲉ ⲥⲉⲛⲁⲁϣⲁⲓ ϩⲛ̅
      ⲟⲩⲙⲛ̅ⲧϩⲗⲗⲟ ⲉⲥⲕⲓⲱⲟⲩ. ⲛ̅ⲥⲉϣⲱⲡⲉ ⲉⲩⲙⲟⲧⲛ̅ ⲉϣⲁϫⲉ.</td>
      <td><span style="color:#b00e23">(14)</span> Then shall they be increased
      in a fine old age; and they shall be prosperous; that they may
      declare</td>
      <td><span style="color:#b00e23">(14)</span> ἔτι πληθυνθήσονται ἐν γήρει
      πίονι καὶ εὐπαθοῦντες ἔσονται</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(12)</span> ϫⲉ ϥⲥⲟⲩⲧⲱⲛ ⲛ̀ϫⲉ ⲡϭ̅ⲥ̅ ⲡⲉⲛⲛⲟⲩϯ ⲟⲩⲟϩ ⲙ̀ⲙⲟⲛ
      ⲙⲉⲧϭⲓⲛ̀ϫⲟⲛⲥ ϣⲟⲡ ⲛ̀ϧⲏⲧϥ.</td>
      <td><span style="color:#b00e23">(ⲓ︦ⲉ︦)</span> ϫⲉ ⲡϫⲟⲉⲓⲥ ⲡⲉ ⲡⲉⲛⲛⲟⲩⲧⲉ
      ⲥⲟⲩⲧⲱⲛ ⲁⲩⲱ ⲙⲛ̅ ϫⲓⲛϭⲟⲛⲥ ⲛ̅ϩⲏⲧϥ̅:</td>
      <td><span style="color:#b00e23">(15)</span> that the Lord my God is
      righteous, and there is no iniquity in him.</td>
      <td><span style="color:#b00e23">(15)</span> τοῦ ἀναγγεῖλαι ὅτι εὐθὴς
      κύριος ὁ θεός µου καὶ οὐκ ἔστιν ἀδικία ἐν αὐτῷ.</td>
    </tr>
  </table>
</body>
</html>
