<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_20.html" rel="next">
  <link href="proverbs_18.html" rel="prev">
  <script src="main.js" type="module"></script>
</head>
<body class="bible">
  <h4 id="proverbs_19">Proverbs 19</h4>

  <table class="chapter">
    <tr id="v4" class="verse">
      <td class="language Sahidic"><span style="color:#b00e23">(ⲁ︦)</span> ϣⲁⲣⲉ
      ⲧⲙⲛ̅ⲧⲣⲙ̅ⲙⲁⲟ ϫⲡⲉ ϩⲁϩ ⲛ̅ϣⲃⲏⲣ ϣⲁⲣⲉ ⲡϩⲏⲕⲉ ⲇⲉ ⲡⲱⲣϫ̅ ⲉⲃⲟⲗ ⲙ̅ⲡⲉϥⲕⲉⲟⲩⲁ.</td>
      <td class="language English"><span style="color:#b00e23">(4)</span>
      Wealth acquires many friends; but the poor is deserted even of the friend
      he has.</td>
      <td class="language Greek"><span style="color:#b00e23">(4)</span> πλοῦτος
      προστίθησιν φίλους πολλούς, ὁ δὲ πτωχὸς καὶ ἀπὸ τοῦ ὑπάρχοντος φίλου
      λείπεται.</td>
      <td class="language Akhmimic"><span style="color:#b00e23">(ⲇ︦)</span>
      ⳉⲁⲣⲉ ⲧⲙⲛ̅ⲧⲣⲙ̅ⲙⲁⲟ ⲧⳉ̅ⲡⲉ ϩⲁϩ ⲛ̅ⳉⲃⲏⲣ ⳉⲁⲣⲉ ⲫⲏⲕⲉ ⲇⲉ ⲡⲱⲣϫ ⲁⲃⲁⲗ ⲙ̅ⲡϥ̅ⲕⲉⲟⲩⲉ</td>
    </tr>

    <tr id="v5" class="verse">
      <td class="language Sahidic"><span style="color:#b00e23">(ⲃ︦)</span>
      ⲙⲛ̅ⲙⲛ̅ⲧⲣⲉ ⲛϭⲟⲗ ⲛⲁⲣⲃⲟⲗ ⲉⲡⲉⲑⲟⲟⲩ ⲁⲩⲱ ⲡⲉⲧⲉⲛⲕⲁⲗⲓ ϩⲛ̅ ⲟⲩϫⲓⲛ̅ϭⲟⲛⲥ̅
      ⲛ̅ⲛⲉϥⲛⲟⲩϩⲙ̅.</td>
      <td class="language English"><span style="color:#b00e23">(5)</span> A
      false witness shall not be unpunished, and he that accuses unjustly shall
      not escape.</td>
      <td class="language Greek"><span style="color:#b00e23">(5)</span> µάρτυς
      ψευδὴς οὐκ ἀτιµώρητος ἔσται, ὁ δὲ ἐγκαλῶν ἀδίκως οὐ διαφεύξεται.</td>
      <td class="language Akhmimic"><span style="color:#b00e23">(ⲉ︦)</span> ⲙⲛ̅
      ⲟⲩⲙⲛ̅ⲧⲣⲉ ⲛ̅ϭⲁⲗ ⲛⲁⲣ̅ⲃⲁⲗ ⲁϩⲉⲛⲡⲉⲑⲁⲩ ⲁⲟⲩ ⲡⲉⲧⲣ̅ⲉⲅⲕⲁⲗⲉⲓ ⳉⲛ̅ ⲟⲩϫⲓⲛ̅ϭⲁⲛⲥ̅
      ⲛⲉϥⲛⲟⲩϩⲙⲉ</td>
    </tr>

    <tr id="v6" class="verse">
      <td class="language Sahidic"><span style="color:#b00e23">(ⲅ︦)</span> ϩⲁϩ
      ⲛⲉⲧϣⲙ̅ϣⲉ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉⲣⲱⲟⲩ ⲛⲉⲑⲟⲟⲩ ⲇⲉ ⲧⲏⲣⲟⲩ ⲛⲁϣⲱⲡⲉ ⲉⲩⲛⲟϭⲛⲉϭ
      ⲙ̅ⲡⲣⲱⲙⲉ.</td>
      <td class="language English"><span style="color:#b00e23">(6)</span> Many
      court the favour of kings; but every bad man becomes a reproach to
      another man.</td>
      <td class="language Greek"><span style="color:#b00e23">(6)</span> πολλοὶ
      θεραπεύουσιν πρόσωπα βασιλέων, πᾶς δὲ ὁ κακὸς γίνεται ὄνειδος ἀνδρί.</td>
      <td class="language Akhmimic"><span style="color:#b00e23">(ⲋ︦)</span> ϩⲁϩ
      ⲛⲉⲧϣⲙ̅ϣⲉ ⲙ̅ⲡⲙ̅ⲧⲟ ⲁⲃⲁⲗ ​ⲛ̅ⲛ̅ⲣⲣⲁⲓ̈ ⲛⲉⲑⲁⲩ ⲇⲉ ⲧⲏⲣⲟⲩ ⲛⲁⳉⲱⲡⲉ ⲛ̅ⲟⲩⲛⲁϭⲛⲉϭ
      ⲙ̅ⲡⲣⲱⲙⲉ</td>
    </tr>

    <tr id="v7" class="verse">
      <td class="language Sahidic"><span style="color:#b00e23">(ⲇ︦)</span> ϣⲁⲣⲉ
      ⲡⲙⲉⲉⲩⲉ ⲉⲧⲛⲁⲛⲟⲩϥ ϩⲱⲛ ⲉϩⲟⲩⲛ ⲉⲛⲉⲧⲥⲟⲟⲩⲛ ⲙ̅ⲙⲟϥ ⲡⲣⲱⲙⲉ ⲇⲉ ⲛ̅ⲥⲁⲃⲉ ⲛⲁϩⲉ ⲉⲣⲟϥ ⲟⲩⲟⲛ
      ⲛⲓⲙ ⲉⲧⲛⲁⲙⲉⲥⲧⲉ ⲟⲩⲥⲟⲛ ⲛ̅ϩⲏⲕⲉ ⲉϥⲛⲁⲟⲩⲉ ⲟⲛ ⲛ̅ⲟⲩⲙⲛ̅ⲧϣⲃⲏⲣ. ⲡⲉⲧⲣ̅ϩⲁϩ ⲙ̅ⲡⲉⲑⲟⲟⲩ
      ⲛⲁϫⲱⲕ ⲉⲃⲟⲗ ⲛ̅ⲟⲩⲕⲁⲕⲓⲁ ⲡⲉⲧⲧⲱⲕⲥ̅ ⲇⲉ ⲛ̅ⲛ̅ϣⲁϫⲉ ⲛⲁⲟⲩϫⲁⲓ̈ ⲁⲛ.</td>
      <td class="language English"><span style="color:#b00e23">(7)</span> Every
      one who hates his poor brother shall also be far from friendship. Good
      understanding will draw near to them that know it, and a sensible man
      will find it. He that does much harm perfects mischief; and he that used
      provoking words shall not escape.</td>
      <td class="language Greek"><span style="color:#b00e23">(7)</span> πᾶς, ὃς
      ἀδελφὸν πτωχὸν µισεῖ, καὶ φιλίας µακρὰν ἔσται. ἔννοια ἀγαθὴ τοῖς εἰδόσιν
      αὐτὴν ἐíιεῖ, ἀνὴρ δὲ φρόνιµος εὑρήσει αὐτήν. ὁ πολλὰ κακοποιῶν
      τελεσιουργεῖ κακίαν· ὃς δὲ ἐρεθίζει λόγους, οὐ σωθήσεται.</td>
      <td class="language Akhmimic"><span style="color:#b00e23">(ⲍ︦)</span>
      ⳉⲁⲣⲉ ⲡⲙⲉⲉⲩⲉ ⲉⲧⲛⲁⲛⲟⲩϥ ⳉⲛⲁⲛ ⲁⳉⲟⲩⲛ ⲁⲛⲉⲧⲥⲁⲩⲛⲉ ⲙ̅ⲙⲁϥ ⲡⲣⲱⲙⲉ ⲇⲉ ⲛ̅ⲥⲁⲃⲉ ⲛⲁϭⲓⲛⲉ
      ⲙ̅ⲙⲁϥ ⲟⲩⲁⲛ ⲛⲓⲙ ⲉⲧⲛⲁⲙⲉⲥⲧⲉ ⲟⲩⲥⲁⲛ ⲛ̅ϩⲏⲕⲉ ϥⲛⲁⲟⲩⲉⲓ̈ⲉ ⲁⲛ ⲛ̅ⲟⲩⲙⲛ̅ⲧⳉⲃⲏⲣ ⲡⲉⲧⲣ̅ϩⲁϩ
      ⲙ̅ⲡⲉⲑⲁⲩ ⲛⲁϫⲱⲕ ⲁⲃⲁⲗ ⲛ̅ⲟⲩⲕⲁⲕⲓⲁ ⲡⲉⲧⲧⲱⲕⲥ̅ ⲇⲉ ⳉⲛ̅ ⲛⲉϥϣⲉϫⲉ ⲛⲁⲟⲩϫⲉⲓ̈ ⲉⲛ</td>
    </tr>

    <tr id="v8" class="verse">
      <td class="language Sahidic"><span style="color:#b00e23">(ⲉ︦)</span>
      ⲡⲉⲧϫⲡⲟ ⲛⲁϥ ⲛ̅ⲧⲙⲛ̅ⲧⲣⲙ̅ⲛ̅ϩⲏⲧ ⲉϥⲙⲉ ⲙ̅ⲙⲟϥ ⲟⲩⲁⲁϥ ⲡⲉⲧϩⲁⲣⲉϩ ⲇⲉ ⲉⲧⲙⲛ̅ⲧⲥⲁⲃⲉ ⲛ̅ⲁϩⲉ
      ⲉⲡⲡⲉⲧⲛⲁⲛⲟⲩϥ.</td>
      <td class="language English"><span style="color:#b00e23">(8)</span> He
      that procures wisdom loves himself; and he that keeps wisdom shall find
      good.</td>
      <td class="language Greek"><span style="color:#b00e23">(8)</span> ὁ
      κτώµενος φρόνησιν ἀγαπᾷ ἑαυτόν· ὃς δὲ φυλάσσει φρόνησιν, εὑρήσει
      ἀγαθά.</td>
      <td class="language Akhmimic"><span style="color:#b00e23">(ⲏ︦)</span>
      ⲡⲉⲧⲧⳉⲡⲟ ⲛⲉϥ ⲛ̅ⲧⲙⲛ̅ⲧⲣⲙ̅ⲛ̅ϩⲏⲧ ⲁϥⲙⲉⲓ̈ⲉ ⲙ̅ⲙⲁϥ ⲟⲩⲁϩⲉⲉⲧϥ̅ ⲡⲉⲧⲉⲣⲏϩ ⲁϩⲉⲛⲙⲛ̅ⲧⲥⲁⲃⲉ
      ⲛⲁϭⲓⲛⲉ ⲛ̅ϩⲉⲛⲡⲉⲧⲛⲁⲛⲟⲩϥ</td>
    </tr>

    <tr id="v9" class="verse">
      <td class="language Sahidic"><span style="color:#b00e23">(ⲋ︦)</span>
      ⲙ̅ⲙⲛ̅ⲟⲩⲙⲛ̅ⲧⲣⲉ ⲛ̅ϫⲓⲛ̅ϭⲟⲛⲥ̅ ⲛⲁⲣⲃⲟⲗ ⲉⲡⲉⲑⲟⲟⲩ ⲡⲉⲧⲧⲙ̅ϩⲟ ⲇⲉ ⲛ̅ⲟⲩⲕⲁⲕⲓⲁ ϥⲛⲁⲧⲁⲕⲟ
      ⲛ̅ϩⲏⲧⲥ̅.</td>
      <td class="language English"><span style="color:#b00e23">(9)</span> A
      false witness shall not be unpunished; and whosoever shall kindle
      mischief shall perish by it.</td>
      <td class="language Greek"><span style="color:#b00e23">(9)</span> µάρτυς
      ψευδὴς οὐκ ἀτιµώρητος ἔσται· ὃς δ’ ἂν ἐκκαύσῃ κακίαν, ἀπολεῖται ὑπ’
      αὐτῆς.</td>
      <td class="language Akhmimic"><span style="color:#b00e23">(ⲑ︦)</span> ⲙⲛ̅
      ⲟⲩⲙⲛ̅ⲧⲣⲉ ⲛ̅ϫⲓⲛ̅ϭⲁⲛⲥ̅ ⲛⲁⲣ̅ⲃⲁⲗ ⲁϩⲉⲛⲡⲉⲑⲁⲩ ⲡⲉⲧⲛⲁⲧⲙ̅ϩⲟ ⲇⲉ ⲛ̅ⲟⲩⲕⲁⲓⲁ ⲛⲁⲧⲉⲕⲟ
      ⲛ̅ⳉⲏⲧⲥ</td>
    </tr>

    <tr id="v10" class="verse">
      <td class="language Sahidic"><span style="color:#b00e23">(ⲍ︦)</span>
      ⲙ̅ⲙⲛ̅ⲧⲣⲩⲫⲏ ⲣ̅ⲛⲟϥⲣⲉ ⲙ̅ⲡⲁⲑⲏⲧ ⲁⲩⲱ ⲉⲣϣⲁⲛ ⲟⲩϩⲙ̅ϩⲁⲗ ⲁⲣⲭⲓ ϩⲛ̅ ⲟⲩϩⲱⲃ ϥⲛⲁϫⲓ ⲛ̅ϫⲛⲁϩ
      ϩⲛ̅ ⲟⲩⲥⲱϣ.</td>
      <td class="language English"><span style="color:#b00e23">(10)</span>
      Delight does not suit a fool, nor is it seemly if a servant should begin
      to rule with haughtiness.</td>
      <td class="language Greek"><span style="color:#b00e23">(10)</span> οὐ
      συµφέρει ἄφρονι τρυφή, καὶ ἐὰν οἰκέτης ἄρξηται µεθ’ ὕβρεως
      δυναστεύειν.</td>
      <td class="language Akhmimic"><span style="color:#b00e23">(ⲓ︦)</span> ⲙⲛ̅
      ⲧⲣⲩⲫⲏ ⲛⲁⲣ̅ⲛⲁϥⲣⲉ ⲙ̅ⲡⲁⲑⲏⲧ ⲁⲟⲩ ⲁϣⲁ ⲟⲩⳉⲙ̅ⳉⲉⲗ ⲣ̅ϫⲁⲉⲓⲥ ϥⲛⲁϫⲓⲛ̅ϫⲛⲁϩ ⳉⲛ̅
      ⲟⲩϣⲱⲥ</td>
    </tr>

    <tr id="v11" class="verse">
      <td class="language Sahidic"><span style="color:#b00e23">(ⲏ︦)</span> ϣⲁⲣⲉ
      ⲡⲣⲱⲙⲉ ⲛ̅ⲛⲁⲏⲧ ⲣ̅ϩⲁⲣϣ̅ϩⲏⲧ ⲉⲣⲉ ⲡⲉϥϣⲟⲩϣⲟⲩ ⲇⲉ ⲛⲏⲩ ⲉϫⲛ̅ ⲙ̅ⲡⲁⲣⲁⲛⲟⲙⲟⲥ.</td>
      <td class="language English"><span style="color:#b00e23">(11)</span> A
      merciful man is long-suffering; and his triumph overtakes
      transgressors.</td>
      <td class="language Greek"><span style="color:#b00e23">(11)</span>
      ἐλεήµων ἀνὴρ µακροθυµεῖ, τὸ δὲ καύχηµα αὐτοῦ ἐπέρχεται παρανόµοις.</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ⳉⲁⲣⲉ ⲡⲣⲱⲙⲉ ⲛ̅ⲛⲁⲏⲧ ϩⲣⲁϣ ⲛ̅ϩⲏⲧ ⲁ ⲡϥ̅ϣⲟⲩϣⲟⲩ ⲇⲉ ⲛⲏⲟⲩ ⲁϫⲛ̅ ⲙ̅ⲡⲁⲣⲁⲛⲟⲙⲟⲥ</td>
    </tr>

    <tr id="v12" class="verse">
      <td class="language Sahidic"><span style="color:#b00e23">(ⲑ︦)</span> ⲉⲣⲉ
      ⲧⲁⲡⲓⲗⲏ ⲛ̅ⲟⲩⲣ̅ⲣⲟ ⲟ ⲛ̅ⲑⲉ ⲙ̅ⲡⲁϣⲁϩⲟⲙ ⲛ̅ⲟⲩⲙⲟⲩⲓ ⲉⲣⲉ ⲡⲉⲧⲟⲩⲣⲟⲧ ⲇⲉ ⲟ ⲛ̅ⲑⲉ
      ⲛ̅ⲟⲩⲉⲓⲱⲧⲉ ϩⲓ ⲟⲩⲭⲟⲣⲧⲟⲥ.</td>
      <td class="language English"><span style="color:#b00e23">(12)</span> The
      threatening of a king is like the roaring of a lion; but as dew on the
      grass, so is his favour.</td>
      <td class="language Greek"><span style="color:#b00e23">(12)</span>
      βασιλέως ἀπειλὴ ὁµοία βρυγµῷ λέοντος· ὥσπερ δὲ δρόσος ἐπὶ χόρτῳ, οὕτως τὸ
      ἱλαρὸν αὐτοῦ.</td>
      <td class="language Akhmimic"><span style="color:#b00e23">(ⲓ︦ⲃ︦)</span> ⲁ
      ⲧⲁⲡⲉⲓⲗⲏ ⲛ̅ⲟⲩⲣ̅ⲣⲟ ⲉ ⲛ̅ⲧⳉⲉ ⲙ̅ⲡⲱϣⲉϩⲁⲙ ⲛ̅ⲟⲩⲙⲟⲩⲉⲓ ⲁ ⲡϥ̅ⲟⲩⲣⲁⲧ ⲇⲉ ⲉ ⲛ̅ⲧⳉⲉ
      ⲛ̅ⲟⲩⲉⲓⲱⲧⲉ ϩⲓ ⲟⲩⲭⲟⲣⲧⲟⲥ</td>
    </tr>

    <tr id="v13" class="verse">
      <td class="language Sahidic"><span style="color:#b00e23">(ⲓ︦)</span>
      ⲟⲩϣⲓⲛⲉ ⲛ̅ⲟⲩⲉⲓⲱⲧ ⲡⲉ ⲟⲩϣⲏⲣⲉ ⲛ̅ⲁⲑⲏⲧ ⲁⲩⲱ ⲛⲁⲛⲟⲩ ⲛ̅ⲉⲣⲁⲧⲉ ⲁⲛ ⲉⲃⲟⲗ ϩⲛ̅ ⲛ̅ⲃⲉⲕⲉ
      ⲛ̅ⲟⲩϩⲉⲧⲉⲣⲁ.</td>
      <td class="language English"><span style="color:#b00e23">(13)</span> A
      foolish son is a disgrace to his father: vows paid out of the hire of a
      harlot are not pure.</td>
      <td class="language Greek"><span style="color:#b00e23">(13)</span>
      αἰσχύνη πατρὶ υἱὸς ἄφρων, καὶ οὐχ ἁγναὶ εὐχαὶ ἀπὸ µισθώµατος
      ἑταίρας.</td>
      <td class="language Akhmimic"><span style="color:#b00e23">(ⲓ︦ⲅ︦)</span>
      ⲟⲩϣⲓⲡⲉ ⲛ̅ⲟⲩⲉⲓⲱⲧ ⲡⲉ ⲟⲩϣⲏⲣⲉ ⲛ̅ⲁⲑⲏⲧ ⲁⲟⲩ ⲛⲁⲛⲟⲩ ϩⲉⲛϣⲡⲱⲡ ⲉⲛ ⲁⲃⲁⲗ ⳉⲙ̅ ⲡⲃⲉⲕⲉ
      ⲛ̅ⲟⲩϩⲉⲧⲁⲓⲣⲁ</td>
    </tr>

    <tr id="v14" class="verse">
      <td class="language Sahidic"><span style="color:#b00e23">(ⲓ︦ⲁ︦)</span>
      ϣⲁⲣⲉ ⲛⲉⲓⲟⲧⲉ ⲡⲉϣⲏⲓ̈ ϩⲓ ⲛ̅ⲕⲁ ⲉϫⲛ̅ ⲛ̅ϣⲏⲣⲉ ⲉϣⲁⲩϣⲉⲛϥ̅ ⲟⲩⲥϩⲓⲙⲉ ⲇⲉ ⲙ̅ⲡⲣⲱⲙⲉ ⲉⲃⲟⲗ
      ϩⲓⲧⲙ̅ ⲡⲛⲟⲩⲧⲉ.</td>
      <td class="language English"><span style="color:#b00e23">(14)</span>
      Fathers divide house and substance to their children: but a wife is
      suited to a man by the Lord.</td>
      <td class="language Greek"><span style="color:#b00e23">(14)</span> οἶκον
      καὶ ὕπαρξιν µερίζουσιν πατέρες παισίν, παρὰ δὲ θεοῦ ἁρµόζεται γυνὴ
      ἀνδρί.</td>
      <td class="language Akhmimic">(ⲓ︦ⲇ︦) ⲁⳉⲁⲣⲉ ⲛ̅ⲉⲓⲁⲧⲉ ⲡⲱϣ ⲏⲓ̈ ϩⲓ ϩⲛⲟ ⲁϫⲛ̅
      ⲛ̅ϣⲏⲣⲉ ⲉⳉⲁⲣⲟⲩⲣ̅ϩⲁⲣⲙⲟⲍⲉ ⲇⲉ ⲛ̅ⲟⲩⲥϩⲓⲙⲉ ⲛ̅ⲡⲣⲱⲙⲉ ⲁⲃⲁⲗ ϩⲓⲧⲙ̅ ⲡⲛⲟⲩⲧⲉ</td>
    </tr>

    <tr id="v15" class="verse">
      <td class="language Sahidic"><span style="color:#b00e23">(ⲓ︦ⲃ︦)</span>
      ϣⲁⲣⲉ ⲟⲩⲙⲛ̅ⲧϭⲱⲃ ⲁⲙⲁϩⲧⲉ ⲙ̅ⲡⲁϭⲁⲃ ϩⲏⲧ ⲧⲉⲯⲩⲭⲏ ⲇⲉ ⲛ̅ⲛ̅ⲁⲣⲅⲟⲥ ⲛⲁϩⲕⲟ.</td>
      <td class="language English"><span style="color:#b00e23">(15)</span>
      Cowardice possesses the effeminate man; and the soul of the sluggard
      shall hunger.</td>
      <td class="language Greek"><span style="color:#b00e23">(15)</span> δειλία
      κατέχει ἀνδρογύναιον, ψυχὴ δὲ ἀεργοῦ πεινάσει.</td>
      <td class="language Akhmimic"><span style="color:#b00e23">(ⲓ︦ⲉ︦)</span>
      ⲉⳉⲁⲣⲉ ⲟⲩⲙⲛ̅ⲧϭⲱⲃ ⲉⲙⲁϩⲧⲉ ⲙ̅ⲡϭⲁⲃⲓ ϩⲏⲧ ⲧϯⲩⲭⲏ ⲇⲉ ⲛ̅ⲛ̅ⲁⲣⲅⲟⲥ ⲛⲁϩⲕⲟ</td>
    </tr>

    <tr id="v16" class="verse">
      <td class="language Sahidic"><span style="color:#b00e23">(ⲓ︦ⲅ︦)</span>
      ⲡⲉⲧⲛⲁϩⲁⲣⲉϩ ⲉⲧⲉⲛⲧⲟⲗⲏ ⲉϥⲛⲁϩⲁⲣⲉϩ ⲉⲧⲉϥⲯⲩⲭⲏ ⲡⲉⲧⲕⲁⲧⲁⲫⲣⲟⲛⲓ ⲇⲉ ⲛ̅ⲛⲉϥϩⲓⲟⲟⲩⲉ
      ϥⲛⲁⲙⲟⲩ.</td>
      <td class="language English"><span style="color:#b00e23">(16)</span> He
      that keeps the commandment keeps his own soul; but he that despises his
      ways shall perish.</td>
      <td class="language Greek"><span style="color:#b00e23">(16)</span> ὃς
      φυλάσσει ἐντολήν, τηρεῖ τὴν ἑαυτοῦ ψυχήν· ὁ δὲ καταφρονῶν τῶν ἑαυτοῦ ὁδῶν
      ἀπολεῖται.</td>
      <td class="language Akhmimic"><span style="color:#b00e23">(ⲓ︦ⲋ︦)</span>
      ⲡⲉⲧⲉⲣⲏϩ ⲁⲧⲉⲛⲧⲟⲗⲏ ⲁϥⲛⲁⲉⲣⲏϩ ⲁⲧϥ̅ⲯⲩⲭⲏ ⲡⲉⲧⲣ̅ⲕⲁⲧⲁⲫⲣⲟⲛⲉⲓ ⲇⲉ ⲛ̅ⲛⲉϥⳉⲱⲟⲩ
      ⲛⲁⲙⲟⲩ</td>
    </tr>

    <tr id="v17" class="verse">
      <td class="language Sahidic"><span style="color:#b00e23">(ⲓ︦ⲇ︦)</span>
      ⲉⲣⲉ ⲡⲉⲧⲛⲁ ⲛ̅ⲟⲩϩⲏⲕⲉ ϯϩⲁⲧ ⲉⲙⲏⲥⲉ ⲙ̅ⲡⲛⲟⲩⲧⲉ ϥⲛⲁⲧⲱⲱⲃⲉ ⲇⲉ ⲛⲁϥ ⲕⲁⲧⲁ ⲡⲉϥϯ ⲉⲣⲉ ⲡⲟⲩⲁ
      ⲅⲁⲣ ⲡⲟⲩⲁ ⲛⲁϫⲓ ⲕⲁⲧⲁ ⲛⲉϥϩⲃⲏⲩⲉ.</td>
      <td class="language English"><span style="color:#b00e23">(17)</span> He
      that has pity on the poor lends to the Lord; and he will recompense to
      him according to his gift.</td>
      <td class="language Greek"><span style="color:#b00e23">(17)</span>
      δανίζει θεῷ ὁ ἐλεῶν πτωχόν, κατὰ δὲ τὸ δόµα αὐτοῦ ἀνταποδώσει αὐτῷ.</td>
      <td class="language Akhmimic"><span style="color:#b00e23">(ⲓ︦ⲍ︦)</span> ⲁ
      ⲡⲉⲧⲛⲁⲉ ⲛ̅ⲟⲩϩⲏⲕⲉ ϯ ϩⲉⲧ ⲁⲙⲏⲥⲉ ⲙ̅ⲡⲛⲟⲩⲛⲧⲉ ϥⲛⲁⲧⲟⲩⲟⲩⲃⲉ ⲇⲉ ⲛⲉϥ ⲕⲁⲧⲁ ⲡϥ̅ϯ ⲁ ⲡⲟⲩⲉ
      ⲡⲟⲩⲉ ⲛⲁϫⲓ ⲕⲁⲧⲁ ⲛⲉϥϩⲃⲏⲟⲩⲉ</td>
    </tr>

    <tr id="v18" class="verse">
      <td class="language Sahidic"><span style="color:#b00e23">(ⲓ︦ⲉ︦)</span>
      ϯⲥⲃⲱ ⲙ̅ⲡⲉⲕϣⲏⲣⲉ ⲉϥⲛⲁⲁⲓ̈ⲁⲓ̈ ⲅⲁⲣ ⲛ̅ⲧⲉⲓ̈ϩⲉ ⲙ̅ⲡⲣ̅ϫⲓⲥⲉ ⲇⲉ ⲙ̅ⲙⲟⲕ ϩⲙ̅ ⲡⲉⲕϩⲏⲧ
      ⲉⲩⲥⲱϣ</td>
      <td class="language English"><span style="color:#b00e23">(18)</span>
      Chasten thy son, for so he shall be hopeful; and be not exalted in thy
      soul to haughtiness.</td>
      <td class="language Greek"><span style="color:#b00e23">(18)</span>
      παίδευε υἱόν σου, οὕτως γὰρ ἔσται εὔελπις· εἰς δὲ ὕβριν µὴ ἐπαίρου τῇ
      ψυχῇ σου.</td>
      <td class="language Akhmimic"><span style="color:#b00e23">(ⲓ︦ⲏ︦)</span>
      ϯⲥⲃⲟⲩ ⲙ̅ⲡⲕ̅ϣⲏⲣⲉ ⲁϥⲛⲁⲁⲓ̈ⲉⲓ̈ ⲅⲁⲣ ⲛ̅ϯⳉⲉ ⲙⲛ̅ϫⲓⲥⲉ ⳉⲙ̅ ⲡⲕ̅ϩⲏⲧ ⲁⲩϣⲱⲥ</td>
    </tr>

    <tr id="v19" class="verse">
      <td class="language Sahidic"><span style="color:#b00e23">(ⲓ︦ⲋ︦)</span>
      ⲡⲣⲉϥⲙⲉⲉⲩⲉ ⲉⲡⲉⲑⲟⲟⲩ ϥⲛⲁϯⲟⲥⲉ ⲉⲙⲁⲧⲉ. ⲉϥϣⲁⲛϫⲱϩⲙ̅ ⲇⲉ ⲉϥⲛⲁⲟⲩⲉϩⲙ̅ ⲧⲉϥⲯⲩⲭⲏ.</td>
      <td class="language English"><span style="color:#b00e23">(19)</span> A
      malicious man shall be severely punished, and if he commit injury, he
      shall also lose his life.</td>
      <td class="language Greek"><span style="color:#b00e23">(19)</span>
      κακόφρων ἀνὴρ πολλὰ ζηµιωθήσεται· ἐὰν δὲ λοιµεύηται, καὶ τὴν ψυχὴν αὐτοῦ
      προσθήσει.</td>
      <td class="language Akhmimic"><span style="color:#b00e23">(ⲓ︦ⲑ︦)</span>
      ⲡⲣⲉϥⲙⲉⲩⲉ ⲁⲩⲡⲉⲑⲁⲩ ϥⲛⲁϯⲁⲥⲉ ⲙ̅ⲡϣⲁ ⲁϥϣⲁϫⲱⳉⲙⲉ ⲇⲉ ⲁϥⲛⲁⲟⲩⲁϩⲙ̅ ⲧϥ̅ⲕⲉⲯⲩⲭⲏ</td>
    </tr>

    <tr id="v20" class="verse">
      <td class="language Sahidic"><span style="color:#b00e23">(ⲓ︦ⲍ︦)</span>
      ⲥⲱⲧⲙ̅ ⲡⲁϣⲏⲣⲉ ⲉⲧⲉⲥⲃⲱ ⲙ̅ⲡⲉⲕⲉⲓⲱⲧ ϫⲉ ⲉⲕⲉⲣⲥⲟⲫⲟⲥ ϩⲛ̅ ⲧⲉⲕϩⲁⲏ.</td>
      <td class="language English"><span style="color:#b00e23">(20)</span>
      Hear, son, the instruction of thy father, that thou mayest be wise at thy
      latter end.</td>
      <td class="language Greek"><span style="color:#b00e23">(20)</span> ἄκουε,
      υἱέ, παιδείαν πατρός σου, ἵνα σοφὸς γένῃ ἐπ’ ἐσχάτων σου.</td>
      <td class="language Akhmimic"><span style="color:#b00e23">(ⲕ︦)</span>
      ⲥⲱⲧⲙⲉ ⲡⲁϣⲏⲣⲉ ⲁⲧⲥ̅ⲃⲟⲩ ⲙ̅ⲡⲕⲉⲓⲱⲧ ϫⲁⲕⲛⲁⲣ̅ⲥⲟⲫⲟⲥ ⳉⲛ̅ ⲧⲕ̅ⳉⲁⲓ̈ⲉⲓ</td>
    </tr>

    <tr id="v21" class="verse">
      <td class="language Sahidic"><span style="color:#b00e23">(ⲓ︦ⲏ︦)</span>
      ⲟⲩⲛ̅ ϩⲁϩ ⲅⲁⲣ ⲙ̅ⲙⲉⲉⲩⲉ ϩⲙ̅ ⲡϩⲏⲧ ⲙ̅ⲡⲣⲱⲙⲉ ⲡϣⲟϫⲛⲉ ⲇⲉ ⲙ̅ⲡⲛⲟⲩⲧⲉ ⲡⲉⲧⲟⲣϫ̅.</td>
      <td class="language English"><span style="color:#b00e23">(21)</span>
      There are many thoughts in a man’s heart; but the counsel of the Lord
      abides for ever.</td>
      <td class="language Greek"><span style="color:#b00e23">(21)</span> πολλοὶ
      λογισµοὶ ἐν καρδίᾳ ἀνδρός, ἡ δὲ βουλὴ τοῦ κυρίου εἰς τὸν αἰῶνα
      µένει.</td>
      <td class="language Akhmimic"><span style="color:#b00e23">(ⲕ︦ⲁ︦)</span>
      ⲟⲩⲛ̅ ϩⲁϩ ⲙ̅ⲙⲉⲉⲩⲉ ⳉⲙ̅ ⲫⲏⲧ ⲙ̅ⲡⲣⲱⲙⲉ ⲡϣⲁϫⲛⲉ ⲇⲉ ⲙ̅ⲡⲛⲟⲩⲛⲧⲉ ⲡⲉⲧⲁⲣϫ</td>
    </tr>

    <tr id="v22" class="verse">
      <td class="language Sahidic"><span style="color:#b00e23">(ⲓ︦ⲑ︦)</span>
      ⲟⲩⲕⲁⲣⲡⲟⲥ ⲛ̅ⲁⲧⲏⲡⲉ ⲧⲉ ⲧⲙⲛ̅ⲧⲛⲁ ⲛⲁⲛⲟⲩ ⲟⲩϩⲏⲕⲉ ⲛ̅ⲇⲓⲕⲁⲓⲟⲥ ⲉⲩⲣⲙ̅ⲙⲁⲟ
      ⲛ̅ⲣⲉϥϫⲓϭⲟⲗ.</td>
      <td class="language English"><span style="color:#b00e23">(22)</span>
      Mercy is a fruit to a man: and a poor man is better than a rich
      liar.</td>
      <td class="language Greek"><span style="color:#b00e23">(22)</span> καρπὸς
      ἀνδρὶ ἐλεηµοσύνη, κρείσσων δὲ πτωχὸς δίκαιος ἢ πλούσιος ψεύστης.</td>
      <td class="language Akhmimic"><span style="color:#b00e23">(ⲕ︦ⲃ︦)</span>
      ⲟⲩⲕⲁⲣⲡⲟⲥ ⲙ̅ⲡⲣⲱⲙⲉ ⲡⲉ ⲧⲙⲛ̅ⲧⲛⲁⲉ ⲛⲁⲛⲟⲩ ⲟⲩϩⲏⲕⲉ ⲛ̅ⲇⲓⲕⲁⲓⲟⲥ ⲁⲩⲣⲙ̅ⲙⲁⲟ ⲛ̅ⲣⲉϥϫⲓ
      ϭⲁⲗ</td>
    </tr>

    <tr id="v23" class="verse">
      <td class="language Sahidic"><span style="color:#b00e23">(ⲕ︦)</span> ⲉⲣⲉ
      ⲑⲟⲧⲉ ⲙ̅ⲡϫⲟⲉⲓⲥ ⲣ̅ϩⲱⲃ ⲉⲡⲱⲛϩ̅ ⲁⲩⲱ ⲧⲙⲛ̅ⲧⲙⲁⲓⲛⲟⲩⲧⲉ ⲉⲩⲱⲛϩ̅ ⲙ̅ⲡⲣⲱⲙⲉ ⲉⲣⲉ
      ⲡⲉⲧⲛ̅ϥⲣ̅ϩⲟⲧⲉ ⲇⲉ ⲁⲛ ⲛⲁϣⲱⲡⲉ ϩⲛ̅ ϩⲉⲛⲙⲁ ⲉⲙⲡϣⲁ ⲉⲛⲉϩ ϭⲓⲛⲉ ⲁⲛ ⲙ̅ⲡⲉⲩϣⲓⲛⲉ.</td>
      <td class="language English"><span style="color:#b00e23">(23)</span> The
      fear of the Lord is life to a man: and he shall lodge without fear in
      places where knowledge is not seen.</td>
      <td class="language Greek"><span style="color:#b00e23">(23)</span> φόβος
      κυρίου εἰς ζωὴν ἀνδρί, ὁ δὲ ἄφοβος αὐλισθήσεται ἐν τόποις, οὗ οὐκ
      ἐπισκοπεῖται γνῶσις.</td>
      <td class="language Akhmimic"><span style="color:#b00e23">(ⲕ︦ⲅ︦)</span>
      ⲁⲣⲉ ⲧϩⲛⲱⲱϩⲉ ⲙ̅ⲡϫⲁⲉⲓⲥ ⲣ̅ϩⲱⲃ ⲁⲡⲱⲛⳉ ⲁⲣⲉ ⲡⲉⲧⲣ̅ϩⲛⲱϩⲉ ⲇⲉ ⲉⲛ ⲛⲁⳉⲱⲡⲉ ⳉⲛ̅ ϩⲉⲛⲙⲁ
      ⲉⲡϣⲁⲁⲛⲏϩⲉ ϭⲓⲛⲉ ⲉⲛ ⲙ̅ⲡⲟⲩϣⲓⲛⲉ</td>
    </tr>

    <tr id="v24" class="verse">
      <td class="language Sahidic"><span style="color:#b00e23">(ⲕ︦ⲁ︦)</span>
      ⲡⲉⲧⲕⲱⲗϫ̅ ⲛ̅ⲛⲉϥϭⲓϫ ϩⲁⲕⲟⲩⲟⲩⲛϥ̅ ϩⲛ̅ ⲟⲩϫⲓⲛ̅ϭⲟⲛⲥ̅ ⲛ̅ⲛⲉϥⲛ̅ⲧⲟⲩ ⲟⲛ ⲉⲣⲱϥ.</td>
      <td class="language English"><span style="color:#b00e23">(24)</span> He
      that unjustly hides his hands in his bosom, will not even bring them up
      to his mouth.</td>
      <td class="language Greek"><span style="color:#b00e23">(24)</span> ὁ
      ἐγκρύπτων εἰς τὸν κόλπον αὐτοῦ χεῖρας ἀδίκως, οὐδὲ τῷ στόµατι οὐ µὴ
      προσαγάγῃ αὐτάς.</td>
      <td class="language Akhmimic"><span style="color:#b00e23">(ⲕ︦ⲇ︦)</span>
      ⲡⲉⲧϭⲱⲗϫ ⲛ̅ⲛⲉϥϭⲓϫ ⳉⲁ ⲕⲟⲟⲛⲉϥ ⳉⲛ̅ ⲟⲩϫⲓⲛ̅ϭⲁⲛⲥ̅ ⲛⲉϥⲛ̅ⲧⲟⲩ ⲁⲛ ⲁⲣⲱϥ</td>
    </tr>

    <tr id="v25" class="verse">
      <td class="language Sahidic"><span style="color:#b00e23">(ⲕ︦ⲃ︦)</span>
      ϩⲣⲁⲓ ϩⲛ̅ ϩⲉⲛϩⲓⲥⲉ ϣⲁⲣⲉ ⲡⲁⲑⲏⲧ ⲛⲟⲩϣⲧ ⲙ̅ⲙⲟϥ ⲛ̅ϩⲟⲩⲟ ⲉⲕϣⲁⲛϫⲡⲓⲟ ⲇⲉ ⲛ̅ⲟⲩⲣⲱⲙⲉ
      ⲛ̅ⲥⲁⲃⲉ ϥⲛⲁⲛⲟⲓ ⲛ̅ⲟⲩⲁⲓⲥⲑⲏⲥⲓⲥ.</td>
      <td class="language English"><span style="color:#b00e23">(25)</span> When
      a pestilent character is scourged, a simple man is made wiser: and if
      thou reprove a wise man, he will understand discretion.</td>
      <td class="language Greek"><span style="color:#b00e23">(25)</span> λοιµοῦ
      µαστιγουµένου ἄφρων πανουργότερος γίνεται· ἐὰν δὲ ἐλέγχῃς ἄνδρα φρόνιµον,
      νοήσει αἴσθησιν.</td>
      <td class="language Akhmimic"><span style="color:#b00e23">(ⲕ︦ⲉ︦)</span>
      ⲛ̅ⳉⲣⲏⲓ̈ ⳉⲛ̅ ϩⲉⲛⳉⲓⲥⲉ ⳉⲁⲣⲉ ⲡⲁⲑⲏⲧ ⲛⲟⲩⳉⲧ ⲙ̅ⲙⲁϥ ⲛ̅ϩⲟⲩⲟ ⲁⲕϣⲁϫⲡⲓⲟ ⲇⲉ ⲛ̅ⲟⲩⲣⲱⲙⲉ
      ⲛ̅ⲥⲁⲃⲉ ϥⲛⲁⲣ̅ⲛⲟⲓ̈ⲉ ⲛ̅ⲟⲩⲁⲓⲥⲑⲏⲥⲓⲥ</td>
    </tr>

    <tr id="v26" class="verse">
      <td class="language Sahidic"><span style="color:#b00e23">(ⲕ︦ⲅ︦)</span>
      ⲡϣⲏⲣⲉ ⲉⲧⲥⲱϣ ⲙ̅ⲡⲉϥⲉⲓⲱⲧ ⲁⲩⲱ ⲉⲧⲕⲱ ⲛ̅ⲥⲱϥ ⲛ̅ⲧⲉϥⲙⲁⲁⲩ ϥⲛⲁϣⲱⲡⲉ ϩⲁ ⲛ̅ⲛⲟϭⲛⲉϭ ⲁⲩⲱ
      ⲛϥ̅ϫⲓϣⲓⲡⲉ.</td>
      <td class="language English"><span style="color:#b00e23">(26)</span> He
      that dishonours his father, and drives away his mother, shall be
      disgraced and shall be exposed to reproach.</td>
      <td class="language Greek"><span style="color:#b00e23">(26)</span> ὁ
      ἀτιµάζων πατέρα καὶ ἀπωθούµενος µητέρα αὐτοῦ καταισχυνθήσεται καὶ
      ἐπονείδιστος ἔσται.</td>
      <td class="language Akhmimic"><span style="color:#b00e23">(ⲕ︦ⲋ︦)</span>
      ⲡϣⲏⲣⲉ ⲇⲉ ⲉⲧϣⲱⲥ ⲙ̅ⲡϥ̅ⲉⲓⲱⲧ ⲁⲟⲩ ⲉⲧⲕⲟⲩ ⲛ̅ⲥⲱϥ ⲛ̅ⲧϥ̅ⲙⲟ ϥⲛⲁⳉⲱⲡⲉ ⳉⲁ ⲛ̅ ⲛⲁϭⲛⲉϭ ⲁⲟⲩ
      ϥϫⲓϣⲓⲡⲉ</td>
    </tr>

    <tr id="v27" class="verse">
      <td class="language Sahidic"><span style="color:#b00e23">(ⲕ︦ⲇ︦)</span>
      ⲟⲩϣⲏⲣⲉ ⲉϥⲕⲱ ⲛ̅ⲥⲱϥ ⲛ̅ⲧⲉⲥⲃⲱ ϥⲛⲁϩⲁⲣⲉϩ ⲉϩⲉⲛⲡⲉⲑⲟⲟⲩ ϥⲛⲁⲙⲉⲗⲉⲧⲁ ⲇⲉ ⲛ̅ϩⲉⲛϣⲁϫⲉ
      ⲉⲩⲃⲟⲟⲛⲉ.</td>
      <td class="language English"><span style="color:#b00e23">(27)</span> A
      son who ceases to attend to the instruction of a father will cherish evil
      designs.</td>
      <td class="language Greek"><span style="color:#b00e23">(27)</span> υἱὸς
      ἀπολειπόµενος φυλάξαι παιδείαν πατρὸς µελετήσει ῥήσεις κακάς.</td>
      <td class="language Akhmimic"><span style="color:#b00e23">(ⲕ︦ⲍ︦)</span>
      ⲟⲩϣⲏⲣⲉ ⲉⲁϥⲕⲟⲩ ⲛ̅ⲥⲱϥ ⲛ̅ⲉⲣⲏϩ ⲁⲧⲥⲃⲟⲩ ⲙ̅ⲡϥ̅ⲉⲓⲱⲧ ϥⲛⲁⲉⲣⲏϩ ⲁϩⲉⲛⲡⲉⲑⲁⲩ ϥⲛⲁⲣ̅ⲙⲉⲗⲉⲧⲁ
      ⲛ̅ϩⲉⲛϣⲉϫⲉ ⲉⲩⲣ̅ⲃⲟⲟⲛⲉ</td>
    </tr>

    <tr id="v28" class="verse">
      <td class="language Sahidic"><span style="color:#b00e23">(ⲕ︦ⲉ︦)</span>
      ⲡⲉⲧϣⲡⲧⲱⲣⲉ ⲛ̅ⲟⲩϩⲙ̅ϩⲁⲗ ⲛ̅ⲁⲑⲏⲧ ⲉϥⲥⲱϣ ⲙ̅ⲡⲛⲟⲙⲟⲥ ⲧⲧⲁⲡⲣⲟ ⲇⲉ ⲙ̅ⲡⲁⲥⲉⲃⲏⲥ ⲛⲁⲱⲙⲕ̅
      ⲛ̅ϩⲉⲛⲥⲱϣ.</td>
      <td class="language English"><span style="color:#b00e23">(28)</span> He
      that becomes surety for a foolish child will despise the ordinance: and
      the mouth of ungodly men shall drink down judgment.</td>
      <td class="language Greek"><span style="color:#b00e23">(28)</span> ὁ
      ἐíυώµενος παῖδα ἄφρονα καθυβρίζει δικαίωµα, στόµα δὲ ἀσεβῶν καταπίεται
      κρίσεις.</td>
      <td class="language Akhmimic"><span style="color:#b00e23">(ⲕ︦ⲏ︦)</span>
      ⲡⲉⲧϣⲡⲧⲱⲣⲉ ⲛ̅ⲟⲩⳉⲙ̅ⳉⲉⲗ ⲛ̅ⲁⲑⲏⲧ ⲁϥϣⲱⲥ ⲙ̅ⲡⲛⲟⲙⲟⲥ ⲧⲧⲁⲡⲣⲟ ⲇⲉ ⲛ̅ⲛ̅ⲁⲥⲉⲃⲏⲥ ⲛⲁⲱⲙⲕ̅
      ⲛ̅ϩⲉⲛϣⲱⲥ</td>
    </tr>

    <tr id="v29" class="verse">
      <td class="language Sahidic"><span style="color:#b00e23">(ⲕ︦ⲋ︦)</span>
      ⲥⲉⲛⲁⲥⲟⲃⲧⲉ ⲛ̅ϩⲉⲛⲙⲁⲥⲧⲓⲅⲝ̅ ⲛ̅ϩⲉⲛⲁⲧⲁⲙⲁϩⲧⲉ ⲁⲩⲱ ϩⲉⲛⲙⲟⲕϩⲥ ϩⲛ̅ ⲛⲏⲓ̈ ⲛ̅ⲛ̅ⲁⲑⲏⲧ</td>
      <td class="language English"><span style="color:#b00e23">(29)</span>
      Scourges are preparing for the intemperate, and punishments likewise for
      fools.</td>
      <td class="language Greek"><span style="color:#b00e23">(29)</span>
      ἑτοιµάζονται ἀκολάστοις µάστιγες καὶ τιµωρίαι ὤµοις ἀφρόνων.</td>
      <td class="language Akhmimic"><span style="color:#b00e23">(ⲕ︦ⲑ︦)</span>
      ⲥⲉⲛⲁⲥⲁⲃⲧⲉ ⲛ̅ϩⲉⲛⲙⲁⲥⲧⲓⲅⲝ ⲛ̅ϩⲉⲛⲁⲧⲉⲙⲁϩⲧⲉ ⲁⲟⲩ ϩⲉⲛⲙⲁⲕϩⲥ̅ ⳉⲛ̅ ⲛ̅ⲏⲓ̈ ⲛ̅
      ⲛ̅ⲁⲑⲏⲧ</td>
    </tr>
  </table>
</body>
</html>
