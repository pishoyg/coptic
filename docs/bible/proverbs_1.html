<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_2.html" rel="next">
  <link href="job_42.html" rel="prev">
  <script src="main.js" type="module"></script>
</head>
<body class="chapter">
  <h4 id="proverbs_1" class="title">Proverbs 1</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲛⲓⲡⲁⲣⲟⲓⲙⲓⲁ ⲛ̀ⲧⲉ ⲥⲟⲗⲟⲙⲱⲛ ⲡϣⲏⲣⲓ ⲙ̀ⲡⲟⲩⲣⲟ ⲇⲁⲩⲓⲇ ⲫⲏ ⲉⲧⲁϥⲉⲣⲟⲩⲣⲟ ϧⲉⲛ ⲡⲓⲥ̅ⲗ̅</td>
      <td class="language Sahidic"><span style="color:#b00e23">(ⲁ︦)</span>
      ⲙ̅ⲡⲁⲣϩⲟⲓⲙⲓⲁ ⲛ̅ⲥⲟⲗⲟⲙⲱⲛ ⲡϣⲏⲣⲉ ⲛ̅ⲇⲁⲩⲉⲓⲇ ⲡⲉⲛⲧⲁϥⲣ̅ⲣⲟ ϩⲙ̅ ⲡⲓⲏ̅ⲗ̅.</td>
      <td class="language English"><span style="color:#b00e23">(1)</span> The
      Proverbs of Solomon son of David, who reigned in Israel;</td>
      <td class="language Greek"><span style="color:#b00e23">(1)</span>
      Παροιµίαι Σαλωµῶντος υἱοῦ Δαυιδ, ὃς ἐβασίλευσεν ἐν Ισραηλ,</td>
      <td class="language Akhmimic"><span style="color:#b00e23">(ⲁ︦)</span>
      ⲙ̅ⲡⲁⲣⲟⲓⲙⲓⲁ ⲛ̅ⲥⲟⲗⲟⲙⲱⲛ ⲡϣⲏⲣⲉ ⲛ̅ⲇⲁⲩⲉⲓⲇ ⲡⲉⲧⲁϥⲣ̅ⲣ̅ⲣⲟ ⳉⲙ̅ ⲡⲓⲏ̅ⲗ̅</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲉ̀ⲉⲙⲓ ⲉ̀ⲟⲩⲥⲟⲫⲓⲁ ⲛⲉⲙ ⲟⲩⲥⲃⲱ ⲉ̀ⲉⲣⲛⲟⲓⲛ ⲛ̀ϩⲁⲛⲥⲁϫⲓ ⲛ̀ⲧⲉ ⲟⲩⲙⲉⲧⲥⲁⲃⲉ</td>
      <td class="language Sahidic"><span style="color:#b00e23">(ⲃ︦)</span>
      ⲉⲉⲓⲙⲉ ⲉⲧⲥⲟⲫⲓⲁ ⲙⲛ̅ ⲧⲉⲥⲃⲱ ⲉⲛⲟⲓ ⲛ̅ⲛ̅ϣⲁϫⲉ ⲛ̅ⲧⲙⲛ̅ⲧⲣⲙ̅ⲛ̅ϩⲏⲧ.</td>
      <td class="language English"><span style="color:#b00e23">(2)</span> to
      know wisdom and instruction, and to perceive words of understanding;</td>
      <td class="language Greek"><span style="color:#b00e23">(2)</span> γνῶναι
      σοφίαν καὶ παιδείαν νοῆσαί τε λόγους φρονήσεως</td>
      <td class="language Akhmimic"><span style="color:#b00e23">(ⲃ︦)</span>
      ⲁⲙ̅ⲙⲉ ⲁⲧⲥⲟⲫⲓⲁ ⲙⲛ̅ ⲧⲥⲃⲟⲩ ⲁⲣⲛⲟⲓ̈ⲉ ⲛ̅ϩⲉⲛϣⲉϫⲉ ⲙ̅ⲙⲛ̅ⲧⲣⲙ̅ⲛ̅ϩⲏⲧ</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲉ̀ϣⲱⲡ ⲉ̀ⲣⲱⲧⲉⲛ ⲛ̀ϩⲁⲛⲫⲱⲛϩ ⲛ̀ⲧⲉ ϩⲁⲛⲥⲁϫⲓ ⲉ̀ⲥⲁⲃⲉ ⲉ̀ⲟⲩⲇⲓⲕⲉⲟⲥⲩⲛⲏ ⲛ̀ⲧⲁⲫⲙⲏⲓ ⲛⲉⲙ
      ⲟⲩϩⲁⲡ ⲉϥⲥⲟⲩⲧⲱⲛ</td>
      <td class="language Sahidic"><span style="color:#b00e23">(ⲅ︦)</span> ⲉϫⲓ
      ⲙ̅ⲡⲉⲕⲧⲟ ⲛ̅ϩⲉⲛϣⲁϫⲉ ⲙⲛ̅ ⲛ̅ⲃⲱⲗ ⲛ̅ϩⲉⲛⲁⲓⲛⲓⲅⲙⲁ ⲉⲛⲟⲓ ⲛ̅ⲧⲟⲩⲇⲓⲕⲁⲓⲟⲥⲩⲛⲏ ⲙⲙⲉ ⲁⲩⲱ
      ⲉⲥⲟⲩⲧⲛ̅ ⲟⲩϩⲁⲡ.</td>
      <td class="language English"><span style="color:#b00e23">(3)</span> to
      receive also hard saying, and to understand true justice, and how to
      direct judgment;</td>
      <td class="language Greek"><span style="color:#b00e23">(3)</span>
      δέξασθαί τε στροφὰς λόγων νοῆσαί τε δικαιοσύνην ἀληθῆ καὶ
      κρίµα κατευθύνειν,</td>
      <td class="language Akhmimic"><span style="color:#b00e23">(ⲅ︦)</span> ⲁϫⲓ
      ⲙ̅ⲡⲕⲧⲟ ⲛ̅ϩⲛ̅ϣⲉϫⲉ ⲙⲛ̅ ϩⲛ̅ⲃⲱⲗ ⲛ̅ⲁⲓⲛⲓⲅⲙⲁ ⲁⲣⲛⲟⲓ̈ⲉ ⲛ̅ⲟⲩⲇⲓⲕⲁⲓⲟⲥⲩⲛⲏ ⲙ̅ⲙⲓⲉ ⲁⲟⲩ
      ⲁⲥⲁⲩⲧⲛⲉ ⲛ̅ⲟⲩϩⲉⲡ</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ϩⲓⲛⲁ ⲛ̀ⲧⲉⲥϯ ⲛ̀ⲟⲩⲙⲉⲧⲥⲁⲃⲉ ⲛ̀ⲛⲓⲁⲧⲡⲉⲧϩⲱⲟⲩ ⲟⲩⲟϩ ⲟⲩⲉⲥⲑⲉⲥⲓⲥ ⲛⲉⲙ ⲟⲩⲕⲁϯ ⲛ̀ⲟⲩⲁⲗⲟⲩ
      ⲙ̀ⲃⲉⲣⲓ</td>
      <td class="language Sahidic"><span style="color:#b00e23">(ⲇ︦)</span> ϫⲉ
      ⲉⲓⲉϯ ⲛⲟⲩⲙⲛ̅ⲧⲣⲙ̅ⲛ̅ϩⲏⲧ ⲛ̅ⲛ̅ⲃⲁⲗϩⲏⲧ ⲁⲩⲱ ⲟⲩⲁⲓⲥⲑⲏⲥⲓⲥ ⲙⲛ̅ ⲟⲩⲙⲉⲉⲩⲉ ⲛ̅ⲟⲩϣⲏⲣⲉ
      ϣⲏⲙ.</td>
      <td class="language English"><span style="color:#b00e23">(4)</span> that
      he might give subtlety to the simple, and to the young man discernment
      and understanding.</td>
      <td class="language Greek"><span style="color:#b00e23">(4)</span> ἵνα
      δῷ ἀκάκοις πανουργίαν, παιδὶ δὲ νέῳ αἴσθησίν τε καὶ
      ἔννοιαν·</td>
      <td class="language Akhmimic"><span style="color:#b00e23">(ⲇ︦)</span> ϫⲁ
      ⲉⲓⲛⲁϯ ⲛ̅ⲟⲩⲙⲛ̅ⲧⲣⲙ̅ⲛ̅ϩⲏⲧ ⲛ̅ⲛ̅ⲃⲁⲗϩⲏⲧ ⲁⲟⲩ ⲟⲩⲁⲓⲥⲑⲏⲥⲓⲥ ⲙⲛ̅ ⲟⲩⲙⲉⲩⲉ ⲛ̅ⲟⲩϣⲏⲣⲉ
      ⳉⲏⲙ</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲡⲓⲥⲁⲃⲉ ⲇⲉ ⲁϥϣⲁⲛⲥⲱⲧⲉⲙ ⲉ̀ⲛⲁⲓ ϥⲛⲁⲉⲣⲥⲁⲃⲉ ⲛ̀ϩⲟⲩⲟ ⲡⲓⲛⲉⲃϩⲏⲧ ⲇⲉ ⲉϥⲉ̀ϫⲫⲟ
      ⲛ̀ⲟⲩⲙⲉⲧⲣⲉϥⲉⲣϩⲉⲙⲓ</td>
      <td class="language Sahidic"><span style="color:#b00e23">(ⲉ︦)</span>
      ⲡⲥⲟⲫⲟⲥ ⲅⲁⲣ ⲉⲧⲛⲁⲥⲱⲧⲙ̅ ⲉⲛⲁⲓ̈ ϥⲛⲁⲣ̅ϩⲟⲩⲉⲥⲟⲫⲟⲥ ⲡⲣⲙ̅ⲛ̅ϩⲏⲧ ⲇⲉ ⲛⲁϫⲡⲟ ⲛⲁϥ
      ⲛ̅ⲟⲩⲣ̅ϩⲙ̅ⲙⲉ.</td>
      <td class="language English"><span style="color:#b00e23">(5)</span> For
      by the hearing of these a wise man will be wiser, and man of
      understanding will gain direction;</td>
      <td class="language Greek"><span style="color:#b00e23">(5)</span> τῶνδε
      γὰρ ἀκούσας σοφὸς σοφώτερος ἔσται, ὁ δὲ νοήµων κυβέρνησιν
      κτήσεται</td>
      <td class="language Akhmimic"><span style="color:#b00e23">(ⲉ︦)</span>
      ​ⲡⲥⲟⲫⲟⲥ ⲅⲁⲣ ⲉⲧⲛⲁⲥⲱⲧⲙⲉ ⲁⲛⲉⲓ̈ ϥⲛⲁⲣ̅ϩⲟⲩⲟ ⲥⲟⲫⲟⲥ ​ⲡⲣⲙ̅ⲛ̅ϩⲏⲧ ⲇⲉ ⲛⲁⲧⳉⲡⲟ ⲛⲉϥ
      ⲛ̅ⲟⲩⲣ̅ϩⲙ̅ⲙⲉ</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲉϥⲉ̀ⲕⲁϯ ⲇⲉ ⲉ̀ⲟⲩⲡⲁⲣⲁⲃⲟⲗⲏ ⲛⲉⲙ ⲟⲩⲥⲁϫⲓ ⲛ̀ⲭⲁⲕⲓ ⲛⲉⲙ ϩⲁⲛⲥⲁϫⲓ ⲛ̀ⲧⲉ ϩⲁⲛⲥⲁⲃⲉⲩ ⲛⲉⲙ
      ϩⲁⲛⲥⲁϫⲓ ⲉⲩϩⲏⲡ</td>
      <td class="language Sahidic"><span style="color:#b00e23">(ⲋ︦)</span>
      ϥⲛⲁⲛⲟⲓ ⲛ̅ⲟⲩⲡⲁⲣⲁⲃⲟⲗⲏ ⲙⲛ̅ ⲟⲩϣⲁϫⲉ ⲉϥϩⲏⲡ ⲛ̅ϣⲁϫⲉ ⲛ̅ⲛ̅ⲥⲟⲫⲟⲥ ⲙⲛ̅
      ⲛⲉⲩⲁⲓⲛⲓⲅⲙⲁ.</td>
      <td class="language English"><span style="color:#b00e23">(6)</span> and
      will understand a parable, and a dark speech; the saying of the wise
      also, and riddles.</td>
      <td class="language Greek"><span style="color:#b00e23">(6)</span> νοήσει
      τε παραβολὴν καὶ σκοτεινὸν λόγον ῥήσεις τε σοφῶν καὶ
      αἰνίγµατα.</td>
      <td class="language Akhmimic"><span style="color:#b00e23">(ⲋ︦)</span>
      ϥⲛⲁⲣ̅ⲛⲟⲓ̈ⲉ ⲛ̅ⲟⲩⲡⲁⲣⲁⲃⲟⲗⲏ ⲙⲛ̅ ⲟⲩϣⲉϫⲉ ⲉϥϩⲏⲡ ⲛ̅ϣⲉϫⲉ ⲛ̅ⲛ̅ⲥⲟⲫⲟⲥ ⲙⲛ̅
      ⲛⲟⲩⲁⲓⲛⲓⲅⲙⲁ</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲧⲁⲣⲭⲏ ⲛ̀ϯⲥⲟⲫⲓⲁ ϯϩⲟϯ ⲛ̀ⲧⲉ ⲡϭ̅ⲥ̅ ⲧⲉ ⲡⲓⲕⲁϯ ⲇⲉ ⲛⲁⲛⲉϥ ⲛ̀ⲟⲩⲟⲛ ⲛⲓⲃⲉⲛ ⲉⲧⲓⲣⲓ ⲙ̀ⲙⲟϥ
      ϯⲙⲉⲧⲉⲩⲥⲉⲃⲏⲥ ⲇⲉ ⲑⲁ ⲫϯ ⲧⲁⲣⲭⲏ ⲙ̀ⲡⲓⲕⲁϯ ⲡⲉ ϯⲥⲟⲫⲓⲁ ⲛⲉⲙ ϯⲥⲃⲱ ⲛⲓⲁⲥⲉⲃⲏⲥ
      ⲉⲩⲉ̀ϣⲱϣϥⲟⲩ</td>
      <td class="language Sahidic"><span style="color:#b00e23">(ⲍ︦)</span>
      ⲧⲁⲣⲭⲏ ⲛ̅ⲧⲥⲟⲫⲓⲁ ⲧⲉ ⲑⲟⲧⲉ ⲙ̅ⲡⲛⲟⲩⲧⲉ ⲛⲁⲛⲟⲩ ⲧⲙⲛ̅ⲣⲙⲛ̅ϩⲏⲧ ⲇⲉ ⲛ̅ⲟⲩⲟⲛ ⲛⲓⲙ ⲉⲧⲛⲁⲁⲥ
      ⲧⲁⲣⲭⲏ ⲛ̅ⲧⲁⲓⲥⲑⲏⲥⲓⲥ ⲧⲉ ⲧⲙⲛ̅ⲧⲙⲁⲓⲛⲟⲩⲧⲉ ⲛ̅ⲁⲥⲉⲃⲏⲥ ⲇⲉ ⲛⲁⲥⲱⲱϥ ⲛ̅ⲧⲥⲟⲫⲓⲁ
      ⲙⲛ̅ⲧⲉⲥⲃⲱ.</td>
      <td class="language English"><span style="color:#b00e23">(7)</span> The
      fear of the Lord is the beginning of wisdom; and there is good
      understanding to all that practise it: and piety toward God is the
      beginning of discernment; but the ungodly will set at nought wisdom and
      instruction.</td>
      <td class="language Greek"><span style="color:#b00e23">(7)</span> Ἀρχὴ
      σοφίας φόβος θεοῦ, σύνεσις δὲ ἀγαθὴ πᾶσι τοῖς ποιοῦσιν αὐτήν·
      εὐσέβεια δὲ εἰς θεὸν ἀρχὴ αἰσθήσεως, σοφίαν δὲ καὶ παιδείαν
      ἀσεβεῖς ἐξουθενήσουσιν.</td>
      <td class="language Akhmimic"><span style="color:#b00e23">(ⲍ︦)</span>
      ⲧⲁⲣⲭⲏ ⲛ̅ⲧⲥⲟⲫⲓⲁ ⲧⲉ ⲧϩⲛⲱϩⲉ ⲙ̅ⲡⲛⲟⲩⲧⲉ ⲛⲁⲛⲟⲩ ⲧⲙⲛ̅ⲧⲣⲙ̅ⲛ̅ϩⲏⲧ ⲇⲉ ⲛ̅ⲟⲩⲁⲛ ⲛⲓⲙ
      ⲉⲧⲛⲁⲉⲉⲥ ⲧⲁⲣⲭⲏ ⲇⲉ ⲛ̅ⲧⲁⲓⲥⲑⲏⲥⲓⲥ ⲡⲉ ⲣ̅ⲙⲛ̅ⲧⲙⲁⲉⲓ ⲛⲟⲩⲛⲧⲉ ⲛ̅ⲁⲥⲉⲃⲏⲥ ⲇⲉ ⲁⲩⲛⲁⳉⲱⲥϥ
      ⲛ̅ⲧⲥⲟⲫⲓⲁ ⲙⲛ̅ ⲧⲥⲃⲟⲩ</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲥⲱⲧⲉⲙ ⲡⲁϣⲏⲣⲓ ⲉ̀ϯⲥⲃⲱ ⲛ̀ⲧⲉ ⲡⲉⲕⲓⲱⲧ ⲟⲩⲟϩ ⲙ̀ⲡⲉⲣϩⲓⲡϩⲟ ⲛ̀ⲛⲓⲥⲟϭⲛⲓ ⲛ̀ⲧⲉ
      ⲧⲉⲕⲙⲁⲩ</td>
      <td class="language Sahidic"><span style="color:#b00e23">(ⲏ︦)</span>
      ⲥⲱⲧⲙ̅ ⲡⲁϣⲏⲣⲉ ⲉⲧⲉⲥⲃⲱ ⲙ̅ⲡⲉⲕⲉⲓⲱⲧ ⲁⲩⲱ ⲙ̅ⲡⲣ̅ⲕⲱ ⲛ̅ⲥⲱⲕ ⲛ̅ⲛⲁⲛⲥⲙ̅ⲙⲉ
      ⲛ̅ⲧⲉⲕⲙⲁⲁⲩ.</td>
      <td class="language English"><span style="color:#b00e23">(8)</span> Hear,
      my son, the instruction of thy father, and reject not the rules of thy
      mother.</td>
      <td class="language Greek"><span style="color:#b00e23">(8)</span>
      ἄκουε, υἱέ, παιδείαν πατρός σου καὶ µὴ ἀπώσῃ θεσµοὺς µητρός
      σου·</td>
      <td class="language Akhmimic"><span style="color:#b00e23">(ⲏ︦)</span>
      ⲥⲱⲧⲙⲉ ⲡⲁϣⲏⲣⲉ ⲁⲧⲥⲃⲟⲩ ⲙ̅ⲡⲕ̅ⲉⲓⲱⲧ ⲁⲟⲩ ⲙⲛ̅ⲕⲟⲩ ⲛ̅ⲥⲱⲕ ⲛ̅ⲛⲁⲛⲥⲙ̅ⲙⲉ ⲛ̅ⲧⲕ̅ⲙⲱ</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲟⲩⲭⲗⲟⲙ ⲅⲁⲣ ⲛ̀ⲧⲉ ϩⲁⲛϩⲙⲟⲧ ⲉⲩⲉ̀ⲧⲏⲓϥ ϩⲓϫⲱⲕ ⲛⲉⲙ ⲟⲩⲭⲗⲁⲗ ⲛ̀ⲛⲟⲩⲃ ⲉ̀ⲡⲉⲕⲙⲟϯ</td>
      <td class="language Sahidic"><span style="color:#b00e23">(ⲑ︦)</span>
      ⲕⲛⲁϫⲓ ⲅⲁⲣ ⲛ̅ⲟⲩⲕⲗⲟⲙ ⲛ̅ϩⲙⲟⲧ ⲉϫⲛ̅ ⲧⲉⲕⲁⲡⲉ ⲁⲩⲱ ⲟⲩⲕⲗⲁⲗ ⲛ̅ⲛⲟⲩⲃ ⲉⲡⲉⲕⲙⲁⲕϩ̅.</td>
      <td class="language English"><span style="color:#b00e23">(9)</span> For
      thou shalt receive for thine head a crown of graces, and a chain of gold
      round thy neck.</td>
      <td class="language Greek"><span style="color:#b00e23">(9)</span>
      στέφανον γὰρ χαρίτων δέξῃ σῇ κορυφῇ καὶ κλοιὸν χρύσεον περὶ
      σῷ τραχήλῳ.</td>
      <td class="language Akhmimic"><span style="color:#b00e23">(ⲑ︦)</span>
      ⲕⲛⲁϫⲓ ⲅⲁⲣ ⲛ̅ⲟⲩⲕⲗⲁⲙ ⲛ̅ϩⲙⲁⲧ ⲁϫⲛ̅ ⲧⲕⲁⲡⲉ ⲁⲟⲩ ⲟⲩⲕⲗⲉⲗ ⲛ̅ⲛⲟⲩⲃ ⲁⲡⲕ̅ⲙⲉⲕϩ̅</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲡⲁϣⲏⲣⲓ ⲙ̀ⲡⲉⲛⲑⲣⲟⲩⲥⲟⲣⲙⲉⲕ ⲛ̀ϫⲉ ϩⲁⲛⲣⲱⲙⲓ ⲛ̀ⲁⲥⲉⲃⲏⲥ ⲟⲩⲇⲉ ⲙ̀ⲡⲉⲣⲟⲩⲱϣ ⲉ̀ϣⲱⲡ
      ⲁⲩϣⲁⲛϯϩⲟ ⲉ̀ⲣⲟⲕ ⲉⲩϫⲱ ⲙ̀ⲙⲟⲥ</td>
      <td class="language Sahidic"><span style="color:#b00e23">(ⲓ︦)</span>
      ⲡⲁϣⲏⲣⲉ ⲙ̅ⲡⲣ̅ⲧⲣⲉ ϩⲉⲛⲣⲱⲙⲉ ⲛ̅ⲣⲉϥⲣⲛⲟⲃⲉ ⲡⲗⲁⲛⲁ ⲙ̅ⲙⲟⲕ ⲟⲩⲇⲉ ⲙ̅ⲡⲣ̅ⲟⲩⲱϣ
      ⲉⲩϣⲁⲛⲥⲉⲡⲥⲱⲡⲕ̅ ⲉⲩϫⲱ ⲙ̅ⲙⲟⲥ.</td>
      <td class="language English"><span style="color:#b00e23">(10)</span> My
      son, let not ungodly men lead thee astray, neither consent thou to
      them.</td>
      <td class="language Greek"><span style="color:#b00e23">(10)</span> υἱέ,
      µή σε πλανήσωσιν ἄνδρες ἀσεβεῖς, µηδὲ βουληθῇς, ἐὰν
      παρακαλέσωσί σε λέγοντες</td>
      <td class="language Akhmimic"><span style="color:#b00e23">(ⲓ︦)</span>
      ⲡⲁϣⲏⲣⲉ ⲙⲛ̅ⲧⲉ ϩⲉⲛⲣⲱⲙⲉ ⲛ̅ⲣⲉϥⲣ̅ⲛⲁⲃⲉ ⲣ̅ⲡⲗⲁⲛⲁ ⲙ̅ⲙⲁⲕ ⲟⲩⲇⲉ ⲙⲛ̅ ⲟⲩⲱⳉⲉ
      ⲁⲩϣⲁⲥⲉⲡⲥⲱⲡⲕ̅ ⲉⲩϫⲟⲩ ⲙ̅ⲙⲁⲥ</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ϫⲉ ⲁⲙⲟⲩ ⲁⲣⲓϣⲫⲏⲣ ⲛⲉⲙⲁⲛ ⲉⲩⲥⲛⲟϥ ⲟⲩⲟϩ ⲛ̀ⲧⲉⲛⲭⲱⲡ ϧⲉⲛ ⲡⲕⲁϩⲓ ⲛ̀ⲟⲩⲣⲱⲙⲓ ⲛ̀ⲑⲙⲏⲓ ϧⲉⲛ
      ⲟⲩⲙⲉⲧⲟϫⲓ</td>
      <td class="language Sahidic"><span style="color:#b00e23">(ⲓ︦ⲁ︦)</span> ϫⲉ
      ⲁⲙⲟⲩ ⲛⲙ̅ⲙⲁⲛ ⲛⲅ̅ⲕⲟⲓⲛⲱⲛⲓ ⲉⲡⲉⲓϩⲱⲧⲃ̅ ⲛ̅ⲧⲛ̅ϩⲱⲡ ⲇⲉ ⲉⲡⲕⲁϩ ⲛ̅ⲟⲩⲣⲱⲙⲉ ⲛ̅ⲇⲓⲕⲁⲓⲟⲥ ϩⲛ̅
      ⲟⲩϫⲓ ⲛ̅ϭⲟⲛⲥ̅.</td>
      <td class="language English"><span style="color:#b00e23">(11)</span> If
      they should exhort thee, saying, Come with us, partake in blood, and let
      us unjustly hide the just man in the earth:</td>
      <td class="language Greek"><span style="color:#b00e23">(11)</span> Ἐλθὲ
      µεθ’ ἡµῶν, κοινώνησον αἵµατος, κρύψωµεν δὲ εἰς γῆν ἄνδρα
      δίκαιον ἀδίκως,</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ϫⲉ ⲁⲙⲟⲩ ⲛⲉⲙⲉⲛ ⲕⲣ̅ⲕⲟⲓⲛⲟⲛⲉⲓ ⲁⲡⲓⳉⲱⲧⲃⲉ ⲧⲛ̅ϩⲱⲡ ⲇⲉ ⲁⲡⲕⲁϩ ⲛ̅ⲟⲩⲣⲱⲙⲉ ⲛ̅ⲇⲓⲕⲁⲓⲟⲥ ⳉⲛ̅
      ⲟⲩϫⲓⲛ̅ϭⲁⲛⲥ̅</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲙⲁⲣⲉⲛⲟⲙⲕϥ ⲇⲉ ⲉϥⲟⲛϧ ⲙ̀ⲫⲣⲏϯ ⲛ̀ⲁⲙⲉⲛϯ ⲟⲩⲟϩ ⲛ̀ⲧⲉⲛⲱⲗⲓ ⲙ̀ⲡⲉϥⲙⲉⲩⲓ ⲉ̀ⲃⲟⲗ ϩⲓϫⲉⲛ
      ⲡⲕⲁϩⲓ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲛ̅ⲧⲛ̅ⲟⲙⲕϥ ⲇⲉ ⲛ̅ⲑⲉ ⲛ̅ⲁⲙⲛ̅ⲧⲉ ⲉϥⲟⲛϩ̅ ⲁⲩⲱ ⲛ̅ⲧⲛ̅ϥⲓ ⲙ̅ⲡⲉϥⲣ̅ⲡⲙⲉⲉⲩⲉ ⲉⲃⲟⲗ ϩⲓϫⲙ̅
      ⲡⲕⲁϩ.</td>
      <td class="language English"><span style="color:#b00e23">(12)</span> and
      let us swallow him alive, as Hades would, and remove the memorial of him
      from the earth:</td>
      <td class="language Greek"><span style="color:#b00e23">(12)</span>
      καταπίωµεν δὲ αὐτὸν ὥσπερ ᾅδης ζῶντα καὶ ἄρωµεν αὐτοῦ τὴν
      µνήµην ἐκ γῆς·</td>
      <td class="language Akhmimic"><span style="color:#b00e23">(ⲓ︦ⲃ︦)</span>
      ⲧⲛ̅ⲁⲙⲕϥ̅ ⲇⲉ ⲛ̅ⲧⳉⲉ ⲛ̅ⲁⲙⲛ̅ⲧⲉ ⲉϥⲁⲛⳉ ⲁⲟⲩ ⲧⲛ̅ϥⲓ ⲙ̅ⲡϥ̅ⲣ̅ⲡⲙⲉⲩⲉ ⲁⲃⲁⲗ ϩⲓϫⲙ̅
      ⲡⲕⲁϩ</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲧⲉϥⲕⲧⲏⲥⲓⲥ ⲉⲑⲛⲁϣⲉⲛⲥ ⲙⲁⲣⲉⲛⲧⲁϩⲟⲥ ⲙⲁⲣⲉⲛⲙⲁϩ ⲛⲉⲛⲏⲓ ⲇⲉ ⲛ̀ϣⲱⲗ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲛ̅ⲧⲛ̅ϫⲡⲟ ⲛⲁⲛ ⲛ̅ⲛⲉϥⲛ̅ⲕⲁ ⲉⲧⲛⲁϣⲱⲟⲩ ⲛ̅ⲧⲛ̅ⲙⲉϩ ⲛⲉⲛⲏⲓ̈ ⲛ̅ϣⲱⲗ.</td>
      <td class="language English"><span style="color:#b00e23">(13)</span> let
      us seize on his valuable property, and let us fill our houses with
      spoils:</td>
      <td class="language Greek"><span style="color:#b00e23">(13)</span> τὴν
      κτῆσιν αὐτοῦ τὴν πολυτελῆ καταλαβώµεθα, πλήσωµεν δὲ οἴκους
      ἡµετέρους σκύλων·</td>
      <td class="language Akhmimic"><span style="color:#b00e23">(ⲓ︦ⲅ︦)</span>
      ⲧⲛ̅ⳉⲡⲟ ⲇⲉ ⲛⲉⲛ ⲛ̅ⲛⲉϥϩⲛⲁⲩⲉ ⲉⲧⲛⲁϣⲱⲟⲩ ⲧⲙ̅ⲙⲁϩ ⲛ̅ⲛ̅ⲏⲉⲓ ⲛⳉⲱⲗ</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲡⲉⲕⲕⲗⲏⲣⲟⲥ ϩⲓⲧϥ ⲛ̀ϧⲏⲧⲕ ⲟⲩⲁⲥⲟⲩⲓ ⲇⲉ ⲙⲁⲣⲉⲛϫⲫⲟⲥ ⲛⲁⲛ ⲧⲏⲣⲟⲩ ⲉⲩⲥⲟⲡ ⲟⲩⲟϩ ⲟⲩⲁⲥⲟⲩⲓ
      ⲛ̀ⲟⲩⲱⲧ ⲙⲁⲣⲉⲥϣⲱⲡⲓ ⲛⲁⲛ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲛⲅ̅ⲛⲟⲩϫⲉ ⲙ̅ⲡⲉⲕⲕⲗⲏⲣⲟⲥ ⲛⲙ̅ⲙⲁⲛ ⲛ̅ⲧⲉ ⲟⲩⲧⲱⲱⲙⲉ ⲛ̅ⲟⲩⲱⲧ ϣⲱⲡⲉ ⲛⲁⲛ.</td>
      <td class="language English"><span style="color:#b00e23">(14)</span> but
      do thou cast in thy lot with us, and let us all provide a common purse,
      and let us have one pouch:</td>
      <td class="language Greek"><span style="color:#b00e23">(14)</span> τὸν
      δὲ σὸν κλῆρον βάλε ἐν ἡµῖν, κοινὸν δὲ βαλλάντιον κτησώµεθα
      πάντες, καὶ µαρσίππιον ἓν γενηθήτω ἡµῖν.</td>
      <td class="language Akhmimic"><span style="color:#b00e23">(ⲓ︦ⲇ︦)</span>
      ⲕⲧⲱⲕⲉ ⲙ̅ⲡⲕ̅ⲕⲗⲏⲣⲟⲥ ⲛⲉⲙⲉⲛ ⲧⲉ ⲟⲩⲧⲱⲙⲉ ⲛ̅ⲟⲩⲱⲧ ⳉⲱⲡⲉ ⲛⲉⲛ</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲙ̀ⲡⲉⲣⲙⲟϣⲓ ϩⲓ ⲫⲙⲱⲓⲧ ⲛⲉⲙⲱⲟⲩ ⲣⲓⲕⲓ ⲇⲉ ⲛ̀ⲧⲉⲕϭⲁⲗⲟϫ ⲉ̀ⲃⲟⲗ ϩⲓ ⲛⲟⲩⲙⲱⲓⲧ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲡⲁϣⲏⲣⲉ ⲙ̅ⲡⲣ̅ⲃⲱⲕ ϩⲓ ⲧⲉϩⲓⲏ ⲛⲙ̅ⲙⲁⲩ ⲣⲉⲕⲧ̅ ⲧⲉⲕⲟⲩⲉⲣⲏⲧⲉ ⲇⲉ ⲉⲃⲟⲗ ϩⲛ̅
      ⲛⲉⲩϩⲓⲟⲟⲩⲉ.</td>
      <td class="language English"><span style="color:#b00e23">(15)</span> go
      not in the way with them, but turn aside thy foot from their paths:</td>
      <td class="language Greek"><span style="color:#b00e23">(15)</span> µὴ
      πορευθῇς ἐν ὁδῷ µετ’ αὐτῶν, ἔκκλινον δὲ τὸν πόδα σου ἐκ
      τῶν τρίβων αὐτῶν·</td>
      <td class="language Akhmimic"><span style="color:#b00e23">(ⲓ︦ⲉ︦)</span>
      ⲡⲁϣⲏⲣⲉ ⲙⲛ̅ⲃⲱⲕ ϩⲓ ⲡⳉⲟ ⲛⲉⲙⲉⲩ ⲣⲓⲕ̅ ⲧⲕ̅ⲟⲩⲣⲏⲧⲉ ⲇⲉ ⲁⲃⲁⲗ ϩⲓ ⲛⲟⲩⳉⲱⲟⲩ</td>
    </tr>

    <tr id="v16" class="verse">
      <td class="language Bohairic">
      </td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲉⲣⲉ ⲛⲉⲩⲟⲩⲉⲣⲏⲧⲉ ⲅⲁⲣ ⲡⲏⲧ ⲉⲧⲕⲁⲕⲓⲁ ⲁⲩⲱ ⲥⲉϭⲉⲡⲏ ⲉⲡⲛ̅ⲥⲛⲟϥ ⲉⲃⲟⲗ.</td>
      <td class="language English">
      </td>
      <td class="language Greek"><span style="color:#b00e23">(16)</span> οἱ
      γὰρ πόδες αὐτῶν εἰς κακίαν τρέχουσιν καὶ ταχινοὶ τοῦ ἐκχέαι
      αἷµα·</td>
      <td class="language Akhmimic"><span style="color:#b00e23">(ⲓ︦ⲋ︦)</span> ⲁ
      ⲛⲟⲩⲟⲩⲣⲏⲧⲉ ⲅⲁⲣ ⲡⲏⲧ ⲁⲧⲕⲁⲕⲓⲁ ⲁⲟⲩ ⲁⲩϭⲗⲁⲙ ⲁⳉⲱⲗ ⲥⲛⲁϥ ⲁⲃⲁⲗ</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲁⲩⲫⲱⲣϣ ⲅⲁⲣ ⲛ̀ⲛⲟⲩϣⲛⲏⲟⲩ ⲉ̀ⲃⲟⲗ ⲉ̀ϫⲉⲛ ⲛⲓϩⲁⲗⲁϯ ϧⲉⲛ ⲟⲩⲙⲉⲧⲟϫⲓ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲛ̅ⲛⲉⲩⲡⲣϣ̅ ϣⲛⲉ ⲅⲁⲣ ⲁⲛ ⲉⲃⲟⲗ ⲉⲛϩⲁⲗⲁⲧⲉ ⲉⲡⲣⲁ.</td>
      <td class="language English"><span style="color:#b00e23">(17)</span> for
      nets are not without cause spread for birds.</td>
      <td class="language Greek"><span style="color:#b00e23">(17)</span> οὐ
      γὰρ ἀδίκως ἐκτείνεται δίκτυα πτερωτοῖς.</td>
      <td class="language Akhmimic"><span style="color:#b00e23">(ⲓ︦ⲍ︦)</span>
      ⲁⲩⲡⲱⲣⳉ ϣⲛⲉ ⲅⲁⲣ ⲉⲛ ⲁⲃⲁⲗ ⲁⲛ̅ϩⲁⲗⲉⲧⲉ ⳉⲛ̅ ⲟⲩϫⲓⲛ̅ϭⲁⲛⲥ̅</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲛ̀ⲑⲱⲟⲩ ⲅⲁⲣ ⲛⲏ ⲉⲧⲟⲓ ⲛ̀ϣⲫⲏⲣ ⲉ̀ϩⲁⲛϧⲱⲧⲉⲃ ⲥⲉϩⲓⲟⲩⲓ ⲛⲱⲟⲩ ⲉ̀ϧⲟⲩⲛ ⲛ̀ϩⲁⲛⲡⲉⲧϩⲱⲟⲩ
      ⲫⲟⲩⲱϫⲡ ⲇⲉ ⲛ̀ⲧⲉ ⲛⲓⲣⲱⲙⲓ ⲙ̀ⲡⲁⲣⲁⲛⲟⲙⲟⲥ ϥϩⲱⲟⲩ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲛ̅ⲧⲟⲟⲩ ⲅⲁⲣ ⲉⲩⲙⲉⲧⲉⲭⲉ ⲉϩⲉⲛⲥⲛⲟϥ ⲉⲩⲥⲉⲩϩ ⲡⲉⲑⲟⲟⲩ ⲛⲁⲩ ⲉϩⲟⲩⲛ.</td>
      <td class="language English"><span style="color:#b00e23">(18)</span> For
      they that are concerned in murder store up evils for themselves; and the
      overthrow of transgressors is evil.</td>
      <td class="language Greek"><span style="color:#b00e23">(18)</span>
      αὐτοὶ γὰρ οἱ φόνου µετέχοντες θησαυρίζουσιν ἑαυτοῖς κακά, ἡ
      δὲ καταστροφὴ ἀνδρῶν παρανόµων κακή.</td>
      <td class="language Akhmimic"><span style="color:#b00e23">(ⲓ︦ⲏ︦)</span>
      ⲛ̅ⲧⲁⲩ ⲅⲁⲣ ⲁⲩⲣ̅ⲙⲉⲧⲉⲭⲉ ⲁϩⲉⲛⲥⲛⲟⲟϥ ⲉⲩⲥⲱⲟⲩϩ ⲡⲉⲧϩⲁⲩ ⲛⲉⲩ ⲁⳉⲟⲩⲛ</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲛⲁⲓ ⲛⲉ ⲛⲓⲙⲱⲓⲧ ⲛ̀ⲧⲉ ⲟⲩⲟⲛ ⲛⲓⲃⲉⲛ ⲉⲧϫⲱⲕ ⲛ̀ⲛⲓⲁⲛⲟⲙⲓⲁ ⲉ̀ⲃⲟⲗ ⲛ̀ϧⲣⲏⲓ ⲅⲁⲣ ϧⲉⲛ
      ⲟⲩⲙⲉⲧⲁⲥⲉⲃⲏⲥ ⲥⲉⲱⲗⲓ ⲛ̀ⲛⲟⲩⲯⲩⲭⲏ ⲙ̀ⲙⲓⲛ ⲙ̀ⲙⲱⲟⲩ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲛⲁⲓ̈ ⲛⲉ ⲛⲉϩⲓⲟⲟⲩⲉ ⲛ̅ⲟⲩⲟⲛ ⲛⲓⲙ ⲉⲧϫⲱⲕ ⲉⲃⲟⲗ ⲛ̅ⲛ̅ⲛⲟⲃⲉ ⲡϣⲟⲣϣⲣ̅ ⲇⲉ ⲛ̅ⲛ̅ⲣⲱⲙⲉ
      ⲙ̅ⲡⲁⲣⲁⲛⲟⲙⲟⲥ ϩⲟⲟⲩ ⲉⲩⲛⲁⲧⲁⲕⲟ ⲅⲁⲣ ⲛ̅ⲧⲉⲩⲯⲩⲭⲏ ϩⲛ̅ ⲧⲉⲩⲙⲛ̅ⲧϣⲁϥⲧ.</td>
      <td class="language English"><span style="color:#b00e23">(19)</span>
      These are the ways of all that perform lawless deeds; for by ungodliness
      they destroy their own life.</td>
      <td class="language Greek"><span style="color:#b00e23">(19)</span>
      αὗται αἱ ὁδοί εἰσιν πάντων τῶν συντελούντων τὰ ἄνοµα· τῇ
      γὰρ ἀσεβείᾳ τὴν ἑαυτῶν ψυχὴν ἀφαιροῦνται.</td>
      <td class="language Akhmimic"><span style="color:#b00e23">(ⲓ︦ⲑ︦)</span>
      ⲛⲉⲓ̈ ⲛⲉ ⲛ̅ⳉⲱⲟⲩ ⲛ̅ⲟⲩⲁⲛ ⲛⲓⲙ ⲉⲧϫⲱⲕ ⲁⲃⲁⲗ ⲛ̅ⲛ̅ⲛⲁⲃⲉ <span style=
      "color:#b00e23">(ⲓ︦ⲏ︦)</span> ⲡⳉⲁⲣⳉⲣⲉ ⲇⲉ ⲛ̅ⲛ̅ⲣⲱⲙⲉ ⲙ̅ⲡⲁⲣⲁⲛⲟⲙⲟⲥ ϩⲁⲩⲉ
      <span style="color:#b00e23">(ⲓ︦ⲑ︦)</span> ⲁⲩⲛⲁⲧⲉⲕⲟ ⲅⲁⲣ ⲛ̅ⲧⲟⲩⲯⲩⲭⲏ ⳉⲛ̅
      ⲧⲟⲩⲙⲛ̅ⲧⳉⲉϥⲧ̅</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ϯⲥⲟⲫⲓⲁ ⲇⲉ ⲥⲉϩⲱⲥ ⲉ̀ⲣⲟⲥ ϩⲓ ⲛⲓⲙⲱⲓⲧ ⲉ̀ⲃⲟⲗ ⲟⲩⲟϩ ϧⲉⲛ ⲛⲓⲡⲗⲁⲧⲓⲁ ⲥϣⲱⲡ ϧⲉⲛ
      ⲟⲩⲡⲁⲣⲣⲏⲥⲓⲁ</td>
      <td class="language Sahidic"><span style="color:#b00e23">(ⲕ︦)</span>
      ⲥⲉⲥⲙⲟⲩ ⲉⲧⲥⲟⲫⲓⲁ ϩⲛ̅ ⲛ̅ϩⲓⲣ ⲁⲩⲱ ⲟⲩⲛ̅ⲧⲥ̅ ⲡⲁⲣⲣⲏⲥⲓⲁ ϩⲛ̅ ⲛⲉⲡⲗⲁⲧⲓⲁ.</td>
      <td class="language English"><span style="color:#b00e23">(20)</span>
      Wisdom sings aloud in passages, and in the broad places speaks
      boldly.</td>
      <td class="language Greek"><span style="color:#b00e23">(20)</span> Σοφία
      ἐν ἐξόδοις ὑµνεῖται, ἐν δὲ πλατείαις παρρησίαν ἄγει,</td>
      <td class="language Akhmimic"><span style="color:#b00e23">(ⲕ︦)</span>
      ⲥⲉⲥⲙⲟⲩ ⲇⲉ ⲁⲧⲥⲟⲫⲓⲁ ⳉⲛ̅ ⲛ̅ⳉⲓⲣⲉⲩ ⲁⲟⲩ ⲟⲩⲛ̅ⲧⲉⲥ ⲡⲁⲣϩⲏⲥⲓⲁ ϩⲓ ⲙ̅ⲡⲗⲁⲧⲓⲁ</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲛ̀ϧⲣⲏⲓ ⲇⲉ ϧⲉⲛ ⲛⲓⲗⲁⲕϩ ⲛ̀ⲧⲉ ⲛⲓⲥⲃⲑⲁⲓⲟⲩ ⲥⲉϩⲓⲱⲓϣ ⲙ̀ⲙⲟⲥ ⲥⲙⲏⲛ ⲇⲉ ϧⲉⲛ ⲛⲓⲡⲩⲗⲏ ⲛ̀ⲧⲉ
      ⲛⲓϫⲱⲣⲓ ϧⲉⲛ ⲛⲓⲡⲩⲗⲏ ⲛ̀ⲧⲉ ⲛⲓⲃⲁⲕⲓ ⲥϫⲱ ⲙ̀ⲙⲟⲥ ⲉⲣⲉ ⲡⲉⲥϩⲏⲧ ϫⲟⲣ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲥⲉⲧⲁϣⲉⲟⲉⲓϣ ⲇⲉ ⲙ̅ⲙⲟⲥ ϩⲓϫⲛ̅ ⲛ̅ⲕⲟⲟϩ ⲛ̅ⲛ̅ⲥⲟⲃⲧ̅ ϣⲁⲥϫⲟⲟⲥ ⲇⲉ ⲉⲥⲧⲏⲕ ⲛ̅ϩⲏⲧ ϩⲓϫⲛ̅
      ⲙ̅ⲡⲩⲗⲏ ⲛ̅ⲙ̅ⲡⲟⲗⲓⲥ.</td>
      <td class="language English"><span style="color:#b00e23">(21)</span> And
      she makes proclamation on the top of the walls, and sits by the gates of
      princes; and at the gates of the city boldly says,</td>
      <td class="language Greek"><span style="color:#b00e23">(21)</span> ἐπ’
      ἄκρων δὲ τειχέων κηρύσσεται, ἐπὶ δὲ πύλαις δυναστῶν
      παρεδρεύει, ἐπὶ δὲ πύλαις πόλεως θαρροῦσα λέγει</td>
      <td class="language Akhmimic"><span style="color:#b00e23">(ⲕ︦ⲁ︦)</span>
      ⲥⲉⲧⲁϣⲉⲁⲉⲓϣ ⲇⲉ ⲙ̅ⲙⲁⲥ ϩⲓϫⲛ̅ ⲛ̅ⲕⲟϩ̅ ⲛ̅ⲛ̅ⲥⲁⲃⲧⲉ ⳉⲁⲣⲉⲥϫⲟⲟⲥ ⲇⲉ ⲉⲥⲧⲏⲕ ⲛ̅ϩⲏⲧ ϩⲓϫⲛ̅
      ⲙ̅ⲡⲩⲗⲏ ⲛ̅ⲙ̅ⲡⲟⲗⲓⲥ</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ϫⲉ ⲛ̀ⲥⲛⲏⲟⲩ ⲛⲓⲃⲉⲛ ⲉⲣⲉ ⲛⲓⲁⲧⲡⲉⲧϩⲱⲟⲩ ⲛⲁⲁⲙⲟⲛⲓ ⲛ̀ϯⲙⲉⲑⲙⲏⲓ ⲛ̀ⲛⲟⲩϭⲓϣⲓⲡⲓ ⲛⲓⲁⲧϩⲏⲧ
      ⲉⲩⲟⲓ ⲛ̀ⲣⲉϥⲉⲣⲉⲡⲓⲑⲩⲙⲓⲛ ⲉ̀ⲡϣⲱϣ ⲉⲧⲁⲩⲉⲣⲁⲥⲉⲃⲏⲥ ⲁⲩⲙⲉⲥⲧⲉ ⲡⲓⲕⲁϯ</td>
      <td class="language Sahidic"><span style="color:#b00e23">(ⲕ︦ⲃ︦)</span> ϫⲉ
      ⲛ̅ⲟⲩⲟⲉⲓϣ ⲛⲓⲙ ⲉⲣⲉ ⲛ̅ⲃⲁⲗϩⲏⲧ ϭⲟⲗϫ̅ ⲛ̅ⲧⲇⲓⲕⲁⲓⲟⲥⲩⲛⲏ ⲥⲉⲛⲁϫⲓϣⲓⲡⲉ ⲁⲛ ⲛ̅ⲁⲑⲏⲧ ⲇⲉ ⲉⲩⲟ
      ⲛ̅ⲣⲉϥⲉⲡⲓⲑⲩⲙⲓ ⲉⲡⲥⲱϣ ⲛ̅ⲧⲉⲣⲟⲩⲣ̅ⲁⲥⲉⲃⲏⲥ ⲁⲩⲙⲉⲥⲧⲉ ⲧⲁⲓⲥⲑⲏⲥⲓⲥ.</td>
      <td class="language English"><span style="color:#b00e23">(22)</span> So
      long as the simple cleave to justice, they shall not be ashamed: but the
      foolish being lovers of haughtiness, having become ungodly have hated
      knowledge, and are become subject to reproofs.</td>
      <td class="language Greek"><span style="color:#b00e23">(22)</span> Ὅσον
      ἂν χρόνον ἄκακοι ἔχωνται τῆς δικαιοσύνης, οὐκ αἰσχυνθήσονται·
      οἱ δὲ ἄφρονες, τῆς ὕβρεως ὄντες ἐπιθυµηταί, ἀσεβεῖς
      γενόµενοι ἐµίσησαν αἴσθησιν</td>
      <td class="language Akhmimic"><span style="color:#b00e23">(ⲕ︦ⲃ︦)</span>
      ϫⲉ ⲛ̅ⲟⲩⲁⲉⲓϣ ⲛⲓⲙ ⲉ ⲛ̅ⲃⲁⲗϩⲏⲧ ϭⲁⲗϫ ⲛ̅ⲧⲇⲓⲕⲁⲓⲟⲥⲩⲛⲏ ⲥⲉⲛⲁϫⲓϣⲓⲡⲉ ⲉⲛ ⲛ̅ⲁⲑⲏⲧ ⲇⲉ ⲁⲩⲉ
      ⲛ̅ⲣⲉϥⲣ̅ⲉⲡⲓⲑⲩⲙⲉⲓ ⲁⲡϣⲱⲥ ⲛ̅ⲧⲁⲣⲟⲩⲣ̅ⲁⲥⲉⲃⲏⲥ ⲁⲩⲙⲥ̅ⲧⲉ ⲧⲁⲓⲥⲑⲏⲥⲓⲥ</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲟⲩⲟϩ ⲁⲩϣⲱⲡⲓ ⲉⲩⲣⲁⲟⲩⲏⲟⲩⲧ ϧⲉⲛ ϩⲁⲛⲥⲟϩⲓ ϩⲏⲡⲡⲉ ϯⲛⲁⲭⲱ ϧⲁⲧⲉⲛ ⲑⲏⲛⲟⲩ ⲛ̀ⲟⲩⲥⲁϫⲓ ⲛ̀ⲧⲉ
      ⲡⲁⲛⲓϥⲓ ϯⲛⲁⲥⲁⲃⲱⲧⲉⲛ ⲇⲉ ⲉ̀ⲡⲁⲥⲁϫⲓ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲁⲩⲱ ⲁⲩϣⲱⲡⲉ ⲉⲩϭⲏⲡ ⲉϩⲉⲛϫⲡⲓⲟ ⲉⲓⲥ ϩⲏⲏⲧⲉ ϯⲛⲁϫⲱ ⲛⲏⲧⲛ̅ ⲙ̅ⲡϣⲁϫⲉ ⲛ̅ⲧⲁⲡⲛⲟⲏ
      ϯⲛⲁⲧⲥⲁⲃⲱⲧⲛ̅ ⲇⲉ ⲉⲡⲁϣⲁϫⲉ.</td>
      <td class="language English"><span style="color:#b00e23">(23)</span>
      Behold, I will bring forth to you the utterance of my breath, and I will
      instruct you in my speech.</td>
      <td class="language Greek"><span style="color:#b00e23">(23)</span> καὶ
      ὑπεύθυνοι ἐγένοντο ἐλέγχοις. ἰδοὺ προήσοµαι ὑµῖν ἐµῆς πνοῆς
      ῥῆσιν, διδάξω δὲ ὑµᾶς τὸν ἐµὸν λόγον.</td>
      <td class="language Akhmimic"><span style="color:#b00e23">(ⲕ︦ⲅ︦)</span>
      ⲁⲟⲩ ⲁⲩⳉⲱⲡⲉ ⲉⲩϭⲏⲡ ⲁϩⲛ̅ϫⲡⲓⲟ ⲉⲓⲥ ⲧⲉ ϯⲛⲁϫⲟⲩ ⲛⲏⲧⲛ̅ ⲙ̅ⲡϣⲉϫⲉ ⲛ̅ⲧⲁⲡⲛⲟⲏ
      ϯⲛⲁⲧⲥⲉⲃⲟⲧⲏⲛⲉ ⲇⲉ ⲁⲡⲁϣⲉϫⲉ</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲉ̀ⲡⲓⲇⲏ ⲁⲓⲙⲟⲩϯ ⲟⲩⲟϩ ⲙ̀ⲡⲉⲧⲉⲛⲥⲱⲧⲉⲙ ⲟⲩⲟϩ ⲛⲁⲓⲫⲱⲣϣ ⲛ̀ⲛⲁϫⲓϫ ⲉ̀ⲃⲟⲗ ⲛⲁⲣⲉⲧⲉⲛϯ
      ⲛ̀ϩⲑⲏⲧⲉⲛ ⲁⲛ ⲡⲉ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲉⲡⲉⲓⲇⲏ ⲁⲓ̈ⲙⲟⲩⲧⲉ ⲉⲣⲱⲧⲛ̅ ⲙ̅ⲡⲉⲧⲛ̅ⲥⲱⲧⲙ̅ ⲉⲣⲟⲓ̈ ⲁⲩⲱ ⲁⲓ̈ⲡⲣϣ̅ ⲛⲁϣⲁϫⲉ ⲉⲃⲟⲗ
      ⲙ̅ⲡⲉⲧⲛ̅ϯϩⲧⲏⲧⲛ̅.</td>
      <td class="language English"><span style="color:#b00e23">(24)</span>
      Since I called, and ye did not hearken; and I spoke at length, and ye
      gave no heed;</td>
      <td class="language Greek"><span style="color:#b00e23">(24)</span>
      ἐπειδὴ ἐκάλουν καὶ οὐχ ὑπηκούσατε καὶ ἐξέτεινον λόγους καὶ
      οὐ προσείχετε,</td>
      <td class="language Akhmimic"><span style="color:#b00e23">(ⲕ︦ⲇ︦)</span>
      ⲉⲡⲉⲓⲇⲏ ⲇⲉ ⲁⲉⲓⲙⲟⲩⲛⲧⲉ ⲁⲣⲱⲧⲛⲉ. ⲙ̅ⲡⲉⲧⲛ̅ⲥⲱⲧⲙⲉ ⲁⲣⲁⲉⲓ ⲁⲟⲩ ⲁⲉⲓⲡⲱⲣⳉ ⲛⲁϣⲉϫⲉ ⲁⲃⲁⲗ
      ⲙ̅ⲡⲉⲧⲛ̅ϯϩⲧⲏⲧⲛⲉ</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲁⲗⲗⲁ ⲁⲣⲉⲧⲉⲛⲓⲣⲓ ⲛ̀ⲛⲁⲥⲟϭⲛⲓ ϩⲱⲥ ⲛ̀ⲥⲉⲧⲧⲁϫⲣⲏⲟⲩⲧ ⲁⲛ ⲛⲁⲥⲟϩⲓ ⲇⲉ ⲛⲁⲣⲉⲧⲉⲛϯ ⲛ̀ϩⲑⲏⲧⲉⲛ
      ⲉ̀ⲣⲱⲟⲩ ⲁⲛ ⲡⲉ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲁⲗⲗⲁ ⲁⲧⲉⲧⲛ̅ⲧⲥ̅ⲧⲟ ⲉⲃⲟⲗ ⲛ̅ⲛⲁϣⲟϫⲛⲉ ⲁⲩⲱ ⲁⲧⲉⲧⲛ̅ⲣ̅ⲁⲧⲥⲱⲧⲙ̅ ⲛ̅ⲥⲁ ⲛⲁϫⲡⲓⲟ.</td>
      <td class="language English"><span style="color:#b00e23">(25)</span> but
      ye set at nought my counsels, and disregarded my reproofs;</td>
      <td class="language Greek"><span style="color:#b00e23">(25)</span> ἀλλὰ
      ἀκύρους ἐποιεῖτε ἐµὰς βουλάς, τοῖς δὲ ἐµοῖς ἐλέγχοις
      ἠπειθήσατε,</td>
      <td class="language Akhmimic"><span style="color:#b00e23">(ⲕ︦ⲉ︦)</span>
      ⲁⲗⲗⲁ ⲁⲧⲉⲧⲛ̅ⲥⲧⲟ ⲁⲃⲁⲗ ⲛ̅ⲛⲁϣⲁϫⲛⲉ ⲁⲟⲩ ⲁⲧⲉⲧⲛ̅ⲣ̅ⲁⲧⲥⲱⲧⲙⲉ ⲥⲉ ⲛⲁϫⲡⲓⲟ​</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲉⲑⲃⲉⲫⲁⲓ ⲁ̀ⲛⲟⲕ ϩⲱ ϯⲛⲁⲥⲱⲃⲓ ⲉ̀ϩⲣⲏⲓ ⲉ̀ϫⲉⲛ ⲧⲉⲧⲉⲛⲁⲕⲱ ϯⲛⲁⲣⲁϣⲓ ⲇⲉ ⲉ̀ϣⲱⲡ ⲁϥϣⲁⲛⲓ̀
      ⲉ̀ϫⲉⲛ ⲑⲏⲛⲟⲩ ⲛ̀ϫⲉ ⲟⲩϥⲱϯ ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲉⲧⲃⲉ ⲡⲁⲓ ϩⲱ ϯⲛⲁⲥⲱⲃⲉ ⲛ̅ⲥⲁ ⲡⲉⲧⲛ̅ⲧⲁⲕⲟ ϯⲛⲁⲣⲁϣⲉ ⲇⲉ ⲙ̅ⲙⲱⲧⲛ̅ ⲉⲣϣⲁⲛ ⲡⲧⲁⲕⲟ ⲉⲓ
      ⲉϫⲱⲧⲛ̅.</td>
      <td class="language English"><span style="color:#b00e23">(26)</span>
      therefore I also will laugh at your destruction; and I will rejoice
      against you when ruin comes upon you:</td>
      <td class="language Greek"><span style="color:#b00e23">(26)</span>
      τοιγαροῦν κἀγὼ τῇ ὑµετέρᾳ ἀπωλείᾳ ἐπιγελάσοµαι,
      καταχαροῦµαι δέ, ἡνίκα ἂν ἔρχηται ὑµῖν ὄλεθρος,</td>
      <td class="language Akhmimic"><span style="color:#b00e23">(ⲕ︦ⲋ︦)</span>
      ⲉⲧⲃⲉ ⲡⲉⲓ̈ ϩⲟⲩⲟⲩⲧ ϯⲛⲁⲥⲱⲃⲉ ⲥⲉ ⲡⲉⲧⲛ̅ⲧⲉⲕⲟ ϯⲛⲁⲣⲉϣⲉ ⲇⲉ ⲙ̅ⲙⲱⲧⲛⲉ ⲁϣⲁ ⲡⲧⲉⲕⲟ ⲉⲓ
      ⲁϫⲱⲧⲛ̅</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲉ̀ϣⲱⲡ ⲁϥϣⲁⲛⲓ̀ ⲉ̀ϫⲉⲛ ⲑⲏⲛⲟⲩ ⲛ̀ϫⲉ ⲟⲩϣⲑⲟⲣⲧⲉⲣ ⲛ̀ⲟⲩϩⲟϯ ϧⲉⲛ ⲟⲩϩⲟϯ ⲟⲩⲟϩ ⲛ̀ⲧⲉϥⲓ̀
      ⲛ̀ϫⲉ ⲡⲓⲱϫⲡ ⲙ̀ⲫⲣⲏϯ ⲛ̀ⲟⲩⲥⲁⲣⲁⲑⲏⲟⲩ ⲟⲩⲟϩ ⲁϥϣⲁⲛⲓ̀ ⲉ̀ϫⲱⲧⲉⲛ ⲛ̀ϫⲉ ⲟⲩϩⲟϫϩⲉϫ ⲛⲉⲙ
      ⲟⲩⲧⲁⲕⲟ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲁⲩⲱ ⲉⲣϣⲁⲛ ⲡⲉϣⲧⲟⲣⲧⲣ̅ ⲧⲁϩⲉ ⲧⲏⲩⲧⲛ̅ ϩⲛ̅ ⲟⲩϣⲥ̅ⲛⲉ ⲛ̅ⲧⲉ ⲡϣⲟⲣϣⲣ̅ ⲉⲓ ⲉϫⲱⲧⲛ̅ ⲛ̅ⲑⲉ
      ⲛ̅ⲟⲩϩⲁⲧⲏⲩ ⲏ ⲉⲣϣⲁⲛ ⲡⲧⲁⲕⲟ ⲉⲓ ⲉϫⲱⲧⲛ̅ ⲁⲩⲱ ⲉⲣϣⲁⲛ ⲟⲩⲑⲗⲓⲯⲓⲥ ⲉⲓ ⲛⲏⲧⲛ̅ ⲙⲛ̅ ⲟⲩⲕⲧⲟ
      ⲉⲣⲱⲧⲛ̅.</td>
      <td class="language English"><span style="color:#b00e23">(27)</span> yea
      when dismay suddenly comes upon you, and your overthrow shall arrive like
      a tempest; and when tribulation and distress shall come upon you, or when
      ruin shall come upon you.</td>
      <td class="language Greek"><span style="color:#b00e23">(27)</span> καὶ
      ὡς ἂν ἀφίκηται ὑµῖν ἄφνω θόρυβος, ἡ δὲ καταστροφὴ ὁµοίως
      καταιγίδι παρῇ, καὶ ὅταν ἔρχηται ὑµῖν θλῖψις καὶ πολιορκία,
      ἢ ὅταν ἔρχηται ὑµῖν ὄλεθρος.</td>
      <td class="language Akhmimic"><span style="color:#b00e23">(ⲕ︦ⲍ︦)</span>
      ⲁⲟⲩ ⲁϣⲁ ⲡⳉⲧⲁⲣⲧⲣⲉ ⲧⲉϩⲉⲧⲏⲛⲉ ⳉⲛ̅ ⲟⲩⲥⳉⲛⲉ ⲧⲉ ⲡⳉⲁⲣⳉⲣⲉ ⲉⲓ ⲁϫⲱⲧⲛⲉ ⲛ̅ⲧⳉⲉ
      ⲛ̅ⲟⲩⳉⲁⲧⲏⲟⲩ ⲏ ⲁϣⲁ ⲡⲧⲉⲕⲟ ⲉⲓ ⲁϫⲱⲧⲛⲉ ⲁⲟⲩ ⲁϣⲁ ⲟⲩⲑⲗⲓⲯⲉⲓⲥ ⲉⲓ ⲛⲏⲧⲛⲉ ⲙⲛ̅ ⲟⲩⲕⲧⲟ
      ⲁⲣⲱⲧⲛⲉ​</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲉⲥⲉ̀ϣⲱⲡⲓ ⲅⲁⲣ ⲁⲣⲉⲧⲉⲛϣⲁⲛϯϩⲟ ⲉⲣⲟⲓ ⲁ̀ⲛⲟⲕ ⲇⲉ ⲛ̀ⲛⲁⲥⲱⲧⲉⲙ ⲉ̀ⲣⲱⲧⲉⲛ ⲉⲩⲉ̀ⲕⲱϯ ⲛ̀ⲥⲱⲓ
      ⲛ̀ϫⲉ ϩⲁⲛⲥⲁⲙⲡⲉⲧϩⲱⲟⲩ ⲟⲩⲟϩ ⲛ̀ⲛⲟⲩϫⲉⲙⲧ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲥⲛⲁϣⲱⲡⲉ ⲅⲁⲣ ⲛ̅ⲧⲉⲧⲛ̅ⲙⲟⲩⲧⲉ ⲉϩⲣⲁⲓ̈ ⲟⲩⲃⲏⲓ ⲁⲛⲟⲕ ⲇⲉ ⲛ̅ⲧⲁⲧⲙ̅ⲥⲱⲧⲙ̅ ⲉⲣⲱⲧⲛ̅ ⲛⲉⲑⲟⲟⲩ
      ⲛⲁϣⲓⲛⲉ ⲛ̅ⲥⲱⲓ̈ ⲛ̅ⲥⲉⲧⲙ̅ϭⲛⲧ̅.</td>
      <td class="language English"><span style="color:#b00e23">(28)</span> For
      it shall be that when ye call upon me, I will not hearken to you: wicked
      men shall seek me, but shall not find me.</td>
      <td class="language Greek"><span style="color:#b00e23">(28)</span>
      ἔσται γὰρ ὅταν ἐπικαλέσησθέ µε, ἐγὼ δὲ οὐκ εἰσακούσοµαι
      ὑµῶν· ζητήσουσίν µε κακοὶ καὶ οὐχ εὑρήσουσιν.</td>
      <td class="language Akhmimic"><span style="color:#b00e23">(ⲕ︦ⲏ︦)</span>
      ⲥⲛⲁⳉⲱⲡⲉ ⲅⲁⲣ ⲧⲉⲧⲛ̅ⲙⲟⲩⲛⲧⲉ ⲁϩⲣⲏⲓ̈ ⲟⲩⲃⲏⲓ̈ ⲁⲛⲁⲕ ⲇⲉ ⲧⲁⲧⲙ̅ⲥⲱⲧⲙⲉ ⲁⲣⲱⲧⲛⲉ ⲛⲉⲑⲁⲩ
      ⲛⲁϣⲓⲛⲉ ⲛ̅ⲥⲱⲉⲓ ⲥⲉⲧⲙ̅ϭⲛ̅ⲧ</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲁⲩⲙⲉⲥⲧⲉ ϯⲥⲟⲫⲓⲁ ⲅⲁⲣ ⲟⲩⲟϩ ϯϩⲟϯ ⲛ̀ⲧⲉ ⲡϭⲟⲓⲥ ⲙ̀ⲡⲟⲩⲥⲟⲧⲡⲥ ⲛⲱⲟⲩ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲁⲩⲙⲉⲥⲧⲉ ⲧⲥⲟⲫⲓⲁ ⲅⲁⲣ ⲁⲩⲱ ⲙ̅ⲡⲟⲩⲥⲱⲧⲡ̅ ⲛⲁⲩ ⲛ̅ⲧⲙⲛ̅ⲧⲙⲁⲓⲛⲟⲩⲧⲉ.</td>
      <td class="language English"><span style="color:#b00e23">(29)</span> For
      they hated wisdom, and did not choose the word of the Lord:</td>
      <td class="language Greek"><span style="color:#b00e23">(29)</span>
      ἐµίσησαν γὰρ σοφίαν, τὸν δὲ φόβον τοῦ κυρίου οὐ
      προείλαντο</td>
      <td class="language Akhmimic"><span style="color:#b00e23">(ⲕ︦ⲑ︦)</span>
      ⲁⲩⲙⲥ̅ⲧⲉ ⲧⲥⲟⲫⲓⲁ ⲅⲁⲣ ⲁⲟⲩ ⲙ̅ⲡⲟⲩⲥⲱⲧⲡ̅ ⲛⲉⲩ ⲛ̅ⲧⲙⲛ̅ⲧⲙⲁⲉⲓ ⲛⲟⲩⲛⲧⲉ</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲟⲩⲇⲉ ⲛⲁⲩⲟⲩⲱϣ ⲁⲛ ⲡⲉ ⲉ̀ϯϩⲑⲏⲟⲩ ⲉ̀ⲛⲁⲥⲟϭⲛⲓ ⲛⲁⲩⲉⲗⲕϣⲁⲓ ⲇⲉ ⲛ̀ⲥⲁ ⲛⲁⲥⲁϫⲓ</td>
      <td class="language Sahidic"><span style="color:#b00e23">(ⲗ︦)</span> ⲁⲩⲱ
      ⲙ̅ⲡⲟⲩⲉϣϯϩⲧⲏⲩ ⲉⲛⲁϣⲟϫⲛⲉ ⲁⲩⲗⲕϣⲁ ⲇⲉ ⲛ̅ⲥⲁ ⲛⲁϫⲡⲓⲟ.</td>
      <td class="language English"><span style="color:#b00e23">(30)</span>
      neither would they attend to my counsels, but derided my reproofs.</td>
      <td class="language Greek"><span style="color:#b00e23">(30)</span> οὐδὲ
      ἤθελον ἐµαῖς προσέχειν βουλαῖς, ἐµυκτήριζον δὲ ἐµοὺς
      ἐλέγχους.</td>
      <td class="language Akhmimic"><span style="color:#b00e23">(ⲗ︦)</span> ⲁⲟⲩ
      ⲙ̅ⲡⲟⲩⲟⲩⲱⳉⲉ ⲁϯϩⲧⲏⲩ ⲁⲛⲁϣⲁϫⲛⲉ ⲁⲩⲱⲗⲕ̅ ϣⲉ ⲇⲉ ⲥⲉ ⲛⲁϫⲡⲓⲟ</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲉⲑⲃⲉⲫⲁⲓ ⲟⲩⲛ ⲉⲩⲉ̀ⲟⲩⲱⲙ ⲙ̀ⲡⲓⲟⲩⲧⲁϩ ⲛ̀ⲧⲉ ⲡⲟⲩⲙⲱⲓⲧ ⲟⲩⲟϩ ⲉⲩⲉ̀ⲥⲓ
      ⲛ̀ⲧⲟⲩⲙⲉⲧⲁⲥⲉⲃⲏⲥ</td>
      <td class="language Sahidic"><span style="color:#b00e23">(ⲗ︦ⲁ︦)</span>
      ⲉⲧⲃⲉ ⲡⲁⲓ ϭⲉ ⲥⲉⲛⲁⲟⲩⲱⲙ ⲛ̅ⲛ̅ⲕⲁⲣⲡⲟⲥ ⲛ̅ⲧⲉⲩϩⲓⲏ ⲁⲩⲱ ⲥⲉⲛⲁⲥⲉⲓ ⲛ̅ⲧⲉⲩⲙⲛ̅ⲧϣⲁϥⲧⲉ.</td>
      <td class="language English"><span style="color:#b00e23">(31)</span>
      Therefore shall they eat the fruits of their own way, and shall be filled
      with their own ungodliness.</td>
      <td class="language Greek"><span style="color:#b00e23">(31)</span>
      τοιγαροῦν ἔδονται τῆς ἑαυτῶν ὁδοῦ τοὺς καρποὺς καὶ τῆς
      ἑαυτῶν ἀσεβείας πλησθήσονται·</td>
      <td class="language Akhmimic"><span style="color:#b00e23">(ⲗ︦ⲁ︦)</span>
      ⲉⲧⲃⲉ ⲡⲉⲓ ϭⲉ ⲥⲉⲛⲁⲟⲩⲱⲙ ⲛ̅ⲛ̅ⲕⲁⲣⲡⲟⲥ ⲙ̅ⲡⲟⲩⳉⲟ ⲁⲟⲩ ⲥⲉⲛⲁⲥⲉⲓ ⲛ̅ⲧⲟⲩⲙⲛ̅ⲧⳉⲉϥⲧⲉ</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲉ̀ⲫⲙⲁ ⲅⲁⲣ ϫⲉ ⲛⲁⲩϭⲓ ⲛ̀ⲛⲓⲁⲗⲱⲟⲩⲓ ⲛ̀ϫⲟⲛⲥ ⲟⲩⲟϩ ⲉⲩⲉ̀ϧⲟⲑⲃⲟⲩ ⲟⲩϫⲉⲙⲡϣⲓⲛⲓ ⲉϥⲉ̀ⲧⲁⲕⲟ
      ⲛⲛⲓⲁⲥⲉⲃⲏⲥ</td>
      <td class="language Sahidic"><span style="color:#b00e23">(ⲗ︦ⲃ︦)</span>
      ⲉⲃⲟⲗ ⲅⲁⲣ ϫⲉ ⲁⲩϫⲓ ϩⲉⲛⲕⲟⲩⲓ̈ ⲛ̅ϭⲟⲛⲥ̅ ⲥⲉⲛⲁϩⲟⲧⲃⲟⲩ ⲁⲩⲱ ⲡⲉϫⲛⲟ ⲛⲁⲧⲁⲕⲉ
      ⲛ̅ⲁⲥⲉⲃⲏⲥ.</td>
      <td class="language English"><span style="color:#b00e23">(32)</span> For
      because they wronged the simple, they shall be slain; and an inquisition
      shall ruin the ungodly.</td>
      <td class="language Greek"><span style="color:#b00e23">(32)</span> ἀνθ’
      ὧν γὰρ ἠδίκουν νηπίους, φονευθήσονται, καὶ ἐξετασµὸς ἀσεβεῖς
      ὀλεῖ.</td>
      <td class="language Akhmimic"><span style="color:#b00e23">(ⲗ︦ⲃ︦)</span>
      ⲁⲃⲁⲗ ⲅⲁⲣ ϫⲉ ⲁⲩϫⲓ ⲛ̅ϩⲉⲛⲗⲓⲗⲁⲩⲉ ⳉⲏⲙ ⲛ̅ϭⲁⲛⲥ̅ ⲥⲉⲛⲁⳉⲁⲧⲃⲟⲩ ⲁⲟⲩ ⲡϫⲛⲟ ⲛⲁⲧⲉⲕⲟ
      ⲛ̅ⲛ̅ⲁⲥⲉⲃⲏⲥ</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲫⲏ ⲉⲧⲛⲁⲥⲱⲧⲉⲙ ⲛ̀ⲥⲱⲓ ⲉϥⲉ̀ϣⲱⲡⲓ ϧⲉⲛ ⲟⲩϩⲉⲗⲡⲓⲥ ⲟⲩⲟϩ ⲉϥⲉ̀ⲙⲧⲟⲛ ⲙ̀ⲙⲟϥ ϧⲉⲛ
      ⲟⲩⲙⲉⲧⲁⲧϩⲟϯ ⲉ̀ⲃⲟⲗ ϩⲁ ⲡⲉⲧϩⲱⲟⲩ ⲛⲓⲃⲉⲛ</td>
      <td class="language Sahidic"><span style="color:#b00e23">(ⲗ︦ⲅ︦)</span>
      ⲡⲉⲧⲥⲱⲧⲙ̅ ⲇⲉ ⲉⲣⲟⲓ̈ ϥⲛⲁⲙ̅ⲧⲟⲛ ⲙ̅ⲙⲟϥ ϩⲛ̅ ⲟⲩⲉⲓⲣⲏⲛⲏ ⲉϥⲧⲁϫⲣⲏⲩ ⲁⲩⲱ ϥⲛⲁϭⲱ ⲁϫⲛ̅
      ϩⲟⲧⲉ ⲉⲃⲟⲗ ⲙ̅ⲡⲉⲑⲟⲟⲩ ⲛⲓⲙ.</td>
      <td class="language English"><span style="color:#b00e23">(33)</span> But
      he that hearkens to me shall dwell in confidence, and shall rest securely
      from all evil.</td>
      <td class="language Greek"><span style="color:#b00e23">(33)</span> ὁ δὲ
      ἐµοῦ ἀκούων κατασκηνώσει ἐπ’ ἐλπίδι καὶ ἡσυχάσει ἀφόβως
      ἀπὸ παντὸς κακοῦ.</td>
      <td class="language Akhmimic"><span style="color:#b00e23">(ⲗ︦ⲅ︦)</span>
      ⲡⲉⲧⲥⲱⲧⲙⲉ ⲇⲉ ⲁⲣⲁⲉⲓ ⲛⲁⲙ̅ⲧⲁⲛ ⲙ̅ⲙⲁϥ ⳉⲛ ⲟⲩⲉⲓⲣⲏⲛⲏ ⲉϥⲧⲁϫⲣⲁⲉⲓⲧ ⲁⲟⲩ ϥⲛⲁϭⲟⲩ ⲁϫⲛ̅
      ϩⲛⲱϩⲉ ⲁⲃⲁⲗ ⳉⲙ̅ ⲡⲉⲑⲁⲩ ⲛⲓⲙ</td>
    </tr>
  </table>
</body>
</html>
