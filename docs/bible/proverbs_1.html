<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_2.html" rel="next">
  <link href="job_42.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="proverbs_1">Proverbs 1</h4>

  <table>
    <tr>
      <td><span style="color:#b00e23">(ⲁ̅)</span> ⲛⲓⲡⲁⲣⲟⲓⲙⲓⲁ ⲛ̀ⲧⲉ ⲥⲟⲗⲟⲙⲱⲛ ⲡϣⲏⲣⲓ
      ⲙ̀ⲡⲟⲩⲣⲟ ⲇⲁⲩⲓⲇ ⲫⲏ ⲉⲧⲁϥⲉⲣⲟⲩⲣⲟ ϧⲉⲛ ⲡⲓⲥ̅ⲗ̅</td>
      <td><span style="color:#b00e23">(ⲁ︦)</span> ⲙ̅ⲡⲁⲣϩⲟⲓⲙⲓⲁ ⲛ̅ⲥⲟⲗⲟⲙⲱⲛ ⲡϣⲏⲣⲉ
      ⲛ̅ⲇⲁⲩⲉⲓⲇ ⲡⲉⲛⲧⲁϥⲣ̅ⲣⲟ ϩⲙ̅ ⲡⲓⲏ̅ⲗ̅.</td>
      <td><span style="color:#b00e23">(1)</span> The Proverbs of Solomon son of
      David, who reigned in Israel;</td>
      <td><span style="color:#b00e23">(1)</span> Παροιµίαι Σαλωµῶντος υἱοῦ
      Δαυιδ, ὃς ἐβασίλευσεν ἐν Ισραηλ,</td>
      <td><span style="color:#b00e23">(ⲁ︦)</span> ⲙ̅ⲡⲁⲣⲟⲓⲙⲓⲁ ⲛ̅ⲥⲟⲗⲟⲙⲱⲛ ⲡϣⲏⲣⲉ
      ⲛ̅ⲇⲁⲩⲉⲓⲇ ⲡⲉⲧⲁϥⲣ̅ⲣ̅ⲣⲟ ⳉⲙ̅ ⲡⲓⲏ̅ⲗ̅</td>
    </tr>

    <tr>
      <td><span style="color:#b00e23">(ⲃ̅)</span> ⲉ̀ⲉⲙⲓ ⲉ̀ⲟⲩⲥⲟⲫⲓⲁ ⲛⲉⲙ ⲟⲩⲥⲃⲱ
      ⲉ̀ⲉⲣⲛⲟⲓⲛ ⲛ̀ϩⲁⲛⲥⲁϫⲓ ⲛ̀ⲧⲉ ⲟⲩⲙⲉⲧⲥⲁⲃⲉ</td>
      <td><span style="color:#b00e23">(ⲃ︦)</span> ⲉⲉⲓⲙⲉ ⲉⲧⲥⲟⲫⲓⲁ ⲙⲛ̅ ⲧⲉⲥⲃⲱ ⲉⲛⲟⲓ
      ⲛ̅ⲛ̅ϣⲁϫⲉ ⲛ̅ⲧⲙⲛ̅ⲧⲣⲙ̅ⲛ̅ϩⲏⲧ.</td>
      <td><span style="color:#b00e23">(2)</span> to know wisdom and
      instruction, and to perceive words of understanding;</td>
      <td><span style="color:#b00e23">(2)</span> γνῶναι σοφίαν καὶ παιδείαν
      νοῆσαί τε λόγους φρονήσεως</td>
      <td><span style="color:#b00e23">(ⲃ︦)</span> ⲁⲙ̅ⲙⲉ ⲁⲧⲥⲟⲫⲓⲁ ⲙⲛ̅ ⲧⲥⲃⲟⲩ
      ⲁⲣⲛⲟⲓ̈ⲉ ⲛ̅ϩⲉⲛϣⲉϫⲉ ⲙ̅ⲙⲛ̅ⲧⲣⲙ̅ⲛ̅ϩⲏⲧ</td>
    </tr>

    <tr>
      <td><span style="color:#b00e23">(ⲅ̅)</span> ⲉ̀ϣⲱⲡ ⲉ̀ⲣⲱⲧⲉⲛ ⲛ̀ϩⲁⲛⲫⲱⲛϩ ⲛ̀ⲧⲉ
      ϩⲁⲛⲥⲁϫⲓ ⲉ̀ⲥⲁⲃⲉ ⲉ̀ⲟⲩⲇⲓⲕⲉⲟⲥⲩⲛⲏ ⲛ̀ⲧⲁⲫⲙⲏⲓ ⲛⲉⲙ ⲟⲩϩⲁⲡ ⲉϥⲥⲟⲩⲧⲱⲛ</td>
      <td><span style="color:#b00e23">(ⲅ︦)</span> ⲉϫⲓ ⲙ̅ⲡⲉⲕⲧⲟ ⲛ̅ϩⲉⲛϣⲁϫⲉ ⲙⲛ̅
      ⲛ̅ⲃⲱⲗ ⲛ̅ϩⲉⲛⲁⲓⲛⲓⲅⲙⲁ ⲉⲛⲟⲓ ⲛ̅ⲧⲟⲩⲇⲓⲕⲁⲓⲟⲥⲩⲛⲏ ⲙⲙⲉ ⲁⲩⲱ ⲉⲥⲟⲩⲧⲛ̅ ⲟⲩϩⲁⲡ.</td>
      <td><span style="color:#b00e23">(3)</span> to receive also hard saying,
      and to understand true justice, and how to direct judgment;</td>
      <td><span style="color:#b00e23">(3)</span> δέξασθαί τε στροφὰς λόγων
      νοῆσαί τε δικαιοσύνην ἀληθῆ καὶ κρίµα κατευθύνειν,</td>
      <td><span style="color:#b00e23">(ⲅ︦)</span> ⲁϫⲓ ⲙ̅ⲡⲕⲧⲟ ⲛ̅ϩⲛ̅ϣⲉϫⲉ ⲙⲛ̅
      ϩⲛ̅ⲃⲱⲗ ⲛ̅ⲁⲓⲛⲓⲅⲙⲁ ⲁⲣⲛⲟⲓ̈ⲉ ⲛ̅ⲟⲩⲇⲓⲕⲁⲓⲟⲥⲩⲛⲏ ⲙ̅ⲙⲓⲉ ⲁⲟⲩ ⲁⲥⲁⲩⲧⲛⲉ ⲛ̅ⲟⲩϩⲉⲡ</td>
    </tr>

    <tr>
      <td><span style="color:#b00e23">(ⲇ̅)</span> ϩⲓⲛⲁ ⲛ̀ⲧⲉⲥϯ ⲛ̀ⲟⲩⲙⲉⲧⲥⲁⲃⲉ
      ⲛ̀ⲛⲓⲁⲧⲡⲉⲧϩⲱⲟⲩ ⲟⲩⲟϩ ⲟⲩⲉⲥⲑⲉⲥⲓⲥ ⲛⲉⲙ ⲟⲩⲕⲁϯ ⲛ̀ⲟⲩⲁⲗⲟⲩ ⲙ̀ⲃⲉⲣⲓ</td>
      <td><span style="color:#b00e23">(ⲇ︦)</span> ϫⲉ ⲉⲓⲉϯ ⲛⲟⲩⲙⲛ̅ⲧⲣⲙ̅ⲛ̅ϩⲏⲧ
      ⲛ̅ⲛ̅ⲃⲁⲗϩⲏⲧ ⲁⲩⲱ ⲟⲩⲁⲓⲥⲑⲏⲥⲓⲥ ⲙⲛ̅ ⲟⲩⲙⲉⲉⲩⲉ ⲛ̅ⲟⲩϣⲏⲣⲉ ϣⲏⲙ.</td>
      <td><span style="color:#b00e23">(4)</span> that he might give subtlety to
      the simple, and to the young man discernment and understanding.</td>
      <td><span style="color:#b00e23">(4)</span> ἵνα δῷ ἀκάκοις πανουργίαν,
      παιδὶ δὲ νέῳ αἴσθησίν τε καὶ ἔννοιαν·</td>
      <td><span style="color:#b00e23">(ⲇ︦)</span> ϫⲁ ⲉⲓⲛⲁϯ ⲛ̅ⲟⲩⲙⲛ̅ⲧⲣⲙ̅ⲛ̅ϩⲏⲧ
      ⲛ̅ⲛ̅ⲃⲁⲗϩⲏⲧ ⲁⲟⲩ ⲟⲩⲁⲓⲥⲑⲏⲥⲓⲥ ⲙⲛ̅ ⲟⲩⲙⲉⲩⲉ ⲛ̅ⲟⲩϣⲏⲣⲉ ⳉⲏⲙ</td>
    </tr>

    <tr>
      <td><span style="color:#b00e23">(ⲉ̅)</span> ⲡⲓⲥⲁⲃⲉ ⲇⲉ ⲁϥϣⲁⲛⲥⲱⲧⲉⲙ ⲉ̀ⲛⲁⲓ
      ϥⲛⲁⲉⲣⲥⲁⲃⲉ ⲛ̀ϩⲟⲩⲟ ⲡⲓⲛⲉⲃϩⲏⲧ ⲇⲉ ⲉϥⲉ̀ϫⲫⲟ ⲛ̀ⲟⲩⲙⲉⲧⲣⲉϥⲉⲣϩⲉⲙⲓ</td>
      <td><span style="color:#b00e23">(ⲉ︦)</span> ⲡⲥⲟⲫⲟⲥ ⲅⲁⲣ ⲉⲧⲛⲁⲥⲱⲧⲙ̅ ⲉⲛⲁⲓ̈
      ϥⲛⲁⲣ̅ϩⲟⲩⲉⲥⲟⲫⲟⲥ ⲡⲣⲙ̅ⲛ̅ϩⲏⲧ ⲇⲉ ⲛⲁϫⲡⲟ ⲛⲁϥ ⲛ̅ⲟⲩⲣ̅ϩⲙ̅ⲙⲉ.</td>
      <td><span style="color:#b00e23">(5)</span> For by the hearing of these a
      wise man will be wiser, and man of understanding will gain
      direction;</td>
      <td><span style="color:#b00e23">(5)</span> τῶνδε γὰρ ἀκούσας σοφὸς
      σοφώτερος ἔσται, ὁ δὲ νοήµων κυβέρνησιν κτήσεται</td>
      <td><span style="color:#b00e23">(ⲉ︦)</span> ​ⲡⲥⲟⲫⲟⲥ ⲅⲁⲣ ⲉⲧⲛⲁⲥⲱⲧⲙⲉ ⲁⲛⲉⲓ̈
      ϥⲛⲁⲣ̅ϩⲟⲩⲟ ⲥⲟⲫⲟⲥ ​ⲡⲣⲙ̅ⲛ̅ϩⲏⲧ ⲇⲉ ⲛⲁⲧⳉⲡⲟ ⲛⲉϥ ⲛ̅ⲟⲩⲣ̅ϩⲙ̅ⲙⲉ</td>
    </tr>

    <tr>
      <td><span style="color:#b00e23">(ⲋ̅)</span> ⲉϥⲉ̀ⲕⲁϯ ⲇⲉ ⲉ̀ⲟⲩⲡⲁⲣⲁⲃⲟⲗⲏ ⲛⲉⲙ
      ⲟⲩⲥⲁϫⲓ ⲛ̀ⲭⲁⲕⲓ ⲛⲉⲙ ϩⲁⲛⲥⲁϫⲓ ⲛ̀ⲧⲉ ϩⲁⲛⲥⲁⲃⲉⲩ ⲛⲉⲙ ϩⲁⲛⲥⲁϫⲓ ⲉⲩϩⲏⲡ</td>
      <td><span style="color:#b00e23">(ⲋ︦)</span> ϥⲛⲁⲛⲟⲓ ⲛ̅ⲟⲩⲡⲁⲣⲁⲃⲟⲗⲏ ⲙⲛ̅
      ⲟⲩϣⲁϫⲉ ⲉϥϩⲏⲡ ⲛ̅ϣⲁϫⲉ ⲛ̅ⲛ̅ⲥⲟⲫⲟⲥ ⲙⲛ̅ ⲛⲉⲩⲁⲓⲛⲓⲅⲙⲁ.</td>
      <td><span style="color:#b00e23">(6)</span> and will understand a parable,
      and a dark speech; the saying of the wise also, and riddles.</td>
      <td><span style="color:#b00e23">(6)</span> νοήσει τε παραβολὴν καὶ
      σκοτεινὸν λόγον ῥήσεις τε σοφῶν καὶ αἰνίγµατα.</td>
      <td><span style="color:#b00e23">(ⲋ︦)</span> ϥⲛⲁⲣ̅ⲛⲟⲓ̈ⲉ ⲛ̅ⲟⲩⲡⲁⲣⲁⲃⲟⲗⲏ ⲙⲛ̅
      ⲟⲩϣⲉϫⲉ ⲉϥϩⲏⲡ ⲛ̅ϣⲉϫⲉ ⲛ̅ⲛ̅ⲥⲟⲫⲟⲥ ⲙⲛ̅ ⲛⲟⲩⲁⲓⲛⲓⲅⲙⲁ</td>
    </tr>

    <tr>
      <td><span style="color:#b00e23">(ⲍ̅)</span> ⲧⲁⲣⲭⲏ ⲛ̀ϯⲥⲟⲫⲓⲁ ϯϩⲟϯ ⲛ̀ⲧⲉ
      ⲡϭ̅ⲥ̅ ⲧⲉ ⲡⲓⲕⲁϯ ⲇⲉ ⲛⲁⲛⲉϥ ⲛ̀ⲟⲩⲟⲛ ⲛⲓⲃⲉⲛ ⲉⲧⲓⲣⲓ ⲙ̀ⲙⲟϥ ϯⲙⲉⲧⲉⲩⲥⲉⲃⲏⲥ ⲇⲉ ⲑⲁ ⲫϯ
      ⲧⲁⲣⲭⲏ ⲙ̀ⲡⲓⲕⲁϯ ⲡⲉ ϯⲥⲟⲫⲓⲁ ⲛⲉⲙ ϯⲥⲃⲱ ⲛⲓⲁⲥⲉⲃⲏⲥ ⲉⲩⲉ̀ϣⲱϣϥⲟⲩ</td>
      <td><span style="color:#b00e23">(ⲍ︦)</span> ⲧⲁⲣⲭⲏ ⲛ̅ⲧⲥⲟⲫⲓⲁ ⲧⲉ ⲑⲟⲧⲉ
      ⲙ̅ⲡⲛⲟⲩⲧⲉ ⲛⲁⲛⲟⲩ ⲧⲙⲛ̅ⲣⲙⲛ̅ϩⲏⲧ ⲇⲉ ⲛ̅ⲟⲩⲟⲛ ⲛⲓⲙ ⲉⲧⲛⲁⲁⲥ ⲧⲁⲣⲭⲏ ⲛ̅ⲧⲁⲓⲥⲑⲏⲥⲓⲥ ⲧⲉ
      ⲧⲙⲛ̅ⲧⲙⲁⲓⲛⲟⲩⲧⲉ ⲛ̅ⲁⲥⲉⲃⲏⲥ ⲇⲉ ⲛⲁⲥⲱⲱϥ ⲛ̅ⲧⲥⲟⲫⲓⲁ ⲙⲛ̅ⲧⲉⲥⲃⲱ.</td>
      <td><span style="color:#b00e23">(7)</span> The fear of the Lord is the
      beginning of wisdom; and there is good understanding to all that practise
      it: and piety toward God is the beginning of discernment; but the ungodly
      will set at nought wisdom and instruction.</td>
      <td><span style="color:#b00e23">(7)</span> Ἀρχὴ σοφίας φόβος θεοῦ,
      σύνεσις δὲ ἀγαθὴ πᾶσι τοῖς ποιοῦσιν αὐτήν· εὐσέβεια δὲ εἰς θεὸν ἀρχὴ
      αἰσθήσεως, σοφίαν δὲ καὶ παιδείαν ἀσεβεῖς ἐξουθενήσουσιν.</td>
      <td><span style="color:#b00e23">(ⲍ︦)</span> ⲧⲁⲣⲭⲏ ⲛ̅ⲧⲥⲟⲫⲓⲁ ⲧⲉ ⲧϩⲛⲱϩⲉ
      ⲙ̅ⲡⲛⲟⲩⲧⲉ ⲛⲁⲛⲟⲩ ⲧⲙⲛ̅ⲧⲣⲙ̅ⲛ̅ϩⲏⲧ ⲇⲉ ⲛ̅ⲟⲩⲁⲛ ⲛⲓⲙ ⲉⲧⲛⲁⲉⲉⲥ ⲧⲁⲣⲭⲏ ⲇⲉ ⲛ̅ⲧⲁⲓⲥⲑⲏⲥⲓⲥ
      ⲡⲉ ⲣ̅ⲙⲛ̅ⲧⲙⲁⲉⲓ ⲛⲟⲩⲛⲧⲉ ⲛ̅ⲁⲥⲉⲃⲏⲥ ⲇⲉ ⲁⲩⲛⲁⳉⲱⲥϥ ⲛ̅ⲧⲥⲟⲫⲓⲁ ⲙⲛ̅ ⲧⲥⲃⲟⲩ</td>
    </tr>

    <tr>
      <td><span style="color:#b00e23">(ⲏ̅)</span> ⲥⲱⲧⲉⲙ ⲡⲁϣⲏⲣⲓ ⲉ̀ϯⲥⲃⲱ ⲛ̀ⲧⲉ
      ⲡⲉⲕⲓⲱⲧ ⲟⲩⲟϩ ⲙ̀ⲡⲉⲣϩⲓⲡϩⲟ ⲛ̀ⲛⲓⲥⲟϭⲛⲓ ⲛ̀ⲧⲉ ⲧⲉⲕⲙⲁⲩ</td>
      <td><span style="color:#b00e23">(ⲏ︦)</span> ⲥⲱⲧⲙ̅ ⲡⲁϣⲏⲣⲉ ⲉⲧⲉⲥⲃⲱ ⲙ̅ⲡⲉⲕⲉⲓⲱⲧ
      ⲁⲩⲱ ⲙ̅ⲡⲣ̅ⲕⲱ ⲛ̅ⲥⲱⲕ ⲛ̅ⲛⲁⲛⲥⲙ̅ⲙⲉ ⲛ̅ⲧⲉⲕⲙⲁⲁⲩ.</td>
      <td><span style="color:#b00e23">(8)</span> Hear, my son, the instruction
      of thy father, and reject not the rules of thy mother.</td>
      <td><span style="color:#b00e23">(8)</span> ἄκουε, υἱέ, παιδείαν πατρός
      σου καὶ µὴ ἀπώσῃ θεσµοὺς µητρός σου·</td>
      <td><span style="color:#b00e23">(ⲏ︦)</span> ⲥⲱⲧⲙⲉ ⲡⲁϣⲏⲣⲉ ⲁⲧⲥⲃⲟⲩ ⲙ̅ⲡⲕ̅ⲉⲓⲱⲧ
      ⲁⲟⲩ ⲙⲛ̅ⲕⲟⲩ ⲛ̅ⲥⲱⲕ ⲛ̅ⲛⲁⲛⲥⲙ̅ⲙⲉ ⲛ̅ⲧⲕ̅ⲙⲱ</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲭⲗⲟⲙ ⲅⲁⲣ ⲛ̀ⲧⲉ ϩⲁⲛϩⲙⲟⲧ
      ⲉⲩⲉ̀ⲧⲏⲓϥ ϩⲓϫⲱⲕ ⲛⲉⲙ ⲟⲩⲭⲗⲁⲗ ⲛ̀ⲛⲟⲩⲃ ⲉ̀ⲡⲉⲕⲙⲟϯ</td>
      <td><span style="color:#b00e23">(ⲑ︦)</span> ⲕⲛⲁϫⲓ ⲅⲁⲣ ⲛ̅ⲟⲩⲕⲗⲟⲙ ⲛ̅ϩⲙⲟⲧ
      ⲉϫⲛ̅ ⲧⲉⲕⲁⲡⲉ ⲁⲩⲱ ⲟⲩⲕⲗⲁⲗ ⲛ̅ⲛⲟⲩⲃ ⲉⲡⲉⲕⲙⲁⲕϩ̅.</td>
      <td><span style="color:#b00e23">(9)</span> For thou shalt receive for
      thine head a crown of graces, and a chain of gold round thy neck.</td>
      <td><span style="color:#b00e23">(9)</span> στέφανον γὰρ χαρίτων δέξῃ σῇ
      κορυφῇ καὶ κλοιὸν χρύσεον περὶ σῷ τραχήλῳ.</td>
      <td><span style="color:#b00e23">(ⲑ︦)</span> ⲕⲛⲁϫⲓ ⲅⲁⲣ ⲛ̅ⲟⲩⲕⲗⲁⲙ ⲛ̅ϩⲙⲁⲧ
      ⲁϫⲛ̅ ⲧⲕⲁⲡⲉ ⲁⲟⲩ ⲟⲩⲕⲗⲉⲗ ⲛ̅ⲛⲟⲩⲃ ⲁⲡⲕ̅ⲙⲉⲕϩ̅</td>
    </tr>

    <tr>
      <td><span style="color:#b00e23">(ⲓ̅)</span> ⲡⲁϣⲏⲣⲓ ⲙ̀ⲡⲉⲛⲑⲣⲟⲩⲥⲟⲣⲙⲉⲕ ⲛ̀ϫⲉ
      ϩⲁⲛⲣⲱⲙⲓ ⲛ̀ⲁⲥⲉⲃⲏⲥ ⲟⲩⲇⲉ ⲙ̀ⲡⲉⲣⲟⲩⲱϣ ⲉ̀ϣⲱⲡ ⲁⲩϣⲁⲛϯϩⲟ ⲉ̀ⲣⲟⲕ ⲉⲩϫⲱ ⲙ̀ⲙⲟⲥ</td>
      <td><span style="color:#b00e23">(ⲓ︦)</span> ⲡⲁϣⲏⲣⲉ ⲙ̅ⲡⲣ̅ⲧⲣⲉ ϩⲉⲛⲣⲱⲙⲉ
      ⲛ̅ⲣⲉϥⲣⲛⲟⲃⲉ ⲡⲗⲁⲛⲁ ⲙ̅ⲙⲟⲕ ⲟⲩⲇⲉ ⲙ̅ⲡⲣ̅ⲟⲩⲱϣ ⲉⲩϣⲁⲛⲥⲉⲡⲥⲱⲡⲕ̅ ⲉⲩϫⲱ ⲙ̅ⲙⲟⲥ.</td>
      <td><span style="color:#b00e23">(10)</span> My son, let not ungodly men
      lead thee astray, neither consent thou to them.</td>
      <td><span style="color:#b00e23">(10)</span> υἱέ, µή σε πλανήσωσιν ἄνδρες
      ἀσεβεῖς, µηδὲ βουληθῇς, ἐὰν παρακαλέσωσί σε λέγοντες</td>
      <td><span style="color:#b00e23">(ⲓ︦)</span> ⲡⲁϣⲏⲣⲉ ⲙⲛ̅ⲧⲉ ϩⲉⲛⲣⲱⲙⲉ
      ⲛ̅ⲣⲉϥⲣ̅ⲛⲁⲃⲉ ⲣ̅ⲡⲗⲁⲛⲁ ⲙ̅ⲙⲁⲕ ⲟⲩⲇⲉ ⲙⲛ̅ ⲟⲩⲱⳉⲉ ⲁⲩϣⲁⲥⲉⲡⲥⲱⲡⲕ̅ ⲉⲩϫⲟⲩ ⲙ̅ⲙⲁⲥ</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ϫⲉ ⲁⲙⲟⲩ ⲁⲣⲓϣⲫⲏⲣ ⲛⲉⲙⲁⲛ
      ⲉⲩⲥⲛⲟϥ ⲟⲩⲟϩ ⲛ̀ⲧⲉⲛⲭⲱⲡ ϧⲉⲛ ⲡⲕⲁϩⲓ ⲛ̀ⲟⲩⲣⲱⲙⲓ ⲛ̀ⲑⲙⲏⲓ ϧⲉⲛ ⲟⲩⲙⲉⲧⲟϫⲓ</td>
      <td><span style="color:#b00e23">(ⲓ︦ⲁ︦)</span> ϫⲉ ⲁⲙⲟⲩ ⲛⲙ̅ⲙⲁⲛ ⲛⲅ̅ⲕⲟⲓⲛⲱⲛⲓ
      ⲉⲡⲉⲓϩⲱⲧⲃ̅ ⲛ̅ⲧⲛ̅ϩⲱⲡ ⲇⲉ ⲉⲡⲕⲁϩ ⲛ̅ⲟⲩⲣⲱⲙⲉ ⲛ̅ⲇⲓⲕⲁⲓⲟⲥ ϩⲛ̅ ⲟⲩϫⲓ ⲛ̅ϭⲟⲛⲥ̅.</td>
      <td><span style="color:#b00e23">(11)</span> If they should exhort thee,
      saying, Come with us, partake in blood, and let us unjustly hide the just
      man in the earth:</td>
      <td><span style="color:#b00e23">(11)</span> Ἐλθὲ µεθ’ ἡµῶν, κοινώνησον
      αἵµατος, κρύψωµεν δὲ εἰς γῆν ἄνδρα δίκαιον ἀδίκως,</td>
      <td><span style="color:#b00e23">(ⲓ︦ⲁ︦)</span> ϫⲉ ⲁⲙⲟⲩ ⲛⲉⲙⲉⲛ ⲕⲣ̅ⲕⲟⲓⲛⲟⲛⲉⲓ
      ⲁⲡⲓⳉⲱⲧⲃⲉ ⲧⲛ̅ϩⲱⲡ ⲇⲉ ⲁⲡⲕⲁϩ ⲛ̅ⲟⲩⲣⲱⲙⲉ ⲛ̅ⲇⲓⲕⲁⲓⲟⲥ ⳉⲛ̅ ⲟⲩϫⲓⲛ̅ϭⲁⲛⲥ̅</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲙⲁⲣⲉⲛⲟⲙⲕϥ ⲇⲉ ⲉϥⲟⲛϧ ⲙ̀ⲫⲣⲏϯ
      ⲛ̀ⲁⲙⲉⲛϯ ⲟⲩⲟϩ ⲛ̀ⲧⲉⲛⲱⲗⲓ ⲙ̀ⲡⲉϥⲙⲉⲩⲓ ⲉ̀ⲃⲟⲗ ϩⲓϫⲉⲛ ⲡⲕⲁϩⲓ</td>
      <td><span style="color:#b00e23">(ⲓ︦ⲃ︦)</span> ⲛ̅ⲧⲛ̅ⲟⲙⲕϥ ⲇⲉ ⲛ̅ⲑⲉ ⲛ̅ⲁⲙⲛ̅ⲧⲉ
      ⲉϥⲟⲛϩ̅ ⲁⲩⲱ ⲛ̅ⲧⲛ̅ϥⲓ ⲙ̅ⲡⲉϥⲣ̅ⲡⲙⲉⲉⲩⲉ ⲉⲃⲟⲗ ϩⲓϫⲙ̅ ⲡⲕⲁϩ.</td>
      <td><span style="color:#b00e23">(12)</span> and let us swallow him alive,
      as Hades would, and remove the memorial of him from the earth:</td>
      <td><span style="color:#b00e23">(12)</span> καταπίωµεν δὲ αὐτὸν ὥσπερ
      ᾅδης ζῶντα καὶ ἄρωµεν αὐτοῦ τὴν µνήµην ἐκ γῆς·</td>
      <td><span style="color:#b00e23">(ⲓ︦ⲃ︦)</span> ⲧⲛ̅ⲁⲙⲕϥ̅ ⲇⲉ ⲛ̅ⲧⳉⲉ ⲛ̅ⲁⲙⲛ̅ⲧⲉ
      ⲉϥⲁⲛⳉ ⲁⲟⲩ ⲧⲛ̅ϥⲓ ⲙ̅ⲡϥ̅ⲣ̅ⲡⲙⲉⲩⲉ ⲁⲃⲁⲗ ϩⲓϫⲙ̅ ⲡⲕⲁϩ</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲧⲉϥⲕⲧⲏⲥⲓⲥ ⲉⲑⲛⲁϣⲉⲛⲥ
      ⲙⲁⲣⲉⲛⲧⲁϩⲟⲥ ⲙⲁⲣⲉⲛⲙⲁϩ ⲛⲉⲛⲏⲓ ⲇⲉ ⲛ̀ϣⲱⲗ</td>
      <td><span style="color:#b00e23">(ⲓ︦ⲅ︦)</span> ⲛ̅ⲧⲛ̅ϫⲡⲟ ⲛⲁⲛ ⲛ̅ⲛⲉϥⲛ̅ⲕⲁ
      ⲉⲧⲛⲁϣⲱⲟⲩ ⲛ̅ⲧⲛ̅ⲙⲉϩ ⲛⲉⲛⲏⲓ̈ ⲛ̅ϣⲱⲗ.</td>
      <td><span style="color:#b00e23">(13)</span> let us seize on his valuable
      property, and let us fill our houses with spoils:</td>
      <td><span style="color:#b00e23">(13)</span> τὴν κτῆσιν αὐτοῦ τὴν πολυτελῆ
      καταλαβώµεθα, πλήσωµεν δὲ οἴκους ἡµετέρους σκύλων·</td>
      <td><span style="color:#b00e23">(ⲓ︦ⲅ︦)</span> ⲧⲛ̅ⳉⲡⲟ ⲇⲉ ⲛⲉⲛ ⲛ̅ⲛⲉϥϩⲛⲁⲩⲉ
      ⲉⲧⲛⲁϣⲱⲟⲩ ⲧⲙ̅ⲙⲁϩ ⲛ̅ⲛ̅ⲏⲉⲓ ⲛⳉⲱⲗ</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲡⲉⲕⲕⲗⲏⲣⲟⲥ ϩⲓⲧϥ ⲛ̀ϧⲏⲧⲕ
      ⲟⲩⲁⲥⲟⲩⲓ ⲇⲉ ⲙⲁⲣⲉⲛϫⲫⲟⲥ ⲛⲁⲛ ⲧⲏⲣⲟⲩ ⲉⲩⲥⲟⲡ ⲟⲩⲟϩ ⲟⲩⲁⲥⲟⲩⲓ ⲛ̀ⲟⲩⲱⲧ ⲙⲁⲣⲉⲥϣⲱⲡⲓ
      ⲛⲁⲛ</td>
      <td><span style="color:#b00e23">(ⲓ︦ⲇ︦)</span> ⲛⲅ̅ⲛⲟⲩϫⲉ ⲙ̅ⲡⲉⲕⲕⲗⲏⲣⲟⲥ ⲛⲙ̅ⲙⲁⲛ
      ⲛ̅ⲧⲉ ⲟⲩⲧⲱⲱⲙⲉ ⲛ̅ⲟⲩⲱⲧ ϣⲱⲡⲉ ⲛⲁⲛ.</td>
      <td><span style="color:#b00e23">(14)</span> but do thou cast in thy lot
      with us, and let us all provide a common purse, and let us have one
      pouch:</td>
      <td><span style="color:#b00e23">(14)</span> τὸν δὲ σὸν κλῆρον βάλε ἐν
      ἡµῖν, κοινὸν δὲ βαλλάντιον κτησώµεθα πάντες, καὶ µαρσίππιον ἓν γενηθήτω
      ἡµῖν.</td>
      <td><span style="color:#b00e23">(ⲓ︦ⲇ︦)</span> ⲕⲧⲱⲕⲉ ⲙ̅ⲡⲕ̅ⲕⲗⲏⲣⲟⲥ ⲛⲉⲙⲉⲛ ⲧⲉ
      ⲟⲩⲧⲱⲙⲉ ⲛ̅ⲟⲩⲱⲧ ⳉⲱⲡⲉ ⲛⲉⲛ</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲙ̀ⲡⲉⲣⲙⲟϣⲓ ϩⲓ ⲫⲙⲱⲓⲧ ⲛⲉⲙⲱⲟⲩ
      ⲣⲓⲕⲓ ⲇⲉ ⲛ̀ⲧⲉⲕϭⲁⲗⲟϫ ⲉ̀ⲃⲟⲗ ϩⲓ ⲛⲟⲩⲙⲱⲓⲧ</td>
      <td><span style="color:#b00e23">(ⲓ︦ⲉ︦)</span> ⲡⲁϣⲏⲣⲉ ⲙ̅ⲡⲣ̅ⲃⲱⲕ ϩⲓ ⲧⲉϩⲓⲏ
      ⲛⲙ̅ⲙⲁⲩ ⲣⲉⲕⲧ̅ ⲧⲉⲕⲟⲩⲉⲣⲏⲧⲉ ⲇⲉ ⲉⲃⲟⲗ ϩⲛ̅ ⲛⲉⲩϩⲓⲟⲟⲩⲉ.</td>
      <td><span style="color:#b00e23">(15)</span> go not in the way with them,
      but turn aside thy foot from their paths:</td>
      <td><span style="color:#b00e23">(15)</span> µὴ πορευθῇς ἐν ὁδῷ µετ’
      αὐτῶν, ἔκκλινον δὲ τὸν πόδα σου ἐκ τῶν τρίβων αὐτῶν·</td>
      <td><span style="color:#b00e23">(ⲓ︦ⲉ︦)</span> ⲡⲁϣⲏⲣⲉ ⲙⲛ̅ⲃⲱⲕ ϩⲓ ⲡⳉⲟ ⲛⲉⲙⲉⲩ
      ⲣⲓⲕ̅ ⲧⲕ̅ⲟⲩⲣⲏⲧⲉ ⲇⲉ ⲁⲃⲁⲗ ϩⲓ ⲛⲟⲩⳉⲱⲟⲩ</td>
    </tr>

    <tr>
      <td>
      </td>
      <td><span style="color:#b00e23">(ⲓ︦ⲋ︦)</span> ⲉⲣⲉ ⲛⲉⲩⲟⲩⲉⲣⲏⲧⲉ ⲅⲁⲣ ⲡⲏⲧ
      ⲉⲧⲕⲁⲕⲓⲁ ⲁⲩⲱ ⲥⲉϭⲉⲡⲏ ⲉⲡⲛ̅ⲥⲛⲟϥ ⲉⲃⲟⲗ.</td>
      <td>
      </td>
      <td><span style="color:#b00e23">(16)</span> οἱ γὰρ πόδες αὐτῶν εἰς κακίαν
      τρέχουσιν καὶ ταχινοὶ τοῦ ἐκχέαι αἷµα·</td>
      <td><span style="color:#b00e23">(ⲓ︦ⲋ︦)</span> ⲁ ⲛⲟⲩⲟⲩⲣⲏⲧⲉ ⲅⲁⲣ ⲡⲏⲧ ⲁⲧⲕⲁⲕⲓⲁ
      ⲁⲟⲩ ⲁⲩϭⲗⲁⲙ ⲁⳉⲱⲗ ⲥⲛⲁϥ ⲁⲃⲁⲗ</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲁⲩⲫⲱⲣϣ ⲅⲁⲣ ⲛ̀ⲛⲟⲩϣⲛⲏⲟⲩ ⲉ̀ⲃⲟⲗ
      ⲉ̀ϫⲉⲛ ⲛⲓϩⲁⲗⲁϯ ϧⲉⲛ ⲟⲩⲙⲉⲧⲟϫⲓ</td>
      <td><span style="color:#b00e23">(ⲓ︦ⲍ︦)</span> ⲛ̅ⲛⲉⲩⲡⲣϣ̅ ϣⲛⲉ ⲅⲁⲣ ⲁⲛ ⲉⲃⲟⲗ
      ⲉⲛϩⲁⲗⲁⲧⲉ ⲉⲡⲣⲁ.</td>
      <td><span style="color:#b00e23">(17)</span> for nets are not without
      cause spread for birds.</td>
      <td><span style="color:#b00e23">(17)</span> οὐ γὰρ ἀδίκως ἐκτείνεται
      δίκτυα πτερωτοῖς.</td>
      <td><span style="color:#b00e23">(ⲓ︦ⲍ︦)</span> ⲁⲩⲡⲱⲣⳉ ϣⲛⲉ ⲅⲁⲣ ⲉⲛ ⲁⲃⲁⲗ
      ⲁⲛ̅ϩⲁⲗⲉⲧⲉ ⳉⲛ̅ ⲟⲩϫⲓⲛ̅ϭⲁⲛⲥ̅</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲛ̀ⲑⲱⲟⲩ ⲅⲁⲣ ⲛⲏ ⲉⲧⲟⲓ ⲛ̀ϣⲫⲏⲣ
      ⲉ̀ϩⲁⲛϧⲱⲧⲉⲃ ⲥⲉϩⲓⲟⲩⲓ ⲛⲱⲟⲩ ⲉ̀ϧⲟⲩⲛ ⲛ̀ϩⲁⲛⲡⲉⲧϩⲱⲟⲩ ⲫⲟⲩⲱϫⲡ ⲇⲉ ⲛ̀ⲧⲉ ⲛⲓⲣⲱⲙⲓ
      ⲙ̀ⲡⲁⲣⲁⲛⲟⲙⲟⲥ ϥϩⲱⲟⲩ</td>
      <td><span style="color:#b00e23">(ⲓ︦ⲏ︦)</span> ⲛ̅ⲧⲟⲟⲩ ⲅⲁⲣ ⲉⲩⲙⲉⲧⲉⲭⲉ
      ⲉϩⲉⲛⲥⲛⲟϥ ⲉⲩⲥⲉⲩϩ ⲡⲉⲑⲟⲟⲩ ⲛⲁⲩ ⲉϩⲟⲩⲛ.</td>
      <td><span style="color:#b00e23">(18)</span> For they that are concerned
      in murder store up evils for themselves; and the overthrow of
      transgressors is evil.</td>
      <td><span style="color:#b00e23">(18)</span> αὐτοὶ γὰρ οἱ φόνου µετέχοντες
      θησαυρίζουσιν ἑαυτοῖς κακά, ἡ δὲ καταστροφὴ ἀνδρῶν παρανόµων κακή.</td>
      <td><span style="color:#b00e23">(ⲓ︦ⲏ︦)</span> ⲛ̅ⲧⲁⲩ ⲅⲁⲣ ⲁⲩⲣ̅ⲙⲉⲧⲉⲭⲉ
      ⲁϩⲉⲛⲥⲛⲟⲟϥ ⲉⲩⲥⲱⲟⲩϩ ⲡⲉⲧϩⲁⲩ ⲛⲉⲩ ⲁⳉⲟⲩⲛ</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲛⲁⲓ ⲛⲉ ⲛⲓⲙⲱⲓⲧ ⲛ̀ⲧⲉ ⲟⲩⲟⲛ
      ⲛⲓⲃⲉⲛ ⲉⲧϫⲱⲕ ⲛ̀ⲛⲓⲁⲛⲟⲙⲓⲁ ⲉ̀ⲃⲟⲗ ⲛ̀ϧⲣⲏⲓ ⲅⲁⲣ ϧⲉⲛ ⲟⲩⲙⲉⲧⲁⲥⲉⲃⲏⲥ ⲥⲉⲱⲗⲓ ⲛ̀ⲛⲟⲩⲯⲩⲭⲏ
      ⲙ̀ⲙⲓⲛ ⲙ̀ⲙⲱⲟⲩ</td>
      <td><span style="color:#b00e23">(ⲓ︦ⲑ︦)</span> ⲛⲁⲓ̈ ⲛⲉ ⲛⲉϩⲓⲟⲟⲩⲉ ⲛ̅ⲟⲩⲟⲛ ⲛⲓⲙ
      ⲉⲧϫⲱⲕ ⲉⲃⲟⲗ ⲛ̅ⲛ̅ⲛⲟⲃⲉ ⲡϣⲟⲣϣⲣ̅ ⲇⲉ ⲛ̅ⲛ̅ⲣⲱⲙⲉ ⲙ̅ⲡⲁⲣⲁⲛⲟⲙⲟⲥ ϩⲟⲟⲩ ⲉⲩⲛⲁⲧⲁⲕⲟ ⲅⲁⲣ
      ⲛ̅ⲧⲉⲩⲯⲩⲭⲏ ϩⲛ̅ ⲧⲉⲩⲙⲛ̅ⲧϣⲁϥⲧ.</td>
      <td><span style="color:#b00e23">(19)</span> These are the ways of all
      that perform lawless deeds; for by ungodliness they destroy their own
      life.</td>
      <td><span style="color:#b00e23">(19)</span> αὗται αἱ ὁδοί εἰσιν πάντων
      τῶν συντελούντων τὰ ἄνοµα· τῇ γὰρ ἀσεβείᾳ τὴν ἑαυτῶν ψυχὴν
      ἀφαιροῦνται.</td>
      <td><span style="color:#b00e23">(ⲓ︦ⲑ︦)</span> ⲛⲉⲓ̈ ⲛⲉ ⲛ̅ⳉⲱⲟⲩ ⲛ̅ⲟⲩⲁⲛ ⲛⲓⲙ
      ⲉⲧϫⲱⲕ ⲁⲃⲁⲗ ⲛ̅ⲛ̅ⲛⲁⲃⲉ <span style="color:#b00e23">(ⲓ︦ⲏ︦)</span> ⲡⳉⲁⲣⳉⲣⲉ ⲇⲉ
      ⲛ̅ⲛ̅ⲣⲱⲙⲉ ⲙ̅ⲡⲁⲣⲁⲛⲟⲙⲟⲥ ϩⲁⲩⲉ <span style="color:#b00e23">(ⲓ︦ⲑ︦)</span>
      ⲁⲩⲛⲁⲧⲉⲕⲟ ⲅⲁⲣ ⲛ̅ⲧⲟⲩⲯⲩⲭⲏ ⳉⲛ̅ ⲧⲟⲩⲙⲛ̅ⲧⳉⲉϥⲧ̅</td>
    </tr>

    <tr>
      <td><span style="color:#b00e23">(ⲕ̅)</span> ϯⲥⲟⲫⲓⲁ ⲇⲉ ⲥⲉϩⲱⲥ ⲉ̀ⲣⲟⲥ ϩⲓ
      ⲛⲓⲙⲱⲓⲧ ⲉ̀ⲃⲟⲗ ⲟⲩⲟϩ ϧⲉⲛ ⲛⲓⲡⲗⲁⲧⲓⲁ ⲥϣⲱⲡ ϧⲉⲛ ⲟⲩⲡⲁⲣⲣⲏⲥⲓⲁ</td>
      <td><span style="color:#b00e23">(ⲕ︦)</span> ⲥⲉⲥⲙⲟⲩ ⲉⲧⲥⲟⲫⲓⲁ ϩⲛ̅ ⲛ̅ϩⲓⲣ ⲁⲩⲱ
      ⲟⲩⲛ̅ⲧⲥ̅ ⲡⲁⲣⲣⲏⲥⲓⲁ ϩⲛ̅ ⲛⲉⲡⲗⲁⲧⲓⲁ.</td>
      <td><span style="color:#b00e23">(20)</span> Wisdom sings aloud in
      passages, and in the broad places speaks boldly.</td>
      <td><span style="color:#b00e23">(20)</span> Σοφία ἐν ἐξόδοις ὑµνεῖται, ἐν
      δὲ πλατείαις παρρησίαν ἄγει,</td>
      <td><span style="color:#b00e23">(ⲕ︦)</span> ⲥⲉⲥⲙⲟⲩ ⲇⲉ ⲁⲧⲥⲟⲫⲓⲁ ⳉⲛ̅ ⲛ̅ⳉⲓⲣⲉⲩ
      ⲁⲟⲩ ⲟⲩⲛ̅ⲧⲉⲥ ⲡⲁⲣϩⲏⲥⲓⲁ ϩⲓ ⲙ̅ⲡⲗⲁⲧⲓⲁ</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲛ̀ϧⲣⲏⲓ ⲇⲉ ϧⲉⲛ ⲛⲓⲗⲁⲕϩ ⲛ̀ⲧⲉ
      ⲛⲓⲥⲃⲑⲁⲓⲟⲩ ⲥⲉϩⲓⲱⲓϣ ⲙ̀ⲙⲟⲥ ⲥⲙⲏⲛ ⲇⲉ ϧⲉⲛ ⲛⲓⲡⲩⲗⲏ ⲛ̀ⲧⲉ ⲛⲓϫⲱⲣⲓ ϧⲉⲛ ⲛⲓⲡⲩⲗⲏ ⲛ̀ⲧⲉ
      ⲛⲓⲃⲁⲕⲓ ⲥϫⲱ ⲙ̀ⲙⲟⲥ ⲉⲣⲉ ⲡⲉⲥϩⲏⲧ ϫⲟⲣ</td>
      <td><span style="color:#b00e23">(ⲕ︦ⲁ︦)</span> ⲥⲉⲧⲁϣⲉⲟⲉⲓϣ ⲇⲉ ⲙ̅ⲙⲟⲥ ϩⲓϫⲛ̅
      ⲛ̅ⲕⲟⲟϩ ⲛ̅ⲛ̅ⲥⲟⲃⲧ̅ ϣⲁⲥϫⲟⲟⲥ ⲇⲉ ⲉⲥⲧⲏⲕ ⲛ̅ϩⲏⲧ ϩⲓϫⲛ̅ ⲙ̅ⲡⲩⲗⲏ ⲛ̅ⲙ̅ⲡⲟⲗⲓⲥ.</td>
      <td><span style="color:#b00e23">(21)</span> And she makes proclamation on
      the top of the walls, and sits by the gates of princes; and at the gates
      of the city boldly says,</td>
      <td><span style="color:#b00e23">(21)</span> ἐπ’ ἄκρων δὲ τειχέων
      κηρύσσεται, ἐπὶ δὲ πύλαις δυναστῶν παρεδρεύει, ἐπὶ δὲ πύλαις πόλεως
      θαρροῦσα λέγει</td>
      <td><span style="color:#b00e23">(ⲕ︦ⲁ︦)</span> ⲥⲉⲧⲁϣⲉⲁⲉⲓϣ ⲇⲉ ⲙ̅ⲙⲁⲥ ϩⲓϫⲛ̅
      ⲛ̅ⲕⲟϩ̅ ⲛ̅ⲛ̅ⲥⲁⲃⲧⲉ ⳉⲁⲣⲉⲥϫⲟⲟⲥ ⲇⲉ ⲉⲥⲧⲏⲕ ⲛ̅ϩⲏⲧ ϩⲓϫⲛ̅ ⲙ̅ⲡⲩⲗⲏ ⲛ̅ⲙ̅ⲡⲟⲗⲓⲥ</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ϫⲉ ⲛ̀ⲥⲛⲏⲟⲩ ⲛⲓⲃⲉⲛ ⲉⲣⲉ
      ⲛⲓⲁⲧⲡⲉⲧϩⲱⲟⲩ ⲛⲁⲁⲙⲟⲛⲓ ⲛ̀ϯⲙⲉⲑⲙⲏⲓ ⲛ̀ⲛⲟⲩϭⲓϣⲓⲡⲓ ⲛⲓⲁⲧϩⲏⲧ ⲉⲩⲟⲓ ⲛ̀ⲣⲉϥⲉⲣⲉⲡⲓⲑⲩⲙⲓⲛ
      ⲉ̀ⲡϣⲱϣ ⲉⲧⲁⲩⲉⲣⲁⲥⲉⲃⲏⲥ ⲁⲩⲙⲉⲥⲧⲉ ⲡⲓⲕⲁϯ</td>
      <td><span style="color:#b00e23">(ⲕ︦ⲃ︦)</span> ϫⲉ ⲛ̅ⲟⲩⲟⲉⲓϣ ⲛⲓⲙ ⲉⲣⲉ
      ⲛ̅ⲃⲁⲗϩⲏⲧ ϭⲟⲗϫ̅ ⲛ̅ⲧⲇⲓⲕⲁⲓⲟⲥⲩⲛⲏ ⲥⲉⲛⲁϫⲓϣⲓⲡⲉ ⲁⲛ ⲛ̅ⲁⲑⲏⲧ ⲇⲉ ⲉⲩⲟ ⲛ̅ⲣⲉϥⲉⲡⲓⲑⲩⲙⲓ
      ⲉⲡⲥⲱϣ ⲛ̅ⲧⲉⲣⲟⲩⲣ̅ⲁⲥⲉⲃⲏⲥ ⲁⲩⲙⲉⲥⲧⲉ ⲧⲁⲓⲥⲑⲏⲥⲓⲥ.</td>
      <td><span style="color:#b00e23">(22)</span> So long as the simple cleave
      to justice, they shall not be ashamed: but the foolish being lovers of
      haughtiness, having become ungodly have hated knowledge, and are become
      subject to reproofs.</td>
      <td><span style="color:#b00e23">(22)</span> Ὅσον ἂν χρόνον ἄκακοι ἔχωνται
      τῆς δικαιοσύνης, οὐκ αἰσχυνθήσονται· οἱ δὲ ἄφρονες, τῆς ὕβρεως ὄντες
      ἐπιθυµηταί, ἀσεβεῖς γενόµενοι ἐµίσησαν αἴσθησιν</td>
      <td><span style="color:#b00e23">(ⲕ︦ⲃ︦)</span> ϫⲉ ⲛ̅ⲟⲩⲁⲉⲓϣ ⲛⲓⲙ ⲉ ⲛ̅ⲃⲁⲗϩⲏⲧ
      ϭⲁⲗϫ ⲛ̅ⲧⲇⲓⲕⲁⲓⲟⲥⲩⲛⲏ ⲥⲉⲛⲁϫⲓϣⲓⲡⲉ ⲉⲛ ⲛ̅ⲁⲑⲏⲧ ⲇⲉ ⲁⲩⲉ ⲛ̅ⲣⲉϥⲣ̅ⲉⲡⲓⲑⲩⲙⲉⲓ ⲁⲡϣⲱⲥ
      ⲛ̅ⲧⲁⲣⲟⲩⲣ̅ⲁⲥⲉⲃⲏⲥ ⲁⲩⲙⲥ̅ⲧⲉ ⲧⲁⲓⲥⲑⲏⲥⲓⲥ</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲟⲩⲟϩ ⲁⲩϣⲱⲡⲓ ⲉⲩⲣⲁⲟⲩⲏⲟⲩⲧ ϧⲉⲛ
      ϩⲁⲛⲥⲟϩⲓ ϩⲏⲡⲡⲉ ϯⲛⲁⲭⲱ ϧⲁⲧⲉⲛ ⲑⲏⲛⲟⲩ ⲛ̀ⲟⲩⲥⲁϫⲓ ⲛ̀ⲧⲉ ⲡⲁⲛⲓϥⲓ ϯⲛⲁⲥⲁⲃⲱⲧⲉⲛ ⲇⲉ
      ⲉ̀ⲡⲁⲥⲁϫⲓ</td>
      <td><span style="color:#b00e23">(ⲕ︦ⲅ︦)</span> ⲁⲩⲱ ⲁⲩϣⲱⲡⲉ ⲉⲩϭⲏⲡ ⲉϩⲉⲛϫⲡⲓⲟ
      ⲉⲓⲥ ϩⲏⲏⲧⲉ ϯⲛⲁϫⲱ ⲛⲏⲧⲛ̅ ⲙ̅ⲡϣⲁϫⲉ ⲛ̅ⲧⲁⲡⲛⲟⲏ ϯⲛⲁⲧⲥⲁⲃⲱⲧⲛ̅ ⲇⲉ ⲉⲡⲁϣⲁϫⲉ.</td>
      <td><span style="color:#b00e23">(23)</span> Behold, I will bring forth to
      you the utterance of my breath, and I will instruct you in my
      speech.</td>
      <td><span style="color:#b00e23">(23)</span> καὶ ὑπεύθυνοι ἐγένοντο
      ἐλέγχοις. ἰδοὺ προήσοµαι ὑµῖν ἐµῆς πνοῆς ῥῆσιν, διδάξω δὲ ὑµᾶς τὸν ἐµὸν
      λόγον.</td>
      <td><span style="color:#b00e23">(ⲕ︦ⲅ︦)</span> ⲁⲟⲩ ⲁⲩⳉⲱⲡⲉ ⲉⲩϭⲏⲡ ⲁϩⲛ̅ϫⲡⲓⲟ
      ⲉⲓⲥ ⲧⲉ ϯⲛⲁϫⲟⲩ ⲛⲏⲧⲛ̅ ⲙ̅ⲡϣⲉϫⲉ ⲛ̅ⲧⲁⲡⲛⲟⲏ ϯⲛⲁⲧⲥⲉⲃⲟⲧⲏⲛⲉ ⲇⲉ ⲁⲡⲁϣⲉϫⲉ</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲉ̀ⲡⲓⲇⲏ ⲁⲓⲙⲟⲩϯ ⲟⲩⲟϩ
      ⲙ̀ⲡⲉⲧⲉⲛⲥⲱⲧⲉⲙ ⲟⲩⲟϩ ⲛⲁⲓⲫⲱⲣϣ ⲛ̀ⲛⲁϫⲓϫ ⲉ̀ⲃⲟⲗ ⲛⲁⲣⲉⲧⲉⲛϯ ⲛ̀ϩⲑⲏⲧⲉⲛ ⲁⲛ ⲡⲉ</td>
      <td><span style="color:#b00e23">(ⲕ︦ⲇ︦)</span> ⲉⲡⲉⲓⲇⲏ ⲁⲓ̈ⲙⲟⲩⲧⲉ ⲉⲣⲱⲧⲛ̅
      ⲙ̅ⲡⲉⲧⲛ̅ⲥⲱⲧⲙ̅ ⲉⲣⲟⲓ̈ ⲁⲩⲱ ⲁⲓ̈ⲡⲣϣ̅ ⲛⲁϣⲁϫⲉ ⲉⲃⲟⲗ ⲙ̅ⲡⲉⲧⲛ̅ϯϩⲧⲏⲧⲛ̅.</td>
      <td><span style="color:#b00e23">(24)</span> Since I called, and ye did
      not hearken; and I spoke at length, and ye gave no heed;</td>
      <td><span style="color:#b00e23">(24)</span> ἐπειδὴ ἐκάλουν καὶ οὐχ
      ὑπηκούσατε καὶ ἐξέτεινον λόγους καὶ οὐ προσείχετε,</td>
      <td><span style="color:#b00e23">(ⲕ︦ⲇ︦)</span> ⲉⲡⲉⲓⲇⲏ ⲇⲉ ⲁⲉⲓⲙⲟⲩⲛⲧⲉ ⲁⲣⲱⲧⲛⲉ.
      ⲙ̅ⲡⲉⲧⲛ̅ⲥⲱⲧⲙⲉ ⲁⲣⲁⲉⲓ ⲁⲟⲩ ⲁⲉⲓⲡⲱⲣⳉ ⲛⲁϣⲉϫⲉ ⲁⲃⲁⲗ ⲙ̅ⲡⲉⲧⲛ̅ϯϩⲧⲏⲧⲛⲉ</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲁⲗⲗⲁ ⲁⲣⲉⲧⲉⲛⲓⲣⲓ ⲛ̀ⲛⲁⲥⲟϭⲛⲓ
      ϩⲱⲥ ⲛ̀ⲥⲉⲧⲧⲁϫⲣⲏⲟⲩⲧ ⲁⲛ ⲛⲁⲥⲟϩⲓ ⲇⲉ ⲛⲁⲣⲉⲧⲉⲛϯ ⲛ̀ϩⲑⲏⲧⲉⲛ ⲉ̀ⲣⲱⲟⲩ ⲁⲛ ⲡⲉ</td>
      <td><span style="color:#b00e23">(ⲕ︦ⲉ︦)</span> ⲁⲗⲗⲁ ⲁⲧⲉⲧⲛ̅ⲧⲥ̅ⲧⲟ ⲉⲃⲟⲗ
      ⲛ̅ⲛⲁϣⲟϫⲛⲉ ⲁⲩⲱ ⲁⲧⲉⲧⲛ̅ⲣ̅ⲁⲧⲥⲱⲧⲙ̅ ⲛ̅ⲥⲁ ⲛⲁϫⲡⲓⲟ.</td>
      <td><span style="color:#b00e23">(25)</span> but ye set at nought my
      counsels, and disregarded my reproofs;</td>
      <td><span style="color:#b00e23">(25)</span> ἀλλὰ ἀκύρους ἐποιεῖτε ἐµὰς
      βουλάς, τοῖς δὲ ἐµοῖς ἐλέγχοις ἠπειθήσατε,</td>
      <td><span style="color:#b00e23">(ⲕ︦ⲉ︦)</span> ⲁⲗⲗⲁ ⲁⲧⲉⲧⲛ̅ⲥⲧⲟ ⲁⲃⲁⲗ
      ⲛ̅ⲛⲁϣⲁϫⲛⲉ ⲁⲟⲩ ⲁⲧⲉⲧⲛ̅ⲣ̅ⲁⲧⲥⲱⲧⲙⲉ ⲥⲉ ⲛⲁϫⲡⲓⲟ​</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲉⲑⲃⲉⲫⲁⲓ ⲁ̀ⲛⲟⲕ ϩⲱ ϯⲛⲁⲥⲱⲃⲓ
      ⲉ̀ϩⲣⲏⲓ ⲉ̀ϫⲉⲛ ⲧⲉⲧⲉⲛⲁⲕⲱ ϯⲛⲁⲣⲁϣⲓ ⲇⲉ ⲉ̀ϣⲱⲡ ⲁϥϣⲁⲛⲓ̀ ⲉ̀ϫⲉⲛ ⲑⲏⲛⲟⲩ ⲛ̀ϫⲉ ⲟⲩϥⲱϯ
      ⲉ̀ⲃⲟⲗ</td>
      <td><span style="color:#b00e23">(ⲕ︦ⲋ︦)</span> ⲉⲧⲃⲉ ⲡⲁⲓ ϩⲱ ϯⲛⲁⲥⲱⲃⲉ ⲛ̅ⲥⲁ
      ⲡⲉⲧⲛ̅ⲧⲁⲕⲟ ϯⲛⲁⲣⲁϣⲉ ⲇⲉ ⲙ̅ⲙⲱⲧⲛ̅ ⲉⲣϣⲁⲛ ⲡⲧⲁⲕⲟ ⲉⲓ ⲉϫⲱⲧⲛ̅.</td>
      <td><span style="color:#b00e23">(26)</span> therefore I also will laugh
      at your destruction; and I will rejoice against you when ruin comes upon
      you:</td>
      <td><span style="color:#b00e23">(26)</span> τοιγαροῦν κἀγὼ τῇ ὑµετέρᾳ
      ἀπωλείᾳ ἐπιγελάσοµαι, καταχαροῦµαι δέ, ἡνίκα ἂν ἔρχηται ὑµῖν
      ὄλεθρος,</td>
      <td><span style="color:#b00e23">(ⲕ︦ⲋ︦)</span> ⲉⲧⲃⲉ ⲡⲉⲓ̈ ϩⲟⲩⲟⲩⲧ ϯⲛⲁⲥⲱⲃⲉ ⲥⲉ
      ⲡⲉⲧⲛ̅ⲧⲉⲕⲟ ϯⲛⲁⲣⲉϣⲉ ⲇⲉ ⲙ̅ⲙⲱⲧⲛⲉ ⲁϣⲁ ⲡⲧⲉⲕⲟ ⲉⲓ ⲁϫⲱⲧⲛ̅</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲉ̀ϣⲱⲡ ⲁϥϣⲁⲛⲓ̀ ⲉ̀ϫⲉⲛ ⲑⲏⲛⲟⲩ
      ⲛ̀ϫⲉ ⲟⲩϣⲑⲟⲣⲧⲉⲣ ⲛ̀ⲟⲩϩⲟϯ ϧⲉⲛ ⲟⲩϩⲟϯ ⲟⲩⲟϩ ⲛ̀ⲧⲉϥⲓ̀ ⲛ̀ϫⲉ ⲡⲓⲱϫⲡ ⲙ̀ⲫⲣⲏϯ
      ⲛ̀ⲟⲩⲥⲁⲣⲁⲑⲏⲟⲩ ⲟⲩⲟϩ ⲁϥϣⲁⲛⲓ̀ ⲉ̀ϫⲱⲧⲉⲛ ⲛ̀ϫⲉ ⲟⲩϩⲟϫϩⲉϫ ⲛⲉⲙ ⲟⲩⲧⲁⲕⲟ</td>
      <td><span style="color:#b00e23">(ⲕ︦ⲍ︦)</span> ⲁⲩⲱ ⲉⲣϣⲁⲛ ⲡⲉϣⲧⲟⲣⲧⲣ̅ ⲧⲁϩⲉ
      ⲧⲏⲩⲧⲛ̅ ϩⲛ̅ ⲟⲩϣⲥ̅ⲛⲉ ⲛ̅ⲧⲉ ⲡϣⲟⲣϣⲣ̅ ⲉⲓ ⲉϫⲱⲧⲛ̅ ⲛ̅ⲑⲉ ⲛ̅ⲟⲩϩⲁⲧⲏⲩ ⲏ ⲉⲣϣⲁⲛ ⲡⲧⲁⲕⲟ ⲉⲓ
      ⲉϫⲱⲧⲛ̅ ⲁⲩⲱ ⲉⲣϣⲁⲛ ⲟⲩⲑⲗⲓⲯⲓⲥ ⲉⲓ ⲛⲏⲧⲛ̅ ⲙⲛ̅ ⲟⲩⲕⲧⲟ ⲉⲣⲱⲧⲛ̅.</td>
      <td><span style="color:#b00e23">(27)</span> yea when dismay suddenly
      comes upon you, and your overthrow shall arrive like a tempest; and when
      tribulation and distress shall come upon you, or when ruin shall come
      upon you.</td>
      <td><span style="color:#b00e23">(27)</span> καὶ ὡς ἂν ἀφίκηται ὑµῖν ἄφνω
      θόρυβος, ἡ δὲ καταστροφὴ ὁµοίως καταιγίδι παρῇ, καὶ ὅταν ἔρχηται ὑµῖν
      θλῖψις καὶ πολιορκία, ἢ ὅταν ἔρχηται ὑµῖν ὄλεθρος.</td>
      <td><span style="color:#b00e23">(ⲕ︦ⲍ︦)</span> ⲁⲟⲩ ⲁϣⲁ ⲡⳉⲧⲁⲣⲧⲣⲉ ⲧⲉϩⲉⲧⲏⲛⲉ
      ⳉⲛ̅ ⲟⲩⲥⳉⲛⲉ ⲧⲉ ⲡⳉⲁⲣⳉⲣⲉ ⲉⲓ ⲁϫⲱⲧⲛⲉ ⲛ̅ⲧⳉⲉ ⲛ̅ⲟⲩⳉⲁⲧⲏⲟⲩ ⲏ ⲁϣⲁ ⲡⲧⲉⲕⲟ ⲉⲓ ⲁϫⲱⲧⲛⲉ
      ⲁⲟⲩ ⲁϣⲁ ⲟⲩⲑⲗⲓⲯⲉⲓⲥ ⲉⲓ ⲛⲏⲧⲛⲉ ⲙⲛ̅ ⲟⲩⲕⲧⲟ ⲁⲣⲱⲧⲛⲉ​</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲉⲥⲉ̀ϣⲱⲡⲓ ⲅⲁⲣ ⲁⲣⲉⲧⲉⲛϣⲁⲛϯϩⲟ
      ⲉⲣⲟⲓ ⲁ̀ⲛⲟⲕ ⲇⲉ ⲛ̀ⲛⲁⲥⲱⲧⲉⲙ ⲉ̀ⲣⲱⲧⲉⲛ ⲉⲩⲉ̀ⲕⲱϯ ⲛ̀ⲥⲱⲓ ⲛ̀ϫⲉ ϩⲁⲛⲥⲁⲙⲡⲉⲧϩⲱⲟⲩ ⲟⲩⲟϩ
      ⲛ̀ⲛⲟⲩϫⲉⲙⲧ</td>
      <td><span style="color:#b00e23">(ⲕ︦ⲏ︦)</span> ⲥⲛⲁϣⲱⲡⲉ ⲅⲁⲣ ⲛ̅ⲧⲉⲧⲛ̅ⲙⲟⲩⲧⲉ
      ⲉϩⲣⲁⲓ̈ ⲟⲩⲃⲏⲓ ⲁⲛⲟⲕ ⲇⲉ ⲛ̅ⲧⲁⲧⲙ̅ⲥⲱⲧⲙ̅ ⲉⲣⲱⲧⲛ̅ ⲛⲉⲑⲟⲟⲩ ⲛⲁϣⲓⲛⲉ ⲛ̅ⲥⲱⲓ̈
      ⲛ̅ⲥⲉⲧⲙ̅ϭⲛⲧ̅.</td>
      <td><span style="color:#b00e23">(28)</span> For it shall be that when ye
      call upon me, I will not hearken to you: wicked men shall seek me, but
      shall not find me.</td>
      <td><span style="color:#b00e23">(28)</span> ἔσται γὰρ ὅταν ἐπικαλέσησθέ
      µε, ἐγὼ δὲ οὐκ εἰσακούσοµαι ὑµῶν· ζητήσουσίν µε κακοὶ καὶ οὐχ
      εὑρήσουσιν.</td>
      <td><span style="color:#b00e23">(ⲕ︦ⲏ︦)</span> ⲥⲛⲁⳉⲱⲡⲉ ⲅⲁⲣ ⲧⲉⲧⲛ̅ⲙⲟⲩⲛⲧⲉ
      ⲁϩⲣⲏⲓ̈ ⲟⲩⲃⲏⲓ̈ ⲁⲛⲁⲕ ⲇⲉ ⲧⲁⲧⲙ̅ⲥⲱⲧⲙⲉ ⲁⲣⲱⲧⲛⲉ ⲛⲉⲑⲁⲩ ⲛⲁϣⲓⲛⲉ ⲛ̅ⲥⲱⲉⲓ
      ⲥⲉⲧⲙ̅ϭⲛ̅ⲧ</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲁⲩⲙⲉⲥⲧⲉ ϯⲥⲟⲫⲓⲁ ⲅⲁⲣ ⲟⲩⲟϩ
      ϯϩⲟϯ ⲛ̀ⲧⲉ ⲡϭⲟⲓⲥ ⲙ̀ⲡⲟⲩⲥⲟⲧⲡⲥ ⲛⲱⲟⲩ</td>
      <td><span style="color:#b00e23">(ⲕ︦ⲑ︦)</span> ⲁⲩⲙⲉⲥⲧⲉ ⲧⲥⲟⲫⲓⲁ ⲅⲁⲣ ⲁⲩⲱ
      ⲙ̅ⲡⲟⲩⲥⲱⲧⲡ̅ ⲛⲁⲩ ⲛ̅ⲧⲙⲛ̅ⲧⲙⲁⲓⲛⲟⲩⲧⲉ.</td>
      <td><span style="color:#b00e23">(29)</span> For they hated wisdom, and
      did not choose the word of the Lord:</td>
      <td><span style="color:#b00e23">(29)</span> ἐµίσησαν γὰρ σοφίαν, τὸν δὲ
      φόβον τοῦ κυρίου οὐ προείλαντο</td>
      <td><span style="color:#b00e23">(ⲕ︦ⲑ︦)</span> ⲁⲩⲙⲥ̅ⲧⲉ ⲧⲥⲟⲫⲓⲁ ⲅⲁⲣ ⲁⲟⲩ
      ⲙ̅ⲡⲟⲩⲥⲱⲧⲡ̅ ⲛⲉⲩ ⲛ̅ⲧⲙⲛ̅ⲧⲙⲁⲉⲓ ⲛⲟⲩⲛⲧⲉ</td>
    </tr>

    <tr>
      <td><span style="color:#b00e23">(ⲗ̅)</span> ⲟⲩⲇⲉ ⲛⲁⲩⲟⲩⲱϣ ⲁⲛ ⲡⲉ ⲉ̀ϯϩⲑⲏⲟⲩ
      ⲉ̀ⲛⲁⲥⲟϭⲛⲓ ⲛⲁⲩⲉⲗⲕϣⲁⲓ ⲇⲉ ⲛ̀ⲥⲁ ⲛⲁⲥⲁϫⲓ</td>
      <td><span style="color:#b00e23">(ⲗ︦)</span> ⲁⲩⲱ ⲙ̅ⲡⲟⲩⲉϣϯϩⲧⲏⲩ ⲉⲛⲁϣⲟϫⲛⲉ
      ⲁⲩⲗⲕϣⲁ ⲇⲉ ⲛ̅ⲥⲁ ⲛⲁϫⲡⲓⲟ.</td>
      <td><span style="color:#b00e23">(30)</span> neither would they attend to
      my counsels, but derided my reproofs.</td>
      <td><span style="color:#b00e23">(30)</span> οὐδὲ ἤθελον ἐµαῖς προσέχειν
      βουλαῖς, ἐµυκτήριζον δὲ ἐµοὺς ἐλέγχους.</td>
      <td><span style="color:#b00e23">(ⲗ︦)</span> ⲁⲟⲩ ⲙ̅ⲡⲟⲩⲟⲩⲱⳉⲉ ⲁϯϩⲧⲏⲩ
      ⲁⲛⲁϣⲁϫⲛⲉ ⲁⲩⲱⲗⲕ̅ ϣⲉ ⲇⲉ ⲥⲉ ⲛⲁϫⲡⲓⲟ</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲉⲑⲃⲉⲫⲁⲓ ⲟⲩⲛ ⲉⲩⲉ̀ⲟⲩⲱⲙ
      ⲙ̀ⲡⲓⲟⲩⲧⲁϩ ⲛ̀ⲧⲉ ⲡⲟⲩⲙⲱⲓⲧ ⲟⲩⲟϩ ⲉⲩⲉ̀ⲥⲓ ⲛ̀ⲧⲟⲩⲙⲉⲧⲁⲥⲉⲃⲏⲥ</td>
      <td><span style="color:#b00e23">(ⲗ︦ⲁ︦)</span> ⲉⲧⲃⲉ ⲡⲁⲓ ϭⲉ ⲥⲉⲛⲁⲟⲩⲱⲙ
      ⲛ̅ⲛ̅ⲕⲁⲣⲡⲟⲥ ⲛ̅ⲧⲉⲩϩⲓⲏ ⲁⲩⲱ ⲥⲉⲛⲁⲥⲉⲓ ⲛ̅ⲧⲉⲩⲙⲛ̅ⲧϣⲁϥⲧⲉ.</td>
      <td><span style="color:#b00e23">(31)</span> Therefore shall they eat the
      fruits of their own way, and shall be filled with their own
      ungodliness.</td>
      <td><span style="color:#b00e23">(31)</span> τοιγαροῦν ἔδονται τῆς ἑαυτῶν
      ὁδοῦ τοὺς καρποὺς καὶ τῆς ἑαυτῶν ἀσεβείας πλησθήσονται·</td>
      <td><span style="color:#b00e23">(ⲗ︦ⲁ︦)</span> ⲉⲧⲃⲉ ⲡⲉⲓ ϭⲉ ⲥⲉⲛⲁⲟⲩⲱⲙ
      ⲛ̅ⲛ̅ⲕⲁⲣⲡⲟⲥ ⲙ̅ⲡⲟⲩⳉⲟ ⲁⲟⲩ ⲥⲉⲛⲁⲥⲉⲓ ⲛ̅ⲧⲟⲩⲙⲛ̅ⲧⳉⲉϥⲧⲉ</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲉ̀ⲫⲙⲁ ⲅⲁⲣ ϫⲉ ⲛⲁⲩϭⲓ
      ⲛ̀ⲛⲓⲁⲗⲱⲟⲩⲓ ⲛ̀ϫⲟⲛⲥ ⲟⲩⲟϩ ⲉⲩⲉ̀ϧⲟⲑⲃⲟⲩ ⲟⲩϫⲉⲙⲡϣⲓⲛⲓ ⲉϥⲉ̀ⲧⲁⲕⲟ ⲛⲛⲓⲁⲥⲉⲃⲏⲥ</td>
      <td><span style="color:#b00e23">(ⲗ︦ⲃ︦)</span> ⲉⲃⲟⲗ ⲅⲁⲣ ϫⲉ ⲁⲩϫⲓ ϩⲉⲛⲕⲟⲩⲓ̈
      ⲛ̅ϭⲟⲛⲥ̅ ⲥⲉⲛⲁϩⲟⲧⲃⲟⲩ ⲁⲩⲱ ⲡⲉϫⲛⲟ ⲛⲁⲧⲁⲕⲉ ⲛ̅ⲁⲥⲉⲃⲏⲥ.</td>
      <td><span style="color:#b00e23">(32)</span> For because they wronged the
      simple, they shall be slain; and an inquisition shall ruin the
      ungodly.</td>
      <td><span style="color:#b00e23">(32)</span> ἀνθ’ ὧν γὰρ ἠδίκουν νηπίους,
      φονευθήσονται, καὶ ἐξετασµὸς ἀσεβεῖς ὀλεῖ.</td>
      <td><span style="color:#b00e23">(ⲗ︦ⲃ︦)</span> ⲁⲃⲁⲗ ⲅⲁⲣ ϫⲉ ⲁⲩϫⲓ
      ⲛ̅ϩⲉⲛⲗⲓⲗⲁⲩⲉ ⳉⲏⲙ ⲛ̅ϭⲁⲛⲥ̅ ⲥⲉⲛⲁⳉⲁⲧⲃⲟⲩ ⲁⲟⲩ ⲡϫⲛⲟ ⲛⲁⲧⲉⲕⲟ ⲛ̅ⲛ̅ⲁⲥⲉⲃⲏⲥ</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲫⲏ ⲉⲧⲛⲁⲥⲱⲧⲉⲙ ⲛ̀ⲥⲱⲓ ⲉϥⲉ̀ϣⲱⲡⲓ
      ϧⲉⲛ ⲟⲩϩⲉⲗⲡⲓⲥ ⲟⲩⲟϩ ⲉϥⲉ̀ⲙⲧⲟⲛ ⲙ̀ⲙⲟϥ ϧⲉⲛ ⲟⲩⲙⲉⲧⲁⲧϩⲟϯ ⲉ̀ⲃⲟⲗ ϩⲁ ⲡⲉⲧϩⲱⲟⲩ
      ⲛⲓⲃⲉⲛ</td>
      <td><span style="color:#b00e23">(ⲗ︦ⲅ︦)</span> ⲡⲉⲧⲥⲱⲧⲙ̅ ⲇⲉ ⲉⲣⲟⲓ̈ ϥⲛⲁⲙ̅ⲧⲟⲛ
      ⲙ̅ⲙⲟϥ ϩⲛ̅ ⲟⲩⲉⲓⲣⲏⲛⲏ ⲉϥⲧⲁϫⲣⲏⲩ ⲁⲩⲱ ϥⲛⲁϭⲱ ⲁϫⲛ̅ ϩⲟⲧⲉ ⲉⲃⲟⲗ ⲙ̅ⲡⲉⲑⲟⲟⲩ ⲛⲓⲙ.</td>
      <td><span style="color:#b00e23">(33)</span> But he that hearkens to me
      shall dwell in confidence, and shall rest securely from all evil.</td>
      <td><span style="color:#b00e23">(33)</span> ὁ δὲ ἐµοῦ ἀκούων κατασκηνώσει
      ἐπ’ ἐλπίδι καὶ ἡσυχάσει ἀφόβως ἀπὸ παντὸς κακοῦ.</td>
      <td><span style="color:#b00e23">(ⲗ︦ⲅ︦)</span> ⲡⲉⲧⲥⲱⲧⲙⲉ ⲇⲉ ⲁⲣⲁⲉⲓ ⲛⲁⲙ̅ⲧⲁⲛ
      ⲙ̅ⲙⲁϥ ⳉⲛ ⲟⲩⲉⲓⲣⲏⲛⲏ ⲉϥⲧⲁϫⲣⲁⲉⲓⲧ ⲁⲟⲩ ϥⲛⲁϭⲟⲩ ⲁϫⲛ̅ ϩⲛⲱϩⲉ ⲁⲃⲁⲗ ⳉⲙ̅ ⲡⲉⲑⲁⲩ
      ⲛⲓⲙ</td>
    </tr>
  </table>
</body>
</html>
