<!DOCTYPE html>
<html>
<head>
  <title>Gospel of St. Luke</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="gospel_of_st__luke_23.html" rel="next">
  <link href="gospel_of_st__luke_21.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="gospel_of_st__luke_22">Gospel of St. Luke 22</h4>

  <table>
    <tr>
      <td><span style="color:#b00e23">(ⲁ̅)</span> ⲛⲁϥϧⲉⲛⲧ ⲇⲉ ⲡⲉ ⲛ̀ϫⲉ ⲡϣⲁⲓ ⲛ̀ⲧⲉ
      ⲛⲓⲁⲧϣⲙⲏⲣ ⲫⲏ ⲉⲧⲟⲩⲙⲟⲩϯ ⲉ̀ⲣⲟϥ ϫⲉ ⲡⲓⲡⲁⲥⲭⲁ</td>
      <td><span style="color:#b00e23">(ⲁ︦)</span> ⲁϥϩⲱⲛ ⲇⲉ ⲉϩⲟⲩⲛ ⲛ̅ϭⲓ ⲡϣⲁ
      ⲛ̅ⲁⲑⲁⲃ ⲡⲉⲧⲉ ϣⲁⲩⲙⲟⲩⲧⲉ ⲉⲣⲟϥ ϫⲉ ⲡⲡⲁⲥⲭⲁ.</td>
      <td><span style="color:#b00e23">(1)</span> Now (the) feast of the
      unleavened was approaching, which is called, 'the Passover.'</td>
      <td><span style="color:#b00e23">(1)</span> Ἤγγιζεν δὲ ἡ ἑορτὴ τῶν ἀζύμων
      ἡ λεγομένη Πάσχα.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲛⲁⲩⲕⲱϯ ⲡⲉ ⲛ̀ϫⲉ
      ⲛⲓⲁⲣⲭⲓⲉⲣⲉⲩⲥ ⲛⲉⲙ ⲛⲓⲥⲁϧ ϫⲉ ⲁⲩⲛⲁⲧⲁⲕⲟϥ ⲛ̀ⲁϣ ⲛ̀ⲣⲏϯ ⲛⲁⲩⲉⲣϩⲟϯ ⲅⲁⲣ ⲡⲉ ϧⲁⲧϩⲏ
      ⲙ̀ⲡⲓⲗⲁⲟⲥ</td>
      <td><span style="color:#b00e23">(ⲃ︦)</span> ⲁⲩⲱ ⲁⲩϣⲓ̈ⲛⲉ ⲛ̅ϭⲓ ⲛ̅ⲁⲣⲭⲓⲉⲣⲉⲩⲥ
      ⲛⲙ̅ ⲛⲉⲅⲣⲁⲙⲙⲁⲧⲉⲩⲥ ⲛ̅ⲥⲁ ⲑⲉ ⲛ̅ⲧⲁⲕⲟϥ. ⲛⲉⲩⲣ̅ϩⲟⲧⲉ ⲅⲁⲣ ϩⲏⲧϥ̅ ⲙ̅ⲡⲗⲁⲟⲥ.</td>
      <td><span style="color:#b00e23">(2)</span> And the chief priests and the
      scribes were seeking in what manner they are to destroy him; for they
      were fearing the people.</td>
      <td><span style="color:#b00e23">(2)</span> καὶ ἐζήτουν οἱ ἀρχιερεῖς καὶ
      οἱ γραμματεῖς τὸ πῶς ἀνέλωσιν αὐτόν, ἐφοβοῦντο γὰρ τὸν λαόν.</td>
    </tr>

    <tr>
      <td><span style="color:#b00e23">(ⲅ̅)</span> ⲁ ⲡⲥⲁⲧⲁⲛⲁⲥ ⲇⲉ ϣⲉ ⲉ̀ϧⲟⲩⲛ
      ⲉ̀ⲡϩⲏⲧ ⲛ̀ⲓⲟⲩⲇⲁⲥ ⲫⲏ ⲉⲧⲟⲩⲙⲟⲩϯ ⲉ̀ⲣⲟϥ ϫⲉ ⲡⲓⲥⲕⲁⲣⲓⲱⲧⲏⲥ ⲉ̀ⲟⲩⲉ̀ⲃⲟⲗ ⲡⲉ ϧⲉⲛ
      ⲡⲓⲓ̅ⲃ̅</td>
      <td><span style="color:#b00e23">(ⲅ︦)</span> ⲁ ⲡⲥⲁⲧⲁⲛⲁⲥ ⲇⲉ ⲃⲱⲕ ⲉϩⲟⲩⲛ
      ⲉⲓ̈ⲟⲩⲇⲁⲥ ⲡⲉϣⲁⲩⲙⲟⲩⲧⲉ ⲉⲣⲟϥ ϫⲉ ⲡⲓⲥⲕⲁⲣⲓⲱⲧⲏⲥ ⲉⲩⲁ ⲉⲃⲟⲗ ϩⲛ̅ ⲧⲏⲡⲉ ⲡⲉ
      ⲙ̅ⲡⲙⲛ̅ⲧⲥⲛⲟⲟⲩⲥ</td>
      <td><span style="color:#b00e23">(3)</span> And Satan entered (the) heart
      of Judas who is called, '(the) Iscariot,' being of the twelve.</td>
      <td><span style="color:#b00e23">(3)</span> Εἰσῆλθεν δὲ Σατανᾶς εἰς Ἰούδαν
      τὸν καλούμενον Ἰσκαριώτην, ὄντα ἐκ τοῦ ἀριθμοῦ τῶν δώδεκα·</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲁϥϣⲉ ⲛⲁϥ ⲁϥⲥⲁϫⲓ ⲛⲉⲙ
      ⲛⲓⲁⲣⲭⲓⲉⲣⲉⲩⲥ ⲛⲉⲙ ⲛⲓⲥⲁⲧⲏⲅⲟⲥ ⲉⲑⲃⲉ ⲫⲣⲏϯ ⲉ̀ⲧⲏⲓϥ ⲉ̀ⲧⲟⲧⲟⲩ</td>
      <td><span style="color:#b00e23">(ⲇ︦)</span> ⲁϥⲃⲱⲕ ⲇⲉ ⲁϥϫⲱ ⲛ̅ⲛ̅ⲁⲣⲭⲓⲉⲣⲉⲩⲥ
      ⲛⲙ̅ ⲛⲉⲥⲧⲣⲁⲧⲏⲅⲟⲥ ⲛ̅ⲑⲉ ⲙ̅ⲡⲁⲣⲁⲇⲓⲇⲟⲩ ⲙ̅ⲙⲟϥ ⲛⲁⲩ</td>
      <td><span style="color:#b00e23">(4)</span> And he went, he spake to the
      chief priests and the captains concerning (the) manner to deliver him to
      them.</td>
      <td><span style="color:#b00e23">(4)</span> καὶ ἀπελθὼν συνελάλησεν τοῖς
      ἀρχιερεῦσιν καὶ στρατηγοῖς τὸ πῶς αὐτοῖς παραδῷ αὐτόν.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲁⲩⲣⲁϣⲓ ⲟⲩⲟϩ ⲁⲩⲥⲉⲙⲛⲏⲧⲥ
      ⲛⲉⲙⲁϥ ⲉϯ ⲛⲁϥ ⲛ̀ⲟⲩϩⲁⲧ</td>
      <td><span style="color:#b00e23">(ⲉ︦)</span> ⲁⲩⲱ ⲁⲩⲣⲁϣⲉ ⲁⲩⲥⲙ̅ⲛ̅ⲧⲥ̅ ⲛⲙ̅ⲙⲁϥ
      ⲉϯ ⲛⲁϥ ⲛ̅ϩⲉⲛϩⲟⲙⲛⲧ̅.</td>
      <td><span style="color:#b00e23">(5)</span> And they rejoiced, and they
      settled with him to give to him silver.</td>
      <td><span style="color:#b00e23">(5)</span> καὶ ἐχάρησαν καὶ συνέθεντο
      αὐτῷ ἀργύριον δοῦναι.</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲁϥⲉⲣⲉⲝⲟⲙⲟⲗⲟⲅⲓⲛ ⲟⲩⲟϩ
      ⲛⲁϥⲕⲱϯ ⲡⲉ ⲛ̀ⲥⲁ ⲟⲩⲉⲩⲕⲉⲣⲓⲁ ϩⲓⲛⲁ ⲛ̀ⲧⲉϥⲧⲏⲓϥ ⲉ̀ⲧⲟⲧⲟⲩ ⲁⲧϭⲛⲉ ⲙⲏϣ</td>
      <td><span style="color:#b00e23">(ⲋ︦)</span> ⲁⲩⲱ ⲁϥⲉⲝⲟⲙⲟⲗⲟⲅⲓ. ⲁϥϣⲓ̈ⲛⲉ ⲛ̅ⲥⲁ
      ⲟⲩⲟⲓ̈ϣ ⲙ̅ⲡⲁⲣⲁⲇⲓⲇⲟⲩ ⲙ̅ⲙⲟϥ ⲛⲁⲩ ⲁϫⲛ̅ ⲙⲏⲏϣⲉ:</td>
      <td><span style="color:#b00e23">(6)</span> And he consented, and he was
      seeking for opportunity that he might deliver him to them without
      multitude.</td>
      <td><span style="color:#b00e23">(6)</span> καὶ ἐξωμολόγησεν, καὶ ἐζήτει
      εὐκαιρίαν τοῦ παραδοῦναι αὐτὸν ἄτερ ὄχλου αὐτοῖς.</td>
    </tr>

    <tr>
      <td><span style="color:#b00e23">(ⲍ̅)</span> ⲁϥⲓ̀ ⲇⲉ ⲛ̀ϫⲉ ⲡⲓⲉϩⲟⲟⲩ ⲛ̀ⲧⲉ
      ⲛⲓⲁⲧϣⲙⲏⲣ ⲫⲏ ⲉⲧⲉⲥϣⲉ ⲉ̀ϣⲁⲧ ⲡⲓⲡⲁⲥⲭⲁ ⲛ̀ϧⲏⲧϥ</td>
      <td><span style="color:#b00e23">(ⲍ︦)</span> ⲁ ⲡⲉϩⲟⲟⲩ ⲇⲉ ⲛ̅ⲁⲑⲁⲃ ϩⲱⲛ ⲉϩⲟⲩⲛ
      ⲡⲁⲓ̈ ⲉⲧⲏⲡ ⲉϣⲉⲧⲡ̅ ⲡⲁⲥⲭⲁ ⲛ̅ϩⲏⲧϥ̅.</td>
      <td><span style="color:#b00e23">(7)</span> And the day of the unleavened
      came, in which the passover must be slain.</td>
      <td><span style="color:#b00e23">(7)</span> Ἦλθεν δὲ ἡ ἡμέρα τῶν ἀζύμων, ᾗ
      ἔδει θύεσθαι τὸ πάσχα·</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲁϥⲟⲩⲱⲣⲡ ⲙ̀ⲡⲉⲧⲣⲟⲥ ⲛⲉⲙ
      ⲓⲱⲁⲛⲛⲏⲥ ϫⲉ ⲙⲁϣⲉ ⲛⲱⲧⲉⲛ ⲥⲉⲃⲧⲉ ⲡⲓⲡⲁⲥⲭⲁ ⲛⲁⲛ ϩⲓⲛⲁ ⲛ̀ⲧⲉⲛⲟⲩⲟⲙϥ</td>
      <td><span style="color:#b00e23">(ⲏ︦)</span> ⲁϥϫⲟⲟⲩ ⲇⲉ ⲙ̅ⲡⲉⲧⲣⲟⲥ ⲛⲙ̅
      ⲓ̈ⲱϩⲁⲛⲛⲏⲥ ⲉϥϫⲱ ⲙ̅ⲙⲟⲥ ⲛⲁⲩ ϫⲉ. ⲃⲱⲕ ⲛ̅ⲧⲉⲧⲛ̅ⲥⲟⲃⲧⲉ ⲛⲁⲛ ⲙ̅ⲡⲁⲥⲭⲁ ϫⲉ
      ⲉⲛⲉⲟⲩⲟⲙϥ.</td>
      <td><span style="color:#b00e23">(8)</span> And he sent Peter and John,
      (saying): 'Go, prepare the passover for us, that we may eat it.'</td>
      <td><span style="color:#b00e23">(8)</span> καὶ ἀπέστειλεν Πέτρον καὶ
      Ἰωάννην εἰπών· Πορευθέντες ἑτοιμάσατε ἡμῖν τὸ πάσχα ἵνα φάγωμεν.</td>
    </tr>

    <tr>
      <td><span style="color:#b00e23">(ⲑ̅)</span> ⲛ̀ⲑⲱⲟⲩ ⲇⲉ ⲡⲉϫⲱⲟⲩ ⲛⲁϥ ϫⲉ ⲭⲟⲩⲱϣ
      ⲉⲥⲉ̀ⲃⲧⲱⲧϥ ⲑⲱⲛ</td>
      <td><span style="color:#b00e23">(ⲑ︦)</span> ⲛ̅ⲧⲟⲟⲩ ⲇⲉ ⲡⲉϫⲁⲩ ⲛⲁϥ ϫⲉ.
      ⲉⲕⲟⲩⲉϣ ⲧⲣⲉⲛⲥⲟⲃⲧⲉ ⲛⲁⲕ ⲧⲱⲛ.</td>
      <td><span style="color:#b00e23">(9)</span> And they said to him: 'Where
      wishest thou to prepare it</td>
      <td><span style="color:#b00e23">(9)</span> οἱ δὲ εἶπαν αὐτῷ· Ποῦ θέλεις
      ἑτοιμάσωμεν;</td>
    </tr>

    <tr>
      <td><span style="color:#b00e23">(ⲓ̅)</span> ⲛ̀ⲑⲟϥ ⲇⲉ ⲡⲉϫⲁϥ ⲛⲱⲟⲩ ϫⲉ ϩⲏⲡⲡⲉ
      ⲉⲣⲉⲧⲉⲛⲛⲁϣⲉ ⲛⲱⲧⲉⲛ ⲉ̀ϧⲟⲩⲛ ⲉ̀ϯⲃⲁⲕⲓ ϥⲛⲁⲓ ⲉ̀ⲃⲟⲗ ⲉ̀ϩⲣⲉⲛ ⲑⲏⲛⲟⲩ ⲛ̀ϫⲉ ⲟⲩⲣⲱⲙⲓ ⲉϥϥⲁⲓ
      ⲛ̀ⲟⲩϣⲟϣⲟⲩ ⲙ̀ⲙⲱⲟⲩ ⲙⲟϣⲓ ⲛ̀ⲥⲱϥ ⲉ̀ⲡⲓⲏⲓ ⲉⲧⲉϥⲛⲁϣⲉ ⲉ̀ϧⲟⲩⲛ ⲉ̀ⲣⲟϥ</td>
      <td><span style="color:#b00e23">(ⲓ︦)</span> ⲛ̅ⲧⲟϥ ⲇⲉ ⲡⲉϫⲁⲩ ⲛⲁⲩ ϫⲉ ⲉⲓⲥ
      ϩⲏⲏⲧⲉ ⲉⲧⲉⲧⲛ̅ϣⲁⲛⲃⲱⲕ ⲉϩⲟⲩⲛ ⲉⲧⲉⲓ̈ⲡⲟⲗⲓⲥ ⲟⲩⲛ̅ ⲟⲩⲣⲱⲙⲉ ⲛⲁⲧⲱⲙⲛⲧ̅ ⲉⲣⲱⲧⲛ̅ ⲉⲣⲉ
      ⲟⲩϣⲟϣⲟⲩ ⲙ̅ⲙⲟⲟⲩ ϩⲓ̈ϫⲱϥ ⲟⲩⲁϩ ⲧⲏⲩⲧⲛ̅ ⲛ̅ⲥⲱϥ ⲉϩⲟⲩⲛ ⲉⲡⲏⲓ̈ ⲉⲧϥⲛⲁ ⲉϩⲟⲩⲛ ⲉⲣⲟϥ</td>
      <td><span style="color:#b00e23">(10)</span> And he said to them: 'Lo, (as
      ye are) about to go into the city, a man will meet you carrying a pitcher
      of water; walk after him to the house which he will enter.</td>
      <td><span style="color:#b00e23">(10)</span> ὁ δὲ εἶπεν αὐτοῖς· Ἰδοὺ
      εἰσελθόντων ὑμῶν εἰς τὴν πόλιν συναντήσει ὑμῖν ἄνθρωπος κεράμιον ὕδατος
      βαστάζων· ἀκολουθήσατε αὐτῷ εἰς τὴν οἰκίαν εἰς ἣν εἰσπορεύεται.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲁϫⲟⲥ ⲙ̀ⲡⲓⲛⲉⲃⲏⲓ ⲛ̀ⲧⲉ
      ⲡⲓⲏⲓ ϫⲉ ⲡⲉϫⲉ ⲡⲓⲣⲉϥϯⲥⲃⲱ ⲛⲁⲕ ϫⲉ ⲁϣ ⲡⲉ ⲡⲓⲙⲁ ⲉ̀ϯⲛⲁⲟⲩⲱⲙ ⲙ̀ⲡⲁⲡⲁⲥⲭⲁ ⲙ̀ⲙⲟϥ ⲛⲉⲙ
      ⲛⲁⲙⲁⲑⲏⲧⲏⲥ</td>
      <td><span style="color:#b00e23">(ⲓ︦ⲁ︦)</span> ⲛ̅ⲧⲉⲧⲛ̅ϫⲟⲟⲥ ⲙ̅ⲡϫⲟⲉⲓⲥ
      ⲙ̅ⲡⲏⲓ̈. ϫⲉ ⲡⲥⲁϩ ⲡⲉⲧϫⲱ ⲙ̅ⲙⲟⲥ ⲛⲁⲕ ϫⲉ ⲉⲣⲉ ⲡⲁⲙⲁ ⲛ̅ϭⲟⲓ̈ⲗⲉ ⲧⲱⲛ ⲡⲙⲁ ⲉϯⲛⲁⲟⲩⲱⲙ
      ⲙ̅ⲡⲡⲁⲥⲭⲁ ⲛ̅ϩⲏⲧϥ̅ ⲛⲙ̅ ⲛⲁⲙⲁⲑⲏⲧⲏⲥ</td>
      <td><span style="color:#b00e23">(11)</span> And say to the owner [of
      house] of the house: "The Teacher said to thee: Which is the place in
      which I shall (lit. will) eat my passover with my disciples?'"</td>
      <td><span style="color:#b00e23">(11)</span> καὶ ἐρεῖτε τῷ οἰκοδεσπότῃ τῆς
      οἰκίας· Λέγει σοι ὁ διδάσκαλος· Ποῦ ἐστιν τὸ κατάλυμα ὅπου τὸ πάσχα μετὰ
      τῶν μαθητῶν μου φάγω;</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ⲫⲏ ⲉⲧⲉⲙ̀ⲙⲁⲩ ϥⲛⲁⲧⲁⲙⲱⲧⲉⲛ
      ⲉ̀ⲟⲩⲛⲓϣϯ ⲙ̀ⲙⲁ ⲉϥⲥⲁⲡϣⲱⲓ ⲉϥⲫⲟⲣϣ ⲥⲉⲃⲧⲱⲧϥ ⲙ̀ⲙⲁⲩ</td>
      <td><span style="color:#b00e23">(ⲓ︦ⲃ︦)</span> ⲁⲩⲱ ⲡⲉⲧⲙ̅ⲙⲁⲩ ⲛⲁⲧⲥⲁⲃⲱⲧⲛ̅
      ⲉⲩⲛⲟϭ ⲙ̅ⲙⲁ ⲛ̅ⲧⲡⲉ ⲉϥⲡⲟⲣϣ ⲥⲃ̅ⲧⲱⲧϥ̅ ⲛⲁⲓ̈ ⲙ̅ⲡⲙⲁ ⲉⲧⲙ̅ⲙⲁⲩ.</td>
      <td><span style="color:#b00e23">(12)</span> And that (man) will show to
      you a great room (lit. place) aloft, spread; prepare it there.'</td>
      <td><span style="color:#b00e23">(12)</span> κἀκεῖνος ὑμῖν δείξει ἀνάγαιον
      μέγα ἐστρωμένον· ἐκεῖ ἑτοιμάσατε.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲉⲧⲁⲩϣⲉ ⲛⲱⲟⲩ ⲇⲉ ⲁⲩϫⲓⲙⲓ ⲕⲁⲧⲁ
      ⲫⲣⲏϯ ⲉⲧⲁϥϫⲟⲥ ⲛⲱⲟⲩ ⲟⲩⲟϩ ⲁⲩⲥⲉⲃⲧⲉ ⲡⲓⲡⲁⲥⲭⲁ</td>
      <td><span style="color:#b00e23">(ⲓ︦ⲅ︦)</span> ⲁⲩⲃⲱⲕ ⲇⲉ ⲁⲩϩⲉ ⲉⲣⲟϥ ⲕⲁⲧⲁ ⲑⲉ
      ⲉⲛⲧⲁϥϫⲟⲟⲥ ⲛⲁⲩ ⲁⲩⲥⲟⲃⲧⲉ ⲙ̅ⲡⲡⲁⲥⲭⲁ</td>
      <td><span style="color:#b00e23">(13)</span> And having gone, they found
      according as he said to them, and they prepared the passover.</td>
      <td><span style="color:#b00e23">(13)</span> ἀπελθόντες δὲ εὗρον καθὼς
      εἰρήκει αὐτοῖς, καὶ ἡτοίμασαν τὸ πάσχα.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ⲁⲥϣⲱⲡⲓ ⲛ̀ϫⲉ ϯⲟⲩⲛⲟⲩ
      ⲁϥⲣⲱⲧⲉⲃ ⲛⲉⲙ ⲡⲓⲓ̅ⲃ̅ ⲛ̀ⲁⲡⲟⲥⲧⲟⲗⲟⲥ ⲛⲉⲙⲁϥ</td>
      <td><span style="color:#b00e23">(ⲓ︦ⲇ︦)</span> ⲁⲩⲱ ⲛ̅ⲧⲉⲣⲉ ⲧⲉⲩⲛⲟⲩ ϣⲱⲡⲉ
      ⲁϥⲛⲟϫϥ ⲛⲙ̅ ⲡⲙⲛ̅ⲧⲥⲛⲟⲟⲩⲥ</td>
      <td><span style="color:#b00e23">(14)</span> And the hour came, he sat
      down to meat, and the twelve apostles with him.</td>
      <td><span style="color:#b00e23">(14)</span> Καὶ ὅτε ἐγένετο ἡ ὥρα,
      ἀνέπεσεν καὶ οἱ ἀπόστολοι σὺν αὐτῷ.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲡⲉϫⲁϥ ⲛⲱⲟⲩ ϫⲉ ϧⲉⲛ
      ⲟⲩⲉⲡⲓⲑⲩⲙⲓⲁ ⲁⲓⲉⲣⲉⲡⲓⲑⲩⲙⲓⲛ ⲉ̀ⲟⲩⲱⲙ ⲙ̀ⲡⲁⲡⲁⲥⲭⲁ ⲛⲉⲙⲱⲧⲉⲛ ⲙ̀ⲡⲁϯϭⲓⲙⲕⲁϩ</td>
      <td><span style="color:#b00e23">(ⲓ︦ⲉ︦)</span> ⲡⲉϫⲁϥ ⲇⲉ ⲛⲁⲩ ϫⲉ ϩⲛ̅
      ⲟⲩⲉⲡⲓⲑⲩⲙⲓⲁ ⲁⲓ̈ⲉⲡⲓⲑⲩⲙⲓ ⲉⲩⲱⲙ ⲙ̅ⲡⲉⲓ̈ⲡⲁⲥⲭⲁ ⲛⲙ̅ ⲛⲙ̅ⲙⲏⲧⲛ̅ ⲉⲙⲡⲁϯⲙⲟⲩ.</td>
      <td><span style="color:#b00e23">(15)</span> And he said to them: With
      (lit. in) desire I desired to eat my passover with you before I
      suffer.</td>
      <td><span style="color:#b00e23">(15)</span> καὶ εἶπεν πρὸς αὐτούς·
      Ἐπιθυμίᾳ ἐπεθύμησα τοῦτο τὸ πάσχα φαγεῖν μεθʼ ὑμῶν πρὸ τοῦ με
      παθεῖν·</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ϯϫⲱ ⲙ̀ⲙⲟⲥ ⲛⲱⲧⲉⲛ ϫⲉ
      ⲛ̀ⲛⲁⲟⲩⲟⲙϥ ϣⲁⲧⲉϥϫⲱⲕ ⲉ̀ⲃⲟⲗ ϧⲉⲛ ϯⲙⲉⲧⲟⲩⲣⲟ ⲛ̀ⲧⲉ ⲫϯ</td>
      <td><span style="color:#b00e23">(ⲓ︦ⲋ︦)</span> ϯϫⲱ ⲅⲁⲣ ⲙ̅ⲙⲟⲥ ⲛⲏⲧⲛ̅ ϫⲉ
      ⲛ̅ⲛⲁⲟⲩⲟⲙϥ ϣⲁⲛⲧϥ̅ϫⲱⲕ ⲉⲃⲟⲗ ϩⲛ̅ ⲧⲙⲛ̅ⲧⲉⲣⲟ ⲙ̅ⲡⲛⲟⲩⲧⲉ.</td>
      <td><span style="color:#b00e23">(16)</span> I say to you, that I shall
      not eat it, until it be fulfilled in the kingdom of God.'</td>
      <td><span style="color:#b00e23">(16)</span> λέγω γὰρ ὑμῖν ὅτι οὐ μὴ φάγω
      αὐτὸ ἕως ὅτου πληρωθῇ ἐν τῇ βασιλείᾳ τοῦ θεοῦ.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩⲟϩ ⲉⲧⲁϥϭⲓ ⲛ̀ⲟⲩⲁⲫⲟⲧ
      ⲁϥϣⲉⲡϩⲙⲟⲧ ⲡⲉϫⲁϥ ϫⲉ ⲙⲱⲓⲛⲓ ⲉ̀ⲫⲁⲓ ⲫⲟϣϥ ⲉ̀ϩⲣⲉⲛ ⲑⲏⲛⲟⲩ</td>
      <td><span style="color:#b00e23">(ⲓ︦ⲍ︦)</span> ⲁϥϫⲓ̈ ⲇⲉ ⲛ̅ⲟⲩⲁⲡⲟⲧ ⲁϥⲥⲙⲟⲩ
      ⲉⲣⲟϥ ⲡⲉϫⲁϥ ⲛⲁⲩ ϫⲉ ϫⲓ̈ ⲡⲁⲓ̈ ⲛ̅ⲧⲉⲧⲛ̅ⲡⲟϣϥ̅ ⲉϫⲱⲧⲛ̅.</td>
      <td><span style="color:#b00e23">(17)</span> And having taken a cup, he
      gave thanks, he said: Take this, divide it among you:</td>
      <td><span style="color:#b00e23">(17)</span> καὶ δεξάμενος ποτήριον
      εὐχαριστήσας εἶπεν· Λάβετε τοῦτο καὶ διαμερίσατε εἰς ἑαυτούς·</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ϯϫⲱ ⲅⲁⲣ ⲙ̀ⲙⲟⲥ ⲛⲱⲧⲉⲛ ϫⲉ
      ⲛ̀ⲛⲁⲥⲱ ⲓⲥϫⲉⲛ ϯⲛⲟⲩ ⲉ̀ⲃⲟⲗ ϧⲉⲛ ⲡⲟⲩⲧⲁϩ ⲛ̀ⲧⲉ ⲧⲁⲓⲃⲱ ⲛ̀ⲁⲗⲟⲗⲓ ϣⲁⲧⲉⲥⲓ̀ ⲛ̀ϫⲉ
      ϯⲙⲉⲧⲟⲩⲣⲟ ⲛ̀ⲧⲉ ⲫϯ</td>
      <td><span style="color:#b00e23">(ⲓ︦ⲏ︦)</span> ϯϫⲱ ⲅⲁⲣ ⲙ̅ⲙⲟⲥ ⲛⲏⲧⲛ̅ ϫⲉ
      ⲛ̅ⲛⲁⲥⲱ ϫⲓⲛ ⲧⲉⲛⲟⲩ ⲉⲃⲟⲗ ϩⲙ̅ ⲡⲉⲓ̈ⲅⲉⲛⲏⲙⲁ ⲛ̅ⲧⲉⲓ̈ⲃⲱ ⲛ̅ⲉⲗⲟⲟⲗⲉ ϣⲁⲛⲧⲉ ⲧⲙⲛ̅ⲧⲉⲣⲟ
      ⲙ̅ⲡⲛⲟⲩⲧⲉ ⲉⲓ.</td>
      <td><span style="color:#b00e23">(18)</span> for I say to you, that I
      shall not drink henceforth of (the) fruit of this vine, until the kingdom
      of God come.'</td>
      <td><span style="color:#b00e23">(18)</span> λέγω γὰρ ὑμῖν, οὐ μὴ πίω ἀπὸ
      τοῦ νῦν ἀπὸ τοῦ γενήματος τῆς ἀμπέλου ἕως οὗ ἡ βασιλεία τοῦ θεοῦ
      ἔλθῃ.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲟⲩⲟϩ ⲉⲧⲁϥϭⲓ ⲛ̀ⲟⲩⲱⲓⲕ
      ⲁϥϣⲉⲡϩⲙⲟⲧ ⲁϥⲫⲁϣϥ ⲟⲩⲟϩ ⲁϥⲧⲏⲓϥ ⲛⲱⲟⲩ ⲉϥϫⲱ ⲙ̀ⲙⲟⲥ ϫⲉ ⲫⲁⲓ ⲡⲉ ⲡⲁⲥⲱⲙⲁ ⲉⲧⲟⲩⲛⲁⲧⲏⲓϥ
      ⲉ̀ϫⲉⲛ ⲑⲏⲛⲟⲩ ⲫⲁⲓ ⲁⲣⲓⲧϥ ⲉ̀ⲡⲁⲙⲉⲩⲓ</td>
      <td><span style="color:#b00e23">(ⲓ︦ⲑ︦)</span> ⲁⲩⲱ ⲁϥϫⲓ̈ ⲛ̅ⲟⲩⲟⲓ̈ⲕ ⲁϥⲥⲙⲟⲩ
      ⲉⲣⲟϥ ⲁϥⲡⲟϣϥ̅ ⲁϥⲧⲁⲁϥ ⲛⲁⲩ ⲉϥϫⲱ ⲙ̅ⲙⲟⲥ ϫⲉ ⲡⲁⲓ̈ ⲡⲉ ⲡⲁⲥⲱⲙⲁ ⲉⲧⲟⲩⲛⲁⲧⲁⲁϥ ϩⲁⲣⲱⲧⲛ̅.
      ⲁⲣⲓ ⲡⲁⲓ̈ ⲉⲡⲁⲣ̅ⲡⲙⲉⲩⲉ.</td>
      <td><span style="color:#b00e23">(19)</span> And having taken bread, he
      gave thanks, he brake it, and gave it to them, saying: This is my body
      which will be given for you: this do for my remembrance.'</td>
      <td><span style="color:#b00e23">(19)</span> καὶ λαβὼν ἄρτον εὐχαριστήσας
      ἔκλασεν καὶ ἔδωκεν αὐτοῖς λέγων· Τοῦτό ἐστιν τὸ σῶμά μου [τὸ ὑπὲρ ὑμῶν
      διδόμενον· τοῦτο ποιεῖτε εἰς τὴν ἐμὴν ἀνάμνησιν.</td>
    </tr>

    <tr>
      <td><span style="color:#b00e23">(ⲕ̅)</span> ⲟⲩⲟϩ ⲡⲓⲁⲫⲟⲧ ⲡⲁⲓⲣⲏϯ ⲟⲛ ⲙⲉⲛⲉⲛⲥⲁ
      ⲡⲓⲇⲓⲡⲛⲟⲛ ⲉϥϫⲱ ⲙ̀ⲙⲟⲥ ϫⲉ ⲡⲁⲓⲁⲫⲟⲧ ϯⲇⲓⲁⲑⲏⲕⲏ ⲙ̀ⲃⲉⲣⲓ ⲧⲉ ϧⲉⲛ ⲡⲁⲥⲛⲟϥ ⲉ̀ⲃⲟⲗ ⲉ̀ϫⲉⲛ
      ⲑⲏⲛⲟⲩ</td>
      <td><span style="color:#b00e23">(ⲕ︦)</span> ⲁⲩⲱ ⲡⲁⲡⲟⲧ. ⲟⲛ ⲙⲙ̅ⲛ̅ⲛⲥⲁ
      ⲧⲣⲉⲩⲟⲩⲱⲙ ⲉϥϫⲱ ⲙ̅ⲙⲟⲥ ϫⲉ ⲡⲉⲓ̈ⲁⲡⲟⲧ ⲧⲉ ⲧⲇⲓⲁⲑⲏⲕⲏ ⲃ̅ⲃⲣ̅ⲣⲉ ⲡⲉ ϩⲙ̅ ⲡⲁⲥⲛⲟϥ ⲡⲁⲓ̈
      ⲉⲧⲟⲩⲛⲁⲡⲁϩⲧϥ̅ ⲉⲃⲟⲗ ϩⲁⲣⲱⲧⲛ̅.</td>
      <td><span style="color:#b00e23">(20)</span> And the cup likewise (lit.
      thus again) after the supper, saying: This cup is the new testament in my
      blood for you.</td>
      <td><span style="color:#b00e23">(20)</span> καὶ τὸ ποτήριον ὡσαύτως μετὰ
      τὸ δειπνῆσαι, λέγων· Τοῦτο τὸ ποτήριον ἡ καινὴ διαθήκη ἐν τῷ αἵματί μου,
      τὸ ὑπὲρ ὑμῶν ἐκχυννόμενον].</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲡⲗⲏⲛ ⲓⲥ ⲧϫⲓϫ ⲙ̀ⲫⲏ ⲉⲑⲛⲁⲧⲏⲓⲧ
      ⲥⲭⲏ ⲛⲉⲙⲏⲓ ϩⲓϫⲉⲛ ϯⲧⲣⲁⲡⲉⲍⲁ</td>
      <td><span style="color:#b00e23">(ⲕ︦ⲁ︦)</span> ⲡⲗⲏⲛ ⲉⲓⲥ ⲧϭⲓϫ
      ⲙ̅ⲡⲉⲧⲛⲁⲡⲁⲣⲁⲇⲓⲇⲟⲩ ⲙ̅ⲙⲟⲓ̈ ϩⲓ̈ ⲧⲉⲧⲣⲁⲡⲉⲍⲁ ⲛⲙ̅ⲙⲁⲓ̈.</td>
      <td><span style="color:#b00e23">(21)</span> But lo, (the) hand of him who
      will deliver me (up) is with me upon the table.</td>
      <td><span style="color:#b00e23">(21)</span> πλὴν ἰδοὺ ἡ χεὶρ τοῦ
      παραδιδόντος με μετʼ ἐμοῦ ἐπὶ τῆς τραπέζης·</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ϫⲉ ⲡϣⲏⲣⲓ ⲙⲉⲛ ⲙ̀ⲫⲣⲱⲙⲓ ϥⲛⲁϣⲉ
      ⲛⲁϥ ⲕⲁⲧⲁ ⲫⲣⲏϯ ⲉⲧⲑⲏϣ ⲡⲗⲏⲛ ⲟⲩⲟⲓ ⲙ̀ⲡⲓⲣⲱⲙⲓ ⲉⲧⲉⲙ̀ⲙⲁⲩ ⲫⲏ ⲉⲧⲟⲩⲛⲁⲧⲏⲓϥ ⲉ̀ⲃⲟⲗ
      ϩⲓⲧⲟⲧϥ</td>
      <td><span style="color:#b00e23">(ⲕ︦ⲃ︦)</span> ϫⲉ ⲡϣⲏⲣⲉ ⲙⲉⲛ ⲙ̅ⲡⲣⲱⲙⲉ ⲛⲁⲃⲱⲕ
      ⲕⲁⲧⲁ ⲑⲉ ⲉⲧⲥⲏϩ ⲛⲁϥ. ⲡⲗⲏⲛ ⲟⲩⲟⲓ̈ ⲙ̅ⲡⲣⲱⲙⲉ ⲉⲧⲙ̅ⲙⲁⲩ ⲉⲧⲟⲩⲛⲁⲧⲁⲁϥ ⲉⲃⲟⲗ
      ϩⲓ̈ⲧⲟⲟⲧϥ̅.</td>
      <td><span style="color:#b00e23">(22)</span> Because (the) Son of (the)
      man indeed will go according as it is appointed: but woe to that man by
      whom he will be delivered (up)!'</td>
      <td><span style="color:#b00e23">(22)</span> ὅτι ὁ υἱὸς μὲν τοῦ ἀνθρώπου
      κατὰ τὸ ὡρισμένον πορεύεται, πλὴν οὐαὶ τῷ ἀνθρώπῳ ἐκείνῳ διʼ οὗ
      παραδίδοται.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲟⲩⲟϩ ⲛ̀ⲑⲱⲟⲩ ⲁⲩⲉⲣϩⲏⲧⲥ ⲛ̀ϣⲓⲛⲓ
      ⲛⲉⲙ ⲛⲟⲩⲉⲣⲏⲟⲩ ϫⲉ ⲛⲓⲙ ϩⲁⲣⲁ ⲉ̀ⲃⲟⲗ ⲛ̀ϧⲏⲧⲟⲩ ⲉⲑⲛⲁⲉⲣ ⲫⲁⲓ</td>
      <td><span style="color:#b00e23">(ⲕ︦ⲅ︦)</span> ⲛ̅ⲧⲟⲟⲩ ⲇⲉ ⲁⲩⲁⲣⲭⲓ ⲛ̅ⲥⲩⲛⲍⲏⲧⲓ
      ⲛⲙ̅ ⲛⲉⲩⲉⲣⲏⲟⲩ ϫⲉ ⲛⲓⲙ ⲛ̅ϩⲏⲧⲟⲩ ⲡⲉⲧⲛⲁⲣ̅ ⲡⲁⲓ̈.</td>
      <td><span style="color:#b00e23">(23)</span> And they began to ask of
      (lit. with) one another, which then of them will do this.</td>
      <td><span style="color:#b00e23">(23)</span> καὶ αὐτοὶ ἤρξαντο συζητεῖν
      πρὸς ἑαυτοὺς τὸ τίς ἄρα εἴη ἐξ αὐτῶν ὁ τοῦτο μέλλων πράσσειν.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲁⲥϣⲱⲡⲓ ⲇⲉ ⲟⲛ ⲛ̀ϫⲉ
      ⲟⲩⲫⲓⲗⲟⲛⲓⲕⲓⲁ ⲛ̀ϧⲏⲧⲟⲩ ϫⲉ ⲛⲓⲙ ⲙ̀ⲙⲱⲟⲩ ⲡⲉ ⲡⲓⲛⲓϣϯ</td>
      <td><span style="color:#b00e23">(ⲕ︦ⲇ︦)</span> ⲁϥϣⲱⲡⲉ ⲇⲉ ⲛ̅ϭⲓ ⲟⲩϯⲧⲱⲛ
      ⲛ̅ϩⲏⲧⲟⲩ ϫⲉ ⲛⲓⲙ ⲙ̅ⲙⲟⲟⲩ ⲡⲉ ⲡⲛⲟϭ</td>
      <td><span style="color:#b00e23">(24)</span> And there was again a
      contention among them, which of them is the great (one).</td>
      <td><span style="color:#b00e23">(24)</span> Ἐγένετο δὲ καὶ φιλονεικία ἐν
      αὐτοῖς, τὸ τίς αὐτῶν δοκεῖ εἶναι μείζων.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲛ̀ⲑⲟϥ ⲇⲉ ⲡⲉϫⲁϥ ⲛⲱⲟⲩ ϫⲉ
      ⲛⲓⲟⲩⲣⲱⲟⲩ ⲛ̀ⲧⲉ ⲛⲓⲉⲑⲛⲟⲥ ⲥⲉⲟⲓ ⲛ̀ϭⲟⲓⲥ ⲉ̀ⲣⲱⲟⲩ ⲟⲩⲟϩ ⲛⲏ ⲉⲧⲉⲣϣⲓϣⲓ ⲉϫⲱⲟⲩ ⲥⲉⲙⲟⲩϯ
      ⲉ̀ⲣⲱⲟⲩ ϫⲉ ⲛⲓⲣⲉϥⲉⲣⲡⲉⲑⲛⲁⲛⲉϥ</td>
      <td><span style="color:#b00e23">(ⲕ︦ⲉ︦)</span> ⲛ̅ⲧⲟϥ ⲇⲉ ⲡⲉϫⲁϥ ⲛⲁⲩ ϫⲉ
      ⲛⲉⲣ̅ⲣⲱⲟⲩ ⲛ̅ⲛ̅ϩⲉⲑⲛⲟⲥ ⲥⲉⲟ ⲙ̅ⲡⲉⲩϫⲟⲓ̈ⲥ ⲁⲩⲱ ⲛⲉⲧⲟ ⲛ̅ϫⲟⲓ̈ⲥ ⲉⲣⲟⲟⲩ ⲥⲉⲙⲟⲩⲧⲉ ⲉⲣⲟⲟⲩ
      ϫⲉ ⲣ̅ⲣⲉϥⲣ̅ ⲡⲉⲧⲛⲁⲛⲟⲩϥ.</td>
      <td><span style="color:#b00e23">(25)</span> And he said to them: The
      kings of the Gentiles are lords to them; and they who are in authority
      over them are called, "the benefactors."</td>
      <td><span style="color:#b00e23">(25)</span> ὁ δὲ εἶπεν αὐτοῖς· Οἱ
      βασιλεῖς τῶν ἐθνῶν κυριεύουσιν αὐτῶν καὶ οἱ ἐξουσιάζοντες αὐτῶν εὐεργέται
      καλοῦνται.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲛ̀ⲑⲱⲧⲉⲛ ⲇⲉ ⲙ̀ⲡⲁⲓⲣⲏϯ ⲁⲛ ⲁⲗⲗⲁ
      ⲡⲓⲛⲓϣϯ ⲉⲧϧⲉⲛ ⲑⲏⲛⲟⲩ ⲙⲁⲣⲉϥⲉⲣ ⲙ̀ⲫⲣⲏϯ ⲙ̀ⲡⲓϧⲉⲗϣⲓⲣⲓ ⲟⲩⲟϩ ⲡⲓϩⲏⲅⲟⲩⲙⲉⲛⲟⲥ ⲙ̀ⲫⲣⲏϯ
      ⲙ̀ⲡⲓⲇⲓⲁⲕⲱⲛ</td>
      <td><span style="color:#b00e23">(ⲕ︦ⲋ︦)</span> ⲛ̅ⲧⲱⲧⲛ̅ ⲇⲉ ⲛ̅ⲧⲉⲓ̈ϩⲉ ⲁⲛ ⲧⲉ.
      ⲁⲗⲗⲁ ⲡⲛⲟϭ ⲉⲧⲛ̅ϩⲏⲧ ⲧⲏⲟⲩⲧⲛ̅ ⲙⲁⲣⲉϥⲣ̅ ⲑⲉ ⲙ̅ⲡⲕⲟⲩⲓ̈. ⲁⲩⲱ ⲡⲉⲧϩⲓ̈ϫⲱⲧⲛ̅. ⲛ̅ⲑⲉ
      ⲙ̅ⲡⲉⲧⲇⲓⲁⲕⲟⲛⲓ.</td>
      <td><span style="color:#b00e23">(26)</span> But ye (are) not thus: but
      the great (one) who is among you--let him be as the young man; and the
      chief as the minister (lit. deacon).</td>
      <td><span style="color:#b00e23">(26)</span> ὑμεῖς δὲ οὐχ οὕτως, ἀλλʼ ὁ
      μείζων ἐν ὑμῖν γινέσθω ὡς ὁ νεώτερος, καὶ ὁ ἡγούμενος ὡς ὁ διακονῶν·</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲛⲓⲙ ⲅⲁⲣ ⲡⲉ ⲡⲓⲛⲓϣϯ ⲫⲏ
      ⲉⲑⲣⲱⲧⲉⲃ ϣⲁⲛ ⲫⲏ ⲉⲧⲉⲣⲇⲓⲁⲕⲱⲛ ⲙⲏ ⲫⲏ ⲉⲑⲣⲱⲧⲉⲃ ⲁⲛ ⲡⲉ ⲁ̀ⲛⲟⲕ ⲡⲉϯⲭⲏ ϧⲉⲛ ⲧⲉⲧⲉⲛⲙⲏϯ
      ⲙ̀ⲫⲣⲏϯ ⲙ̀ⲫⲏ ⲉⲧⲉⲣⲇⲓⲁⲕⲱⲛ</td>
      <td><span style="color:#b00e23">(ⲕ︦ⲍ︦)</span> ⲛⲓⲙ ⲅⲁⲣ ⲡⲉ ⲡⲛⲟϭ. ⲡⲉⲧⲛⲏϫ ⲡⲉ.
      ϫⲉⲙ ⲡⲉⲧⲇⲓⲁⲕⲟⲛⲓ ⲡⲉ. ⲙⲏ ⲙ̅ⲡⲉⲧⲛⲏϫ ⲁⲛ ⲡⲉ. ⲁⲛⲟⲕ ⲇⲉ ⲉⲓ̈ϩⲛ̅ ⲧⲉⲧⲛ̅ⲙⲏⲧⲉ ⲛ̅ⲑⲉ
      ⲙ̅ⲡⲉⲧⲇⲓⲁⲕⲟⲛⲓ.</td>
      <td><span style="color:#b00e23">(27)</span> For which is the great (one),
      he that sitteth down to meat or he that serveth (lit. is deacon)? Is not
      he who sitteth down to meat? I am in your midst as he who serveth (lit.
      is deacon).</td>
      <td><span style="color:#b00e23">(27)</span> τίς γὰρ μείζων, ὁ ἀνακείμενος
      ἢ ὁ διακονῶν; οὐχὶ ὁ ἀνακείμενος; ἐγὼ δὲ ἐν μέσῳ ὑμῶν εἰμι ὡς ὁ
      διακονῶν.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲛ̀ⲑⲱⲧⲉⲛ ⲇⲉ ⲛⲏ ⲉⲧⲁⲩⲟϩⲓ ⲛⲉⲙⲏⲓ
      ϧⲉⲛ ⲛⲁⲡⲓⲣⲁⲥⲙⲟⲥ</td>
      <td><span style="color:#b00e23">(ⲕ︦ⲏ︦)</span> ⲛ̅ⲧⲱⲧⲛ̅ ⲇⲉ ⲛⲉⲛⲧⲁⲩϩⲩⲡⲟⲙⲓⲛⲉ
      ⲛⲙ̅ⲙⲁⲓ̈ ϩⲛ̅ ⲛⲁ ⲡⲓⲣⲁⲥⲙⲟⲥ</td>
      <td><span style="color:#b00e23">(28)</span> But ye (are) they who stayed
      with me in my temptations.</td>
      <td><span style="color:#b00e23">(28)</span> Ὑμεῖς δέ ἐστε οἱ
      διαμεμενηκότες μετʼ ἐμοῦ ἐν τοῖς πειρασμοῖς μου·</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲁ̀ⲛⲟⲕ ϩⲱ ϯⲛⲁⲥⲉⲙⲛⲓ ⲛⲉⲙⲱⲧⲉⲛ
      ⲕⲁⲧⲁ ⲫⲣⲏϯ ⲉⲧⲁϥⲥⲉⲙⲛⲓ ⲛⲉⲙⲏⲓ ⲛ̀ϫⲉ ⲡⲁⲓⲱⲧ ⲛ̀ⲟⲩⲙⲉⲧⲟⲩⲣⲟ</td>
      <td><span style="color:#b00e23">(ⲕ︦ⲑ︦)</span> ⲁⲛⲟⲕ ϩⲱ ϯⲥⲙⲓ̈ⲛⲉ ⲙ̅ⲙⲟⲥ
      ⲛⲙ̅ⲙⲏⲧⲛ̅ ⲛ̅ⲑⲉ ⲉⲛⲧⲁ ⲡⲁⲓ̈ⲱⲧ ⲥⲙⲓ̈ⲛⲉ ⲙ̅ⲙⲟⲥ ⲛⲙ̅ⲙⲁⲓ̈ ⲛ̅ⲟⲩⲙⲛ̅ⲧⲉⲣⲟ</td>
      <td><span style="color:#b00e23">(29)</span> I also will establish with
      you according as my Father established with me a kingdom,</td>
      <td><span style="color:#b00e23">(29)</span> κἀγὼ διατίθεμαι ὑμῖν, καθὼς
      διέθετό μοι ὁ πατήρ μου βασιλείαν,</td>
    </tr>

    <tr>
      <td><span style="color:#b00e23">(ⲗ̅)</span> ϩⲓⲛⲁ ⲛ̀ⲧⲉⲧⲉⲛⲟⲩⲱⲙ ⲟⲩⲟϩ
      ⲛ̀ⲧⲉⲧⲉⲛⲥⲱ ϩⲓ ⲧⲁⲧⲣⲁⲡⲉⲍⲁ ϧⲉⲛ ⲧⲁⲙⲉⲧⲟⲩⲣⲟ ⲟⲩⲟϩ ⲉⲣⲉⲧⲉⲛϩⲉⲙⲥⲓ ϩⲓϫⲉⲛ ϩⲁⲛⲑⲣⲟⲛⲟⲥ
      ⲉⲣⲉⲧⲉⲛⲉ̀ϯϩⲁⲡ ⲉϯⲓ̅ⲃ̅ ⲙ̀ⲫⲩⲗⲏ ⲛ̀ⲧⲉ ⲡⲓⲥ̅ⲗ̅</td>
      <td><span style="color:#b00e23">(ⲗ︦)</span> ϫⲉ ⲉⲧⲉⲧⲛⲉⲟⲩⲱⲙ ⲛ̅ⲧⲉⲧⲛ̅ⲥⲱ ϩⲓ̈ϫⲛ
      ⲧⲁⲧⲣⲁⲡⲉⲍⲁ ϩⲛ̅ ⲧⲁⲙⲛ̅ⲧⲉⲣⲟ ⲁⲩⲱ ⲛ̅ⲧⲉⲧⲛϩⲙⲟⲟⲥ ϩⲓ̈ϫⲛ̅ ⲛⲉⲑⲣⲟⲛⲟⲥ ⲛ̅ⲧⲉⲧⲛ̅ⲕⲣⲓⲛⲉ
      ⲛ̅ⲧⲙⲛ̅ⲧⲥⲛⲟⲟⲩⲥ ⲙ̅ⲫⲩⲗⲏ ⲙ̅ⲡⲥⲣⲁⲏⲗ.</td>
      <td><span style="color:#b00e23">(30)</span> that ye may eat and drink at
      my table in my kingdom; and sitting upon thrones ye shall judge the
      twelve tribes of Israel.</td>
      <td><span style="color:#b00e23">(30)</span> ἵνα ἔσθητε καὶ πίνητε ἐπὶ τῆς
      τραπέζης μου ἐν τῇ βασιλείᾳ μου, καὶ καθήσεσθε ἐπὶ θρόνων τὰς δώδεκα
      φυλὰς κρίνοντες τοῦ Ἰσραήλ.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲥⲓⲙⲱⲛ ⲥⲓⲙⲱⲛ ϩⲏⲡⲡⲉ ⲓⲥ
      ⲡⲥⲁⲧⲁⲛⲁⲥ ⲉϥⲉ̀ⲉⲣⲉⲧⲓⲛ ⲙ̀ⲙⲱⲧⲉⲛ ⲉ̀ϣⲉⲗϣⲉⲗ ⲑⲏⲛⲟⲩ ⲙ̀ⲫⲣⲏϯ ⲙ̀ⲡⲓⲥⲟⲩⲟ</td>
      <td><span style="color:#b00e23">(ⲗ︦ⲁ︦)</span> ⲥⲓⲙⲱⲛ ⲥⲓⲙⲱⲛ ⲉⲓⲥ ⲡⲥⲁⲧⲁⲛⲁⲥ
      ⲁϥⲁⲓⲧⲓ ⲙ̅ⲙⲱⲧⲛ̅ ⲉⲥⲉⲕⲧ̅ ⲧⲏⲟⲩⲧⲛ̅ ⲛ̅ⲑⲉ ⲙ̅ⲡⲉⲥⲟⲩⲟ</td>
      <td><span style="color:#b00e23">(31)</span> Simon, Simon, behold, Satan
      shall ask for you to sift you as the wheat:</td>
      <td><span style="color:#b00e23">(31)</span> Σίμων Σίμων, ἰδοὺ ὁ Σατανᾶς
      ἐξῃτήσατο ὑμᾶς τοῦ σινιάσαι ὡς τὸν σῖτον·</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲁ̀ⲛⲟⲕ ⲇⲉ ⲁⲓⲧⲱⲃϩ ⲉ̀ϫⲱⲕ ϩⲓⲛⲁ
      ⲛ̀ⲧⲉϥϣ̀ⲧⲉⲙⲙⲟⲩⲛⲕ ⲛ̀ϫⲉ ⲡⲉⲕⲛⲁϩϯ ⲟⲩⲟϩ ⲛ̀ⲑⲟⲕ ϩⲱⲕ ⲕⲟⲧⲕ ⲛ̀ⲟⲩⲥⲏⲟⲩ ⲙⲁⲧⲁϫⲣⲉ
      ⲛⲉⲕⲥⲛⲏⲟⲩ</td>
      <td><span style="color:#b00e23">(ⲗ︦ⲃ︦)</span> ⲁⲛⲟⲕ ⲇⲉ ⲁⲓ̈ⲥⲟⲡⲥ̅ ⲉϫⲱⲕ ϫⲉ
      ⲛ̅ⲛⲉⲧⲉⲕⲡⲓⲥⲧⲓⲥ ⲱϫⲛ̅. ⲛ̅ⲧⲟⲕ ⲇⲉ ϩⲱⲱⲕ ⲕⲟⲧⲕ̅ ⲛⲅ̅ⲧⲁϫⲣⲉ ⲛⲉⲕⲥⲛⲏⲟⲩ.</td>
      <td><span style="color:#b00e23">(32)</span> but I prayed for thee, that
      thy faith might not fail: and thou also return at once, strengthen thy
      brothers.'</td>
      <td><span style="color:#b00e23">(32)</span> ἐγὼ δὲ ἐδεήθην περὶ σοῦ ἵνα
      μὴ ἐκλίπῃ ἡ πίστις σου· καὶ σύ ποτε ἐπιστρέψας στήρισον τοὺς ἀδελφούς
      σου.</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲛ̀ⲑⲟϥ ⲇⲉ ⲡⲉϫⲁϥ ⲛⲁϥ ϫⲉ ⲡϭ̅ⲥ̅
      ϯⲥⲉⲃⲧⲱⲧ ⲉ̀ϣⲉ ⲉ̀ⲡϣⲧⲉⲕⲟ ⲛⲉⲙⲁⲕ ⲛⲉⲙ ⲫⲙⲟⲩ</td>
      <td><span style="color:#b00e23">(ⲗ︦ⲅ︦)</span> ⲛ̅ⲧⲟϥ ⲇⲉ ⲡⲉϫⲁϥ ⲛⲁϥ ϫⲉ
      ⲡϫⲟⲉⲓⲥ. ϯⲥⲃ̅ⲧⲱⲧ ⲛⲙ̅ⲙⲁⲕ ⲉⲉⲓ ⲉⲡⲉϣⲧⲉⲕⲟ ⲁⲩⲱ ⲉⲡⲙⲟⲩ.</td>
      <td><span style="color:#b00e23">(33)</span> And he said to him: Lord, I
      am prepared to go to (the) prison with thee and (the) death.'</td>
      <td><span style="color:#b00e23">(33)</span> ὁ δὲ εἶπεν αὐτῷ· Κύριε, μετὰ
      σοῦ ἕτοιμός εἰμι καὶ εἰς φυλακὴν καὶ εἰς θάνατον πορεύεσθαι.</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ⲛ̀ⲑⲟϥ ⲇⲉ ⲡⲉϫⲁϥ ⲛⲁϥ ϫⲉ ϯϫⲱ
      ⲙ̀ⲙⲟⲥ ⲛⲁⲕ ⲡⲉⲧⲣⲉ ϫⲉ ⲛ̀ⲛⲉ ⲟⲩⲁⲗⲉⲕⲧⲱⲣ ⲙⲟⲩϯ ⲙ̀ⲫⲟⲟⲩ ϣⲁⲧⲉⲕϫⲟⲗⲧ ⲉ̀ⲃⲟⲗ ⲛ̀ⲅ̅ ⲛ̀ⲥⲟⲡ
      ⲉ̀ⲑⲣⲉⲕⲉⲙⲓ</td>
      <td><span style="color:#b00e23">(ⲗ︦ⲇ︦)</span> ⲛ̅ⲧⲟϥ ⲇⲉ ⲡⲉϫⲁϥ ⲛⲁϥ ϫⲉ ϯϫⲱ
      ⲙ̅ⲙⲟⲥ ⲛⲁⲕ ⲡⲉⲧⲣⲉ ϫⲉ ⲛ̅ⲛⲉ ⲟⲩⲁⲗⲉⲕⲧⲱⲣ ⲙⲟⲩⲧⲉ ⲙ̅ⲡⲟⲟⲩ ϣⲁⲛⲧⲕⲁⲡⲁⲣⲛⲁ ⲙ̅ⲙⲟⲓ̈ ⲛ̅ϣⲙⲛ̅ⲧ
      ⲥⲱⲱⲡ. ϫⲉ ⲛ̅ϯⲥⲟⲟⲩⲛ ⲙ̅ⲙⲟϥ ⲁⲛ.</td>
      <td><span style="color:#b00e23">(34)</span> And he said to him: 'I say to
      thee, Peter, that a cock shall not crow to-day, until thou deniest me
      three times, that thou knowest.'</td>
      <td><span style="color:#b00e23">(34)</span> ὁ δὲ εἶπεν· Λέγω σοι, Πέτρε,
      οὐ φωνήσει σήμερον ἀλέκτωρ ἕως τρίς με ἀπαρνήσῃ εἰδέναι.</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ⲟⲩⲟϩ ⲡⲉϫⲁϥ ⲛⲱⲟⲩ ϫⲉ ϩⲟⲧⲉ
      ⲉⲧⲁⲓⲟⲩⲉⲣⲡ ⲑⲏⲛⲟⲩ ⲁϭⲛⲉ ⲁⲥⲟⲩⲓ ⲛⲉⲙ ⲡⲏⲣⲁ ⲛⲉⲙ ⲑⲱⲟⲩⲓ ⲙⲏ ⲁⲧⲉⲧⲉⲛⲉⲣϧⲁⲉ ⲛϩⲗⲓ ⲛ̀ⲑⲱⲟⲩ
      ⲇⲉ ⲡⲉϫⲱⲟⲩ ϫⲉ ⲙ̀ⲫⲏ</td>
      <td><span style="color:#b00e23">(ⲗ︦ⲉ︦)</span> ⲁⲩⲱ ⲡⲉϫⲁϥ ⲛⲁⲩ ϫⲉ ⲛ̅ⲧⲉⲣⲓ̈ϫⲉⲩ
      ⲧⲏⲟⲩⲧⲛ̅ ⲁϫⲛ̅ ⲧⲱⲱⲙⲉ ϩⲓ̈ ⲡⲏⲣⲁ ϩⲓ̈ ⲧⲟⲟⲩⲉ ⲙⲏ ⲁⲧⲉⲧⲛ̅ϣⲱⲱⲧ ⲗ̅ⲗⲁⲁⲩ. ⲛ̅ⲧⲟⲟⲩ ⲇⲉ
      ⲡⲉϫⲁⲩ ϫⲉ ⲙ̅ⲡⲉ.</td>
      <td><span style="color:#b00e23">(35)</span> And he said to them: When I
      sent you without purse, and scrip, and shoe, were ye in want of
      anything?' And they said: 'No (lit. of that).'</td>
      <td><span style="color:#b00e23">(35)</span> Καὶ εἶπεν αὐτοῖς· Ὅτε
      ἀπέστειλα ὑμᾶς ἄτερ βαλλαντίου καὶ πήρας καὶ ὑποδημάτων, μή τινος
      ὑστερήσατε; οἱ δὲ εἶπαν· Οὐθενός.</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> ⲡⲉϫⲁϥ ⲇⲉ ⲛⲱⲟⲩ ϫⲉ ⲁⲗⲗⲁ ϯⲛⲟⲩ
      ⲫⲏ ⲉⲧⲉ ⲟⲩⲟⲛ ⲛ̀ⲧⲁϥ ⲛ̀ⲟⲩⲁⲥⲟⲩⲓ ⲙ̀ⲙⲁⲩ ⲙⲁⲣⲉϥⲟⲗⲥ ⲡⲁⲓⲣⲏϯ ⲟⲛ ⲟⲩⲡⲏⲣⲁ ⲟⲩⲟϩ ⲫⲏ ⲉⲧⲉ
      ⲙ̀ⲙⲟⲛ ⲛⲧⲁϥ ⲙⲁⲣⲉϥϯ ⲡⲉϥϩⲃⲟⲥ ⲉ̀ⲃⲟⲗ ⲙⲁⲣⲉϥϣⲉⲡ ⲟⲩⲥⲏϥⲓ</td>
      <td><span style="color:#b00e23">(ⲗ︦ⲋ︦)</span> ⲡⲉϫⲁϥ ⲇⲉ ⲛⲁⲩ ϫⲉ. ⲁⲗⲗⲁ ⲧⲉⲛⲟⲩ
      ⲡⲉⲧⲉ ⲟⲩⲧϥ̅ ⲧⲱⲱⲙⲉ ⲙⲁⲣⲉϥϥⲓ̈ ϩⲟⲙⲟⲓⲱⲥ ⲡⲉⲧⲉ ⲟⲩⲛ̅ⲧϥ̅ ⲟⲩⲡⲏⲣⲁ ⲁⲩⲱ ⲡⲉⲧⲉ ⲙ̅ⲙⲛ̅ⲧⲁϥ.
      ⲙⲁⲣⲉϥϯ ⲧⲉϥϣⲧⲏⲛ ⲉⲃⲟⲗ ⲛϥ̅ⲧⲉⲩ ⲟⲩⲥⲏϥⲉ ⲛⲁϥ.</td>
      <td><span style="color:#b00e23">(36)</span> And he said to them: ' But
      now he who hath a purse, let him take it up, thus again a scrip: and he
      who hath not, let him sell his garment, let him buy a sword.</td>
      <td><span style="color:#b00e23">(36)</span> εἶπεν δὲ αὐτοῖς· Ἀλλὰ νῦν ὁ
      ἔχων βαλλάντιον ἀράτω, ὁμοίως καὶ πήραν, καὶ ὁ μὴ ἔχων πωλησάτω τὸ
      ἱμάτιον αὐτοῦ καὶ ἀγορασάτω μάχαιραν.</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ϯϫⲱ ⲅⲁⲣ ⲙ̀ⲙⲟⲥ ⲛⲱⲧⲉⲛ ϫⲉ ⲫⲏ
      ⲉⲧⲥϧⲏⲟⲩⲧ ϩⲱϯ ⲛ̀ⲧⲉϥϫⲱⲕ ⲉ̀ⲃⲟⲗ ⲛ̀ϧⲣⲏⲓ ⲛ̀ϧⲏⲧ ϫⲉ ⲁⲩⲟⲡϥ ⲛⲉⲙ ⲛⲓⲁⲛⲟⲙⲟⲥ ⲕⲉ ⲅⲁⲣ
      ⲡⲉⲧⲥϧⲏⲟⲩⲧ ⲉⲑⲃⲏⲧ ⲟⲩⲟⲛⲧⲉ ⲡⲉϥϫⲱⲕ</td>
      <td><span style="color:#b00e23">(ⲗ︦ⲍ︦)</span> ϯϫⲱ ⲅⲁⲣ ⲙ̅ⲙⲟⲥ ⲛⲏⲧⲛ̅ ϫⲉ ⲡⲁⲓ̈
      ⲉⲧⲥⲏϩ ⲉⲧⲃⲏⲏⲧ ϩⲁⲡⲥ̅ ⲉⲧⲣⲉϥϫⲱⲕ ⲉⲃⲟⲗ ⲛ̅ϩⲏⲧ ϫⲉ ⲁⲩⲟⲡⲧ̅ ⲛⲙ̅ ⲛ̅ⲛ̅ⲁⲛⲟⲙⲟⲥ. ⲕⲁⲓ ⲅⲁⲣ
      ⲁ ⲡⲉⲧⲏⲡ ⲉⲣⲟⲓ̈ ϫⲱⲕ ⲉⲃⲟⲗ.</td>
      <td><span style="color:#b00e23">(37)</span> For I say to you, that that
      which is written must be fulfilled in me: He was numbered with the
      transgressors:" for that which is written concerning me hath its
      end.'</td>
      <td><span style="color:#b00e23">(37)</span> λέγω γὰρ ὑμῖν ὅτι τοῦτο τὸ
      γεγραμμένον δεῖ τελεσθῆναι ἐν ἐμοί, τό· Καὶ μετὰ ἀνόμων ἐλογίσθη· καὶ γὰρ
      τὸ περὶ ἐμοῦ τέλος ἔχει.</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> ⲛ̀ⲑⲱⲟⲩ ⲇⲉ ⲡⲉϫⲱⲟⲩ ϫⲉ ⲡϭ̅ⲥ̅
      ⲓⲥ ⲥⲏϥⲓ ⲥⲛⲟⲩϯ ⲙ̀ⲡⲁⲓⲙⲁ ⲛ̀ⲑⲟϥ ⲇⲉ ⲡⲉϫⲁϥ ⲛⲱⲟⲩ ϫⲉ ⲥⲉⲣⲱϣⲓ</td>
      <td><span style="color:#b00e23">(ⲗ︦ⲏ︦)</span> ⲛ̅ⲧⲟⲟⲩ ⲇⲉ ⲡⲉϫⲁⲩ ϫⲉ ⲡϫⲟⲉⲓⲥ
      ⲉⲓⲥ ⲥⲏϥⲉ ⲥⲛ̅ⲧⲉ ⲙ̅ⲡⲉⲓ̈ⲙⲁ. ⲡⲉϫⲁϥ ⲛⲁⲩ ϫⲉ ⲥⲉⲣⲱϣⲉ:</td>
      <td><span style="color:#b00e23">(38)</span> And they said: 'Lord, lo, two
      swords (are) here.' And he said to them: They suffice.'</td>
      <td><span style="color:#b00e23">(38)</span> οἱ δὲ εἶπαν· Κύριε, ἰδοὺ
      μάχαιραι ὧδε δύο. ὁ δὲ εἶπεν αὐτοῖς· Ἱκανόν ἐστιν.</td>
    </tr>

    <tr>
      <td><span style="color:#b00e23">(ⲗ̅ⲑ̅)</span> ⲟⲩⲟϩ ⲉⲧⲁϥⲓ̀ ⲉ̀ⲃⲟⲗ ⲁϥϣⲉ ⲛⲁϥ
      ⲕⲁⲧⲁ ϯⲕⲁϩⲥ ⲉ̀ⲡⲓⲧⲱⲟⲩ ⲛ̀ⲧⲉ ⲛⲓϫⲱⲓⲧ ⲁⲩⲙⲟϣⲓ ⲇⲉ ⲛ̀ⲥⲱϥ ⲛ̀ϫⲉ ⲛⲓⲕⲉⲙⲁⲑⲏⲧⲏⲥ</td>
      <td><span style="color:#b00e23">(ⲗ︦ⲑ︦)</span> ⲁϥⲉⲓ ⲇⲉ ⲉⲃⲟⲗ ⲁϥⲃⲱⲕ ⲕⲁⲧⲁ
      ⲡⲉϥⲥⲱⲛⲧ̅ ⲉⲡⲧⲟⲟⲩ ⲛ̅ⲛ̅ϫⲟⲓ̈ⲧ ⲁⲩⲟⲩⲁϩⲟⲩ ⲇⲉ ⲛ̅ⲥⲱϥ ⲛ̅ϭⲓ ⲛⲉϥⲙⲁⲑⲏⲧⲏⲥ.</td>
      <td><span style="color:#b00e23">(39)</span> And having come forth, he
      went, according to the custom, to the mountain of the Olives; and the
      disciples also walked after him.</td>
      <td><span style="color:#b00e23">(39)</span> Καὶ ἐξελθὼν ἐπορεύθη κατὰ τὸ
      ἔθος εἰς τὸ Ὄρος τῶν Ἐλαιῶν· ἠκολούθησαν δὲ αὐτῷ καὶ οἱ μαθηταί.</td>
    </tr>

    <tr>
      <td><span style="color:#b00e23">(ⲙ̅)</span> ⲉⲧⲁϥⲓ̀ ⲇⲉ ⲉ̀ⲡⲓⲙⲁ ⲡⲉϫⲁϥ ⲛⲱⲟⲩ
      ϫⲉ ⲧⲱⲃϩ ϫⲉ ⲛ̀ⲛⲉⲧⲉⲛⲓ̀ ⲉ̀ⲡⲓⲣⲁⲥⲙⲟⲥ</td>
      <td><span style="color:#b00e23">(ⲙ︦)</span> ⲛ̅ⲧⲉⲣⲉϥⲉⲓ ⲇⲉ ⲉϫⲙ̅ ⲡⲙⲁ ⲡⲉϫⲁϥ
      ⲛⲁⲩ ϫⲉ ϣⲗⲏⲗ ⲉⲧⲙ̅ⲧⲣⲉⲧⲛ̅ⲃⲱⲕ ⲉϩⲟⲩⲛ ⲉⲡⲓⲣⲁⲥⲙⲟⲥ.</td>
      <td><span style="color:#b00e23">(40)</span> And having come to the place,
      he said to them: Pray that ye shall come not to temptation.'</td>
      <td><span style="color:#b00e23">(40)</span> γενόμενος δὲ ἐπὶ τοῦ τόπου
      εἶπεν αὐτοῖς· Προσεύχεσθε μὴ εἰσελθεῖν εἰς πειρασμόν.</td>
    </tr>

    <tr>
      <td><span style="color:#b00e23">(ⲙ̅ⲁ̅)</span> ⲟⲩⲟϩ ⲛ̀ⲑⲟϥ ⲟⲩⲱϯ ⲉ̀ⲃⲟⲗ
      ⲙ̀ⲙⲱⲟⲩ ⲛⲁⲩ ⲫⲟⲩⲱϣ ⲛ̀ϩⲓ ⲟⲩⲱⲛⲓ ⲉ̀ⲃⲟⲗ ⲟⲩⲟϩ ⲉⲧⲁϥϩⲓⲧϥ ⲉ̀ϫⲉⲛ ⲛⲉϥⲕⲉⲗⲓ ⲁϥⲧⲱⲃϩ</td>
      <td><span style="color:#b00e23">(ⲙ︦ⲁ︦)</span> ⲛ̅ⲧⲟϥ ⲇⲉ ⲁϥⲟⲩⲉ ⲙ̅ⲙⲟⲟⲩ
      ⲛⲁⲡⲛⲟⲩϫⲉ ⲛⲟⲩⲱⲛⲉ ⲁϥⲕⲗϫ̅ ⲛⲉϥⲡⲁⲧ</td>
      <td><span style="color:#b00e23">(41)</span> And he separated from them
      about a stone's cast (lit. the space to cast a stone forth); and having
      thrown himself upon his knees, he prayed,</td>
      <td><span style="color:#b00e23">(41)</span> καὶ αὐτὸς ἀπεσπάσθη ἀπʼ αὐτῶν
      ὡσεὶ λίθου βολήν, καὶ θεὶς τὰ γόνατα προσηύχετο</td>
    </tr>

    <tr>
      <td><span style="color:#b00e23">(ⲙ̅ⲃ̅)</span> ⲉϥϫⲱ ⲙ̀ⲙⲟⲥ ϫⲉ ⲡⲁⲓⲱⲧ ⲓⲥϫⲉ
      ⲭⲟⲩⲱϣ ⲙⲁⲣⲉ ⲡⲓⲁⲫⲟⲧ ⲥⲓⲛⲓ ⲉ̀ⲃⲟⲗ ϩⲁⲣⲟⲓ ⲡⲗⲏⲛ ⲡⲉⲧⲉϩⲛⲏⲓ ⲁⲛ ⲁⲗⲗⲁ ⲫⲱⲕ
      ⲙⲁⲣⲉϥϣⲱⲡⲓ</td>
      <td><span style="color:#b00e23">(ⲙ︦ⲃ︦)</span> ⲉϥϫⲱ ⲙ̅ⲙⲟⲥ ϫⲉ ⲡⲁⲓ̈ⲱⲧ ⲉϣϫⲉ
      ⲕⲟⲩⲱϣ ⲙⲁⲣⲉ ⲡⲉⲓ̈ⲁⲡⲟⲧ ⲥⲁⲁⲧ ⲡⲗⲏⲛ ⲙⲁⲣⲉ ⲡⲉⲕⲟⲩⲱϣ ϣⲱⲡⲉ ⲙ̅ⲡⲱⲓ̈ ⲁⲛ.</td>
      <td><span style="color:#b00e23">(42)</span> saying: 'My Father, if thou
      wishest, let the cup pass from me: but not my will, but let thine be
      done.'</td>
      <td><span style="color:#b00e23">(42)</span> λέγων· Πάτερ, εἰ βούλει
      παρένεγκε τοῦτο τὸ ποτήριον ἀπʼ ἐμοῦ· πλὴν μὴ τὸ θέλημά μου ἀλλὰ τὸ σὸν
      γινέσθω.</td>
    </tr>

    <tr>
      <td><span style="color:#b00e23">(ⲙ̅ⲅ̅)</span> ⲟⲩⲟϩ ⲁϥⲟⲩⲱⲛϩ ⲉ̀ⲣⲟϥ ⲛ̀ϫⲉ
      ⲟⲩⲁⲅⲅⲉⲗⲟⲥ ⲉ̀ⲃⲟⲗ ϧⲉⲛ ⲧⲫⲉ ⲉ̀ⲑⲣⲉϥϯϫⲟⲙ ⲛⲁϥ ⲟⲩⲟϩ ⲁⲥϣⲱⲡⲓ ⲉϥϭⲓϣϣⲱⲟⲩ
      ⲉϥⲉⲣⲡⲣⲟⲥⲉⲩⲭⲉⲥⲑⲉ ϧⲉⲛ ⲛⲉϥⲕⲉⲗⲓ ⲟⲩⲟϩ ⲁⲥϣⲱⲡⲓ ⲉⲣⲉ ⲛⲉϥϥⲱϯ ⲙ̀ⲫⲣⲏϯ ⲙ̀ⲡⲓⲟⲩⲁⲛ ⲛ̀ⲧⲉ
      ⲡⲥⲛⲟϥ ⲉϥϣⲟⲩⲟ ⲉ̀ϫⲉⲛ ⲡⲓⲕⲁϩⲓ</td>
      <td><span style="color:#b00e23">(ⲙ︦ⲅ︦)</span>
      </td>
      <td><span style="color:#b00e23">(43)</span>
      </td>
      <td><span style="color:#b00e23">(43)</span> ὤφθη δὲ αὐτῷ ἄγγελος ἀπʼ
      οὐρανοῦ ἐνισχύων αὐτόν.</td>
    </tr>

    <tr>
      <td><span style="color:#b00e23">(ⲙ̅ⲇ̅)</span> ⲟⲩⲟϩ ⲁϥⲧⲱⲃϩ ϧⲉⲛ ⲟⲩⲙⲟⲩⲛ
      ⲉ̀ⲃⲟⲗ ⲟⲩⲟϩ ⲡⲉϥϥⲱϯ ⲁϥⲉⲣ ⲙ̀ⲫⲣⲏϯ ⲙ̀ⲡϣⲟⲩⲟ ⲉ̀ⲃⲟⲗ ⲙ̀ⲡⲓⲥⲛⲟϥ ⲉϥⲛⲏⲟⲩ ⲉ̀ⲡⲉⲥⲏⲧ ϩⲓϫⲉⲛ
      ⲡⲓⲕⲁϩⲓ</td>
      <td><span style="color:#b00e23">(ⲙ︦ⲇ︦)</span>
      </td>
      <td><span style="color:#b00e23">(44)</span>
      </td>
      <td><span style="color:#b00e23">(44)</span> καὶ γενόμενος ἐν ἀγωνίᾳ
      ἐκτενέστερον προσηύχετο· καὶ ἐγένετο ὁ ἱδρὼς αὐτοῦ ὡσεὶ θρόμβοι αἵματος
      καταβαίνοντες ἐπὶ τὴν γῆν.</td>
    </tr>

    <tr>
      <td><span style="color:#b00e23">(ⲙ̅ⲉ̅)</span> ⲟⲩⲟϩ ⲉⲧⲁϥⲧⲱⲛϥ ⲉ̀ⲃⲟⲗ ϧⲉⲛ
      ϯⲡⲣⲟⲥⲉⲩⲭⲏ ⲁϥⲓ ϩⲁ ⲛⲓⲙⲁⲑⲏⲧⲏⲥ ⲁϥϫⲉⲙⲟⲩ ⲉⲩⲛⲕⲟⲧ ⲉ̀ⲃⲟⲗ ϧⲉⲛ ⲡⲓⲙⲕⲁϩ ⲛ̀ϩⲏⲧ</td>
      <td><span style="color:#b00e23">(ⲙ︦ⲉ︦)</span> ⲁϥⲧⲱⲟⲩⲛ ⲇⲉ ⲉϥϣⲗⲏⲗ ⲁϥⲉⲓ
      ⲉⲣⲁⲧⲟⲩ ⲛ̅ⲙ̅ⲙⲁⲑⲏⲧⲏⲥ ⲁϥϩⲉ ⲉⲣⲟⲟⲩ ⲉⲩⲛ̅ⲕⲟⲧⲕ̅ ⲉⲃⲟⲗ ⲛ̅ⲧⲗⲩⲡⲏ.</td>
      <td><span style="color:#b00e23">(45)</span> And having risen from the
      prayer, he came to the disciples, he found them sleeping for (lit. from
      the) grief.</td>
      <td><span style="color:#b00e23">(45)</span> καὶ ἀναστὰς ἀπὸ τῆς προσευχῆς
      ἐλθὼν πρὸς τοὺς μαθητὰς εὗρεν κοιμωμένους αὐτοὺς ἀπὸ τῆς λύπης,</td>
    </tr>

    <tr>
      <td><span style="color:#b00e23">(ⲙ̅ⲋ̅)</span> ⲟⲩⲟϩ ⲡⲉϫⲁϥ ⲛⲱⲟⲩ ϫⲉ ⲉⲑⲃⲉⲟⲩ
      ⲧⲉⲧⲉⲛⲛⲕⲟⲧ ⲧⲉⲛ ⲑⲏⲛⲟⲩ ⲁⲣⲓⲡⲣⲟⲥⲉⲩⲭⲉⲥⲑⲉ ϩⲓⲛⲁ ⲛ̀ⲧⲉⲧⲉⲛϣ̀ⲧⲉⲙⲓ̀ ⲉ̀ϧⲟⲩⲛ
      ⲉ̀ⲡⲓⲣⲁⲥⲙⲟⲥ</td>
      <td><span style="color:#b00e23">(ⲙ︦ⲋ︦)</span> ⲡⲉϫⲁϥ ⲛⲁⲩ ϫⲉ ⲁϩⲣⲱⲧⲛ̅
      ⲧⲉⲧⲛ̅ⲕⲟⲧⲕ̅ ⲧⲱⲟⲩⲛ ϣⲗⲏⲗ ϫⲉ ⲛ̅ⲛⲉⲧⲛ̅ⲃⲱⲕ ⲉϩⲟⲩⲛ ⲉⲡⲓⲣⲁⲥⲙⲟⲥ.</td>
      <td><span style="color:#b00e23">(46)</span> And he said to them:
      'Wherefore sleep ye? rise, pray that ye may not come into
      temptation.'</td>
      <td><span style="color:#b00e23">(46)</span> καὶ εἶπεν αὐτοῖς· Τί
      καθεύδετε; ἀναστάντες προσεύχεσθε, ἵνα μὴ εἰσέλθητε εἰς πειρασμόν.</td>
    </tr>

    <tr>
      <td><span style="color:#b00e23">(ⲙ̅ⲍ̅)</span> ⲉⲧⲓ ⲉϥⲥⲁϫⲓ ϩⲏⲡⲡⲉ ⲓⲥ ⲟⲩⲙⲏϣ
      ⲛⲉⲙ ⲫⲏ ⲉⲧⲟⲩⲙⲟⲩϯ ⲉ̀ⲣⲟϥ ϫⲉ ⲓⲟⲩⲇⲁⲥ ⲟⲩⲁⲓ ⲉ̀ⲃⲟⲗ ϧⲉⲛ ⲡⲓⲓ̅ⲃ̅ ⲛⲁϥⲙⲟϣⲓ ϧⲁϫⲱⲟⲩ ⲡⲉ
      ⲟⲩⲟϩ ⲁϥϧⲱⲛⲧ ⲉ̀ⲓⲏ̅ⲥ̅ ⲁϥϯⲫⲓ ⲉ̀ⲣⲱϥ</td>
      <td><span style="color:#b00e23">(ⲙ︦ⲍ︦)</span> ⲉⲧⲓ ⲇⲉ ⲉϥϣⲁϫⲉ ⲉⲓⲥ ⲟⲩⲙⲏⲏϣⲉ
      ⲁϥⲉⲓ ⲉⲣⲉ ⲡⲉϣⲁⲩⲙⲟⲩⲧⲉ ⲉⲣⲟϥ ϫⲉ ⲓ̈ⲟⲩⲇⲁⲥ ⲉⲩⲁ ⲉⲃⲟⲗ ϩⲙ̅ ⲡⲙⲛ̅ⲧⲥⲛⲟⲟⲩⲥ ⲡⲉ ⲉϥⲙⲟⲟϣⲉ
      ϩⲏⲧⲟⲩ. ⲁϥϩⲱⲛ ⲉϩⲟⲩⲛ ⲉⲓⲥ ⲉϯⲡⲓ ⲉⲣⲱϥ.</td>
      <td><span style="color:#b00e23">(47)</span> (As he is) yet speaking,
      behold a multitude, and he who is called, 'Judas,' one of the twelve, was
      walking before them, and he approached Jesus, he kissed his mouth.</td>
      <td><span style="color:#b00e23">(47)</span> Ἔτι αὐτοῦ λαλοῦντος ἰδοὺ
      ὄχλος, καὶ ὁ λεγόμενος Ἰούδας εἷς τῶν δώδεκα προήρχετο αὐτούς, καὶ
      ἤγγισεν τῷ Ἰησοῦ φιλῆσαι αὐτόν.</td>
    </tr>

    <tr>
      <td><span style="color:#b00e23">(ⲙ̅ⲏ̅)</span> ⲓⲏ̅ⲥ̅ ⲇⲉ ⲡⲉϫⲁϥ ⲛⲁϥ ϫⲉ
      ⲓⲟⲩⲇⲁⲥ ⲁⲕⲛⲁϯ ⲙ̀ⲡϣⲏⲣⲓ ⲙ̀ⲫⲣⲱⲙⲓ ϧⲉⲛ ⲟⲩⲫⲓ</td>
      <td><span style="color:#b00e23">(ⲙ︦ⲏ︦)</span> ⲡⲉϫⲉ ⲓ̅ⲥ̅ ⲛⲁϥ ϫⲉ ⲓ̈ⲟⲩⲇⲁ ϩⲛ̅
      ⲟⲩⲡⲓ ⲉⲕⲛⲁϯ ⲡϣⲏⲣⲉ ⲙ̅ⲡⲣⲱⲙⲉ.</td>
      <td><span style="color:#b00e23">(48)</span> And Jesus said to him: Judas,
      art thou to deliver (up the) Son of (the) man with a kiss?'</td>
      <td><span style="color:#b00e23">(48)</span> Ἰησοῦς δὲ εἶπεν αὐτῷ· Ἰούδα,
      φιλήματι τὸν υἱὸν τοῦ ἀνθρώπου παραδίδως;</td>
    </tr>

    <tr>
      <td><span style="color:#b00e23">(ⲙ̅ⲑ̅)</span> ⲉⲧⲁⲩⲛⲁⲩ ⲇⲉ ⲛ̀ϫⲉ ⲛⲏ ⲉⲧⲕⲱϯ
      ⲉ̀ⲣⲟϥ ⲉ̀ⲫⲏ ⲉⲧⲁϥϣⲱⲡⲓ ⲡⲉϫⲱⲟⲩ ϫⲉ ⲡϭ̅ⲥ̅ ⲛ̀ⲧⲉⲛϩⲓⲟⲩⲓ ⲛ̀ⲧⲥⲏϥⲓ</td>
      <td><span style="color:#b00e23">(ⲙ︦ⲑ︦)</span> ⲁⲩⲛⲁⲩ ⲇⲉ ⲛ̅ϭⲓ ⲛⲉⲧⲙ̅ⲡⲉϥⲕⲱⲧⲉ
      ⲉⲛⲉⲧⲛⲁϣⲱⲡⲉ ⲡⲉϫⲁⲩ ⲛⲁϥ ϫⲉ. ⲡϫⲟⲉⲓⲥ. ⲧⲁⲣⲛ̅ϩⲓ̈ⲟⲩⲉ ⲛ̅ⲧⲥⲏϥⲉ.</td>
      <td><span style="color:#b00e23">(49)</span> And they who were around him,
      having seen that which happened, said: 'Lord, (wilt thou) that we strike
      with (the) sword?'</td>
      <td><span style="color:#b00e23">(49)</span> ἰδόντες δὲ οἱ περὶ αὐτὸν τὸ
      ἐσόμενον εἶπαν· Κύριε, εἰ πατάξομεν ἐν μαχαίρῃ;</td>
    </tr>

    <tr>
      <td><span style="color:#b00e23">(ⲛ̅)</span> ⲟⲩⲟϩ ⲁ ⲟⲩⲁⲓ ⲉ̀ⲃⲟⲗ ⲛ̀ϧⲏⲧⲟⲩ
      ⲁϥϩⲓⲟⲩⲓ ⲛ̀ⲥⲁ ⲫⲃⲱⲕ ⲙ̀ⲡⲓⲁⲣⲭⲓⲉⲣⲉⲩⲥ ⲟⲩⲟϩ ⲁϥⲉⲗ ⲡⲉϥⲙⲁϣϫ ⲛ̀ⲟⲩⲓⲛⲁⲙ ⲉ̀ⲃⲟⲗ</td>
      <td><span style="color:#b00e23">(ⲛ︦)</span> ⲁⲩⲱ ⲁⲩⲁ ⲉⲃⲟⲗ ⲛ̅ϩⲏⲧⲟⲩ ⲣⲱϩⲧ̅
      ⲙ̅ⲡϩⲙ̅ϩⲁⲗ ⲙ̅ⲡⲁⲣⲭⲓⲉⲣⲉⲩⲥ ⲁϥϥⲓ̈ ⲡⲉϥⲙⲁⲁϫⲉ ⲉⲃⲟⲗ ⲛ̅ⲟⲩⲛⲁⲙ.</td>
      <td><span style="color:#b00e23">(50)</span> And one of them struck at
      (the) servant of the chief priest, and took off his right ear.</td>
      <td><span style="color:#b00e23">(50)</span> καὶ ἐπάταξεν εἷς τις ἐξ αὐτῶν
      τοῦ ἀρχιερέως τὸν δοῦλον καὶ ἀφεῖλεν τὸ οὖς αὐτοῦ τὸ δεξιόν.</td>
    </tr>

    <tr>
      <td><span style="color:#b00e23">(ⲛ̅ⲁ̅)</span> ⲁϥⲉⲣⲟⲩⲱ ⲇⲉ ⲛ̀ϫⲉ ⲓⲏ̅ⲥ̅ ⲡⲉϫⲁϥ
      ϫⲉ ⲕⲏⲛ ϣⲁ ⲙ̀ⲛⲁⲓ ⲟⲩⲟϩ ⲉⲧⲁϥϭⲟϩ ⲉ̀ⲡⲉϥⲙⲁϣϫ ⲁϥⲧⲁⲗϭⲟϥ</td>
      <td><span style="color:#b00e23">(ⲛ︦ⲁ︦)</span> ⲁ ⲓ̅ⲥ̅ ⲇⲉ ⲟⲩⲱϣⲃ̅ ⲡⲉϫⲁϥ ⲛⲁϥ
      ϫⲉ ϭⲱ ⲧⲉⲛⲟⲩ. ⲁϥϫⲱϩ ⲇⲉ ⲉⲡⲉϥⲙⲁⲁϫⲉ ⲁϥⲧⲁⲗϭⲟϥ.</td>
      <td><span style="color:#b00e23">(51)</span> And Jesus answered, he said:
      It is sufficient thus far (lit. until here).' And having touched his ear,
      he cured him.</td>
      <td><span style="color:#b00e23">(51)</span> ἀποκριθεὶς δὲ ὁ Ἰησοῦς εἶπεν·
      Ἐᾶτε ἕως τούτου· καὶ ἁψάμενος τοῦ ὠτίου ἰάσατο αὐτόν.</td>
    </tr>

    <tr>
      <td><span style="color:#b00e23">(ⲛ̅ⲃ̅)</span> ⲡⲉϫⲉ ⲓⲏ̅ⲥ̅ ⲇⲉ ⲛ̀ⲛⲏ ⲉⲧⲁⲩⲓ̀
      ⲛ̀ⲥⲱϥ ⲛⲓⲁⲣⲭⲓⲉⲣⲉⲩⲥ ⲛⲉⲙ ⲛⲓⲥⲁⲧⲏⲅⲟⲥ ⲛ̀ⲧⲉ ⲡⲓⲉⲣⲫⲉⲓ ⲛⲉⲙ ⲛⲓⲡⲣⲉⲥⲃⲩⲧⲉⲣⲟⲥ ϫⲉ
      ⲉⲧⲁⲣⲉⲧⲉⲛⲓ̀ ⲉ̀ⲃⲟⲗ ⲙ̀ⲫⲣⲏϯ ⲉⲣⲉⲧⲉⲛⲛⲏⲟⲩ ⲛ̀ⲥⲁ ⲟⲩⲥⲟⲛⲓ ⲛⲉⲙ ϩⲁⲛϣⲃⲟϯ</td>
      <td><span style="color:#b00e23">(ⲛ︦ⲃ︦)</span> ⲡⲉϫⲉ ⲓ̅ⲥ̅ ϫⲉ ⲛ̅ⲁⲣⲭⲓⲉⲣⲉⲩⲥ
      ⲉⲧⲛⲏⲩ ⲉϩⲣⲁⲓ̈ ⲉϫⲱϥ ⲛⲙ̅ ⲛⲉⲥⲧⲣⲁⲧⲏⲅⲟⲥ ⲙ̅ⲡⲉⲣⲡⲉ ⲛⲙ̅ ⲛⲉⲡⲣⲉⲥⲃⲩⲧⲉⲣⲟⲥ ϫⲉ ⲉϣϫⲉ
      ⲛ̅ⲧⲁⲧⲉⲧⲛ̅ⲉⲓ ⲉⲃⲟⲗ ⲛ̅ⲥⲁ ⲟⲩⲱϫ ⲛⲙ̅ ⲛⲉⲧⲛ̅ⲥⲏϥⲉ ⲛⲙ̅ ⲛⲉⲧⲛ̅ϣⲉ.</td>
      <td><span style="color:#b00e23">(52)</span> And Jesus said to them who
      came at him, the chief priests, and the captains of the temple, and the
      elders: 'Came ye out, as coming at a robber with staves?</td>
      <td><span style="color:#b00e23">(52)</span> εἶπεν δὲ Ἰησοῦς πρὸς τοὺς
      παραγενομένους ἐπʼ αὐτὸν ἀρχιερεῖς καὶ στρατηγοὺς τοῦ ἱεροῦ καὶ
      πρεσβυτέρους· Ὡς ἐπὶ λῃστὴν ἐξήλθατε μετὰ μαχαιρῶν καὶ ξύλων;</td>
    </tr>

    <tr>
      <td><span style="color:#b00e23">(ⲛ̅ⲅ̅)</span> ⲉⲓⲭⲏ ϧⲉⲛ ⲡⲓⲉⲣⲫⲉⲓ ⲛⲉⲙⲱⲧⲉⲛ
      ⲙ̀ⲙⲏⲓⲛⲓ ⲙ̀ⲡⲉⲧⲉⲛⲥⲟⲩⲧⲉⲛ ⲛⲉⲧⲉⲛϫⲓϫ ⲉ̀ϩⲣⲏⲓ ⲉ̀ϫⲱⲓ ⲁⲗⲗⲁ ⲑⲁⲓ ⲧⲉ ⲧⲉⲧⲉⲛⲟⲩⲛⲟⲩ ⲛⲉⲙ
      ⲡⲉⲣϣⲓϣⲓ ⲛ̀ⲧⲉ ⲡⲭⲁⲕⲓ</td>
      <td><span style="color:#b00e23">(ⲛ︦ⲅ︦)</span> ⲙ̅ⲙⲏⲛⲉ ⲉⲓ̈ϩⲙ̅ ⲡⲉⲣⲡⲉ
      ⲙ̅ⲡⲉⲧⲛ̅ⲛ̅ ⲛⲉⲧⲛ̅ϭⲓϫ ⲉϩⲣⲁⲓ̈ ⲉϫⲱⲓ̈. ⲁⲗⲗⲁ ⲧⲁⲓ̈ ⲧⲉ ⲧⲉⲧⲛ̅ⲟⲩⲛⲟⲩ ⲛⲙ̅ ⲧⲉⲧⲛ̅ⲉⲝⲟⲩⲥⲓⲁ
      ⲡⲕⲁⲕⲉ.</td>
      <td><span style="color:#b00e23">(53)</span> Being in the temple with you
      daily, ye stretched not (out) your hands upon me: but this is your hour,
      and (the) authority of (the) darkness.'</td>
      <td><span style="color:#b00e23">(53)</span> καθʼ ἡμέραν ὄντος μου μεθʼ
      ὑμῶν ἐν τῷ ἱερῷ οὐκ ἐξετείνατε τὰς χεῖρας ἐπʼ ἐμέ· ἀλλʼ αὕτη ἐστὶν ὑμῶν ἡ
      ὥρα καὶ ἡ ἐξουσία τοῦ σκότους.</td>
    </tr>

    <tr>
      <td><span style="color:#b00e23">(ⲛ̅ⲇ̅)</span> ⲉⲧⲁⲩⲁⲙⲟⲛⲓ ⲇⲉ ⲙ̀ⲙⲟϥ ⲁⲩⲉⲛϥ
      ⲟⲩⲟϩ ⲁⲩϭⲓⲧϥ ⲉ̀ϧⲟⲩⲛ ⲉ̀ⲡⲏⲓ ⲙ̀ⲡⲓⲁⲣⲭⲓⲉⲣⲉⲩⲥ ⲡⲉⲧⲣⲟⲥ ⲛⲁϥⲙⲟϣⲓ ⲛ̀ⲥⲱϥ ϩⲓⲫⲟⲩⲉⲓ</td>
      <td><span style="color:#b00e23">(ⲛ︦ⲇ︦)</span> ⲁⲩⲁⲙⲁϩⲧⲉ ⲙ̅ⲙⲟϥ ⲁⲩⲛ̅ⲧϥ̅
      ⲁⲩϫⲓ̈ⲧϥ̅ ⲉϩⲟⲩⲛ ⲉⲡⲏⲓ̈ ⲙ̅ⲡⲁⲣⲭⲓⲉⲣⲉⲩⲥ. ⲡⲉⲧⲣⲟⲥ ⲇⲉ ⲛⲉϥⲟⲩⲏϩ ⲛ̅ⲥⲱϥ ⲡⲉ
      ⲙ̅ⲡⲟⲩⲉ.</td>
      <td><span style="color:#b00e23">(54)</span> And having laid hold on him,
      they brought him, and took him into (the) house of the chief priest.
      Peter was walking after him afar off.</td>
      <td><span style="color:#b00e23">(54)</span> Συλλαβόντες δὲ αὐτὸν ἤγαγον
      καὶ εἰσήγαγον εἰς τὴν οἰκίαν τοῦ ἀρχιερέως· ὁ δὲ Πέτρος ἠκολούθει
      μακρόθεν.</td>
    </tr>

    <tr>
      <td><span style="color:#b00e23">(ⲛ̅ⲉ̅)</span> ⲉⲧⲁⲩϭⲉⲣⲉ ⲟⲩⲭⲣⲱⲙ ⲇⲉ ϧⲉⲛ ⲑⲙⲏϯ
      ⲛ̀ϯⲁⲩⲗⲏ ⲟⲩⲟϩ ⲉⲧⲁⲩϩⲉⲙⲥⲓ ⲛⲁⲣⲉ ⲡⲉⲧⲣⲟⲥ ϩⲱϥ ϩⲉⲙⲥⲓ ϧⲉⲛ ⲧⲟⲩⲙⲏϯ</td>
      <td><span style="color:#b00e23">(ⲛ︦ⲉ︦)</span> ⲛ̅ⲧⲉⲣⲉⲩϫⲉⲣⲉⲩ ϣⲁϩ ⲇⲉ ⲉⲣⲟⲟⲩ
      ⲛ̅ⲧⲙⲏⲧⲉ ⲛ̅ⲧⲁⲩⲗⲏ ⲁⲩϩⲙⲟⲟⲥ ⲁ ⲡⲉⲧⲣⲟⲥ ϩⲙⲟⲟⲥ ⲛ̅ⲧⲉⲩⲙⲏⲧⲉ.</td>
      <td><span style="color:#b00e23">(55)</span> And (they) having lighted a
      fire in (the) midst of the court, and having sat, Peter also was sitting
      in their midst.</td>
      <td><span style="color:#b00e23">(55)</span> περιαψάντων δὲ πῦρ ἐν μέσῳ
      τῆς αὐλῆς καὶ συγκαθισάντων ἐκάθητο ὁ Πέτρος μέσος αὐτῶν.</td>
    </tr>

    <tr>
      <td><span style="color:#b00e23">(ⲛ̅ⲋ̅)</span> ⲉⲧⲁⲥⲛⲁⲩ ⲇⲉ ⲉ̀ⲣⲟϥ ⲛ̀ϫⲉ
      ⲟⲩⲁⲗⲟⲩ ⲙ̀ⲃⲱⲕⲓ ⲉϥϩⲉⲙⲥⲓ ϧⲁⲧⲉⲛ ⲡⲓⲟⲩⲱⲓⲛⲓ ⲟⲩⲟϩ ⲉⲧⲁⲥⲥⲟⲙⲥ ⲡⲉϫⲁⲥ ϫⲉ ⲛⲁⲣⲉ ⲫⲁⲓ ϩⲱϥ
      ⲭⲏ ⲛⲉⲙⲁϥ</td>
      <td><span style="color:#b00e23">(ⲛ︦ⲋ︦)</span> ⲛ̅ⲧⲉⲣⲉⲩϩⲙ̅ϩⲁⲗ ⲇⲉ ⲛⲁⲩ ⲉⲣⲟϥ
      ⲉϥϩⲙⲟⲟⲥ ϩⲁⲧⲛ̅ ⲡⲕⲱϩⲧ̅. ⲁⲥⲓ̈ⲱⲣⲙ̅ ⲉϩⲟⲩⲛ ⲉϩⲣⲁϥ ⲡⲉϫⲁⲥ ϫⲉ. ⲛⲉⲣⲉ ⲡⲉⲓ̈ⲕⲉ
      ⲛⲙ̅ⲙⲁϥ.</td>
      <td><span style="color:#b00e23">(56)</span> And a young maid servant
      having seen him sitting by the light, and having gazed, said: This (man)
      also was (imperf.) with him.'</td>
      <td><span style="color:#b00e23">(56)</span> ἰδοῦσα δὲ αὐτὸν παιδίσκη τις
      καθήμενον πρὸς τὸ φῶς καὶ ἀτενίσασα αὐτῷ εἶπεν· Καὶ οὗτος σὺν αὐτῷ
      ἦν·</td>
    </tr>

    <tr>
      <td><span style="color:#b00e23">(ⲛ̅ⲍ̅)</span> ⲛ̀ⲑⲟϥ ⲇⲉ ⲁϥϫⲱⲗ ⲉ̀ⲃⲟⲗ ⲉϥϫⲱ
      ⲙ̀ⲙⲟⲥ ϫⲉ ϯⲥⲱⲟⲩⲛ ⲙ̀ⲙⲟϥ ⲁⲛ ϯⲥϩⲓⲙⲓ</td>
      <td><span style="color:#b00e23">(ⲛ︦ⲍ︦)</span> ⲛ̅ⲧⲟϥ ⲇⲉ ⲁϥⲁⲣⲛⲁ ⲉϥϫⲱ ⲙ̅ⲙⲟⲥ
      ϫⲉ. ⲛ̅ϯⲥⲟⲟⲩⲛ ⲁⲛ ⲙ̅ⲙⲟϥ ⲧⲉⲥϩⲓ̈ⲙⲉ.</td>
      <td><span style="color:#b00e23">(57)</span> But he denied, saying: I know
      him not, Woman.'</td>
      <td><span style="color:#b00e23">(57)</span> ὁ δὲ ἠρνήσατο λέγων· Οὐκ οἶδα
      αὐτόν, γύναι.</td>
    </tr>

    <tr>
      <td><span style="color:#b00e23">(ⲛ̅ⲏ̅)</span> ⲟⲩⲟϩ ⲙⲉⲛⲉⲛⲥⲁ ⲕⲉⲕⲟⲩϫⲓ
      ⲉⲧⲁϥⲛⲁⲩ ⲉ̀ⲣⲟϥ ⲛ̀ϫⲉ ⲕⲉⲟⲩⲁⲓ ⲡⲉϫⲁϥ ϫⲉ ⲛ̀ⲑⲟⲕ ⲟⲩⲉ̀ⲃⲟⲗ ⲙ̀ⲙⲱⲟⲩ ϩⲱⲕ ⲡⲉⲧⲣⲟⲥ ⲇⲉ
      ⲡⲉϫⲁϥ ϫⲉ ⲫⲣⲱⲙⲓ ⲁ̀ⲛⲟⲕ ⲁⲛ ⲡⲉ</td>
      <td><span style="color:#b00e23">(ⲛ︦ⲏ︦)</span> ⲙⲛ̅ⲛ̅ⲥⲁ ⲟⲩⲕⲟⲩⲓ̈ ⲇⲉ ⲁ ⲕⲉⲩⲁ
      ⲛⲁⲩ ⲉⲣⲟϥ ⲡⲉϫⲁϥ ϫⲉ. ⲛ̅ⲧⲟⲕ ϩⲱⲱⲕ ⲛ̅ⲧⲕ̅ ⲟⲩⲁ ⲉⲃⲟⲗ ⲛ̅ϩⲏⲧⲟⲩ. ⲡⲉϫⲉ ⲡⲉⲧⲣⲟⲥ ϫⲉ
      ⲡⲣⲱⲙⲉ ⲙ̅ⲙⲟⲛ.</td>
      <td><span style="color:#b00e23">(58)</span> And after another little
      (time), another having seen him, said: Thou (art) of them also.' But
      Peter said: 'Man, I am not.'</td>
      <td><span style="color:#b00e23">(58)</span> καὶ μετὰ βραχὺ ἕτερος ἰδὼν
      αὐτὸν ἔφη· Καὶ σὺ ἐξ αὐτῶν εἶ· ὁ δὲ Πέτρος ἔφη· Ἄνθρωπε, οὐκ εἰμί.</td>
    </tr>

    <tr>
      <td><span style="color:#b00e23">(ⲛ̅ⲑ̅)</span> ⲟⲩⲟϩ ⲉⲧⲁ ⲫⲟⲩⲱϣ ⲛ̀ⲟⲩⲟⲩⲛⲟⲩ
      ϣⲱⲡⲓ ⲛⲁⲣⲉ ⲕⲉⲟⲩⲁⲓ ⲧⲁϫⲣⲟ ⲛ̀ⲧⲟⲧϥ ⲡⲉ ⲉϥϫⲱ ⲙ̀ⲙⲟⲥ ϫⲉ ϧⲉⲛ ⲟⲩⲙⲉⲑⲙⲏⲓ ⲛⲁⲣⲉ ⲫⲁⲓ ϩⲱϥ
      ⲭⲏ ⲛⲉⲙⲁϥ ⲕⲉ ⲅⲁⲣ ⲟⲩⲅⲁⲗⲓⲗⲉⲟⲥ ⲡⲉ</td>
      <td><span style="color:#b00e23">(ⲛ︦ⲑ︦)</span> ⲁⲩⲱ ⲛ̅ⲧⲉⲣⲉ ⲁⲟⲩⲛⲟⲩ ⲟⲩⲓ̈ⲛⲉ. ⲁ
      ⲕⲉⲩⲁ ⲧⲱⲕ ⲉϩⲟⲩⲛ ⲉϥϫⲱ ⲙ̅ⲙⲟⲥ ϩⲛ̅ ⲟⲩⲙⲉ ⲛⲉⲣⲉ ⲡⲁⲓ̈ ⲛⲙ̅ⲙⲁϥ ⲡⲉ. ⲕⲁⲓ ⲅⲁⲣ
      ⲟⲩⲅⲁⲗⲓⲗⲁⲓⲟⲥ ⲡⲉ.</td>
      <td><span style="color:#b00e23">(59)</span> And (the) space of an hour
      having been, another was affirming of him, saying: 'In truth this (man)
      also was (imperf.) with him: for (he) is a Galilæan.'</td>
      <td><span style="color:#b00e23">(59)</span> καὶ διαστάσης ὡσεὶ ὥρας μιᾶς
      ἄλλος τις διϊσχυρίζετο λέγων· Ἐπʼ ἀληθείας καὶ οὗτος μετʼ αὐτοῦ ἦν, καὶ
      γὰρ Γαλιλαῖός ἐστιν·</td>
    </tr>

    <tr>
      <td><span style="color:#b00e23">(ⲝ̅)</span> ⲡⲉϫⲁϥ ⲇⲉ ⲛ̀ϫⲉ ⲡⲉⲧⲣⲟⲥ ϫⲉ ⲫⲣⲱⲙⲓ
      ϯⲉⲙⲓ ⲁⲛ ⲉ̀ⲡⲉⲧⲉⲕϫⲱ ⲙ̀ⲙⲟϥ ⲟⲩⲟϩ ⲥⲁⲧⲟⲧϥ ⲉⲧⲓ ⲉϥⲥⲁϫⲓ ⲁ ⲟⲩⲁⲗⲉⲕⲧⲱⲣ ⲙⲟⲩϯ</td>
      <td><span style="color:#b00e23">(ⲝ︦)</span> ⲡⲉϫⲉ ⲡⲉⲧⲣⲟⲥ ϫⲉ ⲡⲣⲱⲙⲉ ⲛ̅ϯⲥⲟⲟⲩⲛ
      ⲁⲛ ϫⲉ ⲉⲕϫⲉ ⲟⲩ. ⲁⲩⲱ ϩⲛ̅ ⲧⲉⲩⲛⲟⲩ ⲉⲧⲓ ⲉϥϣⲁϫⲉ ⲁ ⲡⲁⲗⲉⲕⲧⲱⲣ ⲙⲟⲩⲧⲉ.</td>
      <td><span style="color:#b00e23">(60)</span> But Peter said: Man, I know
      not that which thou sayest.' And immediately, (as he is) yet speaking, a
      cock crew.</td>
      <td><span style="color:#b00e23">(60)</span> εἶπεν δὲ ὁ Πέτρος· Ἄνθρωπε,
      οὐκ οἶδα ὃ λέγεις. καὶ παραχρῆμα ἔτι λαλοῦντος αὐτοῦ ἐφώνησεν
      ἀλέκτωρ.</td>
    </tr>

    <tr>
      <td><span style="color:#b00e23">(ⲝ̅ⲁ̅)</span> ⲟⲩⲟϩ ⲉⲧⲁϥⲫⲟⲛϩϥ ⲛ̀ϫⲉ ⲡϭ̅ⲥ̅
      ⲁϥⲥⲟⲙⲥ ⲉ̀ⲡⲉⲧⲣⲟⲥ ⲟⲩⲟϩ ⲁ ⲡⲉⲧⲣⲟⲥ ⲉⲣⲫⲙⲉⲩⲓ ⲙ̀ⲡⲥⲁϫⲓ ⲙ̀ⲡϭ̅ⲥ̅ ⲙ̀ⲫⲣⲏϯ ⲉⲧⲁϥϫⲟⲥ ⲛⲁϥ
      ϫⲉ ⲙ̀ⲡⲁⲧⲉ ⲟⲩⲁⲗⲉⲕⲧⲱⲣ ⲙⲟⲩϯ ⲙ̀ⲫⲟⲟⲩ ⲭⲛⲁϫⲟⲗⲧ ⲉ̀ⲃⲟⲗ ⲛ̀ⲅ̅ ⲛ̀ⲥⲟⲡ</td>
      <td><span style="color:#b00e23">(ⲝ︦ⲁ︦)</span> ⲁ ⲡϫⲟⲓ̈ⲥ ⲇⲉ ⲕⲟⲧϥ̅ ⲁϥϭⲱϣⲧ̅
      ⲉⲡⲉⲧⲣⲟⲥ ⲁ ⲡⲉⲧⲣⲟⲥ ⲣ̅ⲡⲙⲉⲩⲉ ⲙ̅ⲡϣⲁϫⲉ ⲙ̅ⲡϫⲟⲓ̈ⲥ ⲛ̅ⲑⲉ ⲉⲛⲧⲁϥϫⲟⲟⲥ ϫⲉ ⲉⲙⲡⲁⲧⲉ
      ⲟⲩⲁⲗⲉⲕⲧⲱⲣ ⲙⲟⲩⲧⲉ ⲙ̅ⲡⲟⲟⲩ. ⲕⲛⲁⲁⲡⲁⲣⲛⲁ ⲙ̅ⲙⲟⲓ̈ ⲛ̅ϣⲙⲧ̅ ⲥⲱⲱⲡ.</td>
      <td><span style="color:#b00e23">(61)</span> And the Lord, having turned
      himself, gazed at Peter. And Peter remembered (the) word of the Lord, as
      he said to him: Before a cock crow to-day, thou wilt deny me three
      times.'</td>
      <td><span style="color:#b00e23">(61)</span> καὶ στραφεὶς ὁ κύριος
      ἐνέβλεψεν τῷ Πέτρῳ, καὶ ὑπεμνήσθη ὁ Πέτρος τοῦ λόγου τοῦ κυρίου ὡς εἶπεν
      αὐτῷ ὅτι Πρὶν ἀλέκτορα φωνῆσαι σήμερον ἀπαρνήσῃ με τρίς.</td>
    </tr>

    <tr>
      <td><span style="color:#b00e23">(ⲝ̅ⲃ̅)</span> ⲟⲩⲟϩ ⲉⲧⲁϥⲓ̀ ⲉ̀ⲃⲟⲗ ⲁϥⲣⲓⲙⲓ
      ϧⲉⲛ ⲟⲩⲛϣⲁϣⲓ</td>
      <td><span style="color:#b00e23">(ⲝ︦ⲃ︦)</span> ⲁϥⲉⲓ ⲉⲃⲟⲗ ⲁϥⲣⲓ̈ⲙⲉ ϩⲛ̅
      ⲟⲩⲥⲓ̈ϣⲉ.</td>
      <td><span style="color:#b00e23">(62)</span> And having come forth, he
      wept bitterly.</td>
      <td><span style="color:#b00e23">(62)</span> καὶ ἐξελθὼν ἔξω ἔκλαυσεν
      πικρῶς.</td>
    </tr>

    <tr>
      <td><span style="color:#b00e23">(ⲝ̅ⲅ̅)</span> ⲟⲩⲟϩ ⲛⲓⲣⲱⲙⲓ ⲉ̀ⲛⲁⲩⲁⲙⲟⲛⲓ
      ⲙ̀ⲙⲟϥ ⲛⲁⲩⲥⲱⲃⲓ ⲙ̀ⲙⲟϥ ⲡⲉ ⲉⲩϩⲓⲟⲩⲓ ⲉ̀ⲣⲟϥ</td>
      <td><span style="color:#b00e23">(ⲝ︦ⲅ︦)</span> ⲣⲣⲱⲙⲉ ⲇⲉ ⲉⲧⲁⲙⲁϩⲧⲉ ⲙ̅ⲙⲟϥ
      ⲁⲩⲥⲱⲃⲉ ⲙ̅ⲙⲟϥ ⲉⲩϩⲓ̈ⲟⲩⲉ ⲉⲣⲟϥ.</td>
      <td><span style="color:#b00e23">(63)</span> And the men, who were laying
      hold on him, were mocking him, beating him.</td>
      <td><span style="color:#b00e23">(63)</span> Καὶ οἱ ἄνδρες οἱ συνέχοντες
      αὐτὸν ἐνέπαιζον αὐτῷ δέροντες,</td>
    </tr>

    <tr>
      <td><span style="color:#b00e23">(ⲝ̅ⲇ̅)</span> ⲟⲩⲟϩ ⲉⲧⲁⲩϩⲟⲃⲥϥ ⲛⲁⲩϣⲓⲛⲓ
      ⲙ̀ⲙⲟϥ ⲉⲩϫⲱ ⲙ̀ⲙⲟⲥ ϫⲉ ⲁⲣⲓⲡⲣⲟⲫⲏⲧⲉⲩⲓⲛ ⲛⲁⲛ ϫⲉ ⲛⲓⲙ ⲡⲉⲧⲁϥϩⲓⲟⲩⲓ ⲉ̀ⲣⲟⲕ</td>
      <td><span style="color:#b00e23">(ⲝ︦ⲇ︦)</span> ⲁⲩϩⲃⲥ̅ ⲡⲉϥϩⲟ ⲁⲩϫⲛⲟⲩϥ ⲉⲩϫⲱ
      ⲙ̅ⲙⲟⲥ ϫⲉ ⲡⲣⲟⲫⲏⲧⲉⲩⲉ ⲛⲁⲛ ⲡⲉⲭ̅ⲥ̅ ϫⲉ ⲛⲓⲙ ⲡⲉⲛⲧⲁϥⲣⲁϩⲧⲕ̅</td>
      <td><span style="color:#b00e23">(64)</span> And having covered him, they
      were asking him, saying: Prophesy to us, who beat thee.'</td>
      <td><span style="color:#b00e23">(64)</span> καὶ περικαλύψαντες αὐτὸν
      ἐπηρώτων λέγοντες· Προφήτευσον, τίς ἐστιν ὁ παίσας σε;</td>
    </tr>

    <tr>
      <td><span style="color:#b00e23">(ⲝ̅ⲉ̅)</span> ⲟⲩⲟϩ ϩⲁⲛⲕⲉⲙⲏϣ ⲛⲁⲩϫⲱ ⲙ̀ⲙⲱⲟⲩ
      ⲉ̀ⲣⲟϥ ⲉⲩϫⲉⲟⲩⲁ</td>
      <td><span style="color:#b00e23">(ⲝ︦ⲉ︦)</span> ⲁⲩⲱ ⲛⲉⲩϫⲱ ⲛ̅ⲕⲉⲙⲏⲏϣⲉ ⲛ̅ϣⲁϫⲉ
      ⲉϩⲟⲩⲛ ⲉⲣⲟϥ ⲉⲩϫⲓ̈ⲟⲩⲁ.</td>
      <td><span style="color:#b00e23">(65)</span> And many other things they
      were saying against him, blaspheming.</td>
      <td><span style="color:#b00e23">(65)</span> καὶ ἕτερα πολλὰ βλασφημοῦντες
      ἔλεγον εἰς αὐτόν.</td>
    </tr>

    <tr>
      <td><span style="color:#b00e23">(ⲝ̅ⲋ̅)</span> ⲟⲩⲟϩ ⲉⲧⲁ ⲡⲓⲉϩⲟⲟⲩ ϣⲱⲡⲓ
      ⲁⲩⲑⲱⲟⲩϯ ⲛ̀ϫⲉ ⲛⲓⲡⲣⲉⲥⲃⲩⲧⲉⲣⲟⲥ ⲛ̀ⲧⲉ ⲡⲓⲗⲁⲟⲥ ⲛⲉⲙ ⲛⲓⲁⲣⲭⲓⲉⲣⲉⲩⲥ ⲛⲉⲙ ⲛⲓⲥⲁϧ ⲟⲩⲟϩ
      ⲁⲩⲉⲛϥ ⲉ̀ϧⲟⲩⲛ ⲉ̀ⲡⲟⲩⲙⲁⲛ̀ϯϩⲁⲡ</td>
      <td><span style="color:#b00e23">(ⲝ︦ⲋ︦)</span> ⲛ̅ⲧⲉⲣⲉ ϩⲧⲟⲟⲩⲉ ⲇⲉ ϣⲱⲡⲉ
      ⲁⲩⲥⲱⲟⲩϩ ⲉϩⲟⲩⲛ ⲛ̅ϭⲓ ⲛⲉⲡⲣⲉⲥⲃⲩⲧⲉⲣⲟⲥ ⲙ̅ⲡⲗⲁⲟⲥ ⲛⲙ̅ ⲛ̅ⲛ̅ⲁⲣⲭⲓⲉⲣⲉⲩⲥ ⲛⲙ̅
      ⲛⲉⲅⲣⲁⲙⲙⲁⲧⲉⲩⲥ ⲁⲩϫⲓ̈ⲧϥ̅ ⲉⲡⲥⲩⲛϩⲉⲇⲣⲓⲟⲛ</td>
      <td><span style="color:#b00e23">(66)</span> And the day having come, the
      elders of the people and the chief priests and the scribes assembled, and
      brought him into their council,</td>
      <td><span style="color:#b00e23">(66)</span> Καὶ ὡς ἐγένετο ἡμέρα, συνήχθη
      τὸ πρεσβυτέριον τοῦ λαοῦ, ἀρχιερεῖς τε καὶ γραμματεῖς, καὶ ἀπήγαγον αὐτὸν
      εἰς τὸ συνέδριον αὐτῶν,</td>
    </tr>

    <tr>
      <td><span style="color:#b00e23">(ⲝ̅ⲍ̅)</span> ⲉⲩϫⲱ ⲙ̀ⲙⲟⲥ ϫⲉ ⲓⲥϫⲉ ⲛ̀ⲑⲟⲕ ⲡⲉ
      ⲡⲭ̅ⲥ̅ ⲁϫⲟⲥ ⲛⲁⲛ ⲡⲉϫⲁϥ ⲛⲱⲟⲩ ϫⲉ ⲁⲓϣⲁⲛϫⲟⲥ ⲛⲱⲧⲉⲛ ⲧⲉⲧⲉⲛⲛⲁⲛⲁϩϯ ⲁⲛ</td>
      <td><span style="color:#b00e23">(ⲝ︦ⲍ︦)</span> ⲉⲩϫⲱ ⲙ̅ⲙⲟⲥ ϫⲉ. ⲛ̅ⲧⲟⲕ ⲡⲉ
      ⲡⲉⲭ̅ⲥ̅ ⲁϫⲓ̈ⲥ ⲛⲁⲛ. ⲡⲉϫⲁϥ ⲇⲉ ⲛⲁⲩ ϫⲉ. ⲉⲓ̈ϣⲁⲛϫⲟⲟⲥ ⲛⲏⲧⲛ̅ ⲛ̅ⲛⲉⲧⲛ̅ⲡⲓⲥⲧⲉⲩⲉ.</td>
      <td><span style="color:#b00e23">(67)</span> saying: If thou art Christ,
      say to us.' He said to them: If I should say to you, ye will not
      believe:</td>
      <td><span style="color:#b00e23">(67)</span> λέγοντες· Εἰ σὺ εἶ ὁ χριστός,
      εἰπὸν ἡμῖν. εἶπεν δὲ αὐτοῖς· Ἐὰν ὑμῖν εἴπω οὐ μὴ πιστεύσητε·</td>
    </tr>

    <tr>
      <td><span style="color:#b00e23">(ⲝ̅ⲏ̅)</span> ⲉ̀ϣⲱⲡ ⲇⲉ ⲟⲛ ⲁⲓϣⲁⲛϣⲉⲛ ⲑⲏⲛⲟⲩ
      ⲧⲉⲧⲉⲛⲛⲁⲉⲣⲟⲩⲱ ⲁⲛ</td>
      <td><span style="color:#b00e23">(ⲝ︦ⲏ︦)</span> ⲉϣⲱⲡⲉ ⲇⲉ ⲟⲛ ⲉⲓ̈ϣⲁⲛϫⲛⲟⲩⲧⲛ̅
      ⲛ̅ⲛⲉⲧⲛ̅ⲟⲩⲱϣⲃ̅ ⲛⲁⲓ̈.</td>
      <td><span style="color:#b00e23">(68)</span> and if I also should ask you,
      ye will not answer.</td>
      <td><span style="color:#b00e23">(68)</span> ἐὰν δὲ ἐρωτήσω, οὐ μὴ
      ἀποκριθῆτε.</td>
    </tr>

    <tr>
      <td><span style="color:#b00e23">(ⲝ̅ⲑ̅)</span> ⲓⲥϫⲉⲛ ϯⲛⲟⲩ ⲉϥⲉ̀ϣⲱⲡⲓ ⲛ̀ϫⲉ
      ⲡϣⲏⲣⲓ ⲙ̀ⲫⲣⲱⲙⲓ ⲉϥϩⲉⲙⲥⲓ ⲥⲁⲟⲩⲓⲛⲁⲙ ⲛ̀ϯϫⲟⲙ ⲛ̀ⲧⲉ ⲫϯ</td>
      <td><span style="color:#b00e23">(ⲝ︦ⲑ︦)</span> ϫⲓⲛ ⲧⲉⲛⲟⲩ ⲡϣⲏⲣⲉ ⲙ̅ⲡⲣⲱⲙⲉ
      ⲛⲁϣⲱⲡⲉ ⲉϥϩⲙⲟⲟⲥ ⲛ̅ⲥⲁⲟⲩⲛⲁⲙ ⲛ̅ⲧϭⲟⲙ ⲙ̅ⲡⲛⲟⲩⲧⲉ.</td>
      <td><span style="color:#b00e23">(69)</span> Henceforth (the) Son of (the)
      man shall be sitting at the right hand of the power of God.'</td>
      <td><span style="color:#b00e23">(69)</span> ἀπὸ τοῦ νῦν δὲ ἔσται ὁ υἱὸς
      τοῦ ἀνθρώπου καθήμενος ἐκ δεξιῶν τῆς δυνάμεως τοῦ θεοῦ.</td>
    </tr>

    <tr>
      <td><span style="color:#b00e23">(ⲟ̅)</span> ⲡⲉϫⲱⲟⲩ ⲇⲉ ⲧⲏⲣⲟⲩ ϫⲉ ⲛ̀ⲑⲟⲕ ⲟⲩⲛ
      ⲡⲉ ⲡϣⲏⲣⲓ ⲙ̀ⲫϯ ⲛ̀ⲑⲟϥ ⲇⲉ ⲡⲉϫⲁϥ ⲛⲱⲟⲩ ϫⲉ ⲛ̀ⲑⲱⲧⲉⲛ ⲉⲧϫⲱ ⲙ̀ⲙⲟⲥ ϫⲉ ⲁ̀ⲛⲟⲕ ⲡⲉ</td>
      <td><span style="color:#b00e23">(ⲟ︦)</span> ⲡⲉϫⲁⲩ ⲇⲉ ⲧⲏⲣⲟⲩ ϫⲉ ⲛ̅ⲧⲟⲕ ⲡⲉ
      ⲡϣⲏⲣⲉ ⲙ̅ⲡⲛⲟⲩⲧⲉ. ⲛ̅ⲧⲟϥ ⲇⲉ ⲡⲉϫⲁϥ ⲛⲁⲩ ϫⲉ ⲛ̅ⲧⲱⲧⲛ̅ ⲉⲧⲉⲧⲛ̅ϫⲱ ⲙ̅ⲙⲟⲥ ϫⲉ ⲁⲛⲟⲕ
      ⲡⲉ.</td>
      <td><span style="color:#b00e23">(70)</span> And they all said: Art thou
      then (the) Son of God?' And he said to them: Ye say that I am.'</td>
      <td><span style="color:#b00e23">(70)</span> εἶπαν δὲ πάντες· Σὺ οὖν εἶ ὁ
      υἱὸς τοῦ θεοῦ; ὁ δὲ πρὸς αὐτοὺς ἔφη· Ὑμεῖς λέγετε ὅτι ἐγώ εἰμι.</td>
    </tr>

    <tr>
      <td><span style="color:#b00e23">(ⲟ̅ⲁ̅)</span> ⲛ̀ⲑⲱⲟⲩ ⲇⲉ ⲡⲉϫⲱⲟⲩ ϫⲉ
      ⲉⲛⲉⲣⲭⲣⲓⲁ ϫⲉ ⲛⲟⲩⲙⲉⲑⲣⲉ ⲁ̀ⲛⲟⲛ ⲅⲁⲣ ⲁⲛⲥⲱⲧⲉⲙ ⲉ̀ⲃⲟⲗ ϧⲉⲛ ⲣⲱϥ</td>
      <td><span style="color:#b00e23">(ⲟ︦ⲁ︦)</span> ⲛ̅ⲧⲟⲟⲩ ⲇⲉ ⲡⲉϫⲁⲩ ϫⲉ
      ⲉⲛ̅ⲣ̅ⲭⲣⲓⲁ ϭⲉ ⲙ̅ⲙⲛ̅ⲧⲣⲉ ⲉⲣ ⲟⲩ ⲁⲛⲟⲛ ⲅⲁⲣ ⲁⲛⲥⲱⲧⲙ̅ ⲉⲃⲟⲗ ϩⲛ̅ ⲣⲱϥ.</td>
      <td><span style="color:#b00e23">(71)</span> And they said: (Are) we
      having further need of witness? For we ourselves heard (it) from his
      mouth.'</td>
      <td><span style="color:#b00e23">(71)</span> οἱ δὲ εἶπαν· Τί ἔτι ἔχομεν
      μαρτυρίας χρείαν; αὐτοὶ γὰρ ἠκούσαμεν ἀπὸ τοῦ στόματος αὐτοῦ.</td>
    </tr>
  </table>
</body>
</html>
