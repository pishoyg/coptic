<!DOCTYPE html>
<html>
<head>
  <title>Deuteronomy</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="deuteronomy_24.html" rel="next">
  <link href="deuteronomy_22.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="deuteronomy_23">Deuteronomy 23</h4>

  <table>
    <tr>
      <td><span style="color:#b00e23">(ⲁ̅)</span> ⲛ̀ⲛⲉ ⲣⲱⲙⲓ ⲉϥⲗⲁⲥ ⲓⲉ ⲉⲣⲉ ⲕⲉⲛϥ
      ϣⲁⲧ ⲉ̀ⲃⲟⲗ ϣⲉ ⲉ̀ϧⲟⲩⲛ ⲉ̀ⲧⲉⲕⲕⲗⲏⲥⲓⲁ ⲙ̀ⲡϭ̅ⲥ̅</td>
      <td><span style="color:#b00e23">(1)</span> He that is fractured or
      mutilated in his private parts shall not enter into the assembly of the
      Lord.</td>
      <td><span style="color:#b00e23">(2)</span> Οὐκ εἰσελεύσεται θλαδίας καὶ
      ἀποκεκοµµένος εἰς ἐκκλησίαν κυρίου.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲙⲓⲥⲓ ⲉ̀ⲃⲟⲗ ϧⲉⲛ ⲟⲩⲡⲟⲣⲛⲏ
      ⲛ̀ⲛⲉϥϣⲉ ⲉ̀ϧⲟⲩⲛ ⲉ̀ⲧⲉⲕⲕⲗⲏⲥⲓⲁ ⲙ̀ⲡϭ̅ⲥ̅</td>
      <td><span style="color:#b00e23">(2)</span> One born of a harlot shall not
      enter into the assembly of the Lord.</td>
      <td><span style="color:#b00e23">(3)</span> οὐκ εἰσελεύσεται ἐκ πόρνης εἰς
      ἐκκλησίαν κυρίου.</td>
    </tr>

    <tr>
      <td><span style="color:#b00e23">(ⲅ̅)</span> ⲛ̀ⲛⲉ ⲁⲙⲁⲛⲓⲧⲏⲥ ⲟⲩⲇⲉ ⲙⲱⲁⲃⲓⲧⲏⲥ
      ϣⲉ ⲉ̀ϧⲟⲩⲛ ⲉ̀ⲧⲉⲕⲕⲗⲏⲥⲓⲁ ⲙ̀ⲡϭ̅ⲥ̅ ⲟⲩⲟϩ ϣⲁ ⲡⲓⲙⲁϩⲓ ⲛ̀ϫⲱⲟⲩ ⲛ̀ⲛⲟⲩⲓ̀ ⲉ̀ϧⲟⲩⲛ
      ⲉ̀ⲧⲉⲕⲕⲗⲏⲥⲓⲁ ⲙ̀ⲡϭ̅ⲥ̅ ⲛⲉⲙ ϣⲁ ⲉⲛⲉϩ</td>
      <td><span style="color:#b00e23">(3)</span> The Ammanite and Moabite shall
      not enter into the assembly of the Lord, even until the tenth generation
      he shall not enter into the assembly of the Lord, even for ever:</td>
      <td><span style="color:#b00e23">(4)</span> οὐκ εἰσελεύσεται Αµµανίτης καὶ
      Μωαβίτης εἰς ἐκκλησίαν κυρίου· καὶ ἕως δεκάτης γενεᾶς οὐκ εἰσελεύσεται
      εἰς ἐκκλησίαν κυρίου καὶ ἕως εἰς τὸν αἰῶνα</td>
    </tr>

    <tr>
      <td><span style="color:#b00e23">(ⲇ̅)</span> ϫⲉ ⲙ̀ⲡⲟⲩⲓ̀ ⲉ̀ⲃⲟⲗ ⲉϩⲣⲉⲛ ⲑⲏⲛⲟⲩ
      ⲛⲉⲙ ϩⲁⲛⲱⲓⲕ ⲛⲉⲙ ⲟⲩⲙⲱⲟⲩ ϩⲓ ⲫⲙⲱⲓⲧ ⲉⲣⲉⲧⲉⲛⲛⲏⲟⲩ ⲉ̀ⲃⲟⲗ ϧⲉⲛ ⲭⲏⲙⲓ ⲟⲩⲟϩ ϫⲉ ⲁⲩⲧⲁϩⲟ
      ⲉ̀ⲣⲟⲕ ⲙ̀ⲫⲃⲉⲭⲉ ⲙ̀ⲃⲁⲗⲁⲁⲙ ⲡϣⲏⲣⲓ ⲙ̀ⲃⲉⲱⲣ ⲉ̀ⲃⲟⲗ ϧⲉⲛ ϯⲙⲉⲥⲟⲡⲟⲇⲁⲙⲓⲁ ⲉ̀ⲥⲁϩⲟⲩⲓ
      ⲉ̀ⲣⲟⲕ</td>
      <td><span style="color:#b00e23">(4)</span> because they met you not with
      bread and water by the way, when ye went out of Egypt; and because they
      hired against thee Balaam the son of Beor of Mesopotamia to curse
      thee.</td>
      <td><span style="color:#b00e23">(5)</span> παρὰ τὸ µὴ συναντῆσαι αὐτοὺς
      ὑµῖν µετὰ ἄρτων καὶ ὕδατος ἐν τῇ ὁδῷ ἐκπορευοµένων ὑµῶν ἐξ Αἰγύπτου, καὶ
      ὅτι ἐµισθώσαντο ἐπὶ σὲ τὸν Βαλααµ υἱὸν Βεωρ ἐκ τῆς Μεσοποταµίας
      καταράσασθαί σε·</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲙ̀ⲡⲉϥⲟⲩⲱϣ ⲛ̀ϫⲉ ⲡϭ̅ⲥ̅
      ⲡⲉⲕⲛⲟⲩϯ ⲉ̀ⲥⲱⲧⲉⲙ ⲉ̀ⲃⲁⲗⲁⲁⲙ ⲟⲩⲟϩ ⲁ ⲡϭ̅ⲥ̅ ⲡⲉⲕⲛⲟⲩϯ ⲫⲉⲛϩ ⲛⲓⲥⲁϩⲟⲩⲓ ⲉ̀ⲟⲩⲥⲙⲟⲩ ϫⲉ
      ⲁϥⲙⲉⲛⲣⲓⲧⲕ ⲛ̀ϫⲉ ⲡϭ̅ⲥ̅ ⲡⲉⲕⲛⲟⲩϯ</td>
      <td><span style="color:#b00e23">(5)</span> But the Lord thy God would not
      hearken to Balaam; and the Lord thy God changed the curses into
      blessings, because the Lord thy God loved thee.</td>
      <td><span style="color:#b00e23">(6)</span> καὶ οὐκ ἠθέλησεν κύριος ὁ θεός
      σου εἰσακοῦσαι τοῦ Βαλααµ, καὶ µετέστρεψεν κύριος ὁ θεός σου τὰς κατάρας
      εἰς εὐλογίαν, ὅτι ἠγάπησέν σε κύριος ὁ θεός σου.</td>
    </tr>

    <tr>
      <td><span style="color:#b00e23">(ⲋ̅)</span> ⲛ̀ⲛⲉⲕⲧⲁⲓⲉ ⲙⲟⲩϯ ⲛⲱⲟⲩ ⲛ̀ϩⲁⲛⲥⲁϫⲓ
      ⲛ̀ϩⲓⲣⲏⲛⲏⲕⲟⲛ ⲟⲩⲇⲉ ⲉⲩⲛⲟϥⲣⲓ ⲛⲱⲟⲩ ⲛ̀ⲛⲉⲕⲉϩⲟⲟⲩ ⲧⲏⲣⲟⲩ ϣⲁ ⲉⲛⲉϩ</td>
      <td><span style="color:#b00e23">(6)</span> Thou shalt not speak peaceably
      or profitably to them all thy days for ever.</td>
      <td><span style="color:#b00e23">(7)</span> οὐ προσαγορεύσεις εἰρηνικὰ
      αὐτοῖς καὶ συµφέροντα αὐτοῖς πάσας τὰς ἡµέρας σου εἰς τὸν αἰῶνα.</td>
    </tr>

    <tr>
      <td><span style="color:#b00e23">(ⲍ̅)</span> ⲛ̀ⲛⲉⲕⲙⲉⲥⲧⲉ ⲟⲩϩⲩⲇⲟⲩⲙⲉⲟⲥ ϫⲉ
      ⲡⲉⲕⲥⲟⲛ ⲡⲉ ⲛ̀ⲛⲉⲕⲙⲉⲥⲧⲉ ⲟⲩⲣⲉⲙⲛ̀ⲭⲏⲙⲓ ϫⲉ ⲁⲕϣⲱⲡⲓ ϧⲉⲛ ⲡⲟⲩⲕⲁϩⲓ</td>
      <td><span style="color:#b00e23">(7)</span> Thou shalt not abhor an
      Edomite, because he is thy brother; thou shalt not abhor an Egyptian,
      because thou wast a stranger in his land.</td>
      <td><span style="color:#b00e23">(8)</span> οὐ βδελύξῃ Ιδουµαῖον, ὅτι
      ἀδελφός σού ἐστιν· οὐ βδελύξῃ Αἰγύπτιον, ὅτι πάροικος ἐγένου ἐν τῇ γῇ
      αὐτοῦ·</td>
    </tr>

    <tr>
      <td><span style="color:#b00e23">(ⲏ̅)</span> ϩⲁⲛϣⲏⲣⲓ ⲁⲩϣⲁⲛⲙⲁⲥⲟⲩ ⲛⲱⲟⲩ
      ϯⲅⲉⲛⲉⲁ ⲙ̀ⲙⲁϩⲅ̅ ⲉⲩⲉ̀ⲓ̀ ⲉ̀ϧⲟⲩⲛ ⲉ̀ⲧⲉⲕⲕⲗⲏⲥⲓⲁ ⲙ̀ⲡϭ̅ⲥ̅</td>
      <td><span style="color:#b00e23">(8)</span> If sons be born to them, in
      the third generation they shall enter into the assembly of the Lord.</td>
      <td><span style="color:#b00e23">(9)</span> υἱοὶ ἐὰν γενηθῶσιν αὐτοῖς,
      γενεὰ τρίτη εἰσελεύσονται εἰς ἐκκλησίαν κυρίου.</td>
    </tr>

    <tr>
      <td><span style="color:#b00e23">(ⲑ̅)</span> ⲉ̀ϣⲱⲡ ⲇⲉ ⲁⲕϣⲁⲛⲓ̀ ⲉ̀ⲃⲟⲗ
      ⲉ̀ⲧⲁⲕⲧⲟ ⲉ̀ⲛⲉⲕϫⲁϫⲓ ⲉⲕⲉ̀ⲁⲣⲉϩ ⲉ̀ⲣⲟⲕ ⲉ̀ⲃⲟⲗ ϩⲁ ⲥⲁϫⲓ ⲛⲓⲃⲉⲛ ⲉϥϩⲱⲟⲩ</td>
      <td><span style="color:#b00e23">(9)</span> And if thou shouldest go forth
      to engage with thine enemies, then thou shalt keep thee from every wicked
      thing.</td>
      <td><span style="color:#b00e23">(10)</span> Ἐὰν δὲ ἐξέλθῃς παρεµβαλεῖν
      ἐπὶ τοὺς ἐχθρούς σου, καὶ φυλάξῃ ἀπὸ παντὸς ῥήµατος πονηροῦ.</td>
    </tr>

    <tr>
      <td><span style="color:#b00e23">(ⲓ̅)</span> ⲉ̀ϣⲱⲡ ⲇⲉ ⲉ̀ⲟⲩⲟⲛ ⲟⲩⲣⲱⲙⲓ ⲛ̀ϧⲏⲧⲕ
      ⲛ̀ϥⲟⲩⲁⲃ ⲁⲛ ⲉ̀ⲃⲟⲗ ϧⲉⲛ ⲡⲉϥϫⲱϣ ⲉ̀ⲃⲟⲗ ⲛ̀ϫⲱⲣϩ ⲉϥⲉ̀ϣⲉ ⲛⲁϥ ⲥⲁⲃⲟⲗ ⲛ̀ϯⲡⲁⲣⲉⲙⲃⲟⲗⲏ
      ⲟⲩⲟϩ ⲛ̀ⲛⲉϥⲓ̀ ⲉ̀ϧⲟⲩⲛ ⲉ̀ϯⲡⲁⲣⲉⲙⲃⲟⲗⲏ</td>
      <td><span style="color:#b00e23">(10)</span> If there should be in thee a
      man who is not clean by reason of his issue by night, then he shall go
      forth out of the camp, and he shall not enter into the camp.</td>
      <td><span style="color:#b00e23">(11)</span> ἐὰν ᾖ ἐν σοὶ ἄνθρωπος, ὃς οὐκ
      ἔσται καθαρὸς ἐκ ῥύσεως αὐτοῦ νυκτός, καὶ ἐξελεύσεται ἔξω τῆς παρεµβολῆς
      καὶ οὐκ εἰσελεύσεται εἰς τὴν παρεµβολήν·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲉⲥⲉ̀ϣⲱⲡⲓ ⲙ̀ⲫⲛⲁⲩ
      ⲛ̀ⲣⲟⲩϩⲓ ⲉϥⲉ̀ϫⲱⲕⲉⲙ ⲙ̀ⲡⲉϥⲥⲱⲙⲁ ϧⲉⲛ ⲟⲩⲙⲱⲟⲩ ⲟⲩⲟϩ ⲁϥϣⲁⲛϩⲱⲧⲡ ⲛ̀ϫⲉ ⲫⲣⲏ ⲉϥⲉ̀ϣⲉ ⲛⲁϥ
      ⲉ̀ϧⲟⲩⲛ ⲉ̀ϯⲡⲁⲣⲉⲙⲃⲟⲗⲏ</td>
      <td><span style="color:#b00e23">(11)</span> And it shall come to pass
      toward evening he shall wash his body with water, and when the sun has
      gone down, he shall go into the camp.</td>
      <td><span style="color:#b00e23">(12)</span> καὶ ἔσται τὸ πρὸς ἑσπέραν
      λούσεται τὸ σῶµα αὐτοῦ ὕδατι καὶ δεδυκότος ἡλίου εἰσελεύσεται εἰς τὴν
      παρεµβολήν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲉⲣⲉ ⲟⲩⲧⲟⲡⲟⲥ ϣⲱⲡⲓ ⲛⲁⲕ ⲥⲁⲃⲟⲗ
      ⲛ̀ϯⲡⲁⲣⲉⲙⲃⲟⲗⲏ ⲉⲕⲉ̀ϣⲉ ⲛⲁⲕ ⲉ̀ⲃⲟⲗ ⲙ̀ⲙⲁⲩ</td>
      <td><span style="color:#b00e23">(12)</span> And thou shalt have a place
      outside of the camp, and thou shalt go out thither,</td>
      <td><span style="color:#b00e23">(13)</span> καὶ τόπος ἔσται σοι ἔξω τῆς
      παρεµβολῆς, καὶ ἐξελεύσῃ ἐκεῖ ἔξω·</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲉⲣⲉ ⲟⲩϣⲙⲟⲩ ϣⲱⲡⲓ ⲛⲁⲕ
      ϧⲉⲛ ⲡⲉⲕⲙⲟϫϧ ⲟⲩⲟϩ ⲉⲥⲉ̀ϣⲱⲡⲓ ⲁⲕϣⲁⲛϩⲉⲙⲥⲓ ⲥⲁⲃⲟⲗ ⲉⲕⲉ̀ϣⲱⲕⲓ ⲙ̀ⲙⲟⲥ ⲟⲩⲟϩ ⲉⲕⲉ̀ⲓⲛⲓ
      ⲉ̀ϫⲱⲕ ⲛ̀ϧⲏⲧⲥ ⲉⲕⲉ̀ϩⲱⲃⲥ ⲙ̀ⲡⲉⲕϣⲱϣ</td>
      <td><span style="color:#b00e23">(13)</span> and thou shalt have a trowel
      on thy girdle; and it shall come to pass when thou wouldest relieve
      thyself abroad, that thou shalt dig with it, and shalt bring back the
      earth and cover thy nuisance.</td>
      <td><span style="color:#b00e23">(14)</span> καὶ πάσσαλος ἔσται σοι ἐπὶ
      τῆς ζώνης σου, καὶ ἔσται ὅταν διακαθιζάνῃς ἔξω, καὶ ὀρύξεις ἐν αὐτῷ καὶ
      ἐπαγαγὼν καλύψεις τὴν ἀσχηµοσύνην σου ἐν αὐτῷ·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ϫⲉ ⲡϭ̅ⲥ̅ ⲡⲉⲕⲛⲟⲩϯ ϥⲙⲟϣⲓ ϧⲉⲛ
      ⲧⲉⲕⲡⲁⲣⲉⲙⲃⲟⲗⲏ ⲉ̀ⲛⲁϩⲙⲉⲕ ⲟⲩⲟϩ ⲉ̀ϯ ⲙ̀ⲡⲉⲕϫⲁϫⲓ ⲉ̀ϧⲣⲏⲓ ⲉ̀ⲛⲉⲕϫⲓϫ ⲉⲥⲉ̀ϣⲱⲡⲓ ⲉⲥⲟⲩⲁⲃ
      ⲛ̀ϫⲉ ⲧⲉⲕⲡⲁⲣⲉⲙⲃⲟⲗⲏ ⲟⲩⲟϩ ⲛ̀ⲛⲉϥⲟⲩⲱⲛϩ ⲛ̀ϧⲏⲧⲕ ⲛ̀ϫⲉ ⲟⲩϩⲱⲡ ⲛ̀ϣⲱϣ ⲟⲩⲟϩ ⲉϥⲉ̀ⲧⲁⲥⲑⲟ
      ⲉ̀ⲃⲟⲗ ϩⲁⲣⲟⲕ</td>
      <td><span style="color:#b00e23">(14)</span> Because the Lord thy God
      walks in thy camp to deliver thee, and to give up thine enemy before thy
      face; and thy camp shall be holy, and there shall not appear in thee a
      disgraceful thing, and so he shall turn away from thee.</td>
      <td><span style="color:#b00e23">(15)</span> ὅτι κύριος ὁ θεός σου
      ἐµπεριπατεῖ ἐν τῇ παρεµβολῇ σου ἐξελέσθαι σε καὶ παραδοῦναι τὸν ἐχθρόν
      σου πρὸ προσώπου σου, καὶ ἔσται ἡ παρεµβολή σου ἁγία, καὶ οὐκ ὀφθήσεται
      ἐν σοὶ ἀσχηµοσύνη πράγµατος καὶ ἀποστρέψει ἀπὸ σοῦ.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲛ̀ⲛⲉⲕϯ ⲛ̀ⲟⲩⲃⲱⲕ ⲉ̀ⲧⲟⲧϥ
      ⲙ̀ⲡⲉϥϭ̅ⲥ̅ ⲉ̀ⲁϥⲫⲱⲧ ⲉ̀ⲣⲁⲧⲕ ⲛ̀ⲧⲟⲧϥ ⲙ̀ⲡⲉϥϭ̅ⲥ̅</td>
      <td><span style="color:#b00e23">(15)</span> Thou shalt not deliver a
      servant to his master, who coming from his master attaches himself to
      thee.</td>
      <td><span style="color:#b00e23">(16)</span> Οὐ παραδώσεις παῖδα τῷ κυρίῳ
      αὐτοῦ ὃς προστέθειταί σοι παρὰ τοῦ κυρίου αὐτοῦ·</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲉϥⲉ̀ϣⲱⲡⲓ ⲛⲉⲙⲁⲕ ⲉϥⲉ̀ϣⲱⲡⲓ
      ⲛ̀ϧⲣⲏⲓ ϧⲉⲛ ⲑⲏⲛⲟⲩ ϧⲉⲛ ⲙⲁⲓ ⲛⲓⲃⲉⲛ ⲉⲑⲣⲁⲛⲁⲕ ⲛ̀ⲛⲉⲕϩⲉϫϩⲱϫϥ</td>
      <td><span style="color:#b00e23">(16)</span> He shall dwell with thee, he
      shall dwell among you where he shall please; thou shalt not afflict
      him.</td>
      <td><span style="color:#b00e23">(17)</span> µετὰ σοῦ κατοικήσει, ἐν ὑµῖν
      κατοικήσει ἐν παντὶ τόπῳ, οὗ ἐὰν ἀρέσῃ αὐτῷ, οὐ θλίψεις αὐτόν.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲛ̀ⲛⲉ ⲡⲟⲣⲛⲏ ϣⲱⲡⲓ ϧⲉⲛ ⲡⲓⲥ̅ⲗ̅
      ⲟⲩⲟϩ ⲛ̀ⲛⲉ ⲟⲩⲟⲛ ⲉϥⲉⲣⲡⲟⲣⲛⲉⲩⲓⲛ ϣⲱⲡⲓ ϧⲉⲛ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲛ̀ⲛⲉ ⲧⲉⲗⲉⲥⲫⲟⲣⲟⲥ
      ϣⲱⲡⲓ ϧⲉⲛ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲛ̀ⲛⲉ ϧⲱⲥ ϣⲱⲡⲓ ϧⲉⲛ ⲛⲉⲛϣⲏⲣⲓ ⲙⲡⲓⲥ̅ⲗ̅</td>
      <td><span style="color:#b00e23">(17)</span> There shall not be a harlot
      of the daughters of Israel, and there shall not be a fornicator of the
      sons of Israel; there shall not be an idolatress of the daughters of
      Israel, and there shall not be an initiated person of the sons of
      Israel.</td>
      <td><span style="color:#b00e23">(18)</span> Οὐκ ἔσται πόρνη ἀπὸ θυγατέρων
      Ισραηλ, καὶ οὐκ ἔσται πορνεύων ἀπὸ υἱῶν Ισραηλ· οὐκ ἔσται τελεσφόρος ἀπὸ
      θυγατέρων Ισραηλ, καὶ οὐκ ἔσται τελισκόµενος ἀπὸ υἱῶν Ισραηλ.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲛ̀ⲛⲉⲕⲉⲛ ⲫⲃⲉⲭⲉ ⲛ̀ⲟⲩⲡⲟⲣⲛⲏ
      ⲟⲩⲇⲉ ϣⲉⲃⲓⲱ ⲛ̀ⲧⲉ ⲟⲩⲟⲩϩⲟⲣ ⲉ̀ϧⲟⲩⲛ ⲉ̀ⲡⲏⲓ ⲙ̀ⲡϭ̅ⲥ̅ ⲡⲉⲕⲛⲟⲩϯ ϧⲉⲛ ⲉⲩⲭⲏ ⲛⲓⲃⲉⲛ ϫⲉ
      ϩⲁⲛⲃⲟϯ ⲛⲉ ⲙ̀ⲡⲃ̅ ⲛ̀ⲧⲉⲛ ⲡϭ̅ⲥ̅ ⲡⲉⲕⲛⲟⲩϯ</td>
      <td><span style="color:#b00e23">(18)</span> Thou shalt not bring the hire
      of a harlot, nor the price of a dog into the house of the Lord thy God,
      for any vow; because even both are an abomination to the Lord thy
      God.</td>
      <td><span style="color:#b00e23">(19)</span> οὐ προσοίσεις µίσθωµα πόρνης
      οὐδὲ ἄMαγµα κυνὸς εἰς τὸν οἶκον κυρίου τοῦ θεοῦ σου πρὸς πᾶσαν εὐχήν, ὅτι
      βδέλυγµα κυρίῳ τῷ θεῷ σού ἐστιν καὶ ἀµφότερα.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲛ̀ⲛⲉⲕϣⲉⲧ ⲡⲉⲕⲥⲟⲛ ⲙ̀ⲙⲏⲥⲓ
      ⲛ̀ϩⲁⲧ ⲛⲉⲙ ⲙⲏⲥⲓ ⲛ̀ϧⲣⲉ ⲛⲉⲙ ⲙⲏⲥⲓ ⲛ̀ⲧⲉ ϩⲱⲃ ⲛⲓⲃⲉⲛ ⲉⲧⲉⲕⲛⲁⲧⲏⲓⲧⲟⲩ ⲙ̀ⲡⲉⲕⲥⲟⲛ
      ⲉ̀ⲡⲟⲩϣⲁⲡ</td>
      <td><span style="color:#b00e23">(19)</span> Thou shalt not lend to thy
      brother on usury of silver, or usury of meat, or usury of any thing which
      thou mayest lend out.</td>
      <td><span style="color:#b00e23">(20)</span> Οὐκ ἐκτοκιεῖς τῷ ἀδελφῷ σου
      τόκον ἀργυρίου καὶ τόκον βρωµάτων καὶ τόκον παντὸς πράγµατος, οὗ ἂν
      ἐκδανείσῃς·</td>
    </tr>

    <tr>
      <td><span style="color:#b00e23">(ⲕ̅)</span> ⲡⲓϣⲉⲙⲙⲟ ⲇⲉ ⲉⲕⲉ̀ϣⲁⲧϥ ⲙ̀ⲙⲏⲥⲓ
      ϩⲓⲛⲁ ⲛ̀ⲧⲉϥⲥⲙⲟⲩ ⲉ̀ⲣⲟⲕ ⲛ̀ϫⲉ ⲡϭ̅ⲥ̅ ⲡⲉⲕⲛⲟⲩϯ ϧⲉⲛ ⲛⲉⲕϩⲃⲏⲟⲩⲓ ⲧⲏⲣⲟⲩ ϩⲓϫⲉⲛ ⲡⲓⲕⲁϩⲓ
      ⲉⲧⲉⲕⲛⲁϣⲉ ⲛⲁⲕ ⲉ̀ϧⲟⲩⲛ ⲉ̀ⲣⲟϥ ⲉ̀ⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟϥ</td>
      <td><span style="color:#b00e23">(20)</span> Thou mayest lend on usury to
      a stranger, but to thy brother thou shalt not lend on usury; that the
      Lord thy God may bless thee in all thy works upon the land, into which
      thou art entering to inherit it.</td>
      <td><span style="color:#b00e23">(21)</span> τῷ ἀλλοτρίῳ ἐκτοκιεῖς, τῷ δὲ
      ἀδελφῷ σου οὐκ ἐκτοκιεῖς, ἵνα εὐλογήσῃ σε κύριος ὁ θεός σου ἐν πᾶσι τοῖς
      ἔργοις σου ἐπὶ τῆς γῆς, εἰς ἣν εἰσπορεύῃ ἐκεῖ κληρονοµῆσαι αὐτήν.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲉ̀ϣⲱⲡ ⲇⲉ ⲁⲕϣⲁⲛⲱϣ ⲛⲟⲩⲉⲩⲭⲏ
      ⲙ̀ⲡϭ̅ⲥ̅ ⲡⲉⲕⲛⲟⲩϯ ⲛ̀ⲛⲉⲕⲱⲥⲕ ⲙ̀ⲡⲁⲧⲉⲕⲧⲏⲓⲥ ϫⲉ ⲟⲩⲏⲓ ϧⲉⲛ ⲟⲩⲕⲱϯ ⲉϥⲉ̀ⲕⲱϯ ⲛ̀ⲥⲱⲥ ⲛ̀ϫⲉ
      ⲡϭ̅ⲥ̅ ⲡⲉⲕⲛⲟⲩϯ ⲉ̀ⲃⲟⲗ ⲛ̀ⲧⲟⲧⲕ ⲉϥⲉ̀ϣⲱⲡⲓ ⲛⲁⲕ ⲛ̀ϫⲉ ⲟⲩⲛⲟⲃⲓ</td>
      <td><span style="color:#b00e23">(21)</span> And if thou wilt vow a vow to
      the Lord thy God, thou shalt not delay to pay it; for the Lord thy God
      will surely require it of thee, and otherwise it shall be sin in
      thee.</td>
      <td><span style="color:#b00e23">(22)</span> Ἐὰν δὲ εὔξῃ εὐχὴν κυρίῳ τῷ
      θεῷ σου, οὐ χρονιεῖς ἀποδοῦναι αὐτήν, ὅτι ἐκζητῶν ἐκζητήσει κύριος ὁ θεός
      σου παρὰ σοῦ, καὶ ἔσται ἐν σοὶ ἁµαρτία·</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲉ̀ϣⲱⲡ ⲇⲉ ⲁⲕϣ̀ⲧⲉⲙⲟⲩⲱϣ ⲉ̀ⲱϣ
      ⲙ̀ⲙⲟⲛ ⲛⲟⲃⲓ ϭⲓ ⲉ̀ⲣⲟⲕ</td>
      <td><span style="color:#b00e23">(22)</span> But if thou shouldest be
      unwilling to vow, it is not sin in thee.</td>
      <td><span style="color:#b00e23">(23)</span> ἐὰν δὲ µὴ θέλῃς εὔξασθαι, οὐκ
      ἔστιν ἐν σοὶ ἁµαρτία.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲛⲏ ⲉⲧⲛⲏⲟⲩ ⲉ̀ⲃⲟⲗ ϧⲉⲛ
      ⲛⲉⲕⲥⲫⲟⲧⲟⲩ ⲉⲕⲉ̀ⲁⲣⲉϩ ⲉ̀ⲣⲱⲟⲩ ⲟⲩⲟϩ ⲉⲕⲉ̀ⲁⲓⲧⲟⲩ ⲙ̀ⲫⲣⲏϯ ⲉⲧⲁⲕⲱϣ ⲙ̀ⲙⲟϥ ⲙ̀ⲡϭ̅ⲥ̅
      ⲡⲉⲕⲛⲟⲩϯ ⲡⲓⲧⲁⲓⲟ ⲉⲧⲁⲕⲱϣ ⲙ̀ⲙⲟϥ ϧⲉⲛ ⲣⲱⲕ</td>
      <td><span style="color:#b00e23">(23)</span> Thou shalt observe the words
      that proceed from between thy lips; and as thou hast vowed a gift to the
      Lord God, so shalt thou do that which thou hast spoken with thy
      mouth.</td>
      <td><span style="color:#b00e23">(24)</span> τὰ ἐκπορευόµενα διὰ τῶν
      χειλέων σου φυλάξῃ καὶ ποιήσεις ὃν τρόπον εὔξω κυρίῳ τῷ θεῷ σου δόµα, ὃ
      ἐλάλησας τῷ στόµατί σου.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲉ̀ϣⲱⲡ ⲇⲉ ⲁⲕϣⲁⲛϣⲉ ⲉ̀ϧⲟⲩⲛ
      ⲉ̀ⲟⲩⲓⲁϩⲥⲟⲩⲟ ⲛ̀ⲧⲉ ⲡⲉⲕϣⲫⲏⲣ ⲉⲕⲉ̀ⲑⲟⲩⲉⲧ ϧⲉⲙⲥ ⲛⲁⲕ ⲛ̀ⲛⲉⲕϫⲓϫ ⲟⲥϧ ⲇⲉ ⲛ̀ⲛⲉⲕϩⲓⲟⲩⲓ
      ⲉ̀ⲡⲓⲓⲁϩⲥⲟⲩⲟ ⲛ̀ⲧⲉ ⲡⲉⲕϣⲫⲏⲣ</td>
      <td><span style="color:#b00e23">(24:1)</span> And if thou shouldest go
      into the corn field of thy neighbour, then thou mayest gather the ears
      with thy hands; but thou shalt not put the sickle to thy neighbour’s
      corn.</td>
      <td><span style="color:#b00e23">(25)</span> Ἐὰν δὲ εἰσέλθῃς εἰς ἀµητὸν
      τοῦ πλησίον σου, καὶ συλλέξεις ἐν ταῖς χερσίν σου στάχυς καὶ δρέπανον οὐ
      µὴ ἐπιβάλῃς ἐπὶ τὸν ἀµητὸν τοῦ πλησίον σου. —</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲉ̀ϣⲱⲡ ⲇⲉ ⲁⲕϣⲁⲛϣⲉ ⲛⲁⲕ ⲉ̀ϧⲟⲩⲛ
      ⲉ̀ⲡⲓⲓⲁϩⲁⲗⲟⲗⲓ ⲛ̀ⲧⲉ ⲡⲉⲕϣⲫⲏⲣ ⲉⲕⲉ̀ⲟⲩⲱⲙ ⲁⲗⲟⲗⲓ ϣⲁⲧⲉ ⲧⲉⲕⲯⲩⲭⲏ ⲥⲓ ⲛ̀ⲛⲉⲕϩⲓⲟⲩⲓ ⲇⲉ
      ⲉ̀ⲙⲟⲕⲓ</td>
      <td><span style="color:#b00e23">(24:2)</span> And if thou shouldest go
      into the vineyard of thy neighbour, thou shalt eat grapes sufficient to
      satisfy thy desire; but thou mayest not put them into a vessel.</td>
      <td><span style="color:#b00e23">(26)</span> ἐὰν δὲ εἰσέλθῃς εἰς τὸν
      ἀµπελῶνα τοῦ πλησίον σου, φάγῃ σταφυλὴν ὅσον ψυχήν σου ἐµπλησθῆναι, εἰς
      δὲ ἄγγος οὐκ ἐµβαλεῖς.</td>
    </tr>
  </table>
</body>
</html>
