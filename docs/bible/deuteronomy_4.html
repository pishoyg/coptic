<!DOCTYPE html>
<html>
<head>
  <title>Deuteronomy</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="deuteronomy_5.html" rel="next">
  <link href="deuteronomy_3.html" rel="prev">
  <script src="main.js" type="module"></script>
</head>
<body class="bible">
  <h4 id="deuteronomy_4">Deuteronomy 4</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ϯⲛⲟⲩ ⲡⲓⲥ̅ⲗ̅ ⲥⲱⲧⲉⲙ ⲉ̀ⲛⲓⲙⲉⲑⲙⲏⲓ ⲛⲉⲙ ⲛⲓϩⲁⲡ ⲛⲏ ⲁ̀ⲛⲟⲕ ⲉ̀ϯϯⲥⲃⲱ ⲛⲱⲧⲉⲛ ⲉ̀ⲣⲱⲟⲩ
      ⲙ̀ⲫⲟⲟⲩ ⲉ̀ⲁⲓⲧⲟⲩ ϩⲓⲛⲁ ⲛ̀ⲧⲉⲧⲉⲛⲱⲛϧ ⲛ̀ⲧⲉⲧⲉⲛⲁϣⲁⲓ ⲛ̀ⲕⲱⲃ ⲟⲩⲟϩ ⲛ̀ⲧⲉⲧⲉⲛϣⲉ ⲛⲱⲧⲉⲛ
      ⲉ̀ϧⲟⲩⲛ ⲛ̀ⲧⲉⲧⲉⲛⲉⲣⲕⲗⲏⲣⲟⲛⲟⲙⲓⲛ ⲙ̀ⲡⲓⲕⲁϩⲓ ⲫⲏ ⲉⲧⲉ ⲡϭ̅ⲥ̅ ⲫϯ ⲛ̀ⲧⲉ ⲛⲉⲧⲉⲛⲓⲟϯ ⲛⲁⲧⲏⲓϥ
      ⲛⲱⲧⲉⲛ</td>
      <td class="language English"><span style="color:#b00e23">(1)</span> And
      now, Israel, hear the ordinances and judgments, all that I teach you this
      day to do: that ye may live, and be multiplied, and that ye may go in and
      inherit the land, which the Lord God of your fathers gives you.</td>
      <td class="language Greek"><span style="color:#b00e23">(1)</span> Καὶ
      νῦν, Ισραηλ, ἄκουε τῶν δικαιωµάτων καὶ τῶν κριµάτων, ὅσα ἐγὼ διδάσκω ὑµᾶς
      σήµερον ποιεῖν, ἵνα ζῆτε καὶ πολυπλασιασθῆτε καὶ εἰσελθόντες
      κληρονοµήσητε τὴν γῆν, ἣν κύριος ὁ θεὸς τῶν πατέρων ὑµῶν δίδωσιν
      ὑµῖν.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲛ̀ⲛⲉⲧⲉⲛⲧⲟⲩϩⲟ ⲉ̀ⲡⲁⲓⲥⲁϫⲓ ⲫⲁⲓ ⲁ̀ⲛⲟⲕ ⲉ̀ϯϩⲟⲛϩⲉⲛ ⲙ̀ⲙⲟϥ ⲉ̀ⲧⲉⲛ ⲑⲏⲛⲟⲩ ⲛ̀ⲛⲉⲧⲉⲛⲱⲗⲓ
      ⲉ̀ⲃⲟⲗ ⲙ̀ⲙⲟϥ ⲁⲣⲉϩ ⲉ̀ⲛⲓⲉⲛⲧⲟⲗⲏ ⲛ̀ⲧⲉ ⲡϭ̅ⲥ̅ ⲡⲉⲧⲉⲛⲛⲟⲩϯ ⲛⲏ ⲁ̀ⲛⲟⲕ ⲉ̀ϯϩⲟⲛϩⲉⲛ
      ⲙ̀ⲙⲱⲟⲩ ⲉ̀ⲧⲉⲛ ⲑⲏⲛⲟⲩ ⲙ̀ⲫⲟⲟⲩ</td>
      <td class="language English"><span style="color:#b00e23">(2)</span> Ye
      shall not add to the word which I command you, and ye shall not take from
      it: keep the commandments of the Lord our God, all that I command you
      this day.</td>
      <td class="language Greek"><span style="color:#b00e23">(2)</span> οὐ
      προσθήσετε πρὸς τὸ ῥῆµα, ὃ ἐγὼ ἐντέλλοµαι ὑµῖν, καὶ οὐκ ἀφελεῖτε ἀπ’
      αὐτοῦ· φυλάσσεσθε τὰς ἐντολὰς κυρίου τοῦ θεοῦ ὑµῶν, ὅσα ἐγὼ ἐντέλλοµαι
      ὑµῖν σήµερον.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲛⲉⲧⲉⲛⲃⲁⲗ ⲁⲩⲛⲁⲩ ⲉ̀ϩⲱⲃ ⲛⲓⲃⲉⲛ ⲉⲧⲁ ⲡϭ̅ⲥ̅ ⲡⲉⲛⲛⲟⲩϯ ⲁⲓⲧⲟⲩ ⲙ̀ⲃⲉⲗⲫⲉⲅⲱⲣ ϫⲉ ⲣⲱⲙⲓ
      ⲛⲓⲃⲉⲛ ⲉⲧⲁⲩⲙⲟϣⲓ ⲥⲁⲫⲁϩⲟⲩ ⲙ̀ⲃⲉⲗⲫⲉⲅⲱⲣ ⲁϥϥⲟⲧϥ ⲉ̀ⲃⲟⲗ ⲛ̀ϫⲉ ⲡϭ̅ⲥ̅ ⲡⲉⲛⲛⲟⲩϯ</td>
      <td class="language English"><span style="color:#b00e23">(3)</span> Your
      eyes have seen all that the Lord our God did in the case of Beel-phegor;
      for every man that went after Beel-phegor, the Lord your God has utterly
      destroyed him from among you.</td>
      <td class="language Greek"><span style="color:#b00e23">(3)</span> οἱ
      ὀφθαλµοὶ ὑµῶν ἑωράκασιν πάντα, ὅσα ἐποίησεν κύριος ὁ θεὸς ἡµῶν τῷ
      Βεελφεγωρ, ὅτι πᾶς ἄνθρωπος, ὅστις ἐπορεύθη ὀπίσω Βεελφεγωρ, ἐξέτριψεν
      αὐτὸν κύριος ὁ θεὸς ὑµῶν ἐξ ὑµῶν·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲛ̀ⲑⲱⲧⲉⲛ ⲇⲉ ϧⲁ ⲛⲏ ⲉⲧⲟⲩⲉϩ ⲛ̀ⲥⲁ ⲡϭ̅ⲥ̅ ⲡⲉⲛⲛⲟⲩϯ ⲧⲉⲧⲉⲛⲟⲛϧ ⲧⲏⲣⲟⲩ ⲙ̀ⲫⲟⲟⲩ</td>
      <td class="language English"><span style="color:#b00e23">(4)</span> But
      ye that kept close to the Lord your God are all alive to-day.</td>
      <td class="language Greek"><span style="color:#b00e23">(4)</span> ὑµεῖς
      δὲ οἱ προσκείµενοι κυρίῳ τῷ θεῷ ὑµῶν ζῆτε πάντες ἐν τῇ σήµερον.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲁⲛⲁⲩ ⲁⲓⲧⲁⲙⲱⲧⲉⲛ ⲉ̀ϩⲁⲛⲙⲉⲑⲙⲏⲓ ⲛⲉⲙ ϩⲁⲛϩⲁⲡ ⲕⲁⲧⲁ ⲫⲣⲏϯ ⲉⲧⲁϥϩⲉⲛϩⲱⲛⲧ ⲛ̀ϫⲉ ⲡϭ̅ⲥ̅ ⲫϯ
      ⲉⲑⲣⲉⲧⲉⲛⲁⲓⲧⲟⲩ ϧⲉⲛ ⲡⲓⲕⲁϩⲓ ⲫⲏ ⲛ̀ⲑⲱⲧⲉⲛ ⲉⲧⲉⲧⲉⲛⲛⲁϣⲉ ⲛⲱⲧⲉⲛ ⲉ̀ϧⲟⲩⲛ ⲉ̀ⲣⲟϥ
      ⲉ̀ⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟϥ</td>
      <td class="language English"><span style="color:#b00e23">(5)</span>
      Behold, I have shewn you ordinances and judgments as the Lord commanded
      me, that ye should do so in the land into which ye go to inherit it.</td>
      <td class="language Greek"><span style="color:#b00e23">(5)</span> ἴδετε
      δέδειχα ὑµῖν δικαιώµατα καὶ κρίσεις, καθὰ ἐνετείλατό µοι κύριος, ποιῆσαι
      οὕτως ἐν τῇ γῇ, εἰς ἣν ὑµεῖς εἰσπορεύεσθε ἐκεῖ κληρονοµεῖν αὐτήν·</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲉⲣⲉⲧⲉⲛⲉ̀ⲁⲣⲉϩ ⲉ̀ⲣⲱⲟⲩ ⲟⲩⲟϩ ⲉⲣⲉⲧⲉⲛⲉ̀ⲁⲓⲧⲟⲩ ϫⲉ ⲑⲁⲓ ⲧⲉ ⲧⲉⲧⲉⲛⲥⲃⲱ ⲛⲉⲙ
      ⲡⲉⲧⲉⲛⲕⲁϯ ⲙ̀ⲡⲉⲙ̀ⲑⲟ ⲛ̀ⲛⲓⲉⲑⲛⲟⲥ ⲧⲏⲣⲟⲩ ⲛⲏ ⲉⲧⲛⲁⲥⲱⲧⲉⲙ ⲉ̀ⲛⲁⲓⲙⲉⲑⲙⲏⲓ ⲧⲏⲣⲟⲩ ⲉⲩⲉ̀ϫⲟⲥ
      ϫⲉ ⲓⲥ ⲟⲩⲗⲁⲟⲥ ⲛ̀ⲥⲁⲃⲉ ⲟⲩⲟϩ ⲛ̀ⲕⲁⲧϩⲏⲧ ⲡⲁⲓⲉⲑⲛⲟⲥ ⲉⲧⲟⲓ ⲛ̀ⲛⲓϣϯ</td>
      <td class="language English"><span style="color:#b00e23">(6)</span> And
      ye shall keep and do them: for this is your wisdom and understanding
      before all nations, as many as shall hear all these ordinances; and they
      shall say, Behold, this great nation is a wise and understanding
      people.</td>
      <td class="language Greek"><span style="color:#b00e23">(6)</span> καὶ
      φυλάξεσθε καὶ ποιήσετε, ὅτι αὕτη ἡ σοφία ὑµῶν καὶ ἡ σύνεσις ἐναντίον
      πάντων τῶν ἐθνῶν, ὅσοι ἐὰν ἀκούσωσιν πάντα τὰ δικαιώµατα ταῦτα καὶ
      ἐροῦσιν Ἰδοὺ λαὸς σοφὸς καὶ ἐπιστήµων τὸ ἔθνος τὸ µέγα τοῦτο.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ϫⲉ
      ⲁϣ ⲛ̀ⲛⲓϣϯ ⲛ̀ⲉⲑⲛⲟⲥ ⲉⲧⲉ ⲟⲩⲟⲛⲧⲁϥ ⲙ̀ⲙⲁⲩ ⲛ̀ⲟⲩⲛⲟⲩϯ ⲉϥϧⲉⲛⲧ ⲉ̀ⲣⲱⲟⲩ ⲙ̀ⲫⲣⲏϯ ⲙ̀ⲡϭ̅ⲥ̅
      ⲡⲉⲛⲛⲟⲩϯ ϧⲉⲛ ϩⲱⲃ ⲛⲓⲃⲉⲛ ⲉⲧⲉⲧⲉⲛⲛⲁⲱϣ ⲉ̀ⲡϣⲱⲓ ϩⲁⲣⲟϥ ⲉⲑⲃⲏⲧⲟⲩ</td>
      <td class="language English"><span style="color:#b00e23">(7)</span> For
      what manner of nation is so great, which has God so near to them as the
      Lord our God is in all things in whatsoever we may call upon him?</td>
      <td class="language Greek"><span style="color:#b00e23">(7)</span> ὅτι
      ποῖον ἔθνος µέγα, ᾧ ἐστιν αὐτῷ θεὸς ἐγγίζων αὐτοῖς ὡς κύριος ὁ θεὸς ἡµῶν
      ἐν πᾶσιν, οἷς ἐὰν αὐτὸν ἐπικαλεσώµεθα;</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲁϣ ⲛ̀ⲛⲓϣϯ ⲛ̀ⲉⲑⲛⲟⲥ ⲉⲧⲉ ⲟⲩⲟⲛⲧⲁϥ ⲛ̀ϩⲁⲛⲙⲉⲑⲙⲏⲓ ⲛⲉⲙ ϩⲁⲛϩⲁⲡ ⲛ̀ⲑⲙⲏⲓ ⲕⲁⲧⲁ
      ⲡⲁⲓⲛⲟⲙⲟⲥ ⲧⲏⲣϥ ⲫⲁⲓ ⲁ̀ⲛⲟⲕ ⲉ̀ϯϯ ⲙ̀ⲙⲟϥ ⲙ̀ⲡⲉⲧⲉⲛⲙ̀ⲑⲟ ⲙ̀ⲫⲟⲟⲩ</td>
      <td class="language English"><span style="color:#b00e23">(8)</span> And
      what manner of nation is so great, which has righteous ordinances and
      judgments according to all this law, which I set before you this
      day?</td>
      <td class="language Greek"><span style="color:#b00e23">(8)</span> καὶ
      ποῖον ἔθνος µέγα, ᾧ ἐστιν αὐτῷ δικαιώµατα καὶ κρίµατα δίκαια κατὰ πάντα
      τὸν νόµον τοῦτον, ὃν ἐγὼ δίδωµι ἐνώπιον ὑµῶν σήµερον;</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲙⲁϩⲑⲏⲕ ⲉ̀ⲣⲟⲕ ⲟⲩⲟϩ ⲁⲣⲉϩ ⲉ̀ⲧⲉⲕⲯⲩⲭⲏ ⲉ̀ⲙⲁϣⲱ ⲙ̀ⲡⲉⲣⲉⲣⲡⲱⲃϣ ⲛ̀ⲛⲓⲥⲁϫⲓ ⲧⲏⲣⲟⲩ ⲛⲏ ⲉⲧⲁ
      ⲛⲉⲕⲃⲁⲗ ⲉ̀ⲣⲱⲟⲩ ⲟⲩⲟϩ ⲙ̀ⲡⲉⲛⲑⲣⲟⲩϩⲱⲗ ⲉ̀ⲃⲟⲗ ϧⲉⲛ ⲡⲉⲕϩⲏⲧ ⲛ̀ⲛⲓⲉϩⲟⲟⲩ ⲧⲏⲣⲟⲩ ⲛ̀ⲧⲉ
      ⲡⲉⲛⲱⲛϧ ⲟⲩⲟϩ ⲉⲕⲉ̀ⲧⲥⲁⲃⲉ ⲛⲉⲕϣⲏⲣⲓ ⲛⲉⲙ ⲛⲓϣⲏⲣⲓ ⲛ̀ⲧⲉ ⲛⲉⲕϣⲏⲣⲓ</td>
      <td class="language English"><span style="color:#b00e23">(9)</span> Take
      heed to thyself, and keep thy heart diligently: forget not any of the
      things, which thine eyes have seen, and let them not depart from thine
      heart all the days of thy life; and thou shalt teach thy sons and thy
      sons’ sons,</td>
      <td class="language Greek"><span style="color:#b00e23">(9)</span> πρόσεχε
      σεαυτῷ καὶ φύλαξον τὴν ψυχήν σου σφόδρα, µὴ ἐπιλάθῃ πάντας τοὺς λόγους,
      οὓς ἑωράκασιν οἱ ὀφθαλµοί σου· καὶ µὴ ἀποστήτωσαν ἀπὸ τῆς καρδίας σου
      πάσας τὰς ἡµέρας τῆς ζωῆς σου, καὶ συµβιβάσεις τοὺς υἱούς σου καὶ τοὺς
      υἱοὺς τῶν υἱῶν σου</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲉ̀ⲡⲓⲉϩⲟⲟⲩ ⲉⲧⲁⲧⲉⲛⲟϩⲓ ⲉ̀ⲣⲁⲧⲉⲛ ⲑⲏⲛⲟⲩ ⲙ̀ⲙⲟϥ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲡⲉⲧⲉⲛⲛⲟⲩϯ ϧⲉⲛ
      ⲭⲱⲣⲏⲃ ϧⲉⲛ ⲡⲓⲉϩⲟⲟⲩ ⲛ̀ⲧⲉ ⲡⲓⲑⲱⲟⲩϯ ϩⲟⲧⲉ ⲉⲧⲁ ⲡϭ̅ⲥ̅ ϫⲟⲥ ⲛⲏⲓ ϫⲉ ⲑⲱⲟⲩϯ ⲙ̀ⲡⲓⲗⲁⲟⲥ
      ϩⲁⲣⲟⲓ ⲟⲩⲟϩ ⲙⲁⲣⲟⲩⲥⲱⲧⲉⲙ ⲉ̀ⲛⲁⲥⲁϫⲓ ϩⲟⲡⲱⲥ ⲛ̀ⲧⲟⲩⲥⲁⲃⲟ ⲉ̀ⲉⲣϩⲟϯ ϧⲁⲧϩⲏ ⲛ̀ⲛⲓⲉϩⲟⲟⲩ
      ⲧⲏⲣⲟⲩ ⲉⲧⲟⲩⲛⲁⲱⲛϧ ⲙ̀ⲙⲱⲟⲩ ⲛ̀ⲑⲱⲟⲩ ϩⲓϫⲉⲛ ⲡⲓⲕⲁϩⲓ ⲟⲩⲟϩ ⲛ̀ⲧⲟⲩⲧⲥⲁⲃⲉ
      ⲛ̀ⲟⲩⲕⲉϣⲏⲣⲓ</td>
      <td class="language English"><span style="color:#b00e23">(10)</span> even
      the things that happened in the day in which ye stood before the Lord our
      God in Choreb in the day of the assembly; for the Lord said to me, Gather
      the people to me, and let them hear my words, that they may learn to fear
      me all the days which they live upon the earth, and they shall teach
      their sons.</td>
      <td class="language Greek"><span style="color:#b00e23">(10)</span>
      ἡµέραν, ἣν ἔστητε ἐναντίον κυρίου τοῦ θεοῦ ὑµῶν ἐν Χωρηβ τῇ ἡµέρᾳ τῆς
      ἐκκλησίας, ὅτε εἶπεν κύριος πρός µε Ἐκκλησίασον πρός µε τὸν λαόν, καὶ
      ἀκουσάτωσαν τὰ ῥήµατά µου, ὅπως µάθωσιν φοβεῖσθαί µε πάσας τὰς ἡµέρας, ἃς
      αὐτοὶ ζῶσιν ἐπὶ τῆς γῆς, καὶ τοὺς υἱοὺς αὐτῶν διδάξωσιν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲁⲣⲉⲧⲉⲛⲓ̀ ⲁⲣⲉⲧⲉⲛⲟϩⲓ ⲉ̀ⲣⲁⲧⲉⲛ ⲑⲏⲛⲟⲩ ϧⲁⲣⲁⲧϥ ⲙ̀ⲡⲓⲧⲱⲟⲩ ⲟⲩⲟϩ ⲡⲓⲧⲱⲟⲩ ⲛⲁϥⲙⲟϩ
      ⲛ̀ⲭⲣⲱⲙ ϣⲁ ⲧⲫⲉ ⲟⲩⲭⲁⲕⲓ ⲛⲉⲙ ⲟⲩⲅⲛⲟⲫⲟⲥ ⲛⲉⲙ ⲟⲩⲥⲁⲣⲁⲑⲏⲟⲩ ⲛⲉⲙ ⲟⲩⲛⲓϣϯ ⲛ̀ⲥⲙⲏ</td>
      <td class="language English"><span style="color:#b00e23">(11)</span> And
      ye drew nigh and stood under the mountain; and the mountain burned with
      fire up to heaven: there was darkness, blackness, and tempest.</td>
      <td class="language Greek"><span style="color:#b00e23">(11)</span> καὶ
      προσήλθετε καὶ ἔστητε ὑπὸ τὸ ὄρος, καὶ τὸ ὄρος ἐκαίετο πυρὶ ἕως τοῦ
      οὐρανοῦ, σκότος, γνόφος, θύελλα, φωνὴ µεγάλη.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲁϥⲥⲁϫⲓ ⲛⲉⲙⲱⲧⲉⲛ ⲛ̀ϫⲉ ⲡϭ̅ⲥ̅ ϧⲉⲛ ⲡⲓⲧⲱⲟⲩ ϧⲉⲛ ⲑⲙⲏϯ ⲙ̀ⲡⲓⲭⲣⲱⲙ ⲟⲩⲥⲙⲏ ⲛ̀ⲧⲉ
      ϩⲁⲛⲥⲁϫⲓ ⲛ̀ⲑⲱⲧⲉⲛ ⲁⲣⲉⲧⲉⲛⲥⲟⲑⲙⲉⲥ ⲟⲩⲥⲙⲟⲧ ⲙ̀ⲡⲉⲧⲉⲛⲛⲁⲩ ⲉ̀ⲣⲟϥ ⲁⲗⲗⲁ ⲟⲩⲥⲙⲏ</td>
      <td class="language English"><span style="color:#b00e23">(12)</span> And
      the Lord spoke to you out of the midst of the fire a voice of words,
      which ye heard: and ye saw no likeness, only ye heard a voice.</td>
      <td class="language Greek"><span style="color:#b00e23">(12)</span> καὶ
      ἐλάλησεν κύριος πρὸς ὑµᾶς ἐκ µέσου τοῦ πυρός· φωνὴν ῥηµάτων ὑµεῖς
      ἠκούσατε καὶ ὁµοίωµα οὐκ εἴδετε, ἀλλ’ ἢ φωνήν·</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲁϥⲧⲁⲙⲱⲧⲉⲛ ⲉ̀ⲧⲉϥⲇⲓⲁⲑⲏⲕⲏ ⲑⲏ ⲉⲧⲁϥϩⲉⲛϩⲉⲛ ⲑⲏⲛⲟⲩ ⲉ̀ⲣⲟⲥ ⲉ̀ⲁⲓⲥ ⲡⲓⲓ̅ ⲛ̀ⲥⲁϫⲓ
      ⲟⲩⲟϩ ⲁϥⲥϧⲏⲧⲟⲩ ϩⲓ ⲡⲗⲁⲝ ⲥⲛⲟⲩϯ ⲛ̀ⲱⲛⲓ</td>
      <td class="language English"><span style="color:#b00e23">(13)</span> And
      he announced to you his covenant, which he commanded you to keep, even
      the ten commandments; and he wrote them on two tables of stone.</td>
      <td class="language Greek"><span style="color:#b00e23">(13)</span> καὶ
      ἀνήγγειλεν ὑµῖν τὴν διαθήκην αὐτοῦ, ἣν ἐνετείλατο ὑµῖν ποιεῖν, τὰ δέκα
      ῥήµατα, καὶ ἔγραψεν αὐτὰ ἐπὶ δύο πλάκας λιθίνας.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲁ̀ⲛⲟⲕ ϩⲱ ⲁϥϩⲉⲛϩⲱⲛⲧ ⲛ̀ϫⲉ ⲡϭ̅ⲥ̅ ϧⲉⲛ ⲡⲓⲥⲏⲟⲩ ⲉⲧⲉⲙ̀ⲙⲁⲩ ⲉ̀ϯⲥⲃⲱ ⲛⲱⲧⲉⲛ
      ⲉ̀ϩⲁⲛⲙⲉⲑⲙⲏⲓ ⲛⲉⲙ ϩⲁⲛϩⲁⲡ ⲉⲑⲣⲉⲧⲉⲛⲁⲓⲧⲟⲩ ϩⲓϫⲉⲛ ⲡⲓⲕⲁϩⲓ ⲫⲏ ⲉⲧⲉⲧⲉⲛⲛⲁϣⲉ ⲉ̀ϧⲟⲩⲛ
      ⲉ̀ⲣⲟϥ ⲉ̀ⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟϥ</td>
      <td class="language English"><span style="color:#b00e23">(14)</span> And
      the Lord commanded me at that time, to teach you ordinances and
      judgments, that ye should do them on the land, into which ye go to
      inherit it.</td>
      <td class="language Greek"><span style="color:#b00e23">(14)</span> καὶ
      ἐµοὶ ἐνετείλατο κύριος ἐν τῷ καιρῷ ἐκείνῳ διδάξαι ὑµᾶς δικαιώµατα καὶ
      κρίσεις ποιεῖν αὐτὰ ὑµᾶς ἐπὶ τῆς γῆς, εἰς ἣν ὑµεῖς εἰσπορεύεσθε ἐκεῖ
      κληρονοµεῖν αὐτήν.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ⲉⲣⲉⲧⲉⲛⲁⲣⲉϩ ⲉ̀ⲙⲁϣⲱ ⲉ̀ⲛⲉⲧⲉⲛⲯⲩⲭⲏ ϫⲉ ⲙ̀ⲡⲉⲧⲉⲛⲛⲁⲩ ⲉⲥⲙⲟⲧ ϧⲉⲛ ⲡⲓⲉϩⲟⲟⲩ ⲉⲧⲁ
      ⲡϭ̅ⲥ̅ ⲥⲁϫⲓ ⲛⲉⲙⲱⲧⲉⲛ ϧⲉⲛ ⲭⲱⲣⲏⲃ ⲛ̀ϩⲣⲏⲓ ϩⲓ ⲡⲓⲧⲱⲟⲩ ⲉ̀ⲃⲟⲗ ϧⲉⲛ ⲑⲙⲏϯ
      ⲙ̀ⲡⲓⲭⲣⲱⲙ</td>
      <td class="language English"><span style="color:#b00e23">(15)</span> And
      take good heed to your hearts, for ye saw no similitude in the day in
      which the Lord spoke to you in Choreb in the mountain out of the midst of
      the fire:</td>
      <td class="language Greek"><span style="color:#b00e23">(15)</span> καὶ
      φυλάξεσθε σφόδρα τὰς ψυχὰς ὑµῶν, ὅτι οὐκ εἴδετε ὁµοίωµα ἐν τῇ ἡµέρᾳ, ᾗ
      ἐλάλησεν κύριος πρὸς ὑµᾶς ἐν Χωρηβ ἐν τῷ ὄρει ἐκ µέσου τοῦ πυρός.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲙ̀ⲡⲉⲣⲉⲣⲡⲁⲣⲁⲛⲟⲙⲓⲛ ⲛ̀ⲧⲉⲧⲉⲛⲑⲁⲙⲓⲟ ⲛⲱⲧⲉⲛ ⲛ̀ϩⲁⲛⲫⲟⲧϩ ⲛ̀ⲥⲙⲟⲧ ⲛ̀ϩⲩⲕⲱⲛ ⲛⲓⲃⲉⲛ ⲟⲩⲥⲙⲟⲧ
      ⲛ̀ϩⲱⲟⲩⲧ ⲓⲉ ⲟⲩⲥⲙⲟⲧ ⲛ̀ⲥϩⲓⲙⲓ</td>
      <td class="language English"><span style="color:#b00e23">(16)</span> lest
      ye transgress, and make to yourselves a carved image, any kind of figure,
      the likeness of male or female,</td>
      <td class="language Greek"><span style="color:#b00e23">(16)</span> µὴ
      ἀνοµήσητε καὶ ποιήσητε ὑµῖν ἑαυτοῖς γλυπτὸν ὁµοίωµα, πᾶσαν εἰκόνα,
      ὁµοίωµα ἀρσενικοῦ ἢ θηλυκοῦ,</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲥⲙⲟⲧ ⲛ̀ⲧⲉⲃⲛⲏ ⲛⲓⲃⲉⲛ ⲉⲧϩⲓϫⲉⲛ ⲡⲕⲁϩⲓ ⲥⲙⲟⲧ ⲛ̀ϩⲁⲗⲏⲧ ⲛⲓⲃⲉⲛ ⲉⲧⲣⲏⲧ ⲛ̀ⲧⲉⲛϩ ⲛⲏ ⲉⲧϩⲏⲗ
      ⲥⲁⲡⲉⲥⲏⲧ ⲛ̀ⲧⲫⲉ</td>
      <td class="language English"><span style="color:#b00e23">(17)</span> the
      likeness of any beast of those that are on the earth, the likeness of any
      winged bird which flies under heaven,</td>
      <td class="language Greek"><span style="color:#b00e23">(17)</span>
      ὁµοίωµα παντὸς κτήνους τῶν ὄντων ἐπὶ τῆς γῆς, ὁµοίωµα παντὸς ὀρνέου
      πτερωτοῦ, ὃ πέταται ὑπὸ τὸν οὐρανόν,</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲥⲙⲟⲧ ⲛ̀ϭⲁⲧϥⲓ ⲛⲓⲃⲉⲛ ⲉⲧⲱϣϯ ϩⲓϫⲉⲛ ⲡⲕⲁϩⲓ ⲥⲙⲟⲧ ⲛ̀ⲧⲉⲃⲛⲏ ⲛⲓⲃⲉⲛ ⲛⲏ ⲉⲧϧⲉⲛ ⲛⲓⲙⲱⲟⲩ
      ⲛⲉⲙ ⲥⲁⲡⲉⲥⲏⲧ ⲙ̀ⲡⲕⲁϩⲓ</td>
      <td class="language English"><span style="color:#b00e23">(18)</span> the
      likeness of any reptile which creeps on the earth, the likeness of any
      fish of those which are in the waters under the earth;</td>
      <td class="language Greek"><span style="color:#b00e23">(18)</span>
      ὁµοίωµα παντὸς ἑρπετοῦ, ὃ ἕρπει ἐπὶ τῆς γῆς, ὁµοίωµα παντὸς ἰχθύος, ὅσα
      ἐστὶν ἐν τοῖς ὕδασιν ὑποκάτω τῆς γῆς.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ⲙ̀ⲡⲉⲣⲉⲣϫⲟⲩϣⲧ ⲉ̀ϩⲣⲏⲓ ⲉ̀ⲧⲫⲉ ⲛ̀ⲧⲉⲕⲛⲁⲩ ⲉ̀ⲫⲣⲏ ⲛⲉⲙ ⲡⲓⲓⲟϩ ⲛⲉⲙ ⲛⲓⲥⲓⲟⲩ ⲛⲉⲙ
      ⲡⲓⲥⲟⲗⲥⲉⲗ ⲧⲏⲣϥ ⲛ̀ⲧⲫⲉ ⲛ̀ⲧⲉⲕⲥⲱⲣⲉⲙ ⲛ̀ⲧⲉⲕⲟⲩⲱϣⲧ ⲙ̀ⲙⲱⲟⲩ ⲛⲏ ⲉⲧⲁϥⲧⲏⲓⲧⲟⲩ ⲛ̀ϫⲉ ⲡϭ̅ⲥ̅
      ⲡⲉⲛⲛⲟⲩϯ ⲛ̀ⲛⲓⲉⲑⲛⲟⲥ ⲧⲏⲣⲟⲩ ⲛⲏ ⲉⲧⲥⲁⲡⲉⲥⲏⲧ ⲛ̀ⲧⲫⲉ</td>
      <td class="language English"><span style="color:#b00e23">(19)</span> and
      lest having looked up to the sky, and having seen the sun and the moon
      and the stars, and all the heavenly bodies, thou shouldest go astray and
      worship them, and serve them, which the Lord thy God has distributed to
      all the nations under heaven.</td>
      <td class="language Greek"><span style="color:#b00e23">(19)</span> καὶ µὴ
      ἀναβλέψας εἰς τὸν οὐρανὸν καὶ ἰδὼν τὸν ἥλιον καὶ τὴν σελήνην καὶ τοὺς
      ἀστέρας καὶ πάντα τὸν κόσµον τοῦ οὐρανοῦ πλανηθεὶς προσκυνήσῃς αὐτοῖς καὶ
      λατρεύσῃς αὐτοῖς, ἃ ἀπένειµεν κύριος ὁ θεός σου αὐτὰ πᾶσιν τοῖς ἔθνεσιν
      τοῖς ὑποκάτω τοῦ οὐρανοῦ.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲛ̀ⲑⲱⲧⲉⲛ ⲇⲉ ⲁϥϭⲓ ⲑⲏⲛⲟⲩ ⲛ̀ϫⲉ ⲫϯ ⲟⲩⲟϩ ⲁϥⲉⲛ ⲑⲏⲛⲟⲩ ⲉ̀ⲃⲟⲗ ϧⲉⲛ ϯϩⲣⲟ ⲙ̀ⲃⲉⲛⲓⲡⲓ
      ⲉ̀ⲃⲟⲗ ϧⲉⲛ ⲭⲏⲙⲓ ⲉⲑⲣⲉⲧⲉⲛⲉⲣ ⲟⲩⲗⲁⲟⲥ ⲛⲁϥ ϧⲉⲛ ⲟⲩⲕⲗⲏⲣⲟⲥ ⲙ̀ⲫⲣⲏϯ ϧⲉⲛ ⲡⲁⲓⲉϩⲟⲟⲩ</td>
      <td class="language English"><span style="color:#b00e23">(20)</span> But
      God took you, and led you forth out of the land of Egypt, out of the iron
      furnace, out of Egypt, to be to him a people of inheritance, as at this
      day.</td>
      <td class="language Greek"><span style="color:#b00e23">(20)</span> ὑµᾶς
      δὲ ἔλαβεν ὁ θεὸς καὶ ἐξήγαγεν ὑµᾶς ἐκ τῆς καµίνου τῆς σιδηρᾶς ἐξ Αἰγύπτου
      εἶναι αὐτῷ λαὸν ἔγκληρον ὡς ἐν τῇ ἡµέρᾳ ταύτῃ.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲁ ⲡϭ̅ⲥ̅ ⲫϯ ⲙ̀ⲃⲟⲛ ⲉⲣⲟⲓ ⲉⲑⲃⲉ ⲛⲏ ⲉⲧⲁⲣⲉⲧⲉⲛϫⲟⲧⲟⲩ ϧⲉⲛ ⲑⲏⲛⲟⲩ ⲟⲩⲟϩ ⲁϥⲱⲣⲕ
      ϩⲓⲛⲁ ⲛ̀ⲧⲁϣ̀ⲧⲉⲙⲉⲣϫⲓⲛⲓⲟⲣ ⲙ̀ⲡⲓⲓⲟⲣⲇⲁⲛⲏⲥ ⲫⲁⲓ ⲟⲩⲟϩ ϩⲓⲛⲁ ⲛ̀ⲧⲁϣ̀ⲧⲉⲙϣⲉ ⲉ̀ϧⲟⲩⲛ
      ⲉ̀ⲡⲓⲕⲁϩⲓ ⲫⲏ ⲉⲧⲉ ⲡϭ̅ⲥ̅ ⲡⲉⲕⲛⲟⲩϯ ⲛⲁⲧⲏⲓϥ ⲛⲁⲕ ϧⲉⲛ ⲟⲩⲕⲗⲏⲣⲟⲥ</td>
      <td class="language English"><span style="color:#b00e23">(21)</span> And
      the Lord God was angry with me for the things said by you, and sware that
      I should not go over this Jordan, and that I should not enter into the
      land, which the Lord thy God giveth thee for an inheritance.</td>
      <td class="language Greek"><span style="color:#b00e23">(21)</span> καὶ
      κύριος ἐθυµώθη µοι περὶ τῶν λεγοµένων ὑφ’ ὑµῶν καὶ ὤµοσεν ἵνα µὴ διαβῶ
      τὸν Ιορδάνην τοῦτον καὶ ἵνα µὴ εἰσέλθω εἰς τὴν γῆν, ἣν κύριος ὁ θεὸς
      δίδωσίν σοι ἐν κλήρῳ·</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲁ̀ⲛⲟⲕ ⲅⲁⲣ ϯⲛⲁⲙⲟⲩ ϧⲉⲛ ⲡⲁⲓⲕⲁϩⲓ ⲟⲩⲟϩ ϯⲛⲁⲉⲣϫⲓⲛⲓⲟⲣ ⲁⲛ ⲙ̀ⲡⲓⲓⲟⲣⲇⲁⲛⲏⲥ ⲛ̀ⲑⲱⲧⲉⲛ ⲇⲉ
      ⲧⲉⲧⲉⲛⲛⲁⲉⲣϫⲓⲛⲓⲟⲣ ⲟⲩⲟϩ ⲧⲉⲧⲉⲛⲛⲁⲉⲣⲕⲗⲏⲣⲟⲛⲟⲙⲓⲛ ⲙ̀ⲡⲁⲓⲕⲁϩⲓ ⲉⲑⲛⲁⲛⲉϥ</td>
      <td class="language English"><span style="color:#b00e23">(22)</span> For
      I am to die in this land, and shall not pass over this Jordan; but ye are
      to pass over, and shall inherit this good land.</td>
      <td class="language Greek"><span style="color:#b00e23">(22)</span> ἐγὼ
      γὰρ ἀποθνῄσκω ἐν τῇ γῇ ταύτῃ καὶ οὐ διαβαίνω τὸν Ιορδάνην τοῦτον, ὑµεῖς
      δὲ διαβαίνετε καὶ κληρονοµήσετε τὴν γῆν τὴν ἀγαθὴν ταύτην.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲙⲁϩⲑⲏⲧⲉⲛ ⲉ̀ⲣⲱⲧⲉⲛ ⲛ̀ⲑⲱⲧⲉⲛ ⲙ̀ⲡⲉⲣⲉⲣⲡⲱⲃϣ ⲛ̀ϯⲇⲓⲁⲑⲏⲕⲏ ⲛ̀ⲧⲉ ⲡϭ̅ⲥ̅ ⲡⲉⲛⲛⲟⲩϯ ⲑⲏ
      ⲉⲧⲁϥⲥⲉⲙⲛⲏⲧⲥ ⲛⲉⲙⲱⲧⲉⲛ ⲛ̀ⲧⲉⲧⲉⲛⲉⲣⲁⲛⲟⲙⲓⲛ ⲛ̀ⲧⲉⲧⲉⲛⲑⲁⲙⲓⲟ ⲛⲱⲧⲉⲛ ⲛ̀ⲟⲩⲫⲱⲧϩ ⲟⲩⲓⲛⲓ
      ⲛ̀ⲥⲙⲟⲧ ⲛ̀ⲧⲉ ⲛⲏ ⲧⲏⲣⲟⲩ ⲉⲧⲁϥϩⲉⲛϩⲱⲛⲕ ⲉ̀ⲣⲱⲟⲩ ⲛ̀ϫⲉ ⲡϭ̅ⲥ̅ ⲡⲉⲕⲛⲟⲩϯ</td>
      <td class="language English"><span style="color:#b00e23">(23)</span> Take
      heed to yourselves, lest ye forget the covenant of the Lord our God,
      which he made with you, and ye transgress, and make to yourselves a
      graven image of any of the things concerning which the Lord thy God
      commanded thee.</td>
      <td class="language Greek"><span style="color:#b00e23">(23)</span>
      προσέχετε ὑµεῖς, µὴ ἐπιλάθησθε τὴν διαθήκην κυρίου τοῦ θεοῦ ὑµῶν, ἣν
      διέθετο πρὸς ὑµᾶς, καὶ ποιήσητε ὑµῖν ἑαυτοῖς γλυπτὸν ὁµοίωµα πάντων, ὧν
      συνέταξεν κύριος ὁ θεός σου·</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ϫⲉ ⲡϭ̅ⲥ̅ ⲡⲉⲕⲛⲟⲩϯ ⲟⲩⲭⲣⲱⲙ ⲉϥⲟⲩⲱⲙ ⲡⲉ ⲟⲩⲛⲟⲩϯ ⲛ̀ⲣⲉϥⲭⲟϩ</td>
      <td class="language English"><span style="color:#b00e23">(24)</span> For
      the Lord thy God is a consuming fire, a jealous God.</td>
      <td class="language Greek"><span style="color:#b00e23">(24)</span> ὅτι
      κύριος ὁ θεός σου πῦρ καταναλίσκον ἐστίν, θεὸς ζηλωτής.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲉ̀ϣⲱⲡ ⲇⲉ ⲁⲕϣⲁⲛϫⲫⲟ ⲛ̀ϩⲁⲛϣⲏⲣⲓ ⲓⲉ ϩⲁⲛϣⲏⲣⲓ ⲛ̀ⲧⲉ ⲛⲉⲕϣⲏⲣⲓ ⲟⲩⲟϩ ⲛ̀ⲧⲉⲧⲉⲛⲱⲥⲕ ϩⲓϫⲉⲛ
      ⲡⲓⲕⲁϩⲓ ⲛ̀ⲧⲉⲧⲉⲛⲉⲣⲁⲛⲟⲙⲓⲛ ⲟⲩⲟϩ ⲛ̀ⲧⲉⲧⲉⲛⲑⲁⲙⲓⲟ ⲛⲱⲧⲉⲛ ⲛ̀ⲟⲩⲫⲱⲧϩ ⲛ̀ⲥⲙⲟⲧ ⲛⲓⲃⲉⲛ ⲟⲩⲟϩ
      ⲛ̀ⲧⲉⲧⲉⲛⲓⲣⲓ ⲙ̀ⲡⲓⲡⲉⲧϩⲱⲟⲩ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲡⲉⲧⲉⲛⲛⲟⲩϯ ⲛ̀ϯϫⲱⲛⲧ ⲛⲁϥ</td>
      <td class="language English"><span style="color:#b00e23">(25)</span> And
      when thou shalt have begotten sons, and shalt have sons’ sons, and ye
      shall have dwelt a long time on the land, and shall have transgressed,
      and made a graven image of any thing, and shall have done wickedly before
      the Lord your God to provoke him;</td>
      <td class="language Greek"><span style="color:#b00e23">(25)</span> Ἐὰν δὲ
      γεννήσῃς υἱοὺς καὶ υἱοὺς τῶν υἱῶν σου καὶ χρονίσητε ἐπὶ τῆς γῆς καὶ
      ἀνοµήσητε καὶ ποιήσητε γλυπτὸν ὁµοίωµα παντὸς καὶ ποιήσητε τὰ πονηρὰ
      ἐναντίον κυρίου τοῦ θεοῦ ὑµῶν παροργίσαι αὐτόν,</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ϯⲉⲣⲙⲉⲑⲣⲉ ⲛⲱⲧⲉⲛ ⲙ̀ⲫⲟⲟⲩ ⲛ̀ⲧⲫⲉ ⲛⲉⲙ ⲡⲓⲕⲁϩⲓ ϫⲉ ϧⲉⲛ ⲟⲩⲧⲁⲕⲟ ⲧⲉⲧⲉⲛⲛⲁⲧⲁⲕⲟ ⲉ̀ⲃⲟⲗ ϩⲁ
      ⲡⲕⲁϩⲓ ⲫⲏ ⲉⲧⲉⲧⲉⲛⲛⲁⲉⲣϫⲓⲛⲓⲟⲣ ⲉ̀ⲙⲁⲩ ⲙ̀ⲡⲓⲓⲟⲣⲇⲁⲛⲏⲥ ⲉ̀ⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟϥ
      ⲛ̀ⲛⲉⲧⲉⲛⲁϣⲁⲓ ⲛ̀ⲱⲥⲕ ϩⲓⲱⲓϥ ⲛ̀ⲟⲩⲙⲏϣ ⲛ̀ⲉϩⲟⲟⲩ ⲁⲗⲗⲁ ϧⲉⲛ ⲟⲩϥⲱϯ ⲉϥⲉ̀ϥⲉⲧ ⲑⲏⲛⲟⲩ
      ⲉ̀ⲃⲟⲗ</td>
      <td class="language English"><span style="color:#b00e23">(26)</span> I
      call heaven and earth this day to witness against you, that ye shall
      surely perish from off the land, into which ye go across Jordan to
      inherit it there; ye shall not prolong your days upon it, but shall be
      utterly cut off.</td>
      <td class="language Greek"><span style="color:#b00e23">(26)</span>
      διαµαρτύροµαι ὑµῖν σήµερον τόν τε οὐρανὸν καὶ τὴν γῆν ὅτι ἀπωλείᾳ
      ἀπολεῖσθε ἀπὸ τῆς γῆς, εἰς ἣν ὑµεῖς διαβαίνετε τὸν Ιορδάνην ἐκεῖ
      κληρονοµῆσαι αὐτήν· οὐχὶ πολυχρονιεῖτε ἡµέρας ἐπ’ αὐτῆς, ἀλλ’ ἢ ἐκτριβῇ
      ἐκτριβήσεσθε.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲟⲩⲟϩ ⲉϥⲉ̀ϫⲉⲣ ⲑⲏⲛⲟⲩ ⲉ̀ⲃⲟⲗ ⲛ̀ϫⲉ ⲡϭ̅ⲥ̅ ϧⲉⲛ ⲛⲓⲉⲑⲛⲟⲥ ⲧⲏⲣⲟⲩ ⲟⲩⲟϩ ⲉⲣⲉⲧⲉⲛⲉ̀ⲥⲱϫⲡ
      ⲉⲣⲉⲧⲉⲛⲟⲓ ⲛ̀ⲕⲟⲩϫⲓ ⲛ̀ⲏⲡⲓ ϧⲉⲛ ⲛⲓⲉⲑⲛⲟⲥ ⲧⲏⲣⲟⲩ ⲛⲏ ⲉⲧⲉ ⲡϭ̅ⲥ̅ ⲛⲁϭⲓ ⲑⲏⲛⲟⲩ ⲉ̀ϧⲟⲩⲛ
      ⲉ̀ⲣⲱⲟⲩ</td>
      <td class="language English"><span style="color:#b00e23">(27)</span> And
      the Lord shall scatter you among all nations, and ye shall be left few in
      number among all the nations, among which the Lord shall bring you.</td>
      <td class="language Greek"><span style="color:#b00e23">(27)</span> καὶ
      διασπερεῖ κύριος ὑµᾶς ἐν πᾶσιν τοῖς ἔθνεσιν καὶ καταλειφθήσεσθε ὀλίγοι
      ἀριθµῷ ἐν τοῖς ἔθνεσιν, εἰς οὓς εἰσάξει κύριος ὑµᾶς ἐκεῖ.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲟⲩⲟϩ ⲉⲣⲉⲧⲉⲛⲉ̀ϣⲉⲙϣⲓ ⲙ̀ⲙⲁⲩ ⲛ̀ϩⲁⲛⲕⲉⲛⲟⲩϯ ϩⲁⲛϩⲃⲏⲟⲩⲓ ⲛ̀ϫⲓϫ ⲛ̀ⲣⲱⲙⲓ ϩⲁⲛϣⲉ ⲛⲉⲙ
      ϩⲁⲛⲱⲛⲓ ⲛⲏ ⲉⲧⲉ ⲙ̀ⲡⲁⲩⲛⲁⲩ ⲟⲩⲇⲉ ⲙ̀ⲡⲁⲩⲥⲱⲧⲉⲙ ⲟⲩⲇⲉ ⲙ̀ⲡⲁⲩϣⲱⲗⲉⲙ</td>
      <td class="language English"><span style="color:#b00e23">(28)</span> And
      ye shall there serve other gods, the works of the hands of men, wood and
      stones, which cannot see, nor can they hear, nor eat, nor smell.</td>
      <td class="language Greek"><span style="color:#b00e23">(28)</span> καὶ
      λατρεύσετε ἐκεῖ θεοῖς ἑτέροις, ἔργοις χειρῶν ἀνθρώπων, ξύλοις καὶ λίθοις,
      οἳ οὐκ ὄψονται οὐδὲ µὴ ἀκούσωσιν οὔτε µὴ φάγωσιν οὔτε µὴ
      ὀσφρανθῶσιν.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲉⲣⲉⲧⲉⲛⲉ̀ⲕⲱϯ ⲙ̀ⲙⲁⲩ ⲛ̀ⲥⲁ ⲡϭ̅ⲥ̅ ⲡⲉⲧⲉⲛⲛⲟⲩϯ ⲟⲩⲟϩ ⲉⲣⲉⲧⲉⲛⲉ̀ϫⲉⲙϥ ϩⲟⲧⲁⲛ
      ⲁⲣⲉⲧⲉⲛϣⲁⲛⲕⲱϯ ⲛ̀ⲥⲱϥ ϧⲉⲛ ⲡⲉⲧⲉⲛϩⲏⲧ ⲧⲏⲣϥ ⲛⲉⲙ ⲉ̀ⲃⲟⲗ ϧⲉⲛ ⲧⲉⲧⲉⲛⲯⲩⲭⲏ ⲧⲏⲣⲥ ϧⲉⲛ
      ⲡⲉⲕϩⲟϫϩⲉϫ</td>
      <td class="language English"><span style="color:#b00e23">(29)</span> And
      there ye shall seek the Lord your God, and ye shall find him whenever ye
      shall seek him with all your heart, and with all your soul in your
      affliction.</td>
      <td class="language Greek"><span style="color:#b00e23">(29)</span> καὶ
      ζητήσετε ἐκεῖ κύριον τὸν θεὸν ὑµῶν καὶ εὑρήσετε, ὅταν ἐκζητήσητε αὐτὸν ἐξ
      ὅλης τῆς καρδίας σου καὶ ἐξ ὅλης τῆς ψυχῆς σου ἐν τῇ θλίψει σου·</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲟⲩⲟϩ ⲉⲩⲉ̀ϫⲉⲙⲕ ⲛ̀ϫⲉ ⲛⲁⲓⲥⲁϫⲓ ⲧⲏⲣⲟⲩ ⲉ̀ⲡϧⲁⲉ̀ ⲛ̀ⲧⲉ ⲛⲓⲉϩⲟⲟⲩ ⲟⲩⲟϩ ⲉⲕⲉ̀ⲕⲟⲧⲕ
      ⲉ̀ⲡϭ̅ⲥ̅ ⲡⲉⲕⲛⲟⲩϯ ⲟⲩⲟϩ ⲉⲕⲉ̀ⲥⲱⲧⲉⲙ ⲛ̀ⲥⲁ ⲧⲉϥⲥⲙⲏ</td>
      <td class="language English"><span style="color:#b00e23">(30)</span> And
      all these things shall come upon thee in the last days, and thou shalt
      turn to the Lord thy God, and shalt hearken to his voice.</td>
      <td class="language Greek"><span style="color:#b00e23">(30)</span> καὶ
      εὑρήσουσίν σε πάντες οἱ λόγοι οὗτοι ἐπ’ ἐσχάτῳ τῶν ἡµερῶν, καὶ
      ἐπιστραφήσῃ πρὸς κύριον τὸν θεόν σου καὶ εἰσακούσῃ τῆς φωνῆς αὐτοῦ·</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ϫⲉ ⲟⲩⲛⲟⲩϯ ⲛ̀ⲣⲉϥϣⲉⲛϩⲏⲧ ⲡⲉ ⲡϭ̅ⲥ̅ ⲡⲉⲕⲛⲟⲩϯ ⲛ̀ⲛⲉϥⲭⲁⲕ ⲛ̀ⲥⲱϥ ⲟⲩⲇⲉ ⲛ̀ⲛⲉϥϥⲟⲧⲕ
      ⲉ̀ⲃⲟⲗ ⲟⲩⲇⲉ ⲙ̀ⲡⲉϥⲉⲣⲡⲱⲃϣ ⲛ̀ϯⲇⲓⲁⲑⲏⲕⲏ ⲛ̀ⲧⲉ ⲛⲉⲕⲓⲟϯ ⲑⲏ ⲉⲧⲁϥⲱⲣⲕ ⲙ̀ⲙⲟⲥ ⲛⲱⲟⲩ</td>
      <td class="language English"><span style="color:#b00e23">(31)</span>
      Because the Lord thy God is a God of pity: he will not forsake thee, nor
      destroy thee; he will not forget the covenant of thy fathers, which the
      Lord sware to them.</td>
      <td class="language Greek"><span style="color:#b00e23">(31)</span> ὅτι
      θεὸς οἰκτίρµων κύριος ὁ θεός σου, οὐκ ἐγκαταλείψει σε οὐδὲ µὴ ἐκτρίψει
      σε, οὐκ ἐπιλήσεται τὴν διαθήκην τῶν πατέρων σου, ἣν ὤµοσεν αὐτοῖς.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ϣⲓⲛⲓ ⲛ̀ⲥⲁ ⲛⲓⲉϩⲟⲟⲩ ⲛ̀ⲧⲉ ϣⲟⲣⲡ ⲛⲏ ⲉⲧⲁⲩϣⲱⲡⲓ ϧⲁϫⲱⲕ ⲓⲥϫⲉⲛ ⲡⲓⲉϩⲟⲟⲩ ⲉⲧⲁ ⲫϯ ⲥⲉⲛⲧ
      ⲣⲱⲙⲓ ϩⲓϫⲉⲛ ⲡⲓⲕⲁϩⲓ ⲛⲉⲙ ϩⲓϫⲉⲛ ⲡⲗⲁⲕϩ ⲛ̀ⲧⲉ ⲧⲫⲉ ϫⲉ ⲁⲛ ⲁⲥϣⲱⲡⲓ ⲕⲁⲧⲁ ⲡⲁⲓⲥⲁϫⲓ ⲉⲧⲟⲓ
      ⲛ̀ⲛⲓϣϯ ϫⲉ ⲁⲛ ⲁⲩⲥⲱⲧⲉⲙ ⲛ̀ⲟⲩϩⲱⲃ ⲙ̀ⲡⲁⲓⲣⲏϯ</td>
      <td class="language English"><span style="color:#b00e23">(32)</span> Ask
      of the former days which were before thee, from the day when God created
      man upon the earth, and beginning at the one end of heaven to the other
      end of heaven, if there has happened any thing like to this great event,
      if such a thing has been heard:</td>
      <td class="language Greek"><span style="color:#b00e23">(32)</span>
      ἐπερωτήσατε ἡµέρας προτέρας τὰς γενοµένας προτέρας σου ἀπὸ τῆς ἡµέρας, ἧς
      ἔκτισεν ὁ θεὸς ἄνθρωπον ἐπὶ τῆς γῆς, καὶ ἐπὶ τὸ ἄκρον τοῦ οὐρανοῦ ἕως
      ἄκρου τοῦ οὐρανοῦ, εἰ γέγονεν κατὰ τὸ ῥῆµα τὸ µέγα τοῦτο, εἰ ἤκουσται
      τοιοῦτο·</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ϫⲉ ⲁⲛ ⲁ ⲉⲑⲛⲟⲥ ⲥⲱⲧⲉⲙ ⲉ̀ⲧⲥⲙⲏ ⲙ̀ⲫϯ ⲉⲧⲟⲛϧ ⲉϥⲥⲁϫⲓ ⲉ̀ⲃⲟⲗ ϧⲉⲛ ⲑⲙⲏϯ ⲙ̀ⲡⲓⲭⲣⲱⲙ ⲟⲩⲟϩ
      ⲁϥⲱⲛϧ ⲙ̀ⲫⲣⲏϯ ⲉⲧⲁⲕⲥⲱⲧⲉⲙ ⲛ̀ⲑⲟⲕ ⲟⲩⲟϩ ⲁⲕⲱⲛϧ</td>
      <td class="language English"><span style="color:#b00e23">(33)</span> if a
      nation have heard the voice of the living God speaking out of the midst
      of the fire, as thou hast heard and hast lived;</td>
      <td class="language Greek"><span style="color:#b00e23">(33)</span> εἰ
      ἀκήκοεν ἔθνος φωνὴν θεοῦ ζῶντος λαλοῦντος ἐκ µέσου τοῦ πυρός, ὃν τρόπον
      ἀκήκοας σὺ καὶ ἔζησας·</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲓⲉ ϫⲉ ⲁⲛ ⲁϥϭⲱⲛⲧ ⲛ̀ϫⲉ ⲫϯ ⲉ̀ϣⲉ ⲛⲁϥ ⲉ̀ϧⲟⲩⲛ ⲉ̀ϭⲓ ⲛⲁϥ ⲛ̀ⲟⲩⲉⲑⲛⲟⲥ ⲉ̀ⲃⲟⲗ ϧⲉⲛ ⲑⲙⲏϯ
      ⲛ̀ⲟⲩⲉⲑⲛⲟⲥ ϧⲉⲛ ⲟⲩⲡⲓⲣⲁⲥⲙⲟⲥ ⲛⲉⲙ ϩⲁⲛⲙⲏⲓⲛⲓ ⲛⲉⲙ ϩⲁⲛϣⲫⲏⲣⲓ ϧⲉⲛ ⲟⲩⲡⲟⲗⲉⲙⲟⲥ ⲛⲉⲙ ϧⲉⲛ
      ⲟⲩϫⲓϫ ⲉⲥⲁⲙⲁϩⲓ ⲛⲉⲙ ϧⲉⲛ ⲟⲩϫⲫⲟⲓ ⲉϥϭⲟⲥⲓ ⲛⲉⲙ ϧⲉⲛ ϩⲁⲛⲛⲓϣϯ ⲛ̀ⲛⲁⲩ ⲕⲁⲧⲁ ϩⲱⲃ ⲛⲓⲃⲉⲛ
      ⲉⲧⲁϥⲁⲓⲧⲟⲩ ⲛ̀ϫⲉ ⲡϭ̅ⲥ̅ ⲡⲉⲛⲛⲟⲩϯ ⲛ̀ϧⲣⲏⲓ ϧⲉⲛ ⲭⲏⲙⲓ ⲙ̀ⲡⲉⲕⲙ̀ⲑⲟ ⲉⲕⲛⲁⲩ</td>
      <td class="language English"><span style="color:#b00e23">(34)</span> if
      God has assayed to go and take to himself a nation out of the midst of
      another nation with trial, and with signs, and with wonders, and with
      war, and with a mighty hand, and with a high arm, and with great sights,
      according to all the things which the Lord our God did in Egypt in thy
      sight.</td>
      <td class="language Greek"><span style="color:#b00e23">(34)</span> εἰ
      ἐπείρασεν ὁ θεὸς εἰσελθὼν λαβεῖν ἑαυτῷ ἔθνος ἐκ µέσου ἔθνους ἐν πειρασµῷ
      καὶ ἐν σηµείοις καὶ ἐν τέρασιν καὶ ἐν πολέµῳ καὶ ἐν χειρὶ κραταιᾷ καὶ ἐν
      βραχίονι ὑψηλῷ καὶ ἐν ὁράµασιν µεγάλοις κατὰ πάντα, ὅσα ἐποίησεν κύριος ὁ
      θεὸς ἡµῶν ἐν Αἰγύπτῳ ἐνώπιόν σου βλέποντος·</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ϩⲱⲥⲧⲉ ⲛ̀ⲧⲉⲕⲉⲙⲓ ϫⲉ ⲡϭ̅ⲥ̅ ⲡⲉⲕⲛⲟⲩϯ ⲛ̀ⲑⲟϥ ⲡⲉ ⲫϯ ⲟⲩⲟϩ ⲙ̀ⲙⲟⲛ ⲕⲉⲟⲩⲁⲓ ⲉ̀ⲃⲏⲗ
      ⲉ̀ⲣⲟϥ</td>
      <td class="language English"><span style="color:#b00e23">(35)</span> So
      that thou shouldest know that the Lord thy God he is God, and there is
      none beside him.</td>
      <td class="language Greek"><span style="color:#b00e23">(35)</span> ὥστε
      εἰδῆσαί σε ὅτι κύριος ὁ θεός σου, οὗτος θεός ἐστιν, καὶ οὐκ ἔστιν ἔτι
      πλὴν αὐτοῦ.</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      ⲁⲕⲥⲱⲧⲉⲙ ⲉ̀ⲧⲉϥⲥⲙⲏ ⲉ̀ⲃⲟⲗ ϧⲉⲛ ⲧⲫⲉ ⲉϥϯⲥⲃⲱ ⲛⲁⲕ ⲟⲩⲟϩ ⲁϥⲧⲁⲙⲟⲕ ϩⲓϫⲉⲛ ⲡⲓⲕⲁϩⲓ
      ⲙ̀ⲡⲉϥⲛⲓϣϯ ⲛ̀ⲭⲣⲱⲙ ⲟⲩⲟϩ ⲛⲉϥⲥⲁϫⲓ ⲁⲕⲥⲟⲑⲙⲟⲩ ⲉ̀ⲃⲟⲗ ϧⲉⲛ ⲑⲙⲏϯ ⲙ̀ⲡⲓⲭⲣⲱⲙ</td>
      <td class="language English"><span style="color:#b00e23">(36)</span> His
      voice was made audible from heaven to instruct thee, and he shewed thee
      upon the earth his great fire, and thou heardest his words out of the
      midst of the fire.</td>
      <td class="language Greek"><span style="color:#b00e23">(36)</span> ἐκ τοῦ
      οὐρανοῦ ἀκουστὴ ἐγένετο ἡ φωνὴ αὐτοῦ παιδεῦσαί σε, καὶ ἐπὶ τῆς γῆς
      ἔδειξέν σοι τὸ πῦρ αὐτοῦ τὸ µέγα, καὶ τὰ ῥήµατα αὐτοῦ ἤκουσας ἐκ µέσου
      τοῦ πυρός.</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      ⲉⲑⲃⲉ ϫⲉ ⲁϥⲉⲣⲁⲅⲁⲡⲁⲛ ⲛⲛⲉⲕⲓⲟϯ ⲁⲥⲱϫⲡ ⲙ̀ⲡⲟⲩϫⲣⲟϫ ⲙⲉⲛⲉⲛⲥⲱⲟⲩ ⲟⲩⲟϩ ⲁϥⲉⲛⲕ ⲉ̀ⲃⲟⲗ ϧⲉⲛ
      ⲟⲩⲛⲓϣϯ ⲛϫⲟⲙ ⲉ̀ⲃⲟⲗ ϧⲉⲛ ⲭⲏⲙⲓ</td>
      <td class="language English"><span style="color:#b00e23">(37)</span>
      Because he loved thy fathers, he also chose you their seed after them,
      and he brought thee himself with his great strength out of Egypt,</td>
      <td class="language Greek"><span style="color:#b00e23">(37)</span> διὰ τὸ
      ἀγαπῆσαι αὐτὸν τοὺς πατέρας σου καὶ ἐξελέξατο τὸ σπέρµα αὐτῶν µετ’ αὐτοὺς
      ὑµᾶς καὶ ἐξήγαγέν σε αὐτὸς ἐν τῇ ἰσχύι αὐτοῦ τῇ µεγάλῃ ἐξ Αἰγύπτου</td>
    </tr>

    <tr id="v38" class="verse">
      <td class="language Bohairic"><span style="color:#b00e23">(ⲗ̅ⲏ̅)</span>
      ⲉϥϥⲱϯ ⲛ̀ϩⲁⲛⲛⲓϣϯ ⲛ̀ⲉⲑⲛⲟⲥ ⲉ̀ⲃⲟⲗ ⲉⲩϫⲟⲣ ⲉ̀ϩⲟⲧⲉⲣⲟⲕ ⲉ̀ⲃⲟⲗ ϧⲁⲧϩⲏ ⲙ̀ⲡⲉⲕϩⲟ ⲟⲩⲟϩ
      ⲉ̀ⲟⲗⲕ ⲉ̀ϧⲟⲩⲛ ⲉ̀ϯ ⲛⲁⲕ ⲛ̀ⲟⲩⲕⲁϩⲓ ⲉ̀ⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟϥ ⲙ̀ⲫⲣⲏϯ ⲉⲧⲉϥⲛ̀ⲧⲟⲧⲕ
      ⲙ̀ⲫⲟⲟⲩ</td>
      <td class="language English"><span style="color:#b00e23">(38)</span> to
      destroy nations great and stronger than thou before thy face, to bring
      thee in, to give thee their land to inherit, as thou hast it this
      day.</td>
      <td class="language Greek"><span style="color:#b00e23">(38)</span>
      ἐξολεθρεῦσαι ἔθνη µεγάλα καὶ ἰσχυρότερά σου πρὸ προσώπου σου εἰσαγαγεῖν
      σε δοῦναί σοι τὴν γῆν αὐτῶν κληρονοµεῖν, καθὼς ἔχεις σήµερον.</td>
    </tr>

    <tr id="v39" class="verse">
      <td class="language Bohairic"><span style="color:#b00e23">(ⲗ̅ⲑ̅)</span>
      ⲟⲩⲟϩ ⲉⲕⲉ̀ⲉⲙⲓ ⲙ̀ⲫⲟⲟⲩ ⲟⲩⲟϩ ⲉⲕⲉ̀ⲧⲁⲥⲑⲟ ϧⲉⲛ ⲡⲉⲕϩⲏⲧ ϫⲉ ⲡϭ̅ⲥ̅ ⲡⲉⲕⲛⲟⲩϯ ⲛ̀ⲑⲟϥ ⲡⲉ
      ⲫϯ ⲛ̀ϩⲣⲏⲓ ϧⲉⲛ ⲧⲫⲉ ⲙ̀ⲡϣⲱⲓ ⲛⲉⲙ ϩⲓϫⲉⲛ ⲡⲕⲁϩⲓ ⲉ̀ⲡⲉⲥⲏⲧ ⲟⲩⲟϩ ⲙ̀ⲙⲟⲛ ⲕⲉⲟⲩⲁⲓ ⲉ̀ⲃⲏⲗ
      ⲉ̀ⲣⲟϥ</td>
      <td class="language English"><span style="color:#b00e23">(39)</span> An
      thou shalt know this day, and shalt consider in thine heart, that the
      Lord thy God he is God in heaven above, and on the earth beneath, and
      there is none else but he.</td>
      <td class="language Greek"><span style="color:#b00e23">(39)</span> καὶ
      γνώσῃ σήµερον καὶ ἐπιστραφήσῃ τῇ διανοίᾳ ὅτι κύριος ὁ θεός σου, οὗτος
      θεὸς ἐν τῷ οὐρανῷ ἄνω καὶ ἐπὶ τῆς γῆς κάτω, καὶ οὐκ ἔστιν ἔτι πλὴν
      αὐτοῦ·</td>
    </tr>

    <tr id="v40" class="verse">
      <td class="language Bohairic"><span style="color:#b00e23">(ⲙ̅)</span>
      ⲟⲩⲟϩ ⲉⲕⲉ̀ⲁⲣⲉϩ ⲉ̀ⲛⲉϥⲙⲉⲑⲙⲏⲓ ⲛⲉⲙ ⲛⲉϥⲉⲛⲧⲟⲗⲏ ⲛⲉⲙ ⲛⲉϥϩⲁⲡ ⲛⲏ ⲁ̀ⲛⲟⲕ ⲉ̀ϯϩⲟⲛϩⲉⲛ
      ⲙ̀ⲙⲱⲟⲩ ⲉ̀ⲧⲟⲧⲕ ⲙ̀ⲫⲟⲟⲩ ϩⲓⲛⲁ ⲛ̀ⲧⲉ ⲡⲓⲡⲉⲑⲛⲁⲛⲉϥ ϣⲱⲡⲓ ⲛⲁⲕ ⲛⲉⲙ ⲛⲉⲕϣⲏⲣⲓ ⲙⲉⲛⲉⲛⲥⲱⲕ
      ϩⲟⲡⲱⲥ ⲛ̀ⲧⲉⲧⲉⲛⲉⲣ ⲟⲩⲙⲏϣ ⲛ̀ⲉϩⲟⲟⲩ ϩⲓϫⲉⲛ ⲡⲓⲕⲁϩⲓ ⲫⲏ ⲉⲧⲉ ⲡϭ̅ⲥ̅ ⲡⲉⲕⲛⲟⲩϯ ⲛⲁⲧⲏⲓϥ
      ⲛⲁⲕ ⲛ̀ⲛⲓⲉϩⲟⲟⲩ ⲧⲏⲣⲟⲩ</td>
      <td class="language English"><span style="color:#b00e23">(40)</span> And
      keep ye his commandments, and his ordinances, all that I command you this
      day; that it may be well with thee, and with thy sons after thee, that ye
      may be long-lived upon the earth, which the Lord thy God giveth thee for
      ever.</td>
      <td class="language Greek"><span style="color:#b00e23">(40)</span> καὶ
      φυλάξῃ τὰ δικαιώµατα αὐτοῦ καὶ τὰς ἐντολὰς αὐτοῦ, ὅσας ἐγὼ ἐντέλλοµαί σοι
      σήµερον, ἵνα εὖ σοι γένηται καὶ τοῖς υἱοῖς σου µετὰ σέ, ὅπως µακροήµεροι
      γένησθε ἐπὶ τῆς γῆς, ἧς κύριος ὁ θεός σου δίδωσίν σοι πάσας τὰς
      ἡµέρας.</td>
    </tr>

    <tr id="v41" class="verse">
      <td class="language Bohairic"><span style="color:#b00e23">(ⲙ̅ⲁ̅)</span>
      ⲧⲟⲧⲉ ⲁϥⲟⲩⲱϯ ⲛ̀ⲅ̅ ϯⲙ̀ⲃⲁⲕⲓ ⲉ̀ⲃⲟⲗ ⲛ̀ϫⲉ ⲙⲱⲩ̀ⲥⲏⲥ ϩⲓⲙⲏⲣ ⲙ̀ⲡⲓⲓⲟⲣⲇⲁⲛⲏⲥ
      ⲥⲁⲛⲓⲙⲁⲛ̀ⲁϣⲁⲓ ⲛ̀ⲧⲉ ⲫⲣⲏ</td>
      <td class="language English"><span style="color:#b00e23">(41)</span> Then
      Moses separated three cities beyond Jordan on the east,</td>
      <td class="language Greek"><span style="color:#b00e23">(41)</span> Τότε
      ἀφώρισεν Μωυσῆς τρεῖς πόλεις πέραν τοῦ Ιορδάνου ἀπὸ ἀνατολῶν ἡλίου</td>
    </tr>

    <tr id="v42" class="verse">
      <td class="language Bohairic"><span style="color:#b00e23">(ⲙ̅ⲃ̅)</span>
      ⲉ̀ⲑⲣⲉϥⲫⲱⲧ ⲉ̀ⲙⲁⲩ ⲛ̀ϫⲉ ⲡⲓⲣⲉϥϧⲱⲧⲉⲃ ⲟⲩⲟϩ ⲫⲏ ⲉⲧⲛⲁⲫⲱⲧ ⲉ̀ⲙⲁⲩ ⲉϥⲉ̀ⲱⲛϧ ⲫⲏ
      ⲉⲧⲛⲁϧⲱⲧⲉⲃ ⲙ̀ⲡⲉϥϣⲫⲏⲣ ⲛ̀ϥⲉⲙⲓ ⲁⲛ ⲛ̀ⲑⲟϥ ⲉϥⲙⲟⲥϯ ⲙ̀ⲙⲟϥ ⲁⲛ ϧⲁϫⲉⲛ ⲥⲁϥ ⲛⲉⲙ ⲅ̅
      ⲙ̀ⲫⲟⲟⲩ ⲉϥⲉ̀ⲫⲱⲧ ⲉ̀ⲟⲩⲓ ⲛ̀ⲛⲓⲃⲁⲕⲓ ⲟⲩⲟϩ ⲉϥⲉ̀ⲱⲛϧ</td>
      <td class="language English"><span style="color:#b00e23">(42)</span> that
      the slayer might flee thither, who should have slain his neighbour
      unintentionally, and should not have hated him in times past, and he
      shall flee to one of these cities and live:</td>
      <td class="language Greek"><span style="color:#b00e23">(42)</span> φυγεῖν
      ἐκεῖ τὸν φονευτήν, ὃς ἂν φονεύσῃ τὸν πλησίον οὐκ εἰδὼς καὶ οὗτος οὐ µισῶν
      αὐτὸν πρὸ τῆς ἐχθὲς καὶ τρίτης, καὶ καταφεύξεται εἰς µίαν τῶν πόλεων
      τούτων καὶ ζήσεται·</td>
    </tr>

    <tr id="v43" class="verse">
      <td class="language Bohairic"><span style="color:#b00e23">(ⲙ̅ⲅ̅)</span>
      ⲃⲟⲥⲟⲣ ⲑⲏ ⲉⲧϩⲓ ⲡϣⲁϥⲉ ϧⲉⲛ ⲡⲓⲕⲁϩⲓ ⲉⲧⲟⲓ ⲙ̀ⲙⲉϣϣⲱⲧ ⲛ̀ⲣⲟⲩⲃⲏⲛ ⲟⲩⲟϩ ⲣⲁⲙⲱⲑ ϧⲉⲛ
      ⲅⲁⲗⲁⲁⲇ ⲛ̀ⲅⲁⲗⲇⲓⲛ ⲟⲩⲟϩ ⲅⲁⲩⲗⲱⲛ ϧⲉⲛ ⲑⲃⲁⲥⲁⲛ ⲙ̀ⲙⲁⲛⲥⲥⲏ</td>
      <td class="language English"><span style="color:#b00e23">(43)</span>
      Bosor in the wilderness, in the plain country of Ruben, and Ramoth in
      Galaad belonging to Gad, and Gaulon in Basan belonging to Manasse.</td>
      <td class="language Greek"><span style="color:#b00e23">(43)</span> τὴν
      Βοσορ ἐν τῇ ἐρήµῳ ἐν τῇ γῇ τῇ πεδινῇ τῷ Ρουβην καὶ τὴν Ραµωθ ἐν Γαλααδ τῷ
      Γαδδι καὶ τὴν Γαυλων ἐν Βασαν τῷ Μανασση.</td>
    </tr>

    <tr id="v44" class="verse">
      <td class="language Bohairic"><span style="color:#b00e23">(ⲙ̅ⲇ̅)</span>
      ⲫⲁⲓ ⲡⲉ ⲡⲓⲛⲟⲙⲟⲥ ⲉⲧⲁϥⲭⲁϥ ⲛ̀ϫⲉ ⲙⲱⲩ̀ⲥⲏⲥ ⲙ̀ⲡⲉⲙ̀ⲑⲟ ⲛⲛ̀ⲉⲛϣⲏⲣⲓ ⲙ̀ⲡⲓⲥ̅ⲗ̅</td>
      <td class="language English"><span style="color:#b00e23">(44)</span> This
      is the law which Moses set before the children of Israel.</td>
      <td class="language Greek"><span style="color:#b00e23">(44)</span> Οὗτος
      ὁ νόµος, ὃν παρέθετο Μωυσῆς ἐνώπιον υἱῶν Ισραηλ·</td>
    </tr>

    <tr id="v45" class="verse">
      <td class="language Bohairic"><span style="color:#b00e23">(ⲙ̅ⲉ̅)</span>
      ⲛⲁⲓ ⲛⲉ ⲛⲓⲙⲉⲧⲙⲉⲑⲣⲉⲩ ⲛⲉⲙ ⲛⲓⲙⲉⲑⲙⲏⲓ ⲛⲉⲙ ⲛⲓϩⲁⲡ ⲛⲏ ⲉⲧⲁϥⲥⲁϫⲓ ⲙ̀ⲙⲱⲟⲩ ⲛ̀ϫⲉ ⲙⲱⲩ̀ⲥⲏⲥ
      ⲛⲉⲙ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ϩⲓ ⲡϣⲁϥⲉ ⲉⲧⲁⲩⲓ̀ ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲭⲏⲙⲓ</td>
      <td class="language English"><span style="color:#b00e23">(45)</span>
      These are the testimonies, and the ordinances, and the judgments, which
      Moses spoke to the sons of Israel, when they came out of the land of
      Egypt:</td>
      <td class="language Greek"><span style="color:#b00e23">(45)</span> ταῦτα
      τὰ µαρτύρια καὶ τὰ δικαιώµατα καὶ τὰ κρίµατα, ὅσα ἐλάλησεν Μωυσῆς τοῖς
      υἱοῖς Ισραηλ ἐν τῇ ἐρήµῳ ἐξελθόντων αὐτῶν ἐκ γῆς Αἰγύπτου</td>
    </tr>

    <tr id="v46" class="verse">
      <td class="language Bohairic"><span style="color:#b00e23">(ⲙ̅ⲋ̅)</span>
      ϩⲓⲙⲏⲣ ⲙⲡⲓⲓⲟⲣⲇⲁⲛⲏⲥ ϧⲉⲛ ϯϧⲉⲗⲗⲟⲧ ϧⲁⲧⲉⲛ ⲛⲏⲓ ⲙ̀ⲫⲟⲅⲱⲣ ϧⲉⲛ ⲡⲕⲁϩⲓ ⲛ̀ⲥⲏⲱⲛ ⲡⲟⲩⲣⲟ
      ⲛ̀ⲧⲉ ⲛⲓⲁⲙⲟⲣⲣⲉⲟⲥ ⲫⲏ ⲉ̀ⲛⲁϥϣⲟⲡ ϧⲉⲛ ⲉⲥⲉⲃⲱⲛ ⲛⲏ ⲉⲧⲁϥⲧⲁⲕⲱⲟⲩ ⲛ̀ϫⲉ ⲙⲱⲩ̀ⲥⲏⲥ ⲛⲉⲙ
      ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉⲧⲁⲩⲓ̀ ⲉ̀ⲃⲟⲗ ϧⲉⲛ ⲡⲓⲕⲁϩⲓ ⲛ̀ⲭⲏⲙⲓ</td>
      <td class="language English"><span style="color:#b00e23">(46)</span> on
      the other side of Jordan, in the valley near the house of Phogor, in the
      land of Seon king of the Amorites, who dwelt in Esebon, whom Moses and
      the sons of Israel smote when they came out of the land of Egypt.</td>
      <td class="language Greek"><span style="color:#b00e23">(46)</span> ἐν τῷ
      πέραν τοῦ Ιορδάνου ἐν φάραγγι ἐγγὺς οἴκου Φογωρ ἐν γῇ Σηων βασιλέως τῶν
      Αµορραίων, ὃς κατῴκει ἐν Εσεβων, οὓς ἐπάταξεν Μωυσῆς καὶ οἱ υἱοὶ Ισραηλ
      ἐξελθόντων αὐτῶν ἐκ γῆς Αἰγύπτου</td>
    </tr>

    <tr id="v47" class="verse">
      <td class="language Bohairic"><span style="color:#b00e23">(ⲙ̅ⲍ̅)</span>
      ⲟⲩⲟϩ ⲁⲩⲉⲣⲕⲗⲏⲣⲟⲛⲟⲙⲓⲛ ⲙ̀ⲡⲓⲕⲁϩⲓ ⲛⲉⲙ ⲡⲕⲁϩⲓ ⲛ̀ⲱⲅ ⲡⲟⲩⲣⲟ ⲛ̀ⲑⲃⲁⲥⲁⲛ ⲡⲓⲟⲩⲣⲟ ⲃ̅ ⲛ̀ⲧⲉ
      ⲛⲓⲁⲙⲟⲣⲣⲉⲟⲥ ⲛⲏ ⲉ̀ⲛⲁⲩ ϩⲓⲙⲏⲣ ⲙ̀ⲡⲓⲓⲟⲣⲇⲁⲛⲏⲥ ⲥⲁⲛⲓⲙⲁⲛ̀ϣⲁⲓ ⲛ̀ⲧⲉ ⲫⲣⲏ</td>
      <td class="language English"><span style="color:#b00e23">(47)</span> And
      they inherited his land, and the land of Og king of Basan, two kings of
      the Amorites, who were beyond Jordan eastward.</td>
      <td class="language Greek"><span style="color:#b00e23">(47)</span> καὶ
      ἐκληρονόµησαν τὴν γῆν αὐτοῦ καὶ τὴν γῆν Ωγ βασιλέως τῆς Βασαν, δύο
      βασιλέων τῶν Αµορραίων, οἳ ἦσαν πέραν τοῦ Ιορδάνου κατ’ ἀνατολὰς
      ἡλίου,</td>
    </tr>

    <tr id="v48" class="verse">
      <td class="language Bohairic"><span style="color:#b00e23">(ⲙ̅ⲏ̅)</span>
      ⲓⲥϫⲉⲛ ⲁⲣⲟⲏⲣ ⲑⲏ ⲉⲧⲁ ϧⲁⲧⲉⲛ ⲛⲉⲛⲥⲫⲟⲧⲟⲩ ⲙ̀ⲡⲓⲙⲟⲩⲛⲥⲱⲣⲉⲙ ⲛ̀ⲧⲉ ⲁⲣⲛⲱⲛ ϩⲓϫⲉⲛ ⲡⲓⲧⲱⲟⲩ
      ⲛ̀ⲧⲉ ⲥⲁⲛⲓⲱⲣ ⲫⲁⲓ ⲡⲉ ⲁⲉⲣⲙⲱⲛ</td>
      <td class="language English"><span style="color:#b00e23">(48)</span> From
      Aroer, which is on the border of the brook Arnon, even to the mount of
      Seon, which is Aermon.</td>
      <td class="language Greek"><span style="color:#b00e23">(48)</span> ἀπὸ
      Αροηρ, ἥ ἐστιν ἐπὶ τοῦ χείλους χειµάρρου Αρνων, καὶ ἐπὶ τοῦ ὄρους τοῦ
      Σηων, ὅ ἐστιν Αερµων,</td>
    </tr>

    <tr id="v49" class="verse">
      <td class="language Bohairic"><span style="color:#b00e23">(ⲙ̅ⲑ̅)</span>
      ϯⲁⲣⲁⲃⲁ ⲧⲏⲣⲥ ϩⲓⲙⲏⲣ ⲙ̀ⲡⲓⲓⲟⲣⲇⲁⲛⲏⲥ ⲥⲁⲛⲓⲙⲁⲛ̀ϣⲁⲓ ⲛ̀ⲧⲉ ⲫⲣⲏ ⲥⲁⲡⲉⲥⲏⲧ ⲛⲁⲥⲏⲇⲱⲑ ⲑⲏ
      ⲉⲧⲫⲟⲧϩ ϣⲁ ⲫⲓⲟⲙ ⲫⲏ ⲉⲧϣⲏϣ ⲉ̀ⲃⲟⲗ ⲓⲥϫⲉⲛ ⲡϫⲟϣϫⲉϣ ⲛ̀ⲧⲉ ⲫⲁⲥⲅⲁ</td>
      <td class="language English"><span style="color:#b00e23">(49)</span> All
      Araba beyond Jordan eastward under Asedoth hewn in the rock.</td>
      <td class="language Greek"><span style="color:#b00e23">(49)</span> πᾶσαν
      τὴν Αραβα πέραν τοῦ Ιορδάνου κατ’ ἀνατολὰς ἡλίου ὑπὸ Ασηδωθ τὴν
      λαξευτήν.</td>
    </tr>
  </table>
</body>
</html>
