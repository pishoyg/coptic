<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_12.html" rel="next">
  <link href="psalms_10.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_11" class="title">Psalms 11</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲓ̅ⲁ̅.
      ⲛ̀ⲧⲉ ⲇⲁⲩⲓⲇ. ⲉ̀ⲡϫⲱⲕ ⲉ̀ⲃⲟⲗ ⲉⲑⲃⲉ ⲡⲓⲙⲁϩⲏ̅.</span>
      </td>
      <td class="language Sahidic">ⲓ̅ⲁ̅. ⲉⲡϫⲱⲕ ⲉⲃⲟⲗ ϩⲁ ⲡⲙⲉϩϣⲙⲟⲩⲛ ⲡⲉⲯ
      ⲛ̅ⲇ̅ⲁ̅ⲇ̅</td>
      <td class="language English">For the end, A Psalm of David, upon the
      eighth.</td>
      <td class="language Greek">Εἰς τὸ τέλος, ὑπὲρ τῆς ὀγδόης· ψαλµὸς
      τῷ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲙⲁⲧⲁⲛϧⲟⲓ ⲡϭ̅ⲥ̅ ϫⲉ ⲡⲉⲑⲟⲩⲁⲃ ⲁϥⲙⲟⲩⲛⲕ: ⲟⲩⲟϩ ⲛⲓⲙⲉⲑⲙⲏⲓ ⲁⲩⲥⲃⲟⲕ ⲉ̀ⲃⲟⲗ ϧⲉⲛ ⲛⲓϣⲏⲣⲓ
      ⲛ̀ⲧⲉ ⲛⲓⲣⲱⲙⲓ.</td>
      <td class="language Sahidic"><span style="color:#b00e23">(ⲁ︦)</span>
      ⲙⲁⲧⲟⲩϫⲟⲓ ⲡϫⲟⲉⲓⲥ ϫⲉ ⲁ ⲡⲉⲧⲟⲩⲁⲁⲃ ⲱϫⲛ̅. ϫⲉ ⲁ ⲙ̅ⲙⲛ̅ⲧⲙⲉ ⲥⲃⲟⲕ ⲉⲃⲟⲗ ϩⲛ̅ ⲛ̅ϣⲏⲣⲉ
      ⲛ̅ⲛ̅ⲣⲱⲙⲉ.</td>
      <td class="language English"><span style="color:#b00e23">(1)</span> Save
      me, O Lord; for the godly man has failed; for truth is diminished from
      among the children of men.</td>
      <td class="language Greek"><span style="color:#b00e23">(1)</span> Σῶσόν
      µε, κύριε, ὅτι ἐκλέλοιπεν ὅσιος, ὅτι ὠλιγώθησαν αἱ ἀλήθειαι
      ἀπὸ τῶν υἱῶν τῶν ἀνθρώπων.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϧⲉⲛ
      ϩⲁⲛⲙⲉⲧⲉⲫⲗⲏⲟⲩ ⲡⲓⲟⲩⲁⲓ ⲡⲓⲟⲩⲁⲓ ⲥⲁϫⲓ ⲛⲉⲙ ⲡⲉϥϣⲫⲏⲣ. <span style=
      "color:#05537d">(3)</span> ϩⲁⲛⲥⲫⲟⲧⲟⲩ ⲛ̀ⲭⲣⲟϥ ϧⲉⲛ ⲛⲟⲩϩⲏⲧ ⲟⲩⲟϩ ⲁⲩⲥⲁϫⲓ ϧⲉⲛ
      ⲛⲟⲩϩⲏⲧ.</td>
      <td class="language Sahidic"><span style="color:#b00e23">(ⲃ︦)</span> ⲁ
      ⲡⲟⲩⲁ ⲡⲟⲩⲁ ϣⲁϫⲉ ⲛ̅ϩⲉⲛⲡⲉⲧϣⲟⲩⲉⲓⲧ ⲛ̅ⲛⲁϩⲣⲙ̅ ⲡⲉⲧϩⲓⲧⲟⲩⲱϥ. ϩⲉⲛⲥⲡⲟⲧⲟⲩ ⲛ̅ⲕⲣⲟϥ ϩⲛ̅
      ⲟⲩϩⲏⲧ. ⲁⲩⲱ ⲁϥϣⲁϫⲉ ϩⲙ̅ ⲡⲉϥϩⲏⲧ</td>
      <td class="language English"><span style="color:#b00e23">(2)</span> Every
      one has spoken vanity to his neighbour: their lips are deceitful, they
      have spoken with a double heart.</td>
      <td class="language Greek"><span style="color:#b00e23">(2)</span> µάταια
      ἐλάλησεν ἕκαστος πρὸς τὸν πλησίον αὐτοῦ, χείλη δόλια ἐν
      καρδίᾳ καὶ ἐν καρδίᾳ ἐλάλησαν.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(4)</span> ⲉⲣⲉ ⲡϭ̅ⲥ̅ ϥⲱϯ ⲉ̀ⲃⲟⲗ ⲛ̀ⲥⲫⲟⲧⲟⲩ ⲛⲓⲃⲉⲛ
      ⲛ̀ⲭⲣⲟϥ ⲛⲉⲙ ⲟⲩⲗⲁⲥ ⲉϥϫⲉ ⲙⲉⲧϧⲉⲣⲟⲩⲱ.</td>
      <td class="language Sahidic"><span style="color:#b00e23">(ⲅ︦)</span>
      ⲡϫⲟⲉⲓⲥ ⲛⲁϥⲱⲧⲉ ⲉⲃⲟⲗ ⲛ̅ⲥⲡⲟⲧⲟⲩ ⲛⲓⲙ ⲛ̅ⲕⲣⲟϥ. ⲁⲩⲱ ⲟⲩⲗⲁⲥ ⲛ̅ⲣⲉϥϫⲉ ⲛⲟϭ ⲛ̅ϣⲁϫⲉ</td>
      <td class="language English"><span style="color:#b00e23">(3)</span> Let
      the Lord destroy all the deceitful lips, and the tongue that speaks great
      words:</td>
      <td class="language Greek"><span style="color:#b00e23">(3)</span>
      ἐξολεθρεύσαι κύριος πάντα τὰ χείλη τὰ δόλια καὶ γλῶσσαν
      µεγαλορήµονα</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(5)</span> ⲛⲁⲓ ⲉⲧⲁⲩϫⲟⲥ ϫⲉ ⲧⲉⲛⲛⲁϭⲓⲥⲓ ⲛ̀ⲛⲉⲛⲗⲁⲥ
      ⲛⲉⲛⲥⲫⲟⲧⲟⲩ ϩⲁⲛⲉ̀ⲃⲟⲗ ⲙ̀ⲙⲟⲛ ⲛⲉ.</td>
      <td class="language Sahidic"><span style="color:#b00e23">(ⲇ︦)</span>
      ⲛⲉⲛⲧⲁⲩϫⲟⲟⲥ ϫⲉ ⲧⲛ̅ⲛⲁϫⲓ̈ⲥⲉ ⲙ̅ⲡⲉⲛⲗⲁⲥ ⲛⲉⲛⲥⲡⲟⲧⲟⲩ ϩⲉⲛ ⲉⲃⲟⲗ ϩⲓⲧⲟⲟⲧⲛ̅ ⲛⲉ. ⲛⲓⲙ
      ⲛⲉⲧⲟ ⲛ̅ϫⲟⲉⲓⲥ ⲉⲣⲟⲛ.</td>
      <td class="language English"><span style="color:#b00e23">(4)</span> who
      have said, We will magnify our tongue; our lips are our own: who is Lord
      of us?</td>
      <td class="language Greek"><span style="color:#b00e23">(4)</span> τοὺς
      εἰπόντας Τὴν γλῶσσαν ἡµῶν µεγαλυνοῦµεν, τὰ χείλη ἡµῶν παρ’
      ἡµῶν ἐστιν· τίς ἡµῶν κύριός ἐστιν;</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(6)</span> ⲛⲓⲙ ⲉⲧⲟⲓ ⲛϭ̅ⲥ̅ ⲉ̀ⲣⲟⲛ: ⲉ̀ⲃⲟⲗ ϧⲉⲛ
      ⲡⲧⲁⲗⲉⲡⲱⲣⲓⲁ ⲛ̀ⲧⲉ ⲛⲓϩⲏⲕⲓ ⲛⲉⲙ ⲡϥⲓⲁϩⲟⲙ ⲛ̀ⲧⲉ ⲛⲏ ⲉⲑⲙⲟⲕϩ. <span style=
      "color:#05537d">(7)</span> ϯⲛⲟⲩ ϯⲛⲁⲧⲱⲛⲧ ⲡⲉϫⲉ ⲡϭ̅ⲥ̅ ⲉⲓⲉ̀ϣⲱⲡⲓ ϧⲉⲛ ⲫⲛⲟϩⲉⲙ
      ⲟⲩⲟϩ ⲉⲓⲉ̀ⲟⲩⲟⲛϩⲧ ⲉ̀ⲃⲟⲗ ⲛ̀ϧⲏⲧϥ.</td>
      <td class="language Sahidic"><span style="color:#b00e23">(ⲉ︦)</span> ⲉⲧⲃⲉ
      ⲧⲧⲁⲗⲁⲓⲡⲱⲣⲓⲁ ⲛ̅ⲛ̅ϩⲏⲕⲉ ⲙⲛ̅ ⲡⲁϣⲁϩⲟⲙ ⲛ̅ⲛ̅ⲉⲃⲓⲏⲛ. ⲡⲉϫⲉ ⲡϫⲟⲉⲓⲥ ϫⲉ ⲧⲉⲛⲟⲩ
      ϯⲛⲁⲧⲱⲟⲩⲛ. ϯⲛⲁⲕⲱ ⲉϩⲣⲁⲓ ⲛ̅ⲟⲩⲟⲩϫⲁⲓ̈ ⲛ̅ⲧⲁⲡⲁⲣⲣⲏⲥⲓⲁⲍⲉ ⲙ̅ⲙⲟⲓ ⲛ̅ϩⲏⲧ.</td>
      <td class="language English"><span style="color:#b00e23">(5)</span>
      Because of the misery of the poor, and because of the sighing of the
      needy, now will I arise, saith the Lord, I will set them in safety; I
      will speak to them thereof openly.</td>
      <td class="language Greek"><span style="color:#b00e23">(5)</span> Ἀπὸ
      τῆς ταλαιπωρίας τῶν πτωχῶν καὶ ἀπὸ τοῦ στεναγµοῦ τῶν πενήτων
      νῦν ἀναστήσοµαι, λέγει κύριος, θήσοµαι ἐν σωτηρίᾳ,
      παρρησιάσοµαι ἐν αὐτῷ.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(8)</span> ⲛⲓⲥⲁϫⲓ ⲛ̀ⲧⲉ ⲡϭ̅ⲥ̅ ϩⲁⲛⲥⲁϫⲓ ⲉⲩⲟⲩⲁⲃ
      ⲛⲉ: ⲟⲩϩⲁⲧ ⲉϥⲫⲟⲥⲓ ⲡⲉ: ⲉϥⲥⲱⲧⲡ ⲉ̀ⲡⲕⲁϩⲓ: ⲉϥⲧⲟⲩⲃⲏⲟⲩⲧ ⲛ̀ⲍ̅ ⲛ̀ⲕⲱⲃ.</td>
      <td class="language Sahidic"><span style="color:#b00e23">(ⲋ︦)</span>
      ⲛ̅ϣⲁϫⲉ ⲙ̅ⲡϫⲟⲉⲓⲥ ϩⲉⲛϣⲁϫⲉ ⲉⲩⲟⲩⲁⲁⲃ ⲛⲉ. ⲟⲩϩⲁⲧ ⲉϥⲡⲏⲥⲉ ϥⲥⲟⲧⲡ̅ ⲉⲁⲩⲧⲃ̅ⲃⲟϥ ϩⲙ ⲡⲕⲁϩ
      ⲛ̅ⲥⲁϣϥ̅ ⲛ̅ⲥⲟⲡ.</td>
      <td class="language English"><span style="color:#b00e23">(6)</span> The
      oracles of the Lord are pure oracles; as silver tried in the fire, proved
      in a furnace of earth, purified seven times.</td>
      <td class="language Greek"><span style="color:#b00e23">(6)</span> τὰ
      λόγια κυρίου λόγια ἁγνά, ἀργύριον πεπυρωµένον δοκίµιον τῇ γῇ
      κεκαθαρισµένον ἑπταπλασίως.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(9)</span> ⲛ̀ⲑⲟⲕ ⲇⲉ ⲡϭ̅ⲥ̅ ⲉⲕⲉ̀ⲧⲟⲩϫⲟⲛ ⲟⲩⲟϩ
      ⲉⲕⲉ̀ⲁⲣⲉϩ ⲉ̀ⲣⲟⲛ ⲉ̀ⲃⲟⲗ ϩⲓⲧⲟⲧϥ ⲙ̀ⲡⲁⲓϫⲱⲟⲩ ⲛⲉⲙ ϣⲁ ⲉⲛⲉϩ.</td>
      <td class="language Sahidic"><span style="color:#b00e23">(ⲍ︦)</span>
      ⲛ̅ⲧⲟⲕ ⲇⲉ ⲡϫⲟⲉⲓⲥ ⲕⲛⲁϩⲁⲣⲉϩ ⲉⲣⲟⲛ ⲁⲩⲱ ⲕⲛⲁⲧⲟⲩϫⲟⲛ ⲉⲃⲟⲗ ϩⲛ̅ ⲧⲉⲓⲅⲉⲛⲉⲁ ϣⲁ
      ⲉⲛⲉϩ</td>
      <td class="language English"><span style="color:#b00e23">(7)</span> Thou,
      O Lord, shalt keep us, and shalt preserve us, from this generation, and
      for ever.</td>
      <td class="language Greek"><span style="color:#b00e23">(7)</span> σύ,
      κύριε, φυλάξεις ἡµᾶς καὶ διατηρήσεις ἡµᾶς ἀπὸ τῆς γενεᾶς
      ταύτης καὶ εἰς τὸν αἰῶνα.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(10)</span> ⲛⲓⲁⲥⲉⲃⲏⲥ ⲥⲉⲙⲟϣⲓ ⲙ̀ⲡⲕⲱϯ: ⲕⲁⲧⲁ
      ⲡⲉⲕϭⲓⲥⲓ ⲁⲕⲑⲣⲟⲩⲉⲣⲛⲉⲃⲁϩⲓ ⲛ̀ϫⲉ ⲛⲓϣⲏⲣⲓ ⲛ̀ⲧⲉ ⲛⲓⲣⲱⲙⲓ.</td>
      <td class="language Sahidic"><span style="color:#b00e23">(ⲏ︦)</span>
      ⲛ̅ⲁⲥⲉⲃⲏⲥ ⲛⲁⲙⲟⲟϣⲉ ⲉⲩⲥⲟⲟⲩϩ. ⲕⲁⲧⲁ ⲡⲉⲕϫⲓⲥⲉ ⲡϫⲟⲉⲓⲥ ⲁⲕⲧⲁϣⲉ ⲛ̅ϣⲏⲣⲉ
      ⲛ̅ⲛ̅ⲣⲱⲙⲉ:</td>
      <td class="language English"><span style="color:#b00e23">(8)</span> The
      ungodly walk around: according to thy greatness thou has greatly exalted
      the sons of men.</td>
      <td class="language Greek"><span style="color:#b00e23">(8)</span> κύκλῳ
      οἱ ἀσεβεῖς περιπατοῦσιν· κατὰ τὸ ὕψος σου ἐπολυώρησας τοὺς
      υἱοὺς τῶν ἀνθρώπων.</td>
    </tr>
  </table>
</body>
</html>
