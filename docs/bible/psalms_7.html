<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_8.html" rel="next">
  <link href="psalms_6.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_7">Psalms 7</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲍ̅.
      ⲛ̀ⲧⲉ ⲇⲁⲩⲓⲇ ⲉⲧⲁϥϩⲱⲥ ⲙ̀ⲙⲟϥ ⲉ̀ⲡϭ̅ⲥ̅ ⲉⲑⲃⲉ ⲛⲓⲥⲁϫⲓ ⲛ̀ⲧⲉ ⲭⲟⲩⲥⲓ ⲡϣⲏⲣⲓ
      ⲛ̀ⲓⲉⲙⲉⲛⲓ.</span>
      </td>
      <td class="language Sahidic">ⲍ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ ⲡⲉⲛⲧⲁϥϫⲟⲟϥ ⲉⲡϫⲟⲉⲓⲥ ϩⲁ
      ⲛ̅ϣⲁϫⲉ ⲛ̅ⲭⲟⲩⲥⲉⲓ ⲡϣⲏⲣⲉ ⲛ̅ⲓⲉⲙⲉⲛⲉⲓ</td>
      <td class="language English"><span style="color:#000000">A Psalm of
      David, which he sang to the Lord because of the words of Chusi the
      Benjamite.</span>
      </td>
      <td class="language Greek"><span style="color:#000000">Ψαλµὸς τῷ Δαυιδ,
      ὃν ᾖσεν τῷ κυρίῳ ὑπὲρ τῶν λόγων Χουσι υἱοῦ Ιεµενι.</span>
      </td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡϭ̅ⲥ̅ ⲡⲁⲛⲟⲩϯ ⲁⲓⲭⲁϩⲑⲏⲓ ⲉ̀ⲣⲟⲕ ⲛⲁϩⲙⲉⲧ. ⲟⲩⲟϩ ⲙⲁⲧⲟⲩϫⲟⲓ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲏ
      ⲧⲏⲣⲟⲩ ⲉⲧϭⲟϫⲓ ⲛ̀ⲥⲱⲓ.</td>
      <td class="language Sahidic"><span style="color:#b00e23">(ⲁ︦)</span>
      ⲡϫⲟⲉⲓⲥ ⲡⲁⲛⲟⲩⲧⲉ ⲁⲓⲛⲁϩⲧⲉ ⲉⲣⲟⲕ. ⲙⲁⲧⲟⲩϫⲟⲓ ⲉⲟⲩⲟⲛ ⲛⲓⲙ ⲉⲧⲡⲏⲧ ⲛ̅ⲥⲱⲓ̈ ⲁⲩⲱ
      ⲛⲅ̅ⲛⲁϩⲙⲉⲧ</td>
      <td class="language English"><span style="color:#b00e23">(1)</span> O
      Lord my God, in thee have I trusted: save me from all them that persecute
      me, and deliver me.</td>
      <td class="language Greek"><span style="color:#b00e23">(1)</span> Κύριε ὁ
      θεός µου, ἐπὶ σοὶ ἤλπισα· σῶσόν µε ἐκ πάντων τῶν διωκόντων µε καὶ ῥῦσαί
      µε,</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲙⲏⲡⲟⲧⲉ ⲛ̀ⲧⲟⲩϩⲱⲗⲉⲙ ⲛ̀ⲧⲁⲯⲩⲭⲏ ⲙ̀ⲫⲣⲏϯ ⲛ̀ⲟⲩⲙⲟⲩⲓ ⲙ̀ⲙⲟⲛ ⲫⲏ ⲉⲧⲥⲱϯ ⲟⲩⲇⲉ ⲙ̀ⲙⲟⲛ ⲫⲏ
      ⲉⲑⲛⲟϩⲉⲙ.</td>
      <td class="language Sahidic"><span style="color:#b00e23">(ⲃ︦)</span>
      ⲙⲏⲡⲟⲧⲉ ⲛϥ̅ⲧⲱⲣⲡ̅ ⲛ̅ⲧⲁⲯⲩⲭⲏ ⲛ̅ⲑⲉ ⲛ̅ⲟⲩⲙⲟⲩⲓ. ⲉⲙⲛ̅ ⲡⲉⲧⲥⲱⲧⲉ ⲁⲩⲱ ⲉⲙⲛ̅
      ⲡⲉⲧⲛⲟⲩϩⲙ̅.</td>
      <td class="language English"><span style="color:#b00e23">(2)</span> Lest
      at any time the enemy seize my soul as a lion, while there is none to
      ransom, nor to save.</td>
      <td class="language Greek"><span style="color:#b00e23">(2)</span> µήποτε
      ἁρπάσῃ ὡς λέων τὴν ψυχήν µου µὴ ὄντος λυτρουµένου µηδὲ σῴζοντος.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲡϭ̅ⲥ̅ ⲡⲁⲛⲟⲩϯ ⲉ̀ϣⲱⲡ ⲁⲓϣⲁⲛⲉⲣ ⲫⲁⲓ ⲓⲥϫⲉ ⲟⲩⲟⲛ ⲟⲩⲙⲉⲧϭⲓⲛ̀ϫⲟⲛⲥ ϧⲉⲛ ⲛⲁϫⲓϫ.</td>
      <td class="language Sahidic"><span style="color:#b00e23">(ⲅ︦)</span>
      ⲡϫⲟⲉⲓⲥ ⲡⲁⲛⲟⲩⲧⲉ ⲉϣϫⲉ ⲁⲓⲣ̅ ⲡⲁⲓ. ⲉϣϫⲉ ⲟⲩⲛ ϫⲓⲛϭⲟⲛⲥ̅ ϩⲛ̅ ⲛⲁϭⲓϫ.</td>
      <td class="language English"><span style="color:#b00e23">(3)</span> O
      Lord my God, if I have done this; (if there is unrighteousness in my
      hands;)</td>
      <td class="language Greek"><span style="color:#b00e23">(3)</span> κύριε ὁ
      θεός µου, εἰ ἐποίησα τοῦτο, εἰ ἔστιν ἀδικία ἐν χερσίν µου,</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲓⲥϫⲉ ⲁⲓϯϣⲉⲃⲓⲱ ⲛ̀ⲛⲏ ⲉⲧⲁⲩϯ ⲛⲏⲓ ⲛ̀ϩⲁⲛⲡⲉⲧϩⲱⲟⲩ ⲉⲓⲉ̀ϩⲉⲓ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲁϫⲁϫⲓ
      ⲉⲓϣⲟⲩⲓⲧ.</td>
      <td class="language Sahidic"><span style="color:#b00e23">(ⲇ︦)</span> ⲉϣϫⲉ
      ⲁⲓⲧⲱⲱⲃⲉ ⲛ̅ⲛⲉⲧⲧⲱⲱⲃⲉ ⲛⲁⲓ ⲛ̅ϩⲉⲛⲡⲉⲑⲟⲟⲩ. ⲉⲓⲉϩⲉ ⲉⲃⲟⲗ ϩⲓⲧⲛ̅ ⲛⲁϭϫⲁϯϫⲉ
      ⲉⲓϣⲟⲩⲉⲓⲧ.</td>
      <td class="language English"><span style="color:#b00e23">(4)</span> if I
      have requited with evil those who requited me with good; may I then
      perish empty by means of my enemies.</td>
      <td class="language Greek"><span style="color:#b00e23">(4)</span> εἰ
      ἀνταπέδωκα τοῖς ἀνταποδιδοῦσίν µοι κακά, ἀποπέσοιµι ἄρα ἀπὸ τῶν ἐχθρῶν
      µου κενός,</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϩⲁⲣⲁ ⲉⲣⲉ ⲡⲁϫⲁϫⲓ ϭⲟϫⲓ ⲛ̀ⲥⲁ ⲧⲁⲯⲩⲭⲏ ⲉϥⲉ̀ⲧⲁϩⲟⲥ ⲉϥⲉ̀ϩⲱⲙⲓ ϩⲓϫⲉⲛ ⲡⲁⲱⲛϧ ϩⲓϫⲉⲛ
      ⲡⲕⲁϩⲓ ⲟⲩⲟϩ ⲉϥⲉ̀ⲑⲣⲉ ⲡⲁⲱⲟⲩ ϣⲱⲡⲓ ϩⲓⲡⲉⲥⲏⲧ.</td>
      <td class="language Sahidic"><span style="color:#b00e23">(ⲉ︦)</span> ⲛ̅ⲧⲉ
      ⲡϫⲁϫⲉ ⲡⲱⲧ ⲛ̅ⲥⲁ ⲧⲁⲯⲩⲭⲏ ⲛϥ̅ⲧⲁϩⲟⲥ. ⲛϥ̅ϩⲱⲙ ⲙ̅ⲡⲁⲱⲛϩ̅ ⲉϩⲣⲁⲓ ⲉⲡⲕⲁϩ. ⲛϥ̅ⲧⲣⲉ
      ⲡⲁⲉⲟⲟⲩ ϣⲱⲡⲉ ϩⲙ̅ ⲡⲉⲭⲟⲩⲥ ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(5)</span> Let
      the enemy persecute my soul, an take it; and let him trample my life on
      the ground, and lay my glory in the dust. Pause.</td>
      <td class="language Greek"><span style="color:#b00e23">(5)</span>
      καταδιώξαι ἄρα ὁ ἐχθρὸς τὴν ψυχήν µου καὶ καταλάβοι καὶ καταπατήσαι εἰς
      γῆν τὴν ζωήν µου καὶ τὴν δόξαν µου εἰς χοῦν κατασκηνώσαι. διάψαλµα.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲧⲱⲛⲕ ⲡϭ̅ⲥ̅ ϧⲉⲛ ⲡⲉⲕϫⲱⲛⲧ ϭⲓⲥⲓ ϧⲉⲛ ⲁⲩⲣⲏϫⲟⲩ ⲛ̀ⲛⲁϫⲁϫⲓ. <span style=
      "color:#05537d">(7)</span> ⲧⲱⲛⲕ ⲡϭ̅ⲥ̅ ⲡⲁⲛⲟⲩϯ ϧⲉⲛ ⲡⲓⲟⲩⲁϩⲥⲁϩⲛⲓ ⲉⲧⲁⲕϩⲟⲛϩⲉⲛ
      ⲙ̀ⲙⲟϥ</td>
      <td class="language Sahidic"><span style="color:#b00e23">(ⲋ︦)</span>
      ⲧⲱⲟⲩⲛ ⲡϫⲟⲉⲓⲥ ϩⲛ̅ ⲧⲉⲕⲟⲣⲅⲏ. ϫⲓⲥⲉ ϩⲛ̅ ⲛ̅ϩⲁⲏ ⲛ̅ⲛⲁϫⲁϫⲉ ⲧⲱⲟⲩⲛ ϩⲙ̅ ⲡⲟⲩⲉϩⲥⲁϩⲛⲉ
      ⲉⲛⲧⲁⲕϩⲱⲛ ⲙ̅ⲙⲟϥ.</td>
      <td class="language English"><span style="color:#b00e23">(6)</span>
      Arise, O Lord, in thy wrath; be exalted in the utmost boundaries of mine
      enemies: awake, O Lord my God, according to the decree which thou didst
      command.</td>
      <td class="language Greek"><span style="color:#b00e23">(6)</span>
      ἀνάστηθι, κύριε, ἐν ὀργῇ σου, ὑψώθητι ἐν τοῖς πέρασι τῶν ἐχθρῶν µου·
      ἐξεγέρθητι, κύριε ὁ θεός µου, ἐν προστάγµατι, ᾧ ἐνετείλω,</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲧⲥⲩⲛⲁⲅⲱⲅⲏ ⲛ̀ⲧⲉ ϩⲁⲛⲗⲁⲟⲥ ⲉⲥⲉ̀ⲕⲱϯ ⲉ̀ⲣⲟⲕ. <span style=
      "color:#05537d">(8)</span> ⲟⲩⲟϩ ⲉ̀ϩⲣⲏⲓ ⲉ̀ϫⲉⲛ ⲑⲁⲓ ⲕⲟⲧⲕ ⲉ̀ⲡϭⲓⲥⲓ.</td>
      <td class="language Sahidic"><span style="color:#b00e23">(ⲍ︦)</span> ⲁⲩⲱ
      ⲟⲩⲛ̅ ⲟⲩⲥⲩⲛⲁⲅⲱⲅⲏ ⲛ̅ⲗⲁⲟⲥ ⲛⲁⲕⲱⲧⲉ ⲉⲣⲟⲕ. ⲁⲩⲱ ϩⲁ ⲧⲁⲓ ⲕⲟⲧⲕ̅ ⲉⲩϫⲓⲥⲉ.</td>
      <td class="language English"><span style="color:#b00e23">(7)</span> And
      the congregation of the nations shall compass thee: and for this cause do
      thou return on high.</td>
      <td class="language Greek"><span style="color:#b00e23">(7)</span> καὶ
      συναγωγὴ λαῶν κυκλώσει σε, καὶ ὑπὲρ ταύτης εἰς ὕψος ἐπίστρεψον.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲡϭ̅ⲥ̅ ⲛⲁϯϩⲁⲡ ⲉ̀ϩⲁⲛⲗⲁⲟⲥ. <span style="color:#05537d">(9)</span> ⲙⲁϩⲁⲡ ⲛⲏⲓ
      ⲡϭ̅ⲥ̅ ⲕⲁⲧⲁ ⲧⲁⲙⲉⲑⲙⲏⲓ ⲛⲉⲙ ⲉ̀ϩⲣⲏⲓ ⲉ̀ϫⲱⲓ ⲕⲁⲧⲁ ⲧⲁⲙⲉⲧⲁⲧⲕⲁⲕⲓⲁ.</td>
      <td class="language Sahidic"><span style="color:#b00e23">(ⲏ︦)</span>
      ⲡϫⲟⲉⲓⲥ ⲛⲁⲕⲣⲓⲛⲉ ⲛ̅ⲛ̅ⲗⲁⲟⲥ. ⲕⲣⲓⲛⲉ ⲙ̅ⲙⲟⲓ ⲡϫⲟⲉⲓⲥ ⲕⲁⲧⲁ ⲧⲁⲇⲓⲕⲁⲓⲟⲥⲩⲛⲏ. ⲁⲩⲱ ⲕⲁⲧⲁ
      ⲧⲁⲙⲛ̅ⲧⲃⲁⲗϩⲏⲧ ⲉϩⲣⲁⲓ ⲉϫⲱⲓ.</td>
      <td class="language English"><span style="color:#b00e23">(8)</span> The
      Lord shall judge the nations: judge me, O Lord, according to my
      righteousness, and according to my innocence that is in me.</td>
      <td class="language Greek"><span style="color:#b00e23">(8)</span> κύριος
      κρινεῖ λαούς· κρῖνόν µε, κύριε, κατὰ τὴν δικαιοσύνην µου καὶ κατὰ τὴν
      ἀκακίαν µου ἐπ’ ἐµοί.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(10)</span> ⲙⲁⲣⲉϥⲙⲟⲩⲛⲕ ⲛ̀ϫⲉ ⲡⲓⲡⲉⲧϩⲱⲟⲩ ⲛ̀ⲧⲉ
      ⲡⲓⲣⲉϥⲉⲣⲛⲟⲃⲓ ⲡⲓⲑⲙⲏⲓ ⲇⲉ ⲉⲕⲉ̀ⲥⲟⲩⲧⲱⲛϥ. <span style=
      "color:#05537d">(11)</span> ⲫⲏ ⲉⲧϧⲟⲧϧⲉⲧ ⲛ̀ⲛⲓϩⲏⲧ ⲛⲉⲙ ⲛⲓϭⲗⲱⲧ ⲡⲉ ⲫϯ.</td>
      <td class="language Sahidic"><span style="color:#b00e23">(ⲑ︦)</span>
      ⲙⲁⲣⲉⲥⲱϫⲛ̅ ⲛ̅ϭⲓ ⲧⲡⲟⲛⲏⲣⲓⲁ ⲛ̅ⲛ̅ⲣⲉϥⲣⲛⲟⲃⲉ ⲁⲩⲱ ⲕⲛⲁⲥⲟⲟⲩⲧⲛ̅ ⲙ̅ⲡⲇⲓⲕⲁⲓⲟⲥ. ⲡⲛⲟⲩⲧⲉ
      ⲡⲉⲧϩⲉⲧⲁⲍⲉ ⲛ̅ⲛ̅ϩⲏⲧ ⲙⲛ̅ ⲛⲉϭⲗⲟⲧⲉ</td>
      <td class="language English"><span style="color:#b00e23">(9)</span> Oh
      let the wickedness of sinners come to an end; and then thou shalt direct
      the righteous, O God that searchest the hearts and reins.</td>
      <td class="language Greek"><span style="color:#b00e23">(9)</span>
      συντελεσθήτω δὴ πονηρία ἁµαρτωλῶν, καὶ κατευθυνεῖς δίκαιον· ἐτάζων
      καρδίας καὶ νεφροὺς ὁ θεός.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(12)</span> ⲟⲩⲙⲏⲓ ⲧⲉ ⲧⲁⲃⲟⲏⲑⲓⲁ ϧⲁⲧⲉⲛ ⲫϯ ⲫⲏ
      ⲉⲑⲛⲟϩⲉⲙ ⲛ̀ⲛⲏ ⲉⲧⲥⲟⲩⲧⲱⲛ ϧⲉⲛ ⲡⲟⲩϩⲏⲧ.</td>
      <td class="language Sahidic"><span style="color:#b00e23">(ⲓ︦)</span> ⲟⲩⲙⲉ
      ⲧⲉ ⲧⲁⲃⲟⲏⲑⲉⲓⲁ ⲛ̅ⲛⲁϩⲣⲙ̅ ⲡⲛⲟⲩⲧⲉ. ⲡⲉⲧⲛⲟⲩϩⲙ̅ ⲛ̅ⲛⲉⲧⲥⲟⲩⲧⲱⲛ ϩⲙ̅ ⲡⲉⲩϩⲏⲧ.</td>
      <td class="language English"><span style="color:#b00e23">(10)</span> My
      help is righteous, coming from God who saves the upright in heart.</td>
      <td class="language Greek"><span style="color:#b00e23">(10)</span> δικαία
      ἡ βοήθειά µου παρὰ τοῦ θεοῦ τοῦ σῴζοντος τοὺς εὐθεῖς τῇ καρδίᾳ.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(13)</span> ⲫϯ ⲟⲩⲕⲣⲓⲧⲏⲥ ⲙ̀ⲙⲏⲓ ⲡⲉ ⲟⲩⲟϩ ϥϫⲟⲣ
      ⲟⲩⲣⲉϥⲱⲟⲩⲛϩⲏⲧ ⲡⲉ: ⲛ̀ϥⲧⲁⲟⲩⲟ ⲙ̀ⲡⲉϥϫⲱⲛⲧ ⲙ̀ⲙⲏⲛⲓ ⲁⲛ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲡⲛⲟⲩⲧⲉ ⲟⲩⲕⲣⲓⲧⲏⲥ ⲙ̅ⲙⲉ ⲡⲉ ⲛ̅ϫⲱⲱⲣⲉ ⲛ̅ϩⲁⲣϣ̅ϩⲏⲧ. ⲉⲛϥⲉⲓⲛⲉ ⲁⲛ ⲛ̅ⲧⲉϥⲟⲣⲅⲏ
      ⲙ̅ⲙⲏⲏⲛⲉ.</td>
      <td class="language English"><span style="color:#b00e23">(11)</span> God
      is a righteous judge, and strong, and patient, not inflicting vengeance
      every day.</td>
      <td class="language Greek"><span style="color:#b00e23">(11)</span> ὁ θεὸς
      κριτὴς δίκαιος καὶ ἰσχυρὸς καὶ µακρόθυµος µὴ ὀργὴν ἐπάγων καθ’ ἑκάστην
      ἡµέραν.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(14)</span> ⲉ̀ϣⲱⲡ ⲁⲣⲉⲧⲉⲛϣ̀ⲧⲉⲙⲕⲉⲧ ⲑⲏⲛⲟⲩ
      ⲧⲉϥⲥⲏϥⲓ ϥⲛⲁⲑⲣⲉⲥⲫⲓⲣⲓ: ⲁϥϭⲱⲗⲕ ⲛ̀ⲧⲉϥⲫⲓϯ ⲟⲩⲟϩ ⲁϥⲭⲁⲥ ⲉⲥⲛⲉϩ:</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲉⲧⲉⲧⲛ̅ⲧⲙ̅ⲕⲉⲧ ⲧⲏⲩⲧⲛ̅ ϥⲛⲁϫⲱⲣ ⲛ̅ⲧⲉϥⲥⲏϥⲉ. ⲁϥⲥⲱⲧⲙ̅ ⲛ̅ⲧⲉϥⲡⲓⲧⲉ ⲁϥⲥⲃ̅ⲧⲱⲧⲥ̅.</td>
      <td class="language English"><span style="color:#b00e23">(12)</span> If
      ye will not repent, he will furbish his sword; he has bent his bow, and
      made it ready.</td>
      <td class="language Greek"><span style="color:#b00e23">(12)</span> ἐὰν µὴ
      ἐπιστραφῆτε, τὴν ῥοµφαίαν αὐτοῦ στιλβώσει· τὸ τόξον αὐτοῦ ἐνέτεινεν καὶ
      ἡτοίµασεν αὐτὸ</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(14)</span> ⲁϥⲥⲟⲃϯ ⲛ̀ϧⲏⲧⲥ ⲛ̀ϩⲁⲛⲕⲉⲩⲟⲥ ⲛ̀ⲧⲉ
      ⲫⲙⲟⲩ. <span style="color:#05537d">(15)</span> ⲛⲉϥⲥⲟⲑⲛⲉϥ ⲁϥⲉⲣϩⲱⲃ ⲉ̀ⲣⲱⲟⲩ
      ⲛ̀ⲛⲏ ⲉⲧⲟⲩⲛⲁⲣⲟⲕϩⲟⲩ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁϥⲥⲟⲃⲧⲉ ⲛ̅ϩⲏⲧⲥ̅ ⲛ̅ϩⲉⲛⲥⲕⲉⲩⲏ ⲙ̅ⲙⲟⲩ. ⲛⲉϥⲥⲟⲧⲉ ⲁϥⲧⲁⲙⲓⲟⲟⲩ ⲛ̅ⲛⲉⲧⲟⲩⲛⲁⲣⲟⲕϩⲟⲩ.</td>
      <td class="language English"><span style="color:#b00e23">(13)</span> And
      on it he has fitted the instruments of death; he has completed his arrows
      for the raging ones.</td>
      <td class="language Greek"><span style="color:#b00e23">(13)</span> καὶ ἐν
      αὐτῷ ἡτοίµασεν σκεύη θανάτου, τὰ βέλη αὐτοῦ τοῖς καιοµένοις
      ἐξειργάσατο.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(16)</span> ϩⲏⲡⲡⲉ ⲓⲥ ϯⲁⲛⲟⲙⲓⲁ ⲁⲥϯⲛⲁⲕϩⲓ
      ⲁⲥⲉⲣⲃⲟⲕⲓ ⲙ̀ⲡⲉⲙⲕⲁϩ ⲟⲩⲟϩ ⲁⲥⲙⲓⲥⲓ ⲙ̀ⲡϭⲓⲛ̀ϫⲟⲛⲥ.</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲉⲓⲥ ϩⲏⲏⲧⲉ ⲁ ⲡϫⲓⲛϭⲟⲛⲥ̅ ϯⲛⲁⲁⲕⲉ. ⲁϥⲱ ⲙ̅ⲡϩⲓⲥⲉ ⲁϥϫⲡⲉ ⲧⲁⲛⲟⲙⲓⲁ.</td>
      <td class="language English"><span style="color:#b00e23">(14)</span>
      Behold, he has travailed with unrighteousness, he has conceived trouble,
      and brought forth iniquity.</td>
      <td class="language Greek"><span style="color:#b00e23">(14)</span> ἰδοὺ
      ὠδίνησεν ἀδικίαν, συνέλαβεν πόνον καὶ ἔτεκεν ἀνοµίαν·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      <span style="color:#05537d">(17)</span> ⲟⲩⲗⲁⲕⲕⲟⲥ ⲁϥϣⲟⲕϥ ⲟⲩⲟϩ ⲁϥϭⲣⲏ ⲙ̀ⲙⲟϥ
      ⲉϥⲉ̀ϩⲉⲓ ⲉ̀ⲣⲟϥ: ⲉ̀ⲡⲓϣⲓⲕ ⲉⲧⲁϥⲉⲣϩⲱⲃ ⲉ̀ⲣⲟϥ.</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲁϥϣⲉⲕⲧ ⲟⲩϣⲏⲓ ⲁϥϭⲣⲏ ⲙ̅ⲙⲟϥ. ϥⲛⲁϩⲉ ⲉϩⲣⲁⲓ ⲉⲡⲉϩⲓⲉⲓⲧ ⲉⲛⲧⲁϥⲧⲁⲙⲓⲟϥ.</td>
      <td class="language English"><span style="color:#b00e23">(15)</span> He
      has opened a pit, and dug it up, and he shall fall into the ditch which
      he has made.</td>
      <td class="language Greek"><span style="color:#b00e23">(15)</span> λάκκον
      ὤρυξεν καὶ ἀνέσκαψεν αὐτὸν καὶ ἐµπεσεῖται εἰς βόθρον, ὃν εἰργάσατο·</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      <span style="color:#05537d">(18)</span> ⲉⲣⲉ ⲡⲉϥϧⲓⲥⲓ ⲕⲟⲧϥ ⲉ̀ϫⲉⲛ ⲧⲉϥⲁⲫⲉ:
      ⲟⲩⲟϩ ⲧⲉϥⲙⲉⲧϭⲓⲛ̀ϫⲟⲛⲥ ⲉⲥⲉ̀ⲓ̀ ⲉ̀ⲡⲉⲥⲏⲧ ⲉ̀ϫⲉⲛ ⲧⲥⲱⲟⲩϩⲓ ⲛ̀ϫⲱϥ.</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲡⲉϥϩⲓⲥⲉ ⲛⲁⲕⲟⲧϥ̅ ⲉϫⲛ̅ ⲧⲉϥⲁⲡⲉ. ⲁⲩⲱ ⲡⲉϥϫⲓⲛϭⲟⲛⲥ̅ ⲛⲏⲩ ⲉϫⲛ̅ ⲧⲙⲏⲧⲉ ⲛ̅ϫⲱϥ.</td>
      <td class="language English"><span style="color:#b00e23">(16)</span> His
      trouble shall return on his own head, and his unrighteousness shall come
      down on his own crown.</td>
      <td class="language Greek"><span style="color:#b00e23">(16)</span>
      ἐπιστρέψει ὁ πόνος αὐτοῦ εἰς κεφαλὴν αὐτοῦ, καὶ ἐπὶ κορυφὴν αὐτοῦ ἡ
      ἀδικία αὐτοῦ καταβήσεται.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(19)</span> ⲉⲓⲉ̀ⲟⲩⲱⲛϩ ⲉ̀ⲃⲟⲗ ⲙ̀ⲡϭ̅ⲥ̅ ⲕⲁⲧⲁ
      ⲧⲉϥⲙⲉⲑⲙⲏⲓ. ⲟⲩⲟϩ ⲉⲓⲉ̀ⲉⲣⲯⲁⲗⲓⲛ ⲉ̀ⲫⲣⲁⲛ ⲙ̀ⲡϭ̅ⲥ̅ ⲡⲉⲧϭⲟⲥⲓ.</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ϯⲛⲁⲟⲩⲱⲛϩ̅ ⲉⲃⲟⲗ ⲙ̅ⲡϫⲟⲉⲓⲥ ⲕⲁⲧⲁ ⲧⲉϥⲇⲓⲕⲁⲓⲟⲥⲩⲛⲏ. ⲁⲩⲱ ϯⲛⲁⲯⲁⲗⲗⲓ ⲉⲡⲣⲁⲛ ⲙ̅ⲡϫⲟⲉⲓⲥ
      ⲡⲉⲧϫⲟⲥⲉ:</td>
      <td class="language English"><span style="color:#b00e23">(17)</span> I
      will give thanks to the Lord according to his righteousness; I will sing
      to the name of the Lord most high.</td>
      <td class="language Greek"><span style="color:#b00e23">(17)</span>
      ἐξοµολογήσοµαι κυρίῳ κατὰ τὴν δικαιοσύνην αὐτοῦ καὶ ψαλῶ τῷ ὀνόµατι
      κυρίου τοῦ ὑψίστου.</td>
    </tr>
  </table>
</body>
</html>
