<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_68.html" rel="next">
  <link href="psalms_66.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_67" class="title">Psalms 67</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲝ̅ⲍ̅.
      ϯϩⲱⲇⲏ ⲛ̀ⲧⲉ ⲇⲁⲩⲓⲇ ⲉ̀ⲡϫⲱⲕ ⲉ̀ⲃⲟⲗ</span>
      </td>
      <td class="language Sahidic">ⲝ̅ⲍ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲧⲱⲇⲏ
      ⲛ̅ⲇⲁⲩⲉⲓⲇ.</td>
      <td class="language English">For the end, a Psalm of a Song by
      David.</td>
      <td class="language Greek">Εἰς τὸ τέλος· τῷ Δαυιδ ψαλµὸς
      ᾠδῆς.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲙⲁⲣⲉϥⲧⲱⲛϥ ⲛ̀ϫⲉ ⲫϯ: ⲙⲁⲣⲟⲩϫⲱⲣ ⲉ̀ⲃⲟⲗ ⲛ̀ϫⲉ ⲛⲉϥϫⲁϫⲓ: ⲟⲩⲟϩ ⲙⲁⲣⲟⲩⲫⲱⲧ ⲉ̀ⲃⲟⲗ ϩⲁ
      ⲡⲉϥϩⲟ ⲛ̀ϫⲉ ⲛⲏ ⲉⲑⲙⲟⲥϯ ⲙ̀ⲙⲟϥ.</td>
      <td class="language Sahidic"><span style="color:#b00e23">(ⲁ︦)</span> ⲙⲁⲣⲉ
      ⲡⲛⲟⲩⲧⲉ ⲧⲱⲟⲩⲛ ⲛ̅ⲧⲉ ⲛⲉϥϫⲁϫⲉ ϫⲱⲱⲣⲉ ⲉⲃⲟⲗ. ⲛ̅ⲥⲉⲡⲱⲧ ⲛ̅ϭⲓ ⲛⲉⲧⲙⲟⲥⲧⲉ ⲙ̅ⲙⲟϥ
      ⲙ̅ⲡⲉϥⲙ̅ⲧⲟ ⲉⲃⲟⲗ.</td>
      <td class="language English"><span style="color:#b00e23">(1)</span> Let
      God arise, and let his enemies be scattered; and let them that hate him
      flee from before him.</td>
      <td class="language Greek"><span style="color:#b00e23">(1)</span>
      Ἀναστήτω ὁ θεός, καὶ διασκορπισθήτωσαν οἱ ἐχθροὶ αὐτοῦ, καὶ
      φυγέτωσαν οἱ µισοῦντες αὐτὸν ἀπὸ προσώπου αὐτοῦ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲙⲁⲣⲟⲩⲙⲟⲩⲛⲕ ⲙ̀ⲫⲣⲏϯ ⲛ̀ⲟⲩⲭⲣⲉⲙⲧⲥ ⲁϥϣⲁⲛⲙⲟⲩⲛⲕ. <span style=
      "color:#05537d">(3)</span> ⲙ̀ⲫⲣⲏϯ ⲛ̀ⲟⲩⲙⲟⲩⲗϩ ⲉ̀ϣⲁϥⲃⲱⲗ ⲉ̀ⲃⲟⲗ ϩⲁ ⲡϩⲟ
      ⲛ̀ⲟⲩⲭⲣⲱⲙ: ⲡⲁⲓⲣⲏϯ ⲉⲩⲉ̀ⲧⲁⲕⲟ ⲛ̀ϫⲉ ⲛⲓⲣⲉϥⲉⲣⲛⲟⲃⲓ ⲉ̀ⲃⲟⲗ ϩⲁ ⲡϩⲟ ⲙ̀ⲫϯ.</td>
      <td class="language Sahidic"><span style="color:#b00e23">(ⲃ︦)</span>
      ⲙⲁⲣⲟⲩⲱϫⲛ̅ ⲛ̅ⲑⲉ ⲉϣⲁⲣⲉ ⲟⲩⲕⲁⲡⲛⲟⲥ ⲱϫⲛ̅. ⲛ̅ⲑⲉ ⲛ̅ⲟⲩⲙⲟⲩⲗϩ̅ ⲉϣⲁϥⲃⲱⲗ ⲉⲃⲟⲗ ⲛ̅ⲛⲁϩⲣⲙ̅
      ⲡⲕⲱϩⲧ̅. ⲙⲁⲣⲟⲩϩⲉ ⲉⲃⲟⲗ ⲛ̅ⲧⲉⲓϩⲉ ⲛ̅ϭⲓ ⲛ̅ⲣⲉϥⲣ̅ⲛⲟⲃⲉ ⲛⲁϩⲣⲙ̅ ⲡϩⲟ ⲙ̅ⲡⲛⲟⲩⲧⲉ.</td>
      <td class="language English"><span style="color:#b00e23">(2)</span> As
      smoke vanishes, let them vanish: as wax melts before the fire, so let the
      sinners perish from before God.</td>
      <td class="language Greek"><span style="color:#b00e23">(2)</span> ὡς
      ἐκλείπει καπνός, ἐκλιπέτωσαν· ὡς τήκεται κηρὸς ἀπὸ προσώπου
      πυρός, οὕτως ἀπόλοιντο οἱ ἁµαρτωλοὶ ἀπὸ προσώπου τοῦ
      θεοῦ.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(4)</span> ⲟⲩⲟϩ ⲛⲓⲑⲙⲏⲓ ⲙⲁⲣⲟⲩⲟⲩⲛⲟϥ ⲙⲁⲣⲟⲩⲑⲉⲗⲏⲗ
      ⲙ̀ⲡⲉⲙ̀ⲑⲟ ⲙ̀ⲫϯ: ⲙⲁⲣⲟⲩⲟⲩⲛⲟϥ ϧⲉⲛ ⲟⲩⲟⲩⲛⲟϥ.</td>
      <td class="language Sahidic"><span style="color:#b00e23">(ⲅ︦)</span>
      ⲙⲁⲣⲟⲩⲉⲩⲫⲣⲁⲛⲉ ⲛ̅ϭⲓ ⲛ̅ⲇⲓⲕⲁⲓⲟⲥ ⲛ̅ⲥⲉⲧⲉⲗⲏⲗ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲛⲟⲩⲧⲉ. ⲙⲁⲣⲟⲩⲟⲩⲣⲟⲧ
      ϩⲛ̅ ⲟⲩⲟⲩⲛⲟϥ.</td>
      <td class="language English"><span style="color:#b00e23">(3)</span> But
      let the righteous rejoice; let them exult before God: let them be
      delighted with joy.</td>
      <td class="language Greek"><span style="color:#b00e23">(3)</span> καὶ
      οἱ δίκαιοι εὐφρανθήτωσαν, ἀγαλλιάσθωσαν ἐνώπιον τοῦ θεοῦ,
      τερφθήτωσαν ἐν εὐφροσύνῃ.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(5)</span> ϩⲱⲥ ⲉ̀ⲫϯ ⲁⲣⲓⲯⲁⲗⲓⲛ ⲉ̀ⲡⲉϥⲣⲁⲛ:
      ⲙⲁⲑⲁⲙⲓⲉ ⲙⲱⲓⲧ ⲙ̀ⲫⲏ ⲉⲧⲁϥⲁⲗⲏⲓ ⲉ̀ϫⲉⲛ ⲛⲓⲙⲁⲛ̀ϩⲱⲧⲡ: ⲡϭ̅ⲥ̅ ⲡⲉ ⲡⲉϥⲣⲁⲛ.
      <span style="color:#05537d">(6)</span> ⲟⲩⲟϩ ⲙⲁⲣⲟⲩⲑⲉⲗⲏⲗ ⲙ̀ⲡⲉϥⲙ̀ⲑⲟ ⲟⲩⲟϩ
      ⲙⲁⲣⲟⲩϣⲑⲟⲣⲧⲉⲣ ⲉ̀ⲃⲟⲗ ϩⲁ ⲡⲉϥϩⲟ:</td>
      <td class="language Sahidic"><span style="color:#b00e23">(ⲇ︦)</span> ϫⲱ
      ⲉⲡⲛⲟⲩⲧⲉ ⲛ̅ⲧⲉⲧⲛ̅ⲯⲁⲗⲗⲉⲓ ⲉⲡⲉϥⲣⲁⲛ. ⲥⲃ̅ⲧⲉ ⲧⲉϩⲓⲏ ⲙ̅ⲡⲉⲛⲧⲁϥⲁⲗⲉ ⲉϩⲣⲁⲓ ⲉϫⲛ̅
      ⲙ̅ⲙⲁⲛ̅ϩⲱⲧⲡ̅. ⲡϫⲟⲉⲓⲥ ⲡⲉ ⲡⲉϥⲣⲁⲛ. ⲥⲉⲛⲁϣⲧⲟⲣⲧⲣ̅ ⲙ̅ⲡⲉϥⲙ̅ⲧⲟ ⲉⲃⲟⲗ.</td>
      <td class="language English"><span style="color:#b00e23">(4)</span> Sing
      to God, sing praises to his name: make a way for him that rides upon the
      west (the Lord is his name) and exult before him. They shall be troubled
      before the face of him,</td>
      <td class="language Greek"><span style="color:#b00e23">(4)</span>
      ᾄσατε τῷ θεῷ, ψάλατε τῷ ὀνόµατι αὐτοῦ· ὁδοποιήσατε τῷ
      ἐπιβεβηκότι ἐπὶ δυσµῶν, κύριος ὄνοµα αὐτῷ, καὶ ἀγαλλιᾶσθε
      ἐνώπιον αὐτοῦ. ταραχθήσονται ἀπὸ προσώπου αὐτοῦ,</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(6)</span> ⲫⲓⲱⲧ ⲛ̀ⲧⲉ ⲛⲓⲟⲣⲫⲁⲛⲟⲥ ⲟⲩⲟϩ ⲫⲣⲉϥϯϩⲁⲡ
      ⲛ̀ⲧⲉ ⲛⲓⲭⲏⲣⲁ. <span style="color:#05537d">(7)</span> ⲫϯ ϧⲉⲛ ⲡⲉϥⲙⲁ
      ⲉⲑⲟⲩⲁⲃ:</td>
      <td class="language Sahidic"><span style="color:#b00e23">(ⲉ︦)</span>
      ⲡⲉⲓⲱⲧ ⲛ̅ⲛ̅ⲟⲣⲫⲁⲛⲟⲥ ⲁⲩⲱ ⲡⲉⲕⲣⲓⲧⲏⲥ ⲛ̅ⲛⲉⲭⲏⲣⲁ. ⲡⲛⲟⲩⲧⲉ ϩⲙ̅ ⲡⲉϥⲙⲁ ⲉⲧⲟⲩⲁⲁⲃ.</td>
      <td class="language English"><span style="color:#b00e23">(5)</span> who
      is the father of the orphans, and judge of the widows: such is God in his
      holy place.</td>
      <td class="language Greek"><span style="color:#b00e23">(5)</span> τοῦ
      πατρὸς τῶν ὀρφανῶν καὶ κριτοῦ τῶν χηρῶν· ὁ θεὸς ἐν τόπῳ
      ἁγίῳ αὐτοῦ.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(7)</span> ⲫϯ ϣⲁϥⲑⲣⲉ ϩⲁⲛⲥⲙⲟⲧ ⲛ̀ⲟⲩⲱⲧ ϣⲱⲡⲓ ϧⲉⲛ
      ⲟⲩⲏⲓ. <span style="color:#05537d">(8)</span> ⲉϥⲉ̀ⲓⲛⲓ ⲉ̀ⲃⲟⲗ ⲛ̀ⲛⲏ ⲉⲧϩⲱⲟⲩⲓ
      ⲙ̀ⲡⲉⲇⲉⲥ ϧⲉⲛ ⲟⲩⲙⲉⲧϫⲱⲣⲓ.</td>
      <td class="language Sahidic"><span style="color:#b00e23">(ⲋ︦)</span>
      ⲡⲛⲟⲩⲧⲉ ⲛⲁⲧⲣⲉ ⲛⲓⲥⲙⲟⲧ ⲛ̅ⲟⲩⲱⲧ ⲟⲩⲱϩ ϩⲛ̅ ⲟⲩⲏⲓ. ⲡⲉⲛⲧⲁϥⲉⲓⲛⲉ ⲉⲃⲟⲗ ⲛ̅ⲛⲉⲧⲧⲟ ⲙ̅ⲡⲉⲓⲛⲉ
      ⲛ̅ϩⲟⲙⲛ̅ⲧ ϩⲛ̅ ⲟⲩⲙⲛ̅ⲧϫⲱⲱⲣⲉ.</td>
      <td class="language English"><span style="color:#b00e23">(6)</span> God
      settles the solitary in a house; leading forth prisoners mightily, also
      them that act provokingly, even them that dwell in tombs.</td>
      <td class="language Greek"><span style="color:#b00e23">(6)</span> ὁ
      θεὸς κατοικίζει µονοτρόπους ἐν οἴκῳ ἐξάγων πεπεδηµένους ἐν
      ἀνδρείᾳ, ὁµοίως τοὺς παραπικραίνοντας τοὺς κατοικοῦντας ἐν
      τάφοις.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(9)</span> ⲡⲁⲓⲣⲏϯ ⲛⲏ ⲉⲧϯϫⲱⲛⲧ ⲛ̀ⲛⲏ ⲉⲧϣⲟⲡ ϧⲉⲛ
      ⲛⲓⲙϩⲁⲩ. <span style="color:#05537d">(10)</span> ⲫϯ ϧⲉⲛ ⲡϫⲓⲛⲑⲣⲉⲕⲥⲓⲛⲓ ⲉ̀ⲃⲟⲗ
      ⲙ̀ⲡⲉⲙ̀ⲑⲟ ⲙ̀ⲡⲉⲕⲗⲁⲟⲥ ϧⲉⲛ ⲡϫⲓⲛⲑⲣⲉⲕⲥⲓⲛⲓ ϩⲓ ⲡϣⲁϥⲉ:</td>
      <td class="language Sahidic"><span style="color:#b00e23">(ⲍ︦)</span> ⲙⲛ̅
      ⲛⲉⲧϯⲛⲟⲩϭⲥ̅ ⲉⲧⲟⲩⲏϩ ϩⲛ̅ ⲛ̅ⲧⲁⲫⲟⲥ. ⲡⲛⲟⲩⲧⲉ ϩⲙ̅ ⲡⲧⲣⲉⲕⲉⲓ ⲉⲃⲟⲗ ϩⲓⲑⲏ ⲙ̅ⲡⲉⲕⲗⲁⲟⲥ.
      ϩⲙ̅ ⲡⲧⲣⲉⲕⲉⲓ ⲉⲃⲟⲗ ϩⲓⲧⲙ̅ ⲡϫⲁⲓⲉ</td>
      <td class="language English"><span style="color:#b00e23">(7)</span> O
      God, when thou wentest forth before thy people, when thou wentest through
      the wilderness; Pause:</td>
      <td class="language Greek"><span style="color:#b00e23">(7)</span> ὁ
      θεός, ἐν τῷ ἐκπορεύεσθαί σε ἐνώπιον τοῦ λαοῦ σου, ἐν τῷ
      διαβαίνειν σε ἐν τῇ ἐρήµῳ διάψαλµα</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(10)</span> ⲡⲕⲁϩⲓ ⲁϥⲙⲟⲛⲙⲉⲛ ⲕⲉ ⲅⲁⲣ ⲛⲓⲫⲏⲟⲩⲓ
      ⲁⲩⲑⲗⲏ ⲉ̀ⲃⲟⲗ ϩⲁ ⲡϩⲟ ⲙ̀ⲫϯ. <span style="color:#05537d">(11)</span> ⲫⲁⲓ ⲡⲉ:
      ⲥⲓⲛⲁ ⲉ̀ⲃⲟⲗ ϩⲁ ⲡϩⲟ ⲙ̀ⲫϯ ⲙ̀ⲡⲓⲥ̅ⲗ̅:</td>
      <td class="language Sahidic"><span style="color:#b00e23">(ⲏ︦)</span> ⲁ
      ⲡⲕⲁϩ ⲛ̅ⲟⲉⲓⲛ ⲕⲁⲓ ⲅⲁⲣ ⲁ ⲙ̅ⲡⲏⲩⲉ ϩⲱⲟⲩ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲛⲟⲩⲧⲉ ⲛ̅ⲥⲓⲛⲁ ⲙ̅ⲡⲉⲙ̅ⲧⲟ
      ⲉⲃⲟⲗ ⲙ̅ⲡⲛⲟⲩⲧⲉ ⲙ̅ⲡⲓⲏ̅ⲗ̅.</td>
      <td class="language English"><span style="color:#b00e23">(8)</span> the
      earth quaked, yea, the heavens dropped water at the presence of the God
      of Sina, at the presence of the God of Israel.</td>
      <td class="language Greek"><span style="color:#b00e23">(8)</span> γῆ
      ἐσείσθη, καὶ γὰρ οἱ οὐρανοὶ ἔσταξαν, ἀπὸ προσώπου τοῦ θεοῦ
      τοῦτο Σινα, ἀπὸ προσώπου τοῦ θεοῦ Ισραηλ.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(11)</span> ⲟⲩⲙⲟⲩⲛⲱϣⲓ ϧⲉⲛ ⲟⲩϯⲙⲁϯ ⲭⲛⲁⲫⲟⲣϫϥ
      ⲛ̀ⲧⲉⲕⲕⲗⲏⲣⲟⲛⲟⲙⲓⲁ ⲫϯ ⲟⲩⲟϩ ⲁⲥϣⲱⲛⲓ: ⲛ̀ⲑⲟⲕ ⲇⲉ ⲁⲕⲥⲉⲃⲧⲱⲧⲥ.</td>
      <td class="language Sahidic"><span style="color:#b00e23">(ⲑ︦)</span>
      ⲕⲛⲁⲡⲱⲣϫ̅ ⲛ̅ⲟⲩϩⲱⲟⲩ ⲉϩⲛⲁⲕ ⲡⲛⲟⲩⲧⲉ ⲛ̅ⲧⲉⲕⲕⲗⲏⲣⲟⲛⲟⲙⲓⲁ. ⲁⲩⲱ ⲁⲥϭⲃ̅ⲃⲉ ⲛ̅ⲧⲟⲕ ⲇⲉ
      ⲁⲕⲥⲃ̅ⲧⲱⲧⲥ̅.</td>
      <td class="language English"><span style="color:#b00e23">(9)</span> O
      God, thou wilt grant to thine inheritance a gracious rain; for it was
      weary, but thou didst refresh it.</td>
      <td class="language Greek"><span style="color:#b00e23">(9)</span> βροχὴν
      ἑκούσιον ἀφοριεῖς, ὁ θεός, τῇ κληρονοµίᾳ σου, καὶ ἠσθένησεν,
      σὺ δὲ κατηρτίσω αὐτήν.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(12)</span> ⲛⲏ ⲉⲧⲟⲛϧ ⲛ̀ⲧⲁⲕ ⲥⲉⲛⲁϣⲱⲡⲓ ⲛ̀ϧⲏⲧⲥ:
      ⲁⲕⲥⲟⲃϯ ⲙ̀ⲡⲓϩⲏⲕⲓ ϧⲉⲛ ⲧⲉⲕⲙⲉⲧⲭⲣⲥ ⲫϯ.</td>
      <td class="language Sahidic"><span style="color:#b00e23">(ⲓ︦)</span>
      ⲛⲉⲧⲟⲛϩ̅ ⲛ̅ⲧⲁⲕ ⲛⲁⲟⲩⲱϩ ϩⲣⲁⲓ ⲛ̅ϩⲏⲧⲥ̅. ⲁⲕⲥⲟⲃⲧⲉ ⲙ̅ⲡϩⲏⲕⲉ ϩⲛ̅ ⲧⲉⲕⲙⲛ̅ⲧⲭ̅ⲥ̅.</td>
      <td class="language English"><span style="color:#b00e23">(10)</span> Thy
      creatures dwell in it: thou hast in thy goodness prepared for the
      poor.</td>
      <td class="language Greek"><span style="color:#b00e23">(10)</span> τὰ
      ζῷά σου κατοικοῦσιν ἐν αὐτῇ· ἡτοίµασας ἐν τῇ χρηστότητί
      σου τῷ πτωχῷ, ὁ θεός.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(13)</span> ⲡϭ̅ⲥ̅ ⲉϥⲉ̀ϯ ⲛ̀ⲟⲩⲥⲁϫⲓ ⲛ̀ⲛⲏ
      ⲉⲧϩⲓϣⲉⲛⲛⲟⲩϥⲓ ϧⲉⲛ ⲟⲩⲛⲓϣϯ ⲛ̀ϫⲟⲙ:</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲡϫⲟⲉⲓⲥ ⲛⲁϯ ⲛ̅ⲟⲩϣⲁϫⲉ ⲛ̅ⲛⲉⲧⲉⲩⲁⲅⲅⲉⲗⲓⲍⲉ ⲛ̅ⲧϭⲟⲙ ⲉⲧⲛⲁϣⲱⲥ.</td>
      <td class="language English"><span style="color:#b00e23">(11)</span> The
      Lord God will give a word to them that preach it in a great company.</td>
      <td class="language Greek"><span style="color:#b00e23">(11)</span>
      κύριος δώσει ῥῆµα τοῖς εὐαγγελιζοµένοις δυνάµει πολλῇ,</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(13)</span> ⲡⲟⲩⲣⲟ ⲛ̀ⲧⲉ ⲛⲓϫⲟⲙ ⲡⲉ ⲡⲓⲙⲉⲛⲣⲓⲧ:
      ⲟⲩⲟϩ ϧⲉⲛ ⲡⲥⲁⲓ ⲛ̀ⲧⲉ ⲡⲏⲓ ⲛ̀ⲧⲉ ⲡⲓⲙⲉⲛⲣⲓⲧ ⲫⲱϣ ⲛ̀ϩⲁⲛϣⲱⲗ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲡⲣ̅ⲣⲟ ⲛ̅ⲛ̅ϭⲟⲙ ⲙ̅ⲡⲙⲉⲣⲓⲧ. ⲁⲩⲱ ⲡⲥⲁ ⲙ̅ⲡⲏⲓ ⲉⲡⲱϣ ⲛ̅ϩⲉⲛϣⲱⲗ.</td>
      <td class="language English"><span style="color:#b00e23">(12)</span> The
      king of the forces of the beloved, of the beloved, will even grant them
      for the beauty of the house to divide the spoils.</td>
      <td class="language Greek"><span style="color:#b00e23">(12)</span> ὁ
      βασιλεὺς τῶν δυνάµεων τοῦ ἀγαπητοῦ, καὶ ὡραιότητι τοῦ οἴκου
      διελέσθαι σκῦλα.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(14)</span> ⲉ̀ϣⲱⲡ ⲁⲣⲉⲧⲉⲛϣⲁⲛⲉⲛⲕⲟⲧ ϧⲉⲛ ⲑⲙⲏϯ
      ⲛ̀ϩⲁⲛⲕⲗⲏⲣⲟⲥ. <span style="color:#05537d">(15)</span> ϩⲁⲛⲧⲉⲛϩ ⲛ̀ϭⲣⲟⲙⲡⲓ
      ⲉⲩⲟϣϫ ⲛ̀ⲓⲉⲃ ⲛ̀ϩⲁⲧ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲉⲣϣⲁⲛ ⲧⲉⲧⲛ̅ⲛ̅ⲕⲟⲧⲕ̅ ⲛ̅ⲧⲙⲏⲧⲉ ⲛ̅ⲛⲉⲕⲗⲏⲣⲟⲥ. ϩⲛ̅ⲧⲛϩ̅ ⲛ̅ϭⲣⲟⲟⲙⲡⲉ ⲉⲩⲗⲁⲗⲱ
      ⲛ̅ϩⲁⲧ</td>
      <td class="language English"><span style="color:#b00e23">(13)</span> Even
      if ye should lie among the lots, ye shall have the wings of a dove
      covered with silver,</td>
      <td class="language Greek"><span style="color:#b00e23">(13)</span> ἐὰν
      κοιµηθῆτε ἀνὰ µέσον τῶν κλήρων, πτέρυγες περιστερᾶς
      περιηργυρωµέναι,</td>
    </tr>

    <tr class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(15)</span> ⲟⲩⲟϩ ⲛⲉⲥⲕⲉⲙⲟϯ ϧⲉⲛ ⲟⲩⲟⲧⲟⲩⲉⲧ ⲛ̀ⲧⲉ
      ⲟⲩⲛⲟⲩⲃ:</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲁⲩⲱ ⲡⲕⲱⲧⲉ ⲛ̅ⲛⲉⲥⲛⲁϩⲃ̅ ϩⲙ̅ ⲡⲟⲩⲟⲧⲟⲩⲉⲧ ⲙ̅ⲡⲛⲟⲩⲃ. ⲇⲓⲁⲯⲁⲗⲙⲁ.</td>
      <td class="language English">and her breast with yellow gold.</td>
      <td class="language Greek">καὶ τὰ µετάφρενα αὐτῆς ἐν χλωρότητι
      χρυσίου. διάψαλµα.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ϧⲉⲛ ⲡϫⲓⲛ̀ⲧⲉ ⲫⲏ ⲉⲧ ϩⲓϫⲉⲛ ⲧⲫⲉ ⲑⲱϣ ⲛ̀ϩⲁⲛⲙⲉⲧⲟⲩⲣⲱⲟⲩ ⲉ̀ϩⲣⲏⲓ ⲉ̀ϫⲱⲥ ⲉⲩⲉ̀ⲟⲩⲃⲁϣ
      ⲙ̀ⲫⲣⲏϯ ⲛ̀ⲟⲩⲭⲓⲱⲛ</td>
      <td class="language Sahidic"><span style="color:#b00e23">(ⲓ︦ⲉ︦)</span> ϩⲙ
      ⲡⲧⲣⲉ ⲡⲉⲧϩⲛ̅ ⲙ̅ⲡⲏⲩⲉ ⲡⲱⲣϫ̅ ⲛ̅ϩⲉⲛⲣ̅ⲣⲱⲟⲩ ⲉϩⲣⲁⲓ ⲉϫⲱⲥ ⲥⲛⲁⲟⲩⲃⲁϣ.</td>
      <td class="language English"><span style="color:#b00e23">(14)</span> When
      the heavenly One scatters kings upon it, they shall be made
      snow-white</td>
      <td class="language Greek"><span style="color:#b00e23">(14)</span> ἐν
      τῷ διαστέλλειν τὸν ἐπουράνιον βασιλεῖς ἐπ’ αὐτῆς
      χιονωθήσονται</td>
    </tr>

    <tr class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      <span style="color:#05537d">(15)</span> ϧⲉⲛ ⲥⲉⲗⲙⲱⲛ. <span style=
      "color:#05537d">(16)</span> ⲡⲓⲧⲱⲟⲩ ⲛ̀ⲧⲉ ⲫϯ ⲡⲓⲧⲱⲟⲩ ⲉⲧⲕⲉⲛⲓⲱⲟⲩⲧ ⲡⲓⲧⲱⲟⲩ ⲉⲧϭⲏⲥ
      ⲡⲓⲧⲱⲟⲩ ⲉⲧⲕⲉⲛⲓⲱⲟⲩⲧ:</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ϩⲛ̅ ⲥⲉⲗⲙⲱⲛⲓ ⲡⲧⲟⲟⲩ ⲙ̅ⲡⲛⲟⲩⲧⲉ ⲡⲧⲟⲟⲩ ⲉⲧⲕⲓⲱⲟⲩ. ⲡⲧⲟⲟⲩ ⲉⲧϫⲟⲥⲉ ⲡⲧⲟⲟⲩ ⲉⲧⲧⲏⲕ ⲡⲧⲟⲟⲩ
      ⲉⲧⲕⲓⲱⲟⲩ.</td>
      <td class="language English">in Selmon. <span style=
      "color:#05537d">(15)</span> The mountain of God is a rich mountain; a
      swelling mountain, a rich mountain.</td>
      <td class="language Greek">ἐν Σελµων. <span style=
      "color:#05537d">(15)</span> ὄρος τοῦ θεοῦ ὄρος πῖον, ὄρος
      τετυρωµένον, ὄρος πῖον.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(16)</span> ⲁϧⲱⲧⲉⲛ ⲧⲉⲧⲉⲛⲙⲉⲩⲓ ⲉ̀ϩⲁⲛⲧⲱⲟⲩ ⲉⲩϭⲏⲥ:
      ⲡⲓⲧⲱⲟⲩ ⲉⲧⲁϥϯⲙⲁϯ ⲛ̀ϫⲉ ⲫϯ ⲉ̀ϣⲱⲡⲓ ⲛ̀ϧⲏⲧϥ: ⲕⲉ ⲅⲁⲣ ⲡϭ̅ⲥ̅ ⲉϥⲉ̀ϣⲱⲡⲓ ϣⲁ
      ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲉⲧⲃⲉ ⲟⲩ ⲧⲉⲧⲛ̅ⲙⲉⲉⲩⲉ ⲉⲛⲧⲟⲟⲩ ⲉⲧϫⲟⲥⲉ ⲛ̅ϩⲏⲧ. ⲡⲧⲟⲟⲩ ⲡⲉ ⲡⲁⲓ ⲉⲛⲧⲁ ⲡⲛⲟⲩⲧⲉ ⲟⲩⲱϣ
      ⲉⲟⲩⲱϩ ϩⲣⲁⲓ ⲛ̅ϩⲏⲧϥ̅. ⲕⲁⲓ ⲅⲁⲣ ⲡϫⲟⲉⲓⲥ ⲛⲁⲟⲩⲱϩ ⲛ̅ϩⲏⲧϥ̅ ϣⲁ ⲃⲟⲗ.</td>
      <td class="language English"><span style="color:#b00e23">(16)</span>
      Wherefore do ye conceive evil, ye swelling mountains? this is the
      mountain which God has delighted to dwell in; yea, the Lord will dwell in
      it for ever.</td>
      <td class="language Greek"><span style="color:#b00e23">(16)</span> ἵνα
      τί ὑπολαµβάνετε, ὄρη τετυρωµένα, τὸ ὄρος, ὃ εὐδόκησεν ὁ
      θεὸς κατοικεῖν ἐν αὐτῷ; καὶ γὰρ ὁ κύριος κατασκηνώσει εἰς
      τέλος.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      <span style="color:#05537d">(17)</span> ⲡⲉⲛⲟⲩⲟⲓ ⲙ̀ⲫϯ ϥⲟⲓ ⲛ̀ⲑⲃⲁ ⲛ̀ⲕⲱⲃ:
      ϩⲁⲛⲁⲛϣⲟ ⲛⲉ ⲛⲏ ⲉⲧⲉⲣⲉⲩⲑⲉⲛⲓⲛ: ⲫϯ ⲛ̀ϧⲏⲧⲟⲩ ϧⲉⲛ ⲥⲓⲛⲁ ϧⲉⲛ ⲡⲉⲑⲟⲩⲁⲃ.</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲡϩⲁⲣⲙⲁ ⲙ̅ⲡⲛⲟⲩⲧⲉ ⲟⲩⲧⲃⲁ ⲛ̅ⲕⲱⲃ ⲡⲉ ϩⲉⲛϣⲟ ⲛⲉ ⲉⲩⲣⲟⲟⲩⲧ ⲡϫⲟⲉⲓⲥ ⲛ̅ϩⲏⲧⲟⲩ ϩⲛ̅ ⲥⲓⲛⲁ
      ⲡⲉϥⲡⲉⲧⲟⲩⲁⲁⲃ.</td>
      <td class="language English"><span style="color:#b00e23">(17)</span> The
      chariots of God are ten thousand fold, thousands of rejoicing ones: the
      Lord is among them, in Sina, in the holy place.</td>
      <td class="language Greek"><span style="color:#b00e23">(17)</span> τὸ
      ἅρµα τοῦ θεοῦ µυριοπλάσιον, χιλιάδες εὐθηνούντων· ὁ κύριος ἐν
      αὐτοῖς ἐν Σινα ἐν τῷ ἁγίῳ.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      <span style="color:#05537d">(18)</span> ⲁϥϣⲉ ⲛⲁϥ ⲉ̀ⲡϭⲓⲥⲓ ⲁϥⲉⲣⲉⲭⲙⲁⲗⲱⲧⲉⲩⲓⲛ
      ⲛ̀ⲟⲩⲭⲙⲁⲗⲱⲥⲓⲁ: ⲁϥϯ ⲛ̀ϩⲁⲛⲧⲁⲓⲟ ⲛ̀ⲛⲓⲣⲱⲙⲓ ⲕⲉ ⲅⲁⲣ ⲛⲁⲩⲟⲓ ⲛ̀ⲁⲧⲑⲱⲧ ⲛ̀ϩⲏⲧ
      ⲉ̀ⲑⲣⲟⲩϣⲱⲡⲓ.</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲁϥⲁⲗⲉ ⲉⲡϫⲓⲥⲉ ⲁϥⲁⲓⲭⲙⲁⲗⲱⲧⲉⲩⲉ ⲛ̅ⲟⲩⲁⲓⲭⲙⲁⲗⲱⲥⲓⲁ. ⲁϥϯ ⲛ̅ϩⲉⲛⲧⲁⲉⲓⲟ ⲛ̅ⲛ̅ⲣⲱⲙⲉ. ⲕⲁⲓ
      ⲅⲁⲣ ⲉⲩⲟ ⲛ̅ⲁⲧⲛⲁϩⲧⲉ ⲡⲉ ⲉⲟⲩⲱϩ.</td>
      <td class="language English"><span style="color:#b00e23">(18)</span> Thou
      art gone up on high, thou hast led captivity captive, thou hast received
      gifts for man, yea, for they were rebellious, that thou mightest dwell
      among them.</td>
      <td class="language Greek"><span style="color:#b00e23">(18)</span>
      ἀνέβης εἰς ὕψος, ᾐχµαλώτευσας αἰχµαλωσίαν, ἔλαβες δόµατα ἐν
      ἀνθρώπῳ, καὶ γὰρ ἀπειθοῦντες τοῦ κατασκηνῶσαι. κύριος ὁ θεὸς
      εὐλογητός,</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲕ̅)</span>
      <span style="color:#05537d">(19)</span> ϥⲥⲙⲁⲣⲱⲟⲩⲧ ⲛ̀ϫⲉ ⲡϭ̅ⲥ̅ ⲫϯ:
      ϥⲥⲙⲁⲣⲱⲟⲩⲧ ⲛ̀ϫⲉ ⲡϭ̅ⲥ̅ ⲙ̀ⲙⲏⲛⲓ ⲙ̀ⲙⲏⲛⲓ: ⲉϥⲉ̀ⲥⲉⲃⲧⲉ ⲡⲉⲛⲙⲱⲓⲧ ⲛⲁⲛ ⲛ̀ϫⲉ ⲫϯ ⲛ̀ⲧⲉ
      ⲡⲉⲛⲟⲩϫⲁⲓ.</td>
      <td class="language Sahidic"><span style="color:#b00e23">(ⲕ︦)</span>
      ⲡϫⲟⲉⲓⲥ ⲡⲛⲟⲩⲧⲉ ⲁⲕⲥⲙⲁⲙⲁⲁⲧ ϣⲁ ⲉⲛⲉϩ ⲛ̅ⲉⲛⲉϩ ⲡϫⲟⲉⲓⲥ ⲡⲛⲟⲩⲧⲉ ⲛ̅ⲛⲉⲛⲟⲩϫⲁⲓ
      ϥⲛⲁⲥⲟⲟⲩⲧⲛ̅ ⲛⲁⲛ. ⲇⲓⲁⲯⲁⲗ.</td>
      <td class="language English"><span style="color:#b00e23">(19)</span>
      Blessed be the Lord God, blessed be the Lord daily; and the God of our
      salvation shall prosper us. Pause.</td>
      <td class="language Greek"><span style="color:#b00e23">(19)</span>
      εὐλογητὸς κύριος ἡµέραν καθ’ ἡµέραν, κατευοδώσει ἡµῖν ὁ θεὸς
      τῶν σωτηρίων ἡµῶν. διάψαλµα.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      <span style="color:#05537d">(20)</span> ⲡⲉⲛⲛⲟⲩϯ ⲡⲉ ⲫϯ ⲉⲑⲣⲉϥⲛⲁϩⲙⲉⲛ.
      <span style="color:#05537d">(21)</span> ⲟⲩⲟϩ ⲛⲓⲙⲱⲓⲧ ⲛⲓ ⲉ̀ⲃⲟⲗ ϩⲁ ⲫⲙⲟⲩ ⲛⲁ
      ⲡϭ̅ⲥ̅ ⲛⲉ:</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲡⲉⲛⲛⲟⲩⲧⲉ ⲡⲉ ⲡⲛⲟⲩⲧⲉ ⲛ̅ⲧⲁⲛϩⲟ. ⲁⲩⲱ ⲧⲁ ⲡϫⲟⲉⲓⲥ ⲧⲉ ⲧⲟⲑⲉ ⲙ̅ⲡⲙⲟⲩ</td>
      <td class="language English"><span style="color:#b00e23">(20)</span> Our
      God is the God of salvation; and to the Lord belong the issues from
      death.</td>
      <td class="language Greek"><span style="color:#b00e23">(20)</span> ὁ
      θεὸς ἡµῶν θεὸς τοῦ σῴζειν, καὶ τοῦ κυρίου κυρίου αἱ διέξοδοι
      τοῦ θανάτου.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      <span style="color:#05537d">(21)</span> ⲡⲗⲏⲛ ⲫϯ ⲛⲁϧⲟⲙϧⲉⲙ ⲛ̀ⲛⲓⲁⲫⲏⲟⲩⲓ ⲛ̀ⲧⲉ
      ⲛⲉϥϫⲁϫⲓ: ⲛⲉⲙ ⲧⲥⲱⲟⲩϩⲓ ⲙ̀ⲡϥⲱⲓ ⲛ̀ⲛⲏ ⲉⲑⲙⲟϣⲓ ϧⲉⲛ ⲟⲩⲙⲉⲧⲁⲙⲉⲗⲏⲥ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲡⲗⲏⲛ ⲡⲛⲟⲩⲧⲉ ⲛⲁⲟⲩⲱϣϥ̅ ⲛ̅ⲧⲁⲡⲉ ⲛ̅ⲛⲉⲩϫⲓϫⲉⲉⲩ ⲁⲩⲱ ⲧⲙⲏⲧⲉ ⲛ̅ⲧⲁⲡⲉ ⲛ̅ⲛⲉⲧⲙⲟⲟϣⲉ ϩⲛ̅
      ⲛⲉⲩⲛⲟⲃⲉ</td>
      <td class="language English"><span style="color:#b00e23">(21)</span> But
      God shall crust the heads of his enemies; the hairy crown of them that go
      on in their trespasses.</td>
      <td class="language Greek"><span style="color:#b00e23">(21)</span> πλὴν
      ὁ θεὸς συνθλάσει κεφαλὰς ἐχθρῶν αὐτοῦ, κορυφὴν τριχὸς
      διαπορευοµένων ἐν πληµµελείαις αὐτῶν.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      <span style="color:#05537d">(22)</span> ⲡⲉϫⲉ ⲡϭ̅ⲥ̅ ϫⲉ ⲉⲓⲉ̀ⲕⲟⲧⲧ ⲉ̀ⲃⲟⲗ ϧⲉⲛ
      ⲑⲃⲁⲥⲁⲛ: ϯⲛⲁⲕⲟⲧⲧ ϧⲉⲛ ⲛⲏ ⲉⲧϣⲏⲕ ⲛ̀ⲧⲉ ⲫⲓⲟⲙ:</td>
      <td class="language Sahidic"><span style="color:#b00e23">(ⲕ︦ⲅ︦)</span> ⲁ
      ⲡϫⲟⲉⲓⲥ ϫⲟⲟⲥ ⲉϥⲕⲱⲧⲉ ⲙ̅ⲙⲟϥ ⲉⲃⲟⲗ ϩⲛ̅ ⲧⲃⲁⲥⲁⲛ ϫⲉ ϯⲛⲁⲕⲧⲟⲓ ϩⲛ̅ ⲛⲉⲧϣⲏⲕ
      ⲛ̅ⲑⲁⲗⲁⲥⲥⲁ.</td>
      <td class="language English"><span style="color:#b00e23">(22)</span> The
      Lord said, I will bring again from Basan, I will bring my people again
      through the depths of the sea.</td>
      <td class="language Greek"><span style="color:#b00e23">(22)</span>
      εἶπεν κύριος Ἐκ Βασαν ἐπιστρέψω, ἐπιστρέψω ἐν βυθοῖς
      θαλάσσης,</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      <span style="color:#05537d">(22)</span> ϩⲓⲛⲁ ⲛ̀ⲧⲉ ⲧⲉⲕϭⲁⲗⲟϫ ϭⲟϫ ϧⲉⲛ ⲡⲥⲛⲟϥ:
      ⲫⲗⲁⲥ ⲛ̀ⲧⲉ ⲛⲉⲕⲟⲩϩⲱⲣ ⲉ̀ⲃⲟⲗ ϧⲉⲛ ϩⲁⲛϫⲁϫⲓ.</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ϫⲉⲕⲁⲥ ⲉⲣⲉ ⲧⲉⲕⲟⲩⲉⲣⲏⲧⲉ ϫⲱⲗⲕ̅ ϩⲛ̅ ⲟⲩⲥⲛⲟϥ. ⲁⲩⲱ ϥⲛⲁⲗⲱϫϩ̅ ⲛ̅ϭⲓ ⲡⲗⲁⲥ ⲛ̅ⲛⲉⲕⲟⲩϩⲟⲟⲣ
      ⲉⲃⲟⲗ ϩⲛ̅ ⲛ̅ϫⲁϫⲉ ⲉⲧϯⲟⲩⲃⲏϥ.</td>
      <td class="language English"><span style="color:#b00e23">(23)</span> That
      thy foot may be dipped in blood, and the tongue of thy dogs be stained
      with that of thine enemies.</td>
      <td class="language Greek"><span style="color:#b00e23">(23)</span> ὅπως
      ἂν βαφῇ ὁ πούς σου ἐν αἵµατι, ἡ γλῶσσα τῶν κυνῶν σου ἐξ
      ἐχθρῶν παρ’ αὐτοῦ.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      (23) ⲉ̀ⲃⲟⲗ ϩⲓⲧⲟⲧϥ ⲁⲩⲛⲁⲩ ⲉ̀ⲛⲉⲕⲙⲁ ⲙ̀ⲙⲟϣⲓ ⲫϯ: ⲛⲓⲙⲱⲓⲧ ⲙ̀ⲙⲟϣⲓ ⲛ̀ⲧⲉ ⲡⲁⲛⲟⲩϯ:
      ⲡⲓⲟⲩⲣⲟ ⲉⲧϧⲉⲛ ⲡⲉⲑⲟⲩⲁⲃ.</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲁⲩⲛⲁⲩ ⲉⲛⲉⲕⲙⲁ ⲙ̅ⲙⲟⲟϣⲉ ⲡⲛ̅ⲛⲟⲩⲧⲉ. ⲙ̅ⲙⲁⲙ̅ⲙⲟⲟϣⲉ ⲙ̅ⲡⲁⲛⲟⲩⲧⲉ ⲡⲣ̅ⲣⲟ ⲉⲧϩⲙ̅
      ⲡⲉⲧⲟⲩⲁⲁⲃ.</td>
      <td class="language English"><span style="color:#b00e23">(24)</span> Thy
      goings, O God, have been seen; the goings of my God, the king, in the
      sanctuary.</td>
      <td class="language Greek"><span style="color:#b00e23">(24)</span>
      ἐθεωρήθησαν αἱ πορεῖαί σου, ὁ θεός, αἱ πορεῖαι τοῦ θεοῦ µου
      τοῦ βασιλέως τοῦ ἐν τῷ ἁγίῳ.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      <span style="color:#05537d">(24)</span> ⲁⲩⲉⲣϣⲟⲣⲡ ⲙ̀ⲫⲟϩ ⲛ̀ϫⲉ ϩⲁⲛⲁⲣⲭⲱⲛ
      ⲉⲩϧⲉⲛⲧ ⲉ̀ⲛⲏ ⲉⲧⲉⲣⲯⲁⲗⲓⲛ ϧⲉⲛ ⲑⲙⲏϯ ⲛ̀ϩⲁⲛϧⲉⲗϣⲁⲓⲣⲓ ⲛ̀ⲣⲉϥⲉⲣⲕⲉⲙⲕⲉⲙ.</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲁⲩⲣ̅ϣⲟⲣⲡ̅ ⲛ̅ϭⲓ ⲛ̅ⲁⲣⲭⲱⲛ ⲉⲩϩⲏⲛ ⲉϩⲟⲩⲛ ⲉⲛⲉⲧⲯⲁⲗⲗⲉⲓ. ⲛ̅ⲧⲙⲏⲧⲉ ⲛ̅ⲛ̅ϣⲉⲉⲣⲉ ϣⲏⲙ
      ⲛ̅ⲣⲉϥϫⲛ̅ϫⲛ̅.</td>
      <td class="language English"><span style="color:#b00e23">(25)</span> The
      princes went first, next before the players on instruments, in the midst
      of damsels playing on timbrels.</td>
      <td class="language Greek"><span style="color:#b00e23">(25)</span>
      προέφθασαν ἄρχοντες ἐχόµενοι ψαλλόντων ἐν µέσῳ νεανίδων
      τυµπανιστριῶν.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      <span style="color:#05537d">(25)</span> ⲥⲙⲟⲩ ⲉ̀ⲫϯ ϧⲉⲛ ⲛⲓⲉⲕⲕⲗⲏⲥⲓⲁ ⲟⲩⲟϩ
      ⲡϭ̅ⲥ̅ ⲉ̀ⲃⲟⲗ ϧⲉⲛ ⲛⲓⲙⲟⲩⲙⲓ ⲛ̀ⲧⲉ ⲡⲓⲥ̅ⲗ̅:</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲥⲙⲟⲩ ⲉⲡⲛⲟⲩⲧⲉ ϩⲛ̅ ⲛ̅ⲉⲕⲕⲗⲏⲥⲓⲁ. ⲡϫⲟⲉⲓⲥ ⲉⲃⲟⲗ ϩⲛ̅ ⲙ̅ⲡⲏⲅⲏ ⲙ̅ⲡⲓⲥⲣⲁⲏⲗ.</td>
      <td class="language English"><span style="color:#b00e23">(26)</span>
      Praise God in the congregations, the Lord from the fountains of
      Israel.</td>
      <td class="language Greek"><span style="color:#b00e23">(26)</span> ἐν
      ἐκκλησίαις εὐλογεῖτε τὸν θεόν, τὸν κύριον ἐκ πηγῶν Ισραηλ.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      <span style="color:#05537d">(25)</span> ⲃⲉⲛⲓⲁⲙⲓⲛ ⲙ̀ⲙⲁⲩ ⲡⲓⲕⲟⲩϫⲓ ϧⲉⲛ
      ⲟⲩⲧⲱⲙⲧ. <span style="color:#05537d">(26)</span> ⲛⲓⲁⲣⲭⲱⲛ ⲛ̀ⲧⲉ ⲓⲟⲩⲇⲁⲥ ⲛⲉⲙ
      ⲛⲟⲩϩⲏⲅⲉⲙⲱⲛ: ⲛⲓⲁⲣⲭⲱⲛ ⲛ̀ⲧⲉ ⲍⲁⲃⲟⲩⲗⲱⲛ: ⲛⲓⲁⲣⲭⲱⲛ ⲛ̀ⲧⲉ ⲛⲉⲫⲑⲁⲗⲓⲙ.</td>
      <td class="language Sahidic"><span style="color:#b00e23">(ⲕ︦ⲏ︦)</span> ⲉϥ
      ⲙ̅ⲙⲁⲩ ⲛ̅ϭⲓ ⲃⲉⲛⲓⲁⲙⲉⲓⲛ ⲡⲕⲟⲩⲉⲓ ϩⲛ̅ ⲧⲉⲕⲥⲧⲁⲥⲓⲥ. ⲛ̅ⲁⲣⲭⲱⲛ ⲛ̅ⲓⲟⲩⲇⲁ ⲙⲛ̅
      ⲛⲉⲩϩⲏⲅⲉⲙⲱⲛ. ⲛ̅ⲁⲣⲭⲱⲛ ⲛ̅ⲍⲁⲃⲟⲩⲗⲱⲛ ⲛ̅ⲁⲣⲭⲱⲛ ⲛ̅ⲛⲉⲫⲑⲁⲗⲉⲓⲙ.</td>
      <td class="language English"><span style="color:#b00e23">(27)</span>
      There is Benjamin the younger one in ecstasy, the princes of Juda their
      rulers, the princes of Zabulon, the princes of Nephthali.</td>
      <td class="language Greek"><span style="color:#b00e23">(27)</span> ἐκεῖ
      Βενιαµιν νεώτερος ἐν ἐκστάσει, ἄρχοντες Ιουδα ἡγεµόνες αὐτῶν,
      ἄρχοντες Ζαβουλων, ἄρχοντες Νεφθαλι.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      <span style="color:#05537d">(27)</span> ϩⲟⲛϩⲉⲛ ⲫϯ ⲛ̀ⲧⲉⲕϫⲟⲙ: ⲁⲗⲗⲁ ⲫϯ ⲙⲁϫⲟⲙ
      ⲙⲫⲁⲓ ⲉⲧⲁⲕⲉⲣϩⲱⲃ ⲉ̀ⲣⲟϥ ⲛⲁⲛ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲡⲛⲟⲩⲧⲉ ϩⲱⲛ ⲛ̅ⲧⲉⲕϭⲟⲙ. ⲡⲛⲟⲩⲧⲉ ϯϭⲟⲙ ⲙ̅ⲡⲁⲓ ⲛ̅ⲧⲁⲕⲥⲃ̅ⲧⲱⲧϥ̅ ⲛⲁⲛ.</td>
      <td class="language English"><span style="color:#b00e23">(28)</span> O
      God, command thou thy strength: strengthen, O God, this which thou hast
      wrought in us.</td>
      <td class="language Greek"><span style="color:#b00e23">(28)</span>
      ἔντειλαι, ὁ θεός, τῇ δυνάµει σου, δυνάµωσον, ὁ θεός, τοῦτο,
      ὃ κατειργάσω ἡµῖν.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲗ̅)</span>
      <span style="color:#05537d">(27)</span> ⲉ̀ⲃⲟⲗ ϧⲉⲛ ⲡⲉⲕⲉⲣⲫⲉⲓ ⲉⲑⲟⲩⲁⲃ ⲉ̀ϫⲉⲛ
      ⲓⲗ̅ⲏ̅ⲙ̅. <span style="color:#05537d">(28)</span> ⲉⲩⲉ̀ⲓⲛⲓ ⲛⲁⲕ ⲛ̀ϩⲁⲛⲇⲱⲣⲟⲛ
      ⲛ̀ϫⲉ ϩⲁⲛⲟⲩⲣⲱⲟⲩ:</td>
      <td class="language Sahidic"><span style="color:#b00e23">(ⲗ︦)</span>
      ⲛⲉⲣ̅ⲣⲱⲟⲩ ⲛⲁⲛ ⲇⲱⲣⲟⲛ ⲛⲁⲕ ⲉⲡⲉⲕⲣ̅ⲡⲉ ⲉⲑⲓⲗ̅ⲏ̅ⲙ̅.</td>
      <td class="language English"><span style="color:#b00e23">(29)</span>
      Because of thy temple at Jerusalem shall kings bring presents to
      thee.</td>
      <td class="language Greek"><span style="color:#b00e23">(29)</span> ἀπὸ
      τοῦ ναοῦ σου ἐπὶ Ιερουσαληµ σοὶ οἴσουσιν βασιλεῖς δῶρα.</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      <span style="color:#05537d">(28)</span> ⲫϯ ⲁⲣⲓⲉⲡⲓⲧⲓⲙⲁⲛ ⲛ̀ⲛⲓⲑⲏⲣⲓⲟⲛ ⲛ̀ⲧⲉ
      ⲡⲓⲕⲁϣ: ⲧⲥⲩⲛⲁⲅⲱⲅⲏ ⲛ̀ⲧⲉ ⲛⲓⲙⲁⲥⲓ ϧⲉⲛ ⲛⲓⲃⲁϩⲥⲓ ⲛ̀ⲧⲉ ⲡⲓⲗⲁⲟⲥ. <span style=
      "color:#05537d">(29)</span> ⲉ̀ⲡϫⲓⲛϣ̀ⲧⲉⲙⲙⲁϣⲑⲁⲙ ⲉ̀ϩⲣⲉⲛ ⲛⲏ ⲉⲧⲁⲩⲉⲣⲇⲟⲕⲓⲙⲁⲍⲓⲛ
      ⲙ̀ⲙⲱⲟⲩ ϧⲉⲛ ⲡϩⲁⲧ: ϫⲱⲣ ⲛⲛⲓⲉⲑⲛⲟⲥ ⲉ̀ⲃⲟⲗ ⲛⲏ ⲉⲑⲟⲩⲱϣ ⲛ̀ⲛⲓⲃⲱⲧⲥ.</td>
      <td class="language Sahidic"><span style="color:#b00e23">(ⲗ︦ⲁ︦)</span>
      ⲡⲛⲟⲩⲧⲉ ⲉⲡⲓⲧⲓⲙⲁ ⲛ̅ⲛⲉⲑⲏⲣⲓⲟⲛ ⲙ̅ⲡⲙⲁⲛ̅ϣⲏⲛ ⲙⲛ̅ ⲡⲙⲁⲛ̅ⲕⲁϣ. ⲧⲥⲩⲛⲁⲅⲱⲅⲏ ⲛ̅ⲙⲁⲥⲉ ϩⲛ̅
      ⲛ̅ⲃⲁϩⲥⲉ ⲙ̅ⲡⲗⲁⲟⲥ. ⲉⲧⲙ̅ⲧⲥ̅ⲧⲟ ⲉⲃⲟⲗ ⲛ̅ⲛⲉⲛⲧⲁⲩⲇⲟⲕⲓⲙⲁⲍⲉ ⲙ̅ⲙⲟⲟⲩ ϩⲙ̅ ⲫⲁⲧ. ⲁϥϫⲉⲣⲉ
      ⲛ̅ϩⲉⲑⲛⲟⲥ ⲉⲃⲟⲗ ⲉⲧⲟⲩⲱϣ ⲡⲟⲗⲉⲙⲟⲥ.</td>
      <td class="language English"><span style="color:#b00e23">(30)</span>
      Rebuke the wild beasts of the reed: let the crowd of bulls with the
      heifers of the nations be rebuked, so that they who have been proved with
      silver may not be shut out: scatter thou the nations that wish for
      wars.</td>
      <td class="language Greek"><span style="color:#b00e23">(30)</span>
      ἐπιτίµησον τοῖς θηρίοις τοῦ καλάµου· ἡ συναγωγὴ τῶν ταύρων ἐν
      ταῖς δαµάλεσιν τῶν λαῶν τοῦ µὴ ἀποκλεισθῆναι τοὺς
      δεδοκιµασµένους τῷ ἀργυρίῳ· διασκόρπισον ἔθνη τὰ τοὺς
      πολέµους θέλοντα.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      <span style="color:#05537d">(30)</span> ⲉⲩⲉ̀ⲓ̀ ⲛ̀ϫⲉ ϩⲁⲛⲡⲣⲉⲥⲃⲓⲥ ⲉ̀ⲃⲟⲗ ϧⲉⲛ
      ⲭⲏⲙⲓ: ⲛⲓⲉⲑⲁⲩϣ ⲉⲩⲉ̀ⲉⲣϣⲟⲣⲡ ⲛ̀ϯⲧⲟⲧⲟⲩ ⲙ̀ⲫϯ:</td>
      <td class="language Sahidic"><span style="color:#b00e23">(ⲗ︦ⲃ︦)</span>
      ⲟⲩⲛ̅ ϩⲉⲛϥⲁⲓϣⲓⲛⲉ ⲛⲏⲩ ⲉⲃⲟⲗ ϩⲛ̅ ⲕⲏⲙⲉ. ⲛⲉϭⲟⲟϣ ⲛⲁⲣ̅ϣⲟⲣⲡ̅ ⲛ̅ϯ ⲛ̅ⲛⲉⲩϭⲓϫ
      ⲙ̅ⲡⲛⲟⲩⲧⲉ.</td>
      <td class="language English"><span style="color:#b00e23">(31)</span>
      Ambassadors shall arrive out of Egypt; Ethiopia shall hasten to stretch
      out her hand readily to God.</td>
      <td class="language Greek"><span style="color:#b00e23">(31)</span>
      ἥξουσιν πρέσβεις ἐξ Αἰγύπτου, Αἰθιοπία προφθάσει χεῖρα αὐτῆς
      τῷ θεῷ.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      <span style="color:#05537d">(30)</span> ⲛⲓⲙⲉⲧⲟⲩⲣⲱⲟⲩ ⲧⲏⲣⲟⲩ ⲛ̀ⲧⲉ ⲡⲕⲁϩⲓ ϩⲱⲥ
      ⲉ̀ⲫϯ. <span style="color:#05537d">(31)</span> ⲁⲣⲓⲯⲁⲗⲓⲛ ⲉ̀ⲡϭ̅ⲥ̅:</td>
      <td class="language Sahidic"><span style="color:#b00e23">(ⲗ︦ⲅ︦)</span>
      ⲛⲉⲣ̅ⲣⲱⲟⲩ ⲙ̅ⲡⲕⲁϩ ⲥⲙⲟⲩ ⲉⲡⲛⲟⲩⲧⲉ. ⲯⲁⲗⲗⲉⲓ ⲉⲡϫⲟⲉⲓⲥ ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(32)</span> Sing
      to God, ye kingdoms of the earth; sing psalms to the Lord. Pause.</td>
      <td class="language Greek"><span style="color:#b00e23">(32)</span> αἱ
      βασιλεῖαι τῆς γῆς, ᾄσατε τῷ θεῷ, ψάλατε τῷ κυρίῳ.
      διάψαλµα.</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      <span style="color:#05537d">(31)</span> ⲁⲣⲓⲯⲁⲗⲓⲛ ⲉ̀ⲫϯ ⲫⲏ ⲉⲧⲁϥϣⲉ ⲛⲁϥ
      ⲉ̀ⲡϣⲱⲓ ⲉ̀ⲧⲫⲉ ⲛ̀ⲧⲉ ⲧⲫⲉ ⲥⲁ ⲛⲓⲙⲁⲛ̀ϣⲁⲓ: ϩⲏⲡⲡⲉ ϥⲛⲁϯ ⲛ̀ⲧⲉϥⲥⲙⲏ ϧⲉⲛ ⲟⲩⲥⲙⲏ
      ⲛ̀ϫⲟⲙ.</td>
      <td class="language Sahidic"><span style="color:#b00e23">(ⲗ︦ⲇ︦)</span>
      ⲯⲁⲗⲗⲉⲓ ⲉⲡⲛⲟⲩⲧⲉ ⲡⲉⲛⲧⲁϥⲁⲗⲉ ⲉϩⲣⲁⲓ ⲉϫⲛ̅ ⲧⲡⲉ ⲛ̅ⲧⲡⲉ ϩⲓ ⲡⲉⲉⲓⲃⲧ. ⲉⲓⲉ ⲛⲁⲩ ⲉⲩⲥⲙⲏ
      ⲛ̅ⲥⲙⲟⲩ ϩⲓ ⲡⲉϥϩⲣⲟⲟⲩ.</td>
      <td class="language English"><span style="color:#b00e23">(33)</span> Sing
      to God that rides on the heaven of heaven, eastward: lo, he will utter a
      mighty sound with his voice.</td>
      <td class="language Greek"><span style="color:#b00e23">(33)</span>
      ψάλατε τῷ θεῷ τῷ ἐπιβεβηκότι ἐπὶ τὸν οὐρανὸν τοῦ οὐρανοῦ
      κατὰ ἀνατολάς· ἰδοὺ δώσει ἐν τῇ φωνῇ αὐτοῦ φωνὴν
      δυνάµεως.</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      <span style="color:#05537d">(32)</span> ⲙⲁⲱⲟⲩ ⲙ̀ⲫϯ: ϫⲉ ⲑⲙⲉⲧⲛⲓϣϯ ⲛ̀ⲧⲉ
      ⲧⲉϥⲙⲉⲧⲥⲁⲓⲉ ⲉ̀ϫⲉⲛ ⲡⲓⲥ̅ⲗ̅: ⲟⲩⲟϩ ⲧⲉϥϫⲟⲙ ⲁⲥⲭⲏ ϧⲉⲛ ⲛⲓϭⲏⲡⲓ.</td>
      <td class="language Sahidic"><span style="color:#b00e23">(ⲗ︦ⲉ︦)</span>
      ϯⲉⲟⲟⲩ ⲙ̅ⲡⲛⲟⲩⲧⲉ. ⲧⲉϥⲙⲛ̅ⲧⲛⲟϭ ⲉϩⲣⲁⲓ ⲉϫⲙ̅ ⲡⲓⲏ̅ⲗ̅. ⲁⲩⲱ ⲧⲉϥϭⲟⲙ ⲉⲥϩⲛ̅
      ⲛⲉⲕⲗⲟⲟⲗⲉ.</td>
      <td class="language English"><span style="color:#b00e23">(34)</span> Give
      ye glory to God: his excellency is over Israel, and his power is in the
      clouds.</td>
      <td class="language Greek"><span style="color:#b00e23">(34)</span> δότε
      δόξαν τῷ θεῷ· ἐπὶ τὸν Ισραηλ ἡ µεγαλοπρέπεια αὐτοῦ, καὶ ἡ
      δύναµις αὐτοῦ ἐν ταῖς νεφέλαις.</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      <span style="color:#05537d">(33)</span> ⲟⲩϣⲫⲏⲣⲓ ⲡⲉ ⲫϯ ϧⲉⲛ ⲛⲏ ⲉⲑⲟⲩⲁⲃ
      ⲛ̀ⲧⲁϥ: ⲫϯ ⲙ̀ⲡⲓⲥ̅ⲗ̅ ⲛ̀ⲑⲟϥ ⲉϥⲉ̀ϯ ⲛ̀ⲟⲩϫⲟⲙ ⲛⲉⲙ ⲟⲩⲁⲙⲁϩⲓ ⲙ̀ⲡⲉϥⲗⲁⲟⲥ: ϥⲥⲙⲁⲣⲱⲟⲩⲧ
      ⲛ̀ϫⲉ ⲫϯ.</td>
      <td class="language Sahidic"><span style="color:#b00e23">(ⲗ︦ⲋ︦)</span>
      ⲟⲩϣⲡⲏⲣⲉ ⲡⲉ ⲡⲛⲟⲩⲧⲉ ϩⲛ̅ ⲛⲉϥⲡⲉⲧⲟⲩⲁⲁⲃ. ⲡⲛⲟⲩⲧⲉ ⲙ̅ⲡⲓⲏ̅ⲗ̅ ⲛ̅ⲧⲟϥ ⲡⲉⲧⲛⲁϯ ⲛ̅ⲟⲩϭⲟⲙ
      ⲙⲛ̅ ⲟⲩⲧⲁϫⲣⲟ ⲙ̅ⲡⲉϥⲗⲁⲟⲥ. ⲡⲛⲟⲩⲧⲉ ⲥⲙⲁⲙⲁⲁⲧ:</td>
      <td class="language English"><span style="color:#b00e23">(35)</span> God
      is wonderful in his holy places, the God of Israel: he will give power
      and strength to his people: blessed be God.</td>
      <td class="language Greek"><span style="color:#b00e23">(35)</span>
      θαυµαστὸς ὁ θεὸς ἐν τοῖς ἁγίοις αὐτοῦ· ὁ θεὸς Ισραηλ αὐτὸς
      δώσει δύναµιν καὶ κραταίωσιν τῷ λαῷ αὐτοῦ. εὐλογητὸς ὁ
      θεός.</td>
    </tr>
  </table>
</body>
</html>
