<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_18.html" rel="next">
  <link href="proverbs_16.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="proverbs_17">Proverbs 17</h4>

  <table class="chapter">
    <tr id="v1" class="verse">
      <td class="language Sahidic"><span style="color:#b00e23">(ⲁ︦)</span>
      ⲛⲁⲛⲟⲩ ⲟⲩⲟⲉⲓⲕ ϩⲛ̅ ⲟⲩⲉⲓⲣⲏⲛⲏ ⲉϩⲟⲩⲉ ϩⲉⲛⲏⲓ̈ ⲉⲩⲙⲉϩ ⲛ̅ϣⲱⲱⲧ ϩⲛ̅ ⲟⲩϫⲓⲛ̅ϭⲟⲛⲥ̅.</td>
      <td class="language English"><span style="color:#b00e23">(1)</span>
      Better is a morsel with pleasure in peace, than a house full of many good
      things and unjust sacrifices, with strife.</td>
      <td class="language Greek"><span style="color:#b00e23">(1)</span>
      κρείσσων ψωµὸς µεθ’ ἡδονῆς ἐν εἰρήνῃ ἢ οἶκος πλήρης πολλῶν ἀγαθῶν καὶ
      ἀδίκων θυµάτων µετὰ µάχης.</td>
      <td class="language Akhmimic"><span style="color:#b00e23">(ⲁ︦)</span>
      ⲛⲁⲛⲟⲩ ⲟⲩⲁⲉⲓⲕ ⳉⲛ̅ ⲟⲩⲉⲓⲣⲏⲛⲏ ⲛ̅ϩⲟⲩⲟ ⲁⲩⲏⲓ̈ ⲉϥⲙⲏϩ ⲛ̅ϣⲟⲩⲟⲩⲧ ⳉⲛ̅
      ⲟⲩϫⲓⲛ̅ϭⲁⲛⲥ̅</td>
    </tr>

    <tr id="v2" class="verse">
      <td class="language Sahidic"><span style="color:#b00e23">(ⲃ︦)</span> ϣⲁⲣⲉ
      ⲟⲩϩⲙ̅ϩⲁⲗ ⲛ̅ⲥⲁⲃⲉ ⲁⲙⲁϩⲧⲉ ⲉϫⲛ̅ ϩⲉⲛϫⲓⲥⲟⲟⲩⲉ ⲛ̅ⲁⲑⲏⲧ ϣⲁϥⲡⲱϣ ⲇⲉ ⲛ̅ϩⲉⲛⲧⲟ
      ⲛ̅ϩⲉⲛⲥⲛⲏⲩ.</td>
      <td class="language English"><span style="color:#b00e23">(2)</span> A
      wise servant shall have rule over foolish masters, and shall divide
      portions among brethren.</td>
      <td class="language Greek"><span style="color:#b00e23">(2)</span> οἰκέτης
      νοήµων κρατήσει δεσποτῶν ἀφρόνων, ἐν δὲ ἀδελφοῖς διελεῖται µέρη.</td>
      <td class="language Akhmimic"><span style="color:#b00e23">(ⲃ︦)</span>
      ⳉⲁⲣⲉ ⲟⲩⳉⲙ̅ⳉⲉⲗ ⲛ̅ⲥⲁⲃⲉ ⲉⲙⲁϩⲧⲉ ⲁϫⲛ̅ ϩⲉⲛϫⲓⲥⲉⲩⲉ ⲛ̅ⲁⲑⲏⲧ ⳉⲁⲣⲉϥⲡⲱϣⲉ ⲇⲉ ⲛ̅ϩⲉⲛⲧⲁⲉⲓⲉ
      ⳉⲛ̅ ϩⲉⲛⲥⲛⲏⲟⲩ</td>
    </tr>

    <tr id="v3" class="verse">
      <td class="language Sahidic"><span style="color:#b00e23">(ⲅ︦)</span> ⲛ̅ⲑⲉ
      ⲉϣⲁⲩⲇⲟⲕⲓⲙⲁⲍⲉ ⲙ̅ⲡⲛⲟⲩⲃ ⲙⲛ̅ ⲡϩⲁⲧ ϩⲛ̅ ⲟⲩϩⲣⲱ ⲧⲁⲓ̈ ⲧⲉ ⲑⲉ ⲉⲧⲉⲣⲉ ⲡⲛⲟⲩⲧⲉ ⲥⲱⲧⲡ̅
      ⲛ̅ⲛ̅ⲣⲱⲙⲉ.</td>
      <td class="language English"><span style="color:#b00e23">(3)</span> As
      silver and gold are tried in a furnace, so are choice hearts with the
      Lord.</td>
      <td class="language Greek"><span style="color:#b00e23">(3)</span> ὥσπερ
      δοκιµάζεται ἐν καµίνῳ ἄργυρος καὶ χρυσός, οὕτως ἐκλεκταὶ καρδίαι παρὰ
      κυρίῳ.</td>
      <td class="language Akhmimic"><span style="color:#b00e23">(ⲅ︦)</span>
      ⲛ̅ⲧⳉⲉ ⲉⲧⳉⲁⲣ̅ⲟⲩⲣⲇⲟⲕⲓⲙⲁⲍⲉ ⲙ̅ⲡⲛⲟⲩⲃ ⲙⲛ̅ ⲫⲉⲧ ⳉⲛ̅ ⲟⲩϩⲣⲟⲩ ⲧⲉⲓ̈ ⲧⲉ ⲧⳉⲉ ⲉⲧⲉ ⲡⲛⲟⲩⲧⲉ
      ⲥⲱⲧⲡ̅ ⲛ̅ⲛ̅ϩⲏⲧ</td>
    </tr>

    <tr id="v4" class="verse">
      <td class="language Sahidic"><span style="color:#b00e23">(ⲇ︦)</span> ϣⲁⲣⲉ
      ⲡⲡⲉⲑⲟⲟⲩ ⲥⲱⲧⲙ̅ ⲛ̅ⲥⲁ ⲛ̅ⲗⲁⲥ ⲙ̅ⲙ̅ⲡⲁⲣⲁⲛⲟⲙⲟⲥ ⲙⲉⲣⲉ ⲡⲇⲓⲕⲁⲓⲟⲥ ⲇⲉ ϯϩⲧⲏϥ ⲉⲥⲡⲟⲧⲟⲩ
      ⲛ̅ϭⲟⲗ.</td>
      <td class="language English"><span style="color:#b00e23">(4)</span> A bad
      man hearkens to the tongue of transgressors: but a righteous man attends
      not to false lips.</td>
      <td class="language Greek"><span style="color:#b00e23">(4)</span> κακὸς
      ὑπακούει γλώσσης παρανόµων, δίκαιος δὲ οὐ προσέχει χείλεσιν
      ψευδέσιν.</td>
      <td class="language Akhmimic"><span style="color:#b00e23">(ⲇ︦)</span>
      ⳉⲁⲣⲉ ⲡⲉⲧϩⲁⲩ ⲥⲱⲧⲙⲉ ⲥⲉ ϩⲉⲛⲗⲉⲥ ⲙ̅ⲡⲁⲣⲁⲛⲟⲙⲟⲥ ⲙⲁⲣⲉ ⲡⲇⲓⲕⲁⲓⲟⲥ ⲇⲉ ϯϩⲧⲏϥ ⲁⲥⲡⲁⲧⲟⲩ
      ⲛ̅ϭⲁⲗ</td>
    </tr>

    <tr class="verse">
      <td class="language Sahidic"><span style="color:#b00e23">(ⲋ︦)</span> ⲡⲁ
      ⲡⲡⲓⲥⲧⲟⲥ ⲡⲉ ⲡⲕⲟⲥⲙⲟⲥ ⲧⲏⲣϥ ⲙⲛ̅ ⲛⲉϥⲭⲣⲏⲙⲁ ⲙ̅ⲙⲛ̅ⲧⲉⲡⲁ ⲡⲓⲥⲧⲟⲥ ⲇⲉ ⲟⲩⲇⲉ ⲟⲩϩⲟⲃⲗⲟⲥ
      ⲛ̅ⲟⲩⲱⲧ</td>
      <td class="language English"><span style="color:#b00e23">(6a)</span> The
      faithful has the whole world full of wealth; but the faithless not even a
      farthing.</td>
      <td class="language Greek"><span style="color:#b00e23">(6a)</span> τοῦ
      πιστοῦ ὅλος ὁ κόσµος τῶν χρηµάτων, τοῦ δὲ ἀπίστου οὐδὲ ὀβολός.</td>
      <td class="language Akhmimic"><span style="color:#b00e23">(ⲋ︦)</span> ⲡⲁ
      ⲡⲡⲓⲥⲧⲟⲥ ⲡⲉ ⲡⲕⲟⲥⲙⲟⲥ ⲧⲏⲣϥ ⲛ̅ⲛ̅ⲭⲣⲏⲙⲁ ⲙⲛ̅ⲧⲉ ⲡⲁ ⲡⲓⲥⲧⲟⲥ ⲇⲉ ⲟⲩⲇⲉ ⲟⲩϩⲟⲃⲟⲗⲟⲥ</td>
    </tr>

    <tr id="v5" class="verse">
      <td class="language Sahidic"><span style="color:#b00e23">(ⲉ︦)</span> ⲉⲣⲉ
      ⲡⲉⲧⲥⲱⲃⲉ ⲛ̅ⲥⲁ ⲟⲩϩⲏⲕⲉ ϯⲛⲟⲩϭⲥ̅ ⲙ̅ⲡⲉⲛⲧⲁⲙⲓⲟϥ ⲡⲉⲧⲣⲁϣⲉ ⲇⲉ ⲉϫⲙ̅ ⲡⲉⲧⲛⲁⲧⲁⲕⲟ
      ϥⲛⲁⲣ̅ⲃⲟⲗ ⲁⲛ ⲉⲡⲉⲑⲟⲟⲩ.</td>
      <td class="language English"><span style="color:#b00e23">(5)</span> He
      that laughs at the poor provokes him that made him; and he that rejoices
      at the destruction of another shall not be held guiltless: but he that
      has compassion shall find mercy.</td>
      <td class="language Greek"><span style="color:#b00e23">(5)</span> ὁ
      καταγελῶν πτωχοῦ παροξύνει τὸν ποιήσαντα αὐτόν, ὁ δὲ ἐπιχαίρων ἀπολλυµένῳ
      οὐκ ἀθῳωθήσεται· ὁ δὲ ἐπισπλαγχνιζόµενος ἐλεηθήσεται.</td>
      <td class="language Akhmimic"><span style="color:#b00e23">(ⲉ︦)</span> ⲁⲣⲉ
      ⲡⲉⲧⲥⲱⲃⲉ ⲥⲉ ⲟⲩϩⲏⲕⲉ ϯⲛⲩⲕⲥ̅ ⲙ̅ⲡⲉⲧⲁϥⲧⲁⲛⲁϥ ⲡⲉⲧⲣⲉϣⲉ ⲇⲉ ⲁϫⲙ̅ ⲡⲉⲧⲛⲁⲧⲉⲕⲟ ϥⲛⲁⲣ̅ⲃⲁⲗ
      ⲉⲛ ⲁⲡⲉⲑⲁⲩ</td>
    </tr>

    <tr id="v6" class="verse">
      <td class="language Sahidic"><span style="color:#b00e23">(ⲋ︦)</span>
      ⲡⲉⲕⲗⲟⲙ ⲛ̅ⲛ̅ϩⲗ̅ⲗⲟ ⲛⲉ ϩⲛ̅ ϣⲏⲣⲉ ⲛ̅ϣⲏⲣⲉ ⲡⲉⲟⲟⲩ ⲇⲉ ⲛ̅ⲛ̅ϣⲏⲣⲉ ⲡⲉ ⲛⲉⲩⲉⲓⲟⲧⲉ.</td>
      <td class="language English"><span style="color:#b00e23">(6)</span>
      Children’s children are the crown of old men; and their fathers are the
      glory of children.</td>
      <td class="language Greek"><span style="color:#b00e23">(6)</span>
      στέφανος γερόντων τέκνα τέκνων, καύχηµα δὲ τέκνων πατέρες αὐτῶν.</td>
      <td class="language Akhmimic"><span style="color:#b00e23">(ⲋ︦)</span>
      ⲡⲕ̅ⲗⲁⲙ ⲇⲉ ⲛ̅ⲟⲩⳉⲗ̅ⲗⲟ ⲡⲉ ϩⲉⲛϣⲏⲣⲉ ⲛ̅ϣⲏⲣⲉ ⲡⲉⲁⲩ ⲇⲉ ⲛ̅ⲛ̅ϣⲏⲣⲉ ⲡⲉ ⲛⲟⲩⲉⲓⲁⲧⲉ</td>
    </tr>

    <tr id="v7" class="verse">
      <td class="language Sahidic"><span style="color:#b00e23">(ⲍ︦)</span> ⲙⲛ̅
      ϩⲉⲛⲥⲡⲟⲧⲟⲩ ⲉⲩⲛ̅ϩⲟⲧ ⲣ̅ϣⲁⲩ ⲛ̅ⲛ̅ⲁⲑⲏⲧ ⲟⲩⲇⲉ ⲥⲡⲟⲧⲟⲩ ⲛ̅ϭⲟⲗ ⲛ̅ⲛ̅ⲇⲓⲕⲁⲓⲟⲥ.</td>
      <td class="language English"><span style="color:#b00e23">(7)</span>
      Faithful lips will not suit a fool; nor lying lips a just man.</td>
      <td class="language Greek"><span style="color:#b00e23">(7)</span> οὐχ
      ἁρµόσει ἄφρονι χείλη πιστὰ οὐδὲ δικαίῳ χείλη ψευδῆ.</td>
      <td class="language Akhmimic"><span style="color:#b00e23">(ⲍ︦)</span> ⲙⲛ̅
      ϩⲉⲛⲥⲡⲁⲧⲟⲩ ⲉⲩⲛ̅ϩⲁⲧ ⲣ̅ϣⲉⲩ ⲙ̅ⲡⲁⲑⲏⲧ ⲟⲩⲇⲉ ⲥⲡⲁⲧⲟⲩ ⲛ̅ϭⲁⲗ ⲛ̅ⲛ̅ⲇⲓⲕⲁⲓⲟⲥ</td>
    </tr>

    <tr id="v8" class="verse">
      <td class="language Sahidic"><span style="color:#b00e23">(ⲏ︦)</span>
      ⲟⲩⲃⲉⲕⲉ ⲛ̅ϩⲙⲟⲧ ⲧⲉ ⲧⲉⲥⲃⲱ ⲛ̅ⲛⲉⲧⲉⲓⲣⲉ ⲙ̅ⲙⲟⲥ ⲡⲙⲁ ⲉⲧⲥⲕⲟⲧⲥ̅ ⲉⲣⲟϥ ϥⲛⲁⲥⲟⲟⲩⲧⲛ̅</td>
      <td class="language English"><span style="color:#b00e23">(8)</span>
      Instruction is to them that use it a gracious reward; and whithersoever
      it may turn, it shall prosper.</td>
      <td class="language Greek"><span style="color:#b00e23">(8)</span> µισθὸς
      χαρίτων ἡ παιδεία τοῖς χρωµένοις, οὗ δ’ ἂν ἐπιστρέψῃ, εὐοδωθήσεται.</td>
      <td class="language Akhmimic"><span style="color:#b00e23">(ⲏ︦)</span>
      ⲟⲩⲃⲉⲕⲉ ⲛ̅ϩⲙⲁⲧ ⲧⲉ ⲧⲥⲃⲟⲩ ⲛ̅ⲛⲉⲧⲉⲓⲣⲉ ⲙ̅ⲙⲁⲥ ⲡⲙⲁ ⲉⲧⲥⲛⲁⲕⲧⲁⲥ ⲁⲣⲁϥ ⲛⲁⲥⲁⲩⲧⲛⲉ</td>
    </tr>

    <tr id="v9" class="verse">
      <td class="language Sahidic"><span style="color:#b00e23">(ⲑ︦)</span> ⲉⲣⲉ
      ⲡⲉⲧϩⲱⲡ ⲛ̅ⲛ̅ϫⲓⲛ̅ϭⲟⲛⲥ̅ ϣⲓⲛⲉ ⲛⲥⲁ ⲟⲩⲙⲛ̅ⲧϣⲃⲏⲣ ⲡⲉⲧⲙⲟⲥⲧⲉ ⲇⲉ ⲛ̅ϩⲟⲡⲟⲩ ϣⲁϥⲡⲣϫ̅
      ϩⲉⲛϣⲃⲏⲣ ⲙⲛ̅ ϩⲉⲛⲣⲙ̅ⲛ̅ⲏⲓ̈.</td>
      <td class="language English"><span style="color:#b00e23">(9)</span> He
      that conceals injuries seeks love; but he that hates to hide them
      separates friends and kindred.</td>
      <td class="language Greek"><span style="color:#b00e23">(9)</span> ὃς
      κρύπτει ἀδικήµατα, ζητεῖ φιλίαν· ὃς δὲ µισεῖ κρύπτειν, διίστησιν φίλους
      καὶ οἰκείους.</td>
      <td class="language Akhmimic"><span style="color:#b00e23">(ⲑ︦)</span> ⲁ
      ⲡⲉⲧϩⲱⲡ ⲛ̅ϩⲉⲛϫⲓⲛϭⲁⲛⲥ ϣⲓⲛⲉ ⲥⲉ ⲟⲩⲙⲛ̅ⲧⳉⲃⲏⲣ ⲡⲉⲧⲙⲁⲥⲧⲉ ⲇⲉ ⲛ̅ϩⲁⲡⲟⲩ ⳉⲁⲣⲉϥⲡⲱⲣϫ
      ϩⲉⲛⳉⲃⲏⲣ ⲙⲛ̅ ϩⲉⲛⲣⲙ̅ⲛ̅ⲏⲓ̈</td>
    </tr>

    <tr id="v10" class="verse">
      <td class="language Sahidic"><span style="color:#b00e23">(ⲓ︦)</span> ϣⲁⲣⲉ
      ⲟⲩϭⲱⲛⲧ̅ ⲟⲩⲉϣϥ̅ ⲡϩⲏⲧ ⲙ̅ⲡⲥⲁⲃⲉ ⲉⲩⲙⲁⲥⲧⲓⲅⲟⲩ ⲇⲉ ⲙ̅ⲡⲁⲑⲏⲧ ⲙⲉϥⲁⲓⲥⲑⲁⲛⲉ.</td>
      <td class="language English"><span style="color:#b00e23">(10)</span> A
      threat breaks down the heart of a wise man; but a fool, though scourged,
      understands not.</td>
      <td class="language Greek"><span style="color:#b00e23">(10)</span>
      συντρίβει ἀπειλὴ καρδίαν φρονίµου, ἄφρων δὲ µαστιγωθεὶς οὐκ
      αἰσθάνεται.</td>
      <td class="language Akhmimic"><span style="color:#b00e23">(ⲓ︦)</span>
      ⳉⲁⲣⲉ ⲟⲩϭⲱⲛⲧ ⳉⲱϣϥ̅ ⲫⲏⲧ ⲙ̅ⲡⲥⲁⲃⲉ ⲉⲩⲙⲁⲥⲧⲓⲅⲟⲩ ⲇⲉ ⲙ̅ⲡⲁⲥⲉⲃⲏⲥ ⲙⲁϥⲣ̅ⲁⲓⲥⲑⲁⲛⲉ</td>
    </tr>

    <tr id="v11" class="verse">
      <td class="language Sahidic"><span style="color:#b00e23">(ⲓ︦ⲁ︦)</span>
      ϣⲁⲣⲉ ⲛⲉⲑⲟⲟⲩ ⲧⲏⲣⲟⲩ ⲧⲟⲩⲛⲉⲥ ϩⲉⲛⲟⲩⲱϩⲙ̅ ⲡⲛⲟⲩⲧⲉ ⲇⲉ ⲛⲁⲧⲛ̅ⲛⲟⲟⲩ ⲛⲁⲩ ⲛ̅ⲟⲩⲁⲅⲅⲉⲗⲟⲥ
      ⲛ̅ⲁⲧⲛⲁ.</td>
      <td class="language English"><span style="color:#b00e23">(11)</span>
      Every bad man stirs up strifes: but the Lord will send out against him an
      unmerciful messenger.</td>
      <td class="language Greek"><span style="color:#b00e23">(11)</span>
      ἀντιλογίας ἐγείρει πᾶς κακός, ὁ δὲ κύριος ἄíελον ἀνελεήµονα ἐκπέµψει
      αὐτῷ.</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ⳉⲁⲣⲉ ⲛⲉⲑⲁⲩ ⲧⲏⲣⲟⲩ ⲧⲟⲩⲛⲟⲩⲥ ϩⲉⲛⲟⲩⲱϩⲙⲉ ⲡⲛⲟⲩⲧⲉ ⲇⲉ ⲛⲁⲧⲛⲛⲁⲩ ⲛⲉⲩ ⲛⲟⲩⲁⲅⲅⲉⲗⲟⲥ
      ⲛⲁⲧⲛⲁⲉ</td>
    </tr>

    <tr id="v12" class="verse">
      <td class="language Sahidic"><span style="color:#b00e23">(ⲓ︦ⲃ︦)</span>
      ⲡⲣⲟⲟⲩϣ ⲛⲁⲧⲁϩⲉ ⲟⲩⲣⲱⲙⲉ ⲛ̅ⲥⲁⲃⲉ ⲉⲣⲉ ⲛ̅ⲁⲑⲏⲧ ⲇⲉ ⲙⲉⲉⲩⲉ ⲉϩⲉⲛⲡⲉⲑⲟⲟⲩ.</td>
      <td class="language English"><span style="color:#b00e23">(12)</span> Care
      may befall a man of understanding; but fools will meditate evils.</td>
      <td class="language Greek"><span style="color:#b00e23">(12)</span>
      ἐµπεσεῖται µέριµνα ἀνδρὶ νοήµονι, οἱ δὲ ἄφρονες διαλογιοῦνται κακά.</td>
      <td class="language Akhmimic"><span style="color:#b00e23">(ⲓ︦ⲃ︦)</span>
      ⲡⲣⲁⲩϣ ⲛⲁⲧⲉϩⲟ ⲟⲩⲣⲱⲙⲉ ⲛⲥⲁⲃⲉ ⲁⲣⲉ ⲛⲁⲑⲏⲧ ⲇⲉ ⲙⲉⲉⲩⲉ ⲁϩⲉⲛⲡⲉⲑⲁⲩ</td>
    </tr>

    <tr id="v13" class="verse">
      <td class="language Sahidic"><span style="color:#b00e23">(ⲓ︦ⲅ︦)</span>
      ⲡⲉⲧⲛⲁϯ ⲛ̅ϩⲉⲛⲡⲉⲑⲟⲟⲩ ⲉⲡⲙⲁ ⲛ̅ϩⲉⲛⲡⲉⲧⲛⲁⲛⲟⲩⲟⲩ ⲙ̅ⲡⲉⲑⲟⲟⲩ ⲛⲁⲕⲓⲙ ⲁⲛ ϩⲙ̅
      ⲡⲉϥⲏⲓ̈.</td>
      <td class="language English"><span style="color:#b00e23">(13)</span>
      Whoso rewards evil for good, evil shall not be removed from his
      house.</td>
      <td class="language Greek"><span style="color:#b00e23">(13)</span> ὃς
      ἀποδίδωσιν κακὰ ἀντὶ ἀγαθῶν, οὐ κινηθήσεται κακὰ ἐκ τοῦ οἴκου αὐτοῦ.</td>
      <td class="language Akhmimic"><span style="color:#b00e23">(ⲓ︦ⲅ︦)</span>
      ⲡⲉⲧⲛⲁϯ ⲛϩⲉⲛⲡⲉⲑⲁⲩ ⲁⲡⲙⲁ ⲛϩⲉⲛⲡⲉⲧⲛⲁⲛⲟⲩⲟⲩ ⲙⲡⲉⲑⲁⲩ ⲛⲁⲕⲓⲙ ⲉⲛ ⳉⲙ ⲡϥⲏⲓ̈</td>
    </tr>

    <tr id="v14" class="verse">
      <td class="language Sahidic"><span style="color:#b00e23">(ⲓ︦ⲇ︦)</span>
      ϣⲁⲣⲉ ⲧⲁⲣⲭⲏ ⲛ̅ⲧⲇⲓⲕⲁⲓⲟⲥⲩⲛⲏ ϯ ⲛ̅ⲟⲩⲉⲝⲟⲩⲥⲓⲁ ⲡⲉϣⲧⲟⲣⲧⲣ̅ ⲇⲉ ⲙⲛ̅ ⲡⲙⲓϣⲉ ⲙⲟⲟϣⲉ ϩⲏⲧϥ̅
      ⲙ̅ⲡⲉϭⲣⲱϩ.</td>
      <td class="language English"><span style="color:#b00e23">(14)</span>
      Rightful rule gives power to words; but sedition and strife precede
      poverty.</td>
      <td class="language Greek"><span style="color:#b00e23">(14)</span>
      ἐξουσίαν δίδωσιν λόγοις ἀρχὴ δικαιοσύνης, προηγεῖται δὲ τῆς ἐνδείας
      στάσις καὶ µάχη.</td>
      <td class="language Akhmimic"><span style="color:#b00e23">(ⲓ︦ⲇ︦)</span>
      ⳉⲁⲣⲉ ⲧⲁⲣⲭⲏ ⲛ̅ⲧⲇⲓⲕⲁⲓⲟⲥⲩⲛⲏ ϯ ⲛ̅ⲟⲩⲉⲝⲟⲩⲥⲓⲁ ⲡⳉⲧⲁⲣⲧⲣⲉ ⲇⲉ ⲙⲛ̅ ⲡⲙⲓⳉⲉ ⲙⲁϩⲉ ϩⲏⲧⲥ̅
      ⲛ̅ⲧⲙⲛ̅ⲧϩⲏⲕⲉ</td>
    </tr>

    <tr id="v15" class="verse">
      <td class="language Sahidic"><span style="color:#b00e23">(ⲓ︦ⲉ︦)</span>
      ⲡⲉⲧⲛⲁⲕⲣⲓⲛⲉ ⲙ̅ⲡⲇⲓⲕⲁⲓⲟⲥ ϫⲉ ⲟⲩⲁⲇⲓⲕⲟⲥ ⲡⲉ ⲁⲩⲱ ⲡⲁⲇⲓⲕⲟⲥ ϫⲉ ⲟⲩⲇⲓⲕⲁⲓⲟⲥ ⲡⲉ ϩⲛ̅ⲃⲟⲧⲉ
      ⲛⲉ ⲙ̅ⲡⲉⲥⲛⲁⲩ ⲛ̅ⲛⲁϩⲣⲙ̅ ⲡϫⲟⲉⲓⲥ.</td>
      <td class="language English"><span style="color:#b00e23">(15)</span> He
      that pronounces the unjust just, and the just unjust, is unclean and
      abominable with God.</td>
      <td class="language Greek"><span style="color:#b00e23">(15)</span> ὃς
      δίκαιον κρίνει τὸν ἄδικον, ἄδικον δὲ τὸν δίκαιον, ἀκάθαρτος καὶ βδελυκτὸς
      παρὰ θεῷ.</td>
      <td class="language Akhmimic"><span style="color:#b00e23">(ⲓ︦ⲉ︦)</span>
      ⲡⲉⲧⲛⲁⲣ̅ⲕⲣⲓⲛⲉⲓ ⲙ̅ⲡⲇⲓⲕⲁⲓⲟⲥ ϫⲉ ⲟⲩⲁⲇⲓⲕⲟⲥ ⲡⲉ ⲁⲟⲩ ⲡⲁⲇⲓⲕⲟⲥ ϫⲉ ⲟⲩⲇⲓⲕⲁⲓⲟⲥ ⲡⲉ
      ϩⲉⲛⲃⲁⲧⲉ ⲛⲉ ⲙ̅ⲡⲥⲛⲟ ⲛⲁϩⲣⲛ̅ ⲡϫⲁⲉⲓⲥ</td>
    </tr>

    <tr id="v16" class="verse">
      <td class="language Sahidic"><span style="color:#b00e23">(ⲓ︦ⲋ︦)</span>
      ⲉⲧⲃⲉ ⲟⲩ ⲟⲩⲛ̅ⲧⲉ ⲡⲁⲑⲏⲧ ⲭⲣⲏⲙⲁ ⲙⲛ̅ϭⲟⲙ ⲅⲁⲣ ⲉⲧⲣⲉ ⲡⲁⲑⲏⲧ ϫⲡⲉ ⲧⲥⲟⲫⲓⲁ ⲉⲣⲉ ⲡⲉⲧϫⲓⲥⲉ
      ⲙ̅ⲡⲉϥⲏⲓ̈ ϣⲓⲛⲉ ⲛ̅ⲥⲁ ⲟⲩⲟⲩⲱϣϥ̅ ⲡⲉⲧϭⲟⲟⲙⲉ ⲇⲉ ⲉϫⲓⲥⲃⲱ ⲛ̅ⲁϩⲉ ⲉϩⲣⲁⲓ̈
      ⲉϩⲉⲛⲡⲉⲑⲟⲟⲩ.</td>
      <td class="language English"><span style="color:#b00e23">(16)</span> Why
      has the fool wealth? for a senseless man will not be able to purchase
      wisdom. <span style="color:#b00e23">(16a)</span> He that exalts his own
      house seeks ruin; and he that turns aside from instruction shall fall
      into mischief.</td>
      <td class="language Greek"><span style="color:#b00e23">(16)</span> ἵνα τί
      ὑπῆρξεν χρήµατα ἄφρονι; κτήσασθαι γὰρ σοφίαν ἀκάρδιος οὐ δυνήσεται.
      <span style="color:#b00e23">(16a)</span> ὃς ὑψηλὸν ποιεῖ τὸν ἑαυτοῦ
      οἶκον, ζητεῖ συντριβήν· ὁ δὲ σκολιάζων τοῦ µαθεῖν ἐµπεσεῖται εἰς
      κακά.</td>
      <td class="language Akhmimic"><span style="color:#b00e23">(ⲓ︦ⲋ︦)</span>
      ⲉⲧⲃⲉ ⲟ ⲟⲩⲛ̅ⲧⲉ ⲁⲑⲏⲧ ⲭⲣⲏⲙⲁ ⲙⲛ̅ ϭⲁⲙ ⲅⲁⲣ ⲁⲧⲉ ​ⲡⲁⲑⲏⲧ ⲧⳉ̅ⲡⲟ ⲧⲥⲟⲫⲓⲁ ⲁ ⲡⲉⲧϫⲓⲥⲉ
      ⲙ̅ⲡϥ̅ⲏⲓ̈ ϣⲓⲛⲉ ⲥⲉ ⲟⲩⳉⲱϣϥ ⲡⲉⲧϭⲁⲩϭ ⲇⲉ ⲁϫⲓ ⲥⲃⲟⲩ ⲛⲁϩⲉⲓ̈ⲉ ⲁϩⲉⲛⲡⲉⲑⲁⲩ</td>
    </tr>

    <tr id="v17" class="verse">
      <td class="language Sahidic"><span style="color:#b00e23">(ⲓ︦ⲍ︦)</span>
      ⲙⲁⲣⲉ ⲡⲉⲕϣⲃⲏⲣ ϣⲱⲡⲉ ⲛⲁⲕ ϩⲛ̅ ⲙⲁ ⲛⲓⲙ ⲁⲩⲱ ⲛ̅ⲧⲉ ⲛⲉⲕⲥⲛⲏⲩ ϣⲱⲡⲉ ⲛⲁⲕ ⲛ̅ϣⲁⲩ ϩⲛ̅
      ⲛⲉⲕⲁⲛⲁⲅⲕⲏ ⲉⲩϫⲡⲟ ⲅⲁⲣ ⲙ̅ⲙⲟⲟⲩ ⲉⲡⲉⲓϩⲱⲃ.</td>
      <td class="language English"><span style="color:#b00e23">(17)</span> Have
      thou a friend for every time, and let brethren be useful in distress; for
      on this account are they born.</td>
      <td class="language Greek"><span style="color:#b00e23">(17)</span> εἰς
      πάντα καιρὸν φίλος ὑπαρχέτω σοι, ἀδελφοὶ δὲ ἐν ἀνάγκαις χρήσιµοι ἔστωσαν·
      τούτου γὰρ χάριν γεννῶνται.</td>
      <td class="language Akhmimic"><span style="color:#b00e23">(ⲓ︦ⲍ︦)</span>
      ⲙⲁⲣⲉ ⲡⲕ̅ⳉⲃⲏⲣ ⳉⲱⲡⲉ ⲛⲉⲕ ⳉⲙ̅ ⲙⲁ ⲛⲓⲙ ⲁⲟⲩ ⲧⲉ ⲛⲉⲕⲥⲛⲏⲟⲩ ⳉⲱⲡⲉ ⲛⲉⲕ ⲛ̅ϣⲉⲩ ⳉⲛ̅
      ⲛⲉⲕⲁⲛⲁⲅⲕⲏ ⲁⲩⲧⳉⲡⲟ ⲅⲁⲣ ⲙ̅ⲙⲁⲩ ⲁⲡⲓϩⲱⲃ</td>
    </tr>

    <tr id="v18" class="verse">
      <td class="language Sahidic"><span style="color:#b00e23">(ⲓ︦ⲏ︦)</span>
      ⲡⲣⲱⲙⲉ ⲇⲉ ⲛ̅ⲁⲑⲏⲧ ϫⲁⲕ ⲁⲩⲱ ϥⲣⲁϣⲉ ⲉϫⲱϥ ⲟⲩⲁⲁϥ ⲉϥϣⲡ̅ⲧⲱⲣⲉ ⲛ̅ⲛⲉϥϣⲃⲉⲉⲣ. ϣⲁⲣⲉ ⲡⲥⲁⲃⲉ
      ⲇⲉ ⲟⲩⲉ ⲉⲃⲟⲗ ϩⲛ̅ ⲟⲩϣⲡ̅ⲧⲱⲣⲉ ⲛ̅ⲛⲉϥⲧⲁⲓⲟ.</td>
      <td class="language English"><span style="color:#b00e23">(18)</span> A
      foolish man applauds and rejoices over himself, as he also that becomes
      surety would make himself responsible for his own friends.</td>
      <td class="language Greek"><span style="color:#b00e23">(18)</span> ἀνὴρ
      ἄφρων ἐπικροτεῖ καὶ ἐπιχαίρει ἑαυτῷ ὡς καὶ ὁ ἐíυώµενος ἐíύῃ τὸν ἑαυτοῦ
      φίλον.</td>
      <td class="language Akhmimic"><span style="color:#b00e23">(ⲓ︦ⲏ︦)</span>
      ⲡⲣⲱⲙⲉ ⲛ̅ⲁⲑⲏⲧ ϫⲁⲁϫⲉ ⲁⲟⲩ ϥⲣⲉϣⲉ ⲁϫⲱϥ ⲟⲩⲁϩⲉⲉⲧϥ ⲉϥϣⲡ̅ⲧⲱⲣⲉ ⳉⲛ̅ ⲟⲩϣⲡ̅ⲧⲱⲣⲉ
      ⲛ̅ⲛⲉϥⳉⲃⲉⲉⲣⲉ ⳉⲁⲣⲉ ⲡⲥⲁⲃⲉ ⲇⲉ ⲟⲩⲉⲓ̈ⲉ ⲁⲃⲁⲗ ⲛ̅ϣⲡⲧⲱⲣⲉ ϥϯⲥⲃⲟⲩ</td>
    </tr>

    <tr id="v19" class="verse">
      <td class="language Sahidic"><span style="color:#b00e23">(ⲓ︦ⲑ︦)</span>
      ϣⲁⲣⲉ ⲡⲙⲁⲓⲛⲟⲃⲉ ⲣⲁϣⲉ ϩⲛ̅ ϩⲉⲛⲙⲓϣⲉ.</td>
      <td class="language English"><span style="color:#b00e23">(19)</span> A
      lover of sin rejoices in strifes;</td>
      <td class="language Greek"><span style="color:#b00e23">(19)</span>
      φιλαµαρτήµων χαίρει µάχαις,</td>
      <td class="language Akhmimic"><span style="color:#b00e23">(ⲓ︦ⲑ︦)</span>
      ⳉⲁⲣⲉ ⲡⲙⲁⲉⲓⲛⲁⲃⲉ ⲣⲉϣⲉ ⳉⲛ̅ ϩⲉⲛⲙⲓⳉⲉ</td>
    </tr>

    <tr id="v20" class="verse">
      <td class="language Sahidic"><span style="color:#b00e23">(ⲕ︦)</span>
      ⲡⲛⲁϣⲧ̅ ϩⲏⲧ ⲇⲉ ⲛⲁⲧⲱⲙⲛ̅ⲧ ⲁⲛ ⲉⲡⲉⲧⲛⲁⲛⲟⲩϥ ⲟⲩⲛ̅ ⲟⲩⲣⲱⲙⲉ ⲛ̅ⲣⲉϥⲡⲟⲟⲛⲉϥ ϩⲙ̅ ⲡⲉϥⲗⲁⲥ
      ⲛⲁϩⲉ ⲉϩⲣⲁⲓ̈ ⲉϩⲉⲛⲡⲉⲑⲟⲟⲩ</td>
      <td class="language English"><span style="color:#b00e23">(20)</span> and
      the hard-hearted man comes not in for good. A man of a changeful tongue
      will fall into mischiefs;</td>
      <td class="language Greek"><span style="color:#b00e23">(20)</span> ὁ δὲ
      σκληροκάρδιος οὐ συναντᾷ ἀγαθοῖς. ἀνὴρ εὐµετάβολος γλώσσῃ ἐµπεσεῖται εἰς
      κακά,</td>
      <td class="language Akhmimic"><span style="color:#b00e23">(ⲕ︦)</span>
      ⲡⲛⲁⳉⲧϩⲏⲧ ⲇⲉ ⲛⲁⲧⲱⲙⲧ ⲉⲛ ⲁⲡⲡⲉⲧⲛⲁⲛⲟⲩϥ ⲟⲩⲛ̅ ⲟⲩⲣⲱⲙⲉ ⲛ̅ⲣⲉϥⲡⲁⲁⲛⲉϥ ⳉⲙ̅ ⲡϥ̅ⲗⲉⲥ
      ⲛⲁϩⲉⲓ̈ⲉ ⲁϩⲉⲛⲡⲉⲑⲁⲩ</td>
    </tr>

    <tr id="v21" class="verse">
      <td class="language Sahidic"><span style="color:#b00e23">(ⲕ︦ⲁ︦)</span>
      ⲟⲩⲙ̅ⲕⲁϩ ⲇⲉ ⲛ̅ϩⲏⲧ ⲡⲉ ⲟⲩϩⲏⲧ ⲛ̅ⲁⲑⲏⲧ ⲙ̅ⲡⲉⲧⲛⲁϫⲡⲟϥ ⲛⲁϥ. ⲙ̅ⲙⲛ̅ⲟⲩⲉⲓⲱⲧ ⲛⲁⲉⲩⲫⲣⲁⲛⲉ
      ⲉϫⲛ̅ ⲟⲩϣⲏⲣⲉ ⲛ̅ⲁⲧⲥⲃⲱ ⲟⲩϣⲏⲣⲉ ⲇⲉ ⲛ̅ⲥⲁⲃⲉ ϥⲛⲁⲉⲩⲫⲣⲁⲛⲉ ⲛ̅ⲧⲉϥⲙⲁⲁⲩ.</td>
      <td class="language English"><span style="color:#b00e23">(21)</span> and
      the heart of a fool is grief to its possessor. A father rejoices not over
      an uninstructed son; but a wise son gladdens his mother.</td>
      <td class="language Greek"><span style="color:#b00e23">(21)</span> καρδία
      δὲ ἄφρονος ὀδύνη τῷ κεκτηµένῳ αὐτήν. οὐκ εὐφραίνεται πατὴρ ἐπὶ υἱῷ
      ἀπαιδεύτῳ, υἱὸς δὲ φρόνιµος εὐφραίνει µητέρα αὐτοῦ.</td>
      <td class="language Akhmimic"><span style="color:#b00e23">(ⲕ︦ⲁ︦)</span>
      ⲟⲩⲙ̅ⲕⲁϩ ⲇⲉ ⲛ̅ϩⲏⲧ ⲡⲉ ⲟⲩϩⲏⲧ ⲛ̅ⲁⲑⲏⲧ ⲙ̅ⲡⲉⲧⲁϥⲧⳉⲡⲁϥ ⲛⲉϥ ⲙⲛ̅ ⲟⲩⲉⲓⲱⲧ ⲛⲁⲣ̅ⲉⲩⲫⲣⲁⲛⲉ
      ⲁϫⲛ̅ ⲟⲩϣⲏⲣⲉ ⲛ̅ⲁⲧⲥⲃⲟⲩ ⲟⲩϣⲏⲣⲉ ⲇⲉ ⲛ̅ⲥⲁⲃⲉ ⲛⲁⲣⲉⲩⲫⲣⲁⲛⲉ ⲛ̅ⲧϥ̅ⲙⲱ</td>
    </tr>

    <tr id="v22" class="verse">
      <td class="language Sahidic"><span style="color:#b00e23">(ⲕ︦ⲃ︦)</span>
      ϣⲁⲣⲉ ⲫⲏⲧ ⲛ̅ⲛⲉⲧⲉⲩⲫⲣⲁⲛⲉ ϯ ⲙ̅ⲧⲟⲛ ⲛⲁⲩ ⲛ̅ⲕⲉⲉⲥ ⲇⲉ ⲙ̅ⲡⲉϥⲗⲩⲡⲓ ⲛⲁϣⲟⲟⲩⲉ.</td>
      <td class="language English"><span style="color:#b00e23">(22)</span> A
      glad heart promotes health; but the bones of a sorrowful man dry up.</td>
      <td class="language Greek"><span style="color:#b00e23">(22)</span> καρδία
      εὐφραινοµένη εὐεκτεῖν ποιεῖ, ἀνδρὸς δὲ λυπηροῦ ξηραίνεται τὰ ὀστᾶ.</td>
      <td class="language Akhmimic"><span style="color:#b00e23">(ⲕ︦ⲃ︦)</span>
      ⳉⲁⲣⲉ ⲫⲏⲧ ⲛ̅ⲛⲉⲧⲣ̅ⲉⲩⲫⲣⲁⲛⲉ ϯⲙ̅ⲧⲁⲛ ⲛⲉⲩ ⲛ̅ⲕⲉⲉⲥ ⲇⲉ ⲙ̅ⲡⲣⲉϥⲣ̅ⲗⲩⲡⲉⲓ ⲛⲁϣⲉⲩⲉ</td>
    </tr>

    <tr id="v23" class="verse">
      <td class="language Sahidic"><span style="color:#b00e23">(ⲕ︦ⲅ︦)</span>
      ⲟⲩⲁⲥⲉⲃⲏⲥ ⲡⲉ ⲡⲉⲧϫⲓ ⲇⲱⲣⲟⲛ ⲉⲕⲟⲩⲛϥ ϥⲛⲁⲣⲓⲕⲉ ⲅⲁⲣ ⲉⲃⲟⲗ ϩⲛ̅ ⲛⲉϩⲓⲟⲟⲩⲉ
      ⲛ̅ⲧⲇⲓⲕⲁⲓⲟⲥⲩⲛⲏ.</td>
      <td class="language English"><span style="color:#b00e23">(23)</span> The
      ways of a man who unjustly receives gifts in his bosom do not prosper;
      and an ungodly man perverts the ways of righteousness.</td>
      <td class="language Greek"><span style="color:#b00e23">(23)</span>
      λαµβάνοντος δῶρα ἐν κόλπῳ ἀδίκως οὐ κατευοδοῦνται ὁδοί, ἀσεβὴς δὲ
      ἐκκλίνει ὁδοὺς δικαιοσύνης.</td>
      <td class="language Akhmimic"><span style="color:#b00e23">(ⲕ︦ⲅ︦)</span>
      ⲟⲩⲁⲥⲉⲃⲏⲥ ⲡⲉ ⲡⲉⲧϫⲓⲇⲱⲣⲟⲛ ⲁⲕⲟⲟⲛⲉϥ ϥⲛⲁⲣⲓⲕⲉ ⲅⲁⲣ ⲛ̅ⲛ̅ⳉⲱⲟⲩ ⲛ̅ⲧⲇⲓⲕⲁⲓⲟⲥⲩⲛⲏ</td>
    </tr>

    <tr id="v24" class="verse">
      <td class="language Sahidic"><span style="color:#b00e23">(ⲕ︦ⲇ︦)</span>
      ⲟⲩⲥⲟⲫⲟⲥ ⲡⲉ ⲡϩⲟ ⲙ̅ⲡⲣⲱⲙⲉ ⲛ̅ⲥⲁⲃⲉ ⲛ̅ⲃⲁⲗ ⲇⲉ ⲙ̅ⲡⲁⲑⲏⲧ ⲉⲓⲟⲣⲙ̅ ⲉⲛ̅ⲕⲟⲟϩ
      ⲙ̅ⲡⲕⲁϩ.</td>
      <td class="language English"><span style="color:#b00e23">(24)</span> The
      countenance of a wise man is sensible; but the eyes of a fool go to the
      ends of the earth.</td>
      <td class="language Greek"><span style="color:#b00e23">(24)</span>
      πρόσωπον συνετὸν ἀνδρὸς σοφοῦ, οἱ δὲ ὀφθαλµοὶ τοῦ ἄφρονος ἐπ’ ἄκρα
      γῆς.</td>
      <td class="language Akhmimic"><span style="color:#b00e23">(ⲕ︦ⲇ︦)</span>
      ⲟⲩⲥⲟⲫⲟⲥ ⲡⲉ ⲫⲱ ⲙ̅ⲡⲣⲱⲙⲉ ⲛ̅ⲥⲁⲃⲉ ⲛ̅ⲃⲉⲗ ⲇⲉ ⲙ̅ⲡⲁⲑⲏⲧ ⲥⲁⲛⲧ ⲁⲛ̅ⲕⲟⲟϩ ⲙ̅ⲡⲕⲁϩ</td>
    </tr>

    <tr id="v25" class="verse">
      <td class="language Sahidic"><span style="color:#b00e23">(ⲕ︦ⲉ︦)</span>
      ⲟⲩⲟⲣⲅⲏ ⲛ̅ⲟⲩⲉⲓⲱⲧ ⲡⲉ ⲟⲩϣⲏⲣⲉ ⲛ̅ⲁⲑⲏⲧ ⲁⲩⲱ ⲟⲩⲙ̅ⲕⲁϩ ⲛ̅ϩⲏⲧ ⲡⲉ ⲛ̅ⲧⲉⲛⲧⲁⲥϫⲡⲟϥ.</td>
      <td class="language English"><span style="color:#b00e23">(25)</span> A
      foolish son is a cause of anger to his father, and grief to her that bore
      him.</td>
      <td class="language Greek"><span style="color:#b00e23">(25)</span> ὀργὴ
      πατρὶ υἱὸς ἄφρων καὶ ὀδύνη τῇ τεκούσῃ αὐτοῦ.</td>
      <td class="language Akhmimic"><span style="color:#b00e23">(ⲕ︦ⲉ︦)</span>
      ⲟⲩⲟⲣⲅⲏ ⲛ̅ⲟⲩⲉⲓⲱⲧ ⲡⲉ ⲟⲩϣⲏⲣⲉ ⲛ̅ⲁⲑⲏⲧ ⲁⲟⲩ ⲟⲩⲙ̅ⲕⲁϩ ⲛ̅ϩⲏⲧ ⲡⲉ ⲛ̅ⲧⲉⲧⲁⲥⲧⳉ̅ⲡⲁϥ</td>
    </tr>

    <tr id="v26" class="verse">
      <td class="language Sahidic"><span style="color:#b00e23">(ⲕ︦ⲋ︦)</span>
      ⲛⲁⲛⲟⲩ ⲧⲣⲉ ⲟⲩⲣⲱⲙⲉ ⲁⲛ ⲛ̅ⲇⲓⲕⲁⲓⲟⲥ ϯⲟⲥⲉ ⲁⲩⲱ ⲛ̅ϣ̅ϣⲉ ⲁⲛ ⲉⲉⲡⲓⲃⲟⲩⲗⲉⲩⲉ ⲉϩⲉⲛⲇⲩⲛⲁⲥⲧⲏⲥ
      ⲛ̅ⲇⲓⲕⲁⲓⲟⲥ.</td>
      <td class="language English"><span style="color:#b00e23">(26)</span> It
      is not right to punish a righteous man, nor is it holy to plot against
      righteous princes.</td>
      <td class="language Greek"><span style="color:#b00e23">(26)</span>
      ζηµιοῦν ἄνδρα δίκαιον οὐ καλόν, οὐδὲ ὅσιον ἐπιβουλεύειν δυνάσταις
      δικαίοις.</td>
      <td class="language Akhmimic"><span style="color:#b00e23">(ⲕ︦ⲋ︦)</span>
      ⲛⲁⲛⲟⲩ ⲧⲉ ⲟⲩⲣⲱⲙⲉ ⲉⲛ ⲛ̅ⲇⲓⲕⲁⲓⲟⲥ ϯⲁⲥⲉ ⲁⲟⲩ ϣϣⲉ ⲉⲛ ⲁⲣ̅ⲉⲡⲓⲃⲟⲩⲗⲉⲩⲉ ⲁϩⲉⲛⲇⲩⲛⲁⲥⲧⲏⲥ
      ⲛ̅ⲇⲓⲕⲁⲓⲟⲥ</td>
    </tr>

    <tr id="v27" class="verse">
      <td class="language Sahidic"><span style="color:#b00e23">(ⲕ︦ⲍ︦)</span>
      ⲟⲩⲥⲁⲃⲉ ⲡⲉ ⲡⲉⲧϯⲥⲟ ⲉⲛⲉϫ ⲟⲩϣⲁϫⲉ ⲉⲃⲟⲗ ⲉϥⲛⲁϣⲧ̅ ⲟⲩⲥⲁⲃⲉ ⲇⲉ ⲡⲉ ⲡⲣⲱⲙⲉ
      ⲛ̅ϩⲁⲣϣ̅ϩⲏⲧ.</td>
      <td class="language English"><span style="color:#b00e23">(27)</span> He
      that forbears to utter a hard word is discreet, and a patient man is
      wise.</td>
      <td class="language Greek"><span style="color:#b00e23">(27)</span> ὃς
      φείδεται ῥῆµα προέσθαι σκληρόν, ἐπιγνώµων· µακρόθυµος δὲ ἀνὴρ
      φρόνιµος.</td>
      <td class="language Akhmimic"><span style="color:#b00e23">(ⲕ︦ⲍ︦)</span>
      ⲟⲩⲥⲁⲃⲉ ⲡⲉ ⲡⲉⲧϯⲥⲟ ⲁⲧⲱⲕ ⲟⲩϣⲉϫⲉ ⲁⲃⲁⲗ ⲉϥⲛⲁⳉⲧ ⲟⲩⲥⲁⲃⲉ ⲇⲉ ⲡⲉ ⲡⲣⲱⲙⲉ
      ⲛ̅ϩⲁⲣϣϩⲏⲧ</td>
    </tr>

    <tr id="v28" class="verse">
      <td class="language Sahidic"><span style="color:#b00e23">(ⲕ︦ⲏ︦)</span>
      ⲉⲣϣⲁⲛ ⲡⲁⲑⲏⲧ ϣⲓⲛⲉ ⲛ̅ⲥⲁ ⲧⲥⲟⲫⲓⲁ ⲥⲉⲛⲁⲟⲡϥ̅ ⲉⲥⲟⲫⲟⲥ ϥⲛⲁϣⲱⲡⲉ ⲇⲉ ⲉϥⲟⲛϣ̅ ⲛⲅ̅ϩⲉ ⲉⲣⲟϥ
      ⲉϣϫⲉ ⲟⲩⲥⲁⲃⲉ ⲡⲉ.</td>
      <td class="language English"><span style="color:#b00e23">(28)</span>
      Wisdom shall be imputed to a fool who asks after wisdom: and he who holds
      his peace shall seem to be sensible.</td>
      <td class="language Greek"><span style="color:#b00e23">(28)</span> ἀνοήτῳ
      ἐπερωτήσαντι σοφίαν σοφία λογισθήσεται, ἐνεὸν δέ τις ἑαυτὸν ποιήσας δόξει
      φρόνιµος εἶναι.</td>
      <td class="language Akhmimic"><span style="color:#b00e23">(ⲕ︦ⲏ︦)</span>
      ⲥⲉⲛⲁⲁⲡⲥ̅ ⲁⲩⲥⲟⲫⲓⲁ ⲙ̅ⲡⲁⲑⲏⲧ ⲁϥϣⲁϣⲓⲛⲉ ⲛ̅ⲥⲱⲥ ϥⲛⲁⳉⲱⲡⲉ ⲇⲉ ⲉϥⲁⲛⳉ ⲕ̅ϭⲓⲛⲉ ⲙ̅ⲙⲁϥ ⳉϫⲉ
      ⲟⲩⲥⲁⲃⲉ ⲡⲉ</td>
    </tr>
  </table>
</body>
</html>
