<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_44.html" rel="next">
  <link href="isaiah_42.html" rel="prev">
  <script src="main.js" type="module"></script>
</head>
<body class="chapter">
  <h4 id="isaiah_43" class="title">Isaiah 43</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ϯⲛⲟⲩ ⲡⲁⲓ ⲡⲉ ⲙ̀ⲫⲣⲏϯ ⲉⲧⲉϥϫⲱ ⲙ̀ⲙⲟⲥ ⲛ̀ϫⲉ ⲫⲏ ⲉⲧⲁϥⲑⲁⲙⲓⲟⲕ ⲓⲁⲕⲱⲃ ⲫⲏ
      ⲉⲧⲁϥⲉⲣⲡⲗⲁⲍⲓⲛ ⲙ̀ⲙⲟⲕ ⲡⲓⲥ̅ⲗ̅. ⲙ̀ⲡⲉⲣⲉⲣϩⲟϯ ϫⲉ ⲟⲩⲏⲓ ⲁⲓⲥⲟⲧⲕ ⲁⲓⲙⲟⲩϯ ⲉ̀ⲣⲟⲕ
      ⲙ̀ⲡⲉⲕⲣⲁⲛ. ⲛ̀ⲑⲟⲕ ⲫⲱⲓ ⲛ̀ⲑⲟⲕ.</td>
      <td class="language English"><span style="color:#b00e23">(1)</span> And
      now thus saith the Lord God that made thee, O Jacob, and formed thee, O
      Israel, Fear not: for I have redeemed thee, I have called thee by thy
      name; thou art mine.</td>
      <td class="language Greek"><span style="color:#b00e23">(1)</span> Καὶ
      νῦν οὕτως λέγει κύριος ὁ θεὸς ὁ ποιήσας σε, Ιακωβ, ὁ πλάσας
      σε, Ισραηλ Μὴ φοβοῦ, ὅτι ἐλυτρωσάµην σε· ἐκάλεσά σε τὸ ὄνοµά
      σου, ἐµὸς εἶ σύ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ⲕⲁⲛ
      ⲁⲕϣⲁⲛⲥⲓⲛⲓ ϩⲓⲧⲉⲛ ⲟⲩⲙⲱⲟⲩ ϯⲭⲏ ⲛⲉⲙⲁⲕ. ⲟⲩⲟϩ ⲛⲓⲓⲁⲣⲱⲟⲩ ⲛ̀ⲛⲟⲩϩⲟⲙⲥⲕ. ⲟⲩⲟϩ
      ⲁⲕϣⲁⲛⲥⲓⲛⲓ ⲉ̀ⲃⲟⲗ ϩⲓⲧⲉⲛ ⲟⲩⲭⲣⲱⲙ ⲛ̀ⲛⲉⲕⲣⲱⲕϩ ⲟⲩϣⲁϩ ⲛ̀ⲛⲉϥⲣⲟⲕϩⲕ</td>
      <td class="language English"><span style="color:#b00e23">(2)</span> And
      if thou pass through water, I am with thee; and the rivers shall not
      overflow thee: and if thou go through fire, thou shalt not be burned; the
      flame shall not burn thee.</td>
      <td class="language Greek"><span style="color:#b00e23">(2)</span> καὶ
      ἐὰν διαβαίνῃς δι’ ὕδατος, µετὰ σοῦ εἰµι, καὶ ποταµοὶ οὐ
      συγκλύσουσίν σε· καὶ ἐὰν διέλθῃς διὰ πυρός, οὐ µὴ
      κατακαυθῇς, φλὸξ οὐ κατακαύσει σε.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϫⲉ
      ⲁ̀ⲛⲟⲕ ⲡⲉ ⲡϭ̅ⲥ̅ ⲫϯ ⲡⲉⲑⲟⲩⲁⲃ ⲛ̀ⲧⲉ ⲡⲓⲥ̅ⲗ̅. ⲫⲏ ⲉⲑⲛⲟϩⲉⲙ ⲙ̀ⲙⲟⲕ ⲁⲓϯ ⲛ̀ⲭⲏⲙⲓ
      ⲛ̀ϣⲉⲃⲓⲱ ⲉ̀ϩⲣⲏⲓ ⲉ̀ϫⲱⲕ. ⲛⲉⲙ ⲛⲓⲉⲑⲁⲩϣ ⲛⲉⲙ ⲥⲟⲩⲁⲛ ⲛ̀ⲧⲉⲕϣⲉⲃⲓⲱ</td>
      <td class="language English"><span style="color:#b00e23">(3)</span> For I
      am the Lord thy God, the Holy One of Israel, that saves thee: I have made
      Egypt and Ethiopia thy ransom, and given Soene for thee.</td>
      <td class="language Greek"><span style="color:#b00e23">(3)</span> ὅτι
      ἐγὼ κύριος ὁ θεός σου ὁ ἅγιος Ισραηλ ὁ σῴζων σε· ἐποίησά
      σου ἄMαγµα Αἴγυπτον καὶ Αἰθιοπίαν καὶ Σοήνην ὑπὲρ σοῦ.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲓⲥϫⲉⲛ ⲉⲧⲁⲕϣⲱⲡⲓ ⲉⲕⲧⲁⲓⲏⲟⲩⲧ ⲙ̀ⲡⲁⲙ̀ⲑⲟ. ⲁⲕϭⲓⲱⲟⲩ ⲟⲩⲟϩ ⲁ̀ⲛⲟⲕ ⲁⲓⲙⲉⲛⲣⲓⲧⲕ ⲟⲩⲟϩ
      ⲉⲓⲉ̀ϯ ⲛ̀ⲟⲩⲙⲏϣ ⲛ̀ⲣⲱⲙⲓ ⲉ̀ϩⲣⲏⲓ ⲉ̀ϫⲱⲕ ⲛⲉⲙ ϩⲁⲛⲁⲣⲭⲱⲛ ⲛ̀ⲧϣⲉⲃⲓⲱ ⲛ̀ⲧⲉⲕⲁⲫⲉ.</td>
      <td class="language English"><span style="color:#b00e23">(4)</span> Since
      thou becamest precious in my sight, thou hast become glorious, and I have
      loved thee: and I will give men for thee, and princes for thy life.</td>
      <td class="language Greek"><span style="color:#b00e23">(4)</span> ἀφ’
      οὗ ἔντιµος ἐγένου ἐναντίον µου, ἐδοξάσθης, κἀγώ σε ἠγάπησα·
      καὶ δώσω ἀνθρώπους πολλοὺς ὑπὲρ σοῦ καὶ ἄρχοντας ὑπὲρ τῆς
      κεφαλῆς σου.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲙ̀ⲡⲉⲣⲉⲣϩⲟϯ ϫⲉ ⲟⲩⲏⲓ ϯⲭⲏ ⲛⲉⲙⲁⲕ ⲉⲓⲉ̀ⲓⲛⲓ ⲙ̀ⲡⲉⲕϫⲣⲟϫ. ⲓⲥϫⲉⲛ ⲛⲓⲙⲁⲛ̀ϣⲁⲓ. ⲟⲩⲟϩ
      ⲉⲓⲉ̀ⲑⲟⲩⲱⲧⲕ ⲉ̀ⲃⲟⲗ ⲥⲁ ⲛⲓⲙⲁⲛ̀ϩⲱⲧⲡ.</td>
      <td class="language English"><span style="color:#b00e23">(5)</span> Fear
      not; for I am with thee: I will bring thy seed from the east, and will
      gather thee from the west.</td>
      <td class="language Greek"><span style="color:#b00e23">(5)</span> µὴ
      φοβοῦ, ὅτι µετὰ σοῦ εἰµι· ἀπὸ ἀνατολῶν ἄξω τὸ σπέρµα σου
      καὶ ἀπὸ δυσµῶν συνάξω σε.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ϯⲛⲁϫⲟⲥ ⲙ̀ⲡⲉⲙϩⲓⲧ. ϫⲉ ⲁⲛⲓⲟⲩⲓ ⲟⲩⲟϩ ⲡⲉⲙⲉⲛⲧ ϫⲉ ⲙ̀ⲡⲉⲣⲧⲁϩⲛⲟ. ⲁⲛⲓⲟⲩⲓ ⲛ̀ⲛⲁϣⲏⲣⲓ
      ⲉ̀ⲃⲟⲗ ϧⲉⲛ ⲟⲩⲕⲁϩⲓ ⲉϥⲟⲩⲏⲟⲩ. ⲛⲉⲙ ⲛⲁϣⲉⲣⲓ ⲉ̀ⲃⲟⲗ ϧⲉⲛ ⲁⲩⲣⲏϫϥ ⲙ̀ⲡⲕⲁϩⲓ</td>
      <td class="language English"><span style="color:#b00e23">(6)</span> I
      will say to the north, Bring; and to the south, Keep not back; bring my
      sons from the land afar off, and my daughters from the ends of the
      earth;</td>
      <td class="language Greek"><span style="color:#b00e23">(6)</span> ἐρῶ
      τῷ βορρᾷ Ἄγε, καὶ τῷ λιβί Μὴ κώλυε· ἄγε τοὺς υἱούς µου
      ἀπὸ γῆς πόρρωθεν καὶ τὰς θυγατέρας µου ἀπ’ ἄκρων τῆς
      γῆς,</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲛⲏ
      ⲧⲏⲣⲟⲩ ⲉⲧⲟⲩⲙⲟⲩϯ ⲙ̀ⲡⲁⲣⲁⲛ ϧⲉⲛ ⲡⲁⲱⲟⲩ ⲅⲁⲣ ⲁⲓⲥⲉⲃⲧⲱⲧϥ ⲟⲩⲟϩ ⲁⲓⲙⲟⲛⲕϥ ⲟⲩⲟϩ
      ⲁⲓⲑⲁⲙⲓⲟϥ.</td>
      <td class="language English"><span style="color:#b00e23">(7)</span> even
      all who are called by my name: for I have prepared him for my glory, and
      I have formed him, and have made him:</td>
      <td class="language Greek"><span style="color:#b00e23">(7)</span> πάντας
      ὅσοι ἐπικέκληνται τῷ ὀνόµατί µου. ἐν γὰρ τῇ δόξῃ µου
      κατεσκεύασα αὐτὸν καὶ ἔπλασα καὶ ἐποίησα αὐτόν·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁ̀ⲛⲟⲕ ⲁⲓⲓⲛⲓ ⲉ̀ⲃⲟⲗ ⲛ̀ⲟⲩⲗⲁⲟⲥ ⲙ̀ⲃⲉⲗⲗⲉ. ⲟⲩⲟϩ ⲛⲟⲩⲃⲁⲗ ⲙ̀ⲡⲁⲓⲣⲏϯ ⲥⲉⲟⲓ ⲙ̀ⲃⲉⲗⲗⲉ.
      ⲟⲩⲟϩ ⲛⲟⲩⲙⲁϣϫ ⲥⲉⲟⲓ ⲛ̀ⲕⲟⲩⲣ.</td>
      <td class="language English"><span style="color:#b00e23">(8)</span> and I
      have brought forth the blind people; for their eyes are alike blind, and
      they that have ears are deaf.</td>
      <td class="language Greek"><span style="color:#b00e23">(8)</span> καὶ
      ἐξήγαγον λαὸν τυφλόν, καὶ ὀφθαλµοί εἰσιν ὡσαύτως τυφλοί, καὶ
      κωφοὶ τὰ ὦτα ἔχοντες.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲛⲓⲉⲑⲛⲟⲥ ⲧⲏⲣⲟⲩ ⲁⲩⲑⲱⲟⲩϯ ⲉⲩⲥⲟⲡ. ⲟⲩⲟϩ ⲉⲩⲉ̀ⲑⲱⲟⲩϯ ⲛ̀ϫⲉ ϩⲁⲛⲁⲣⲭⲱⲛ ⲉ̀ⲃⲟⲗ ⲛ̀ϧⲏⲧⲟⲩ.
      ⲛⲓⲙ ⲉⲑⲛⲁϣ̀ⲥⲁϫⲓ ⲛ̀ⲛⲁⲓ. ⲓⲉ ⲛⲏ ⲛ̀ⲧⲉ ⲓⲥϫⲉⲛ ϣⲟⲣⲡ ⲛⲓⲙ ⲉⲑⲛⲁⲧⲁⲙⲱⲧⲉⲛ ⲉ̀ⲣⲱⲟⲩ.
      ⲙⲁⲣⲟⲩⲓⲛⲓ ⲛ̀ⲛⲟⲩⲙⲉⲑⲣⲉⲩ ⲟⲩⲟϩ ⲙⲁⲣⲟⲩⲙⲁⲓ. ⲟⲩⲟϩ ⲙⲁⲣⲟⲩϫⲱ ⲛ̀ϩⲁⲛⲙⲉⲑⲙⲏⲓ.</td>
      <td class="language English"><span style="color:#b00e23">(9)</span> All
      the nations are gathered together, and princes shall be gathered out of
      them: who will declare these things? or who will declare to you things
      from the beginning? let them bring forth their witnesses, and be
      justified; and let them hear, and declare the truth.</td>
      <td class="language Greek"><span style="color:#b00e23">(9)</span> πάντα
      τὰ ἔθνη συνήχθησαν ἅµα, καὶ συναχθήσονται ἄρχοντες ἐξ αὐτῶν·
      τίς ἀναγγελεῖ ταῦτα; ἢ τὰ ἐξ ἀρχῆς τίς ἀναγγελεῖ ὑµῖν;
      ἀγαγέτωσαν τοὺς µάρτυρας αὐτῶν καὶ δικαιωθήτωσαν καὶ εἰπάτωσαν
      ἀληθῆ.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ϣⲱⲡⲓ ⲛⲏⲓ ⲙ̀ⲙⲉⲑⲣⲉ. ⲟⲩⲟϩ ⲁ̀ⲛⲟⲕ ⲟⲩⲙⲉⲑⲣⲉ ⲡⲉϫⲉ ⲡϭ̅ⲥ̅ ⲫϯ ⲛⲉⲙ ⲡⲁⲁⲗⲟⲩ ⲫⲏ
      ⲉⲧⲁⲓⲥⲟⲧⲡϥ ϩⲓⲛⲁ ⲛ̀ⲧⲉⲧⲉⲛⲉⲙⲓ. ⲟⲩⲟϩ ⲛ̀ⲧⲉⲧⲉⲛⲛⲁϩϯ ϫⲉ ⲁ̀ⲛⲟⲕ ⲡⲉ. ϧⲁϫⲱⲓ ⲙ̀ⲡⲉϥϣⲱⲡⲓ
      ⲛ̀ϫⲉ ⲕⲉⲛⲟⲩϯ. ⲟⲩⲟϩ ⲙⲉⲛⲉⲛⲥⲱⲓ ⲛ̀ⲛⲉ ⲟⲩⲟⲛ ϣⲱⲡⲓ ⲟⲛ</td>
      <td class="language English"><span style="color:#b00e23">(10)</span> Be
      ye my witnesses, and I too am a witness, saith the Lord God, and my
      servant whom I have chosen: that ye may know, and believe, and understand
      that I am he: before me there was no other God, and after me there shall
      be none.</td>
      <td class="language Greek"><span style="color:#b00e23">(10)</span>
      γένεσθέ µοι µάρτυρες, κἀγὼ µάρτυς, λέγει κύριος ὁ θεός, καὶ ὁ
      παῖς, ὃν ἐξελεξάµην, ἵνα γνῶτε καὶ πιστεύσητε καὶ συνῆτε
      ὅτι ἐγώ εἰµι, ἔµπροσθέν µου οὐκ ἐγένετο ἄMος θεὸς καὶ µετ’
      ἐµὲ οὐκ ἔσται·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁ̀ⲛⲟⲕ ⲡⲉ ⲫϯ ⲟⲩⲟϩ ⲙ̀ⲙⲟⲛ ⲫⲏ ⲉⲑⲛⲁⲛⲟϩⲉⲙ ⲉ̀ⲃⲏⲗ ⲉ̀ⲣⲟⲓ.</td>
      <td class="language English"><span style="color:#b00e23">(11)</span> I am
      God; and beside me there is no Saviour.</td>
      <td class="language Greek"><span style="color:#b00e23">(11)</span> ἐγὼ
      ὁ θεός, καὶ οὐκ ἔστιν πάρεξ ἐµοῦ σῴζων.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲁⲓⲥⲁϫⲓ ⲟⲩⲟϩ ⲁⲓⲛⲟϩⲉⲙ. ⲁⲓϯϣⲱϣ ⲟⲩⲟϩ ⲛⲉ ⲙ̀ⲙⲟⲛ ϣⲉⲙⲙⲟ ϧⲉⲛ ⲑⲏⲛⲟⲩ. ⲛ̀ⲑⲱⲧⲉⲛ ⲡⲉⲧⲟⲓ
      ⲙ̀ⲙⲉⲑⲣⲉ ⲛⲏⲓ ⲟⲩⲟϩ ⲁ̀ⲛⲟⲕ ⲡⲉ ⲡⲓⲙⲉⲑⲣⲉ</td>
      <td class="language English"><span style="color:#b00e23">(12)</span> I
      have declared, and have saved; I have reproached, and there was no
      strange god among you: ye are my witnesses, and I am the Lord God,</td>
      <td class="language Greek"><span style="color:#b00e23">(12)</span>
      ἀνήγγειλα καὶ ἔσωσα, ὠνείδισα καὶ οὐκ ἦν ἐν ὑµῖν
      ἀλλότριος· ὑµεῖς ἐµοὶ µάρτυρες κἀγὼ µάρτυς, λέγει κύριος ὁ
      θεός.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲉⲧⲓ ⲓⲥϫⲉⲛ ϩⲏ ⲡⲉϫⲉ ⲡϭ̅ⲥ̅ ⲫϯ ⲟⲩⲟϩ ⲙ̀ⲙⲟⲛ ⲫⲏ ⲉⲑⲛⲁⲛⲟϩⲉⲙ ⲉ̀ⲃⲟⲗ ϧⲉⲛ ⲛⲁϫⲓϫ.
      ϯⲛⲁⲓⲣⲓ ⲛ̀ⲟⲩϩⲃⲱⲛ ⲟⲩⲟϩ ⲛⲓⲙ ⲉⲑⲛⲁⲧⲁⲥⲑⲟϥ.</td>
      <td class="language English"><span style="color:#b00e23">(13)</span> even
      from the beginning; and there is none that can deliver out of my hands: I
      will work, and who shall turn it back?</td>
      <td class="language Greek"><span style="color:#b00e23">(13)</span> ἔτι
      ἀπ’ ἀρχῆς καὶ οὐκ ἔστιν ὁ ἐκ τῶν χειρῶν µου ἐξαιρούµενος·
      ποιήσω, καὶ τίς ἀποστρέψει αὐτό;</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲫⲁⲓ ⲡⲉ ⲙ̀ⲫⲣⲏϯ ⲉⲧⲉϥϫⲱ ⲙ̀ⲙⲟⲥ ⲛ̀ϫⲉ ⲡϭ̅ⲥ̅ ⲫϯ ⲫⲏ ⲉⲧⲥⲱϯ ⲙ̀ⲙⲱⲧⲉⲛ ⲡⲉⲑⲟⲩⲁⲃ ⲛ̀ⲧⲉ
      ⲡⲓⲥ̅ⲗ̅. ⲉⲑⲃⲉ ⲑⲏⲛⲟⲩ ⲉⲓⲉ̀ⲟⲩⲱⲣⲡ ⲉ̀ⲃⲁⲃⲩⲗⲱⲛ. ⲟⲩⲟϩ ⲉⲓⲉ̀ⲧⲟⲩⲛⲟⲥ ⲛⲏ ⲉⲧⲫⲏⲧ ⲧⲏⲣⲟⲩ
      ⲟⲩⲟϩ ⲛⲓⲭⲁⲗⲇⲉⲟⲥ ⲉⲩⲉ̀ⲥⲟⲛϩⲟⲩ ϧⲉⲛ ϩⲁⲛⲉϫⲏⲟⲩ.</td>
      <td class="language English"><span style="color:#b00e23">(14)</span> Thus
      saith the Lord God that redeems you, the Holy One of Israel; for your
      sakes I will send to Babylon, and I will stir up all that flee, and the
      Chaldeans shall be bound in ships.</td>
      <td class="language Greek"><span style="color:#b00e23">(14)</span>
      Οὕτως λέγει κύριος ὁ θεὸς ὁ λυτρούµενος ὑµᾶς ὁ ἅγιος Ισραηλ
      Ἕνεκεν ὑµῶν ἀποστελῶ εἰς Βαβυλῶνα καὶ ἐπεγερῶ πάντας
      φεύγοντας, καὶ Χαλδαῖοι ἐν πλοίοις δεθήσονται.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲁ̀ⲛⲟⲕ ⲡⲉ ⲡϭ̅ⲥ̅ ⲫϯ ⲡⲉⲑⲟⲩⲁⲃ ⲛ̀ⲧⲱⲧⲉⲛ ⲫⲏ ⲉⲧⲁϥⲟⲩⲱⲛϩ ⲙ̀ⲡⲓⲥ̅ⲗ̅ ⲉ̀ⲃⲟⲗ ⲛ̀ⲟⲩⲣⲟ
      ⲛⲱⲧⲉⲛ.</td>
      <td class="language English"><span style="color:#b00e23">(15)</span> I am
      the Lord God, your Holy One, who have appointed for Israel your
      king.</td>
      <td class="language Greek"><span style="color:#b00e23">(15)</span> ἐγὼ
      κύριος ὁ θεὸς ὁ ἅγιος ὑµῶν ὁ καταδείξας Ισραηλ βασιλέα
      ὑµῶν.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲫⲁⲓ ⲡⲉ ⲙ̀ⲫⲣⲏϯ ⲉⲧⲁϥϫⲱ ⲙ̀ⲙⲟⲥ ⲛ̀ϫⲉ ⲡϭ̅ⲥ̅ ⲫϯ ⲫⲏ ⲉⲧϯ ⲛ̀ⲟⲩⲙⲱⲓⲧ ϧⲉⲛ ⲫⲓⲟⲙ. ⲛⲉⲙ
      ⲟⲩⲙⲁⲛ̀ⲙⲟϣⲓ ϧⲉⲛ ⲟⲩⲙⲱⲟⲩ ⲉϥϫⲟⲣ.</td>
      <td class="language English"><span style="color:#b00e23">(16)</span> Thus
      saith the Lord, who makes a way in the sea, and a path in the mighty
      water;</td>
      <td class="language Greek"><span style="color:#b00e23">(16)</span>
      οὕτως λέγει κύριος ὁ διδοὺς ὁδὸν ἐν θαλάσσῃ καὶ ἐν ὕδατι
      ἰσχυρῷ τρίβον</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲫⲏ ⲉⲧⲁϥⲓⲛⲓ ⲉ̀ⲃⲟⲗ ⲛ̀ϩⲁⲣⲙⲁ ⲛⲉⲙ ϩⲁⲛϩⲑⲱⲣ. ⲛⲉⲙ ⲟⲩⲙⲏϣ ⲉϥϫⲟⲣ ⲁⲗⲗⲁ ⲁⲩⲉⲛⲕⲟⲧ. ⲟⲩⲟϩ
      ⲛ̀ⲛⲟⲩⲧⲱⲟⲩⲛⲟⲩ. ⲁⲩϭⲉⲛⲟ ⲙ̀ⲫⲣⲏϯ ⲛ̀ⲟⲩⲥⲟⲗ ⲉ̀ⲁϥⲟϣⲉⲙ</td>
      <td class="language English"><span style="color:#b00e23">(17)</span> who
      brought forth chariots and horse, and a mighty multitude: but they have
      lain down, and shall not rise: they are extinct, as quenched flax.</td>
      <td class="language Greek"><span style="color:#b00e23">(17)</span> ὁ
      ἐξαγαγὼν ἅρµατα καὶ ἵππον καὶ ὄχλον ἰσχυρόν, ἀλλὰ
      ἐκοιµήθησαν καὶ οὐκ ἀναστήσονται, ἐσβέσθησαν ὡς λίνον
      ἐσβεσµένον</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲙ̀ⲡⲉⲣⲉⲣⲫⲙⲉⲩⲓ ⲛ̀ⲛⲓϣⲟⲣⲡ. ⲟⲩⲟϩ ⲛⲓⲁⲣⲭⲉⲟⲥ ⲙ̀ⲡⲉⲣⲙⲟⲕⲙⲉⲕ ⲉ̀ⲣⲱⲟⲩ</td>
      <td class="language English"><span style="color:#b00e23">(18)</span>
      Remember ye not the former things, and consider not the ancient
      things.</td>
      <td class="language Greek"><span style="color:#b00e23">(18)</span> Μὴ
      µνηµονεύετε τὰ πρῶτα καὶ τὰ ἀρχαῖα µὴ συλλογίζεσθε.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ϩⲏⲡⲡⲉ ⲁ̀ⲛⲟⲕ ϯⲛⲁⲑⲁⲙⲓⲟ ⲛ̀ϩⲁⲛⲃⲉⲣⲓ ⲛⲏ ⲉⲑⲛⲁⲫⲓⲣⲓ ⲉ̀ⲃⲟⲗ ϯⲛⲟⲩ. ⲟⲩⲟϩ ⲉⲣⲉⲧⲉⲛⲉ̀ⲉⲙⲓ
      ⲉ̀ⲣⲱⲟⲩ. ⲟⲩⲟϩ ⲉⲓⲉ̀ⲑⲁⲙⲓⲟ ⲛ̀ⲟⲩⲙⲱⲓⲧ ϩⲓ ⲡϣⲁϥⲉ ⲛⲉⲙ ϩⲁⲛⲓⲁⲣⲱⲟⲩ ϧⲉⲛ ⲟⲩⲕⲁϩⲓ
      ⲛ̀ⲁⲑⲙⲱⲟⲩ.</td>
      <td class="language English"><span style="color:#b00e23">(19)</span>
      Behold, I will do new things, which shall presently spring forth, and ye
      shall know them: and I will make a way in the wilderness, and rivers in
      the dry land.</td>
      <td class="language Greek"><span style="color:#b00e23">(19)</span> ἰδοὺ
      ποιῶ καινὰ ἃ νῦν ἀνατελεῖ, καὶ γνώσεσθε αὐτά· καὶ ποιήσω ἐν
      τῇ ἐρήµῳ ὁδὸν καὶ ἐν τῇ ἀνύδρῳ ποταµούς.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲟⲩⲟϩ ⲉⲩⲉ̀ⲥⲙⲟⲩ ⲉ̀ⲣⲟⲓ ⲛ̀ϫⲉ ⲛⲓⲑⲏⲣⲓⲟⲛ ⲛ̀ⲧⲉ ⲧⲕⲟⲓ. ⲛⲓⲥⲩⲣⲏⲛⲟⲥ ⲛⲉⲙ ⲛⲓϣⲉⲣⲓ ⲛ̀ⲧⲉ
      ⲡⲓⲥⲧⲣⲟⲩⲧⲟⲥ. ϫⲉ ⲁⲓϯ ⲛ̀ⲟⲩⲙⲱⲟⲩ ϩⲓ ⲡϣⲁϥⲉ ⲛⲉⲙ ϩⲁⲛⲓⲁⲣⲱⲟⲩ ϧⲉⲛ ⲟⲩⲕⲁϩⲓ. ⲉϥⲟⲃⲓ
      ⲉ̀ⲧⲥⲟ ⲙ̀ⲡⲁⲅⲉⲛⲟⲥ ⲉⲧⲥⲟⲧⲡ.</td>
      <td class="language English"><span style="color:#b00e23">(20)</span> the
      beasts of the field shall bless me, the owls and young ostriches; for I
      have given water in the wilderness, and rivers in the dry land, to give
      drink to my chosen race,</td>
      <td class="language Greek"><span style="color:#b00e23">(20)</span>
      εὐλογήσει µε τὰ θηρία τοῦ ἀγροῦ, σειρῆνες καὶ θυγατέρες
      στρουθῶν, ὅτι ἔδωκα ἐν τῇ ἐρήµῳ ὕδωρ καὶ ποταµοὺς ἐν τῇ
      ἀνύδρῳ ποτίσαι τὸ γένος µου τὸ ἐκλεκτόν,</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲡⲁⲗⲁⲟⲥ ⲫⲏ ⲉⲧⲁⲓϫⲫⲟϥ ⲉ̀ⲑⲣⲉϥⲫⲓⲣⲓ ⲉ̀ⲛⲁⲁⲣⲉⲧⲏ</td>
      <td class="language English"><span style="color:#b00e23">(21)</span> my
      people whom I have preserved to tell forth my praises.</td>
      <td class="language Greek"><span style="color:#b00e23">(21)</span> λαόν
      µου, ὃν περιεποιησάµην τὰς ἀρετάς µου διηγεῖσθαι.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲛⲉⲧⲁⲓⲑⲁϩⲙⲉⲕ ⲁⲛ ϯⲛⲟⲩ ⲓⲁⲕⲱⲃ. ⲟⲩⲇⲉ ⲙ̀ⲡⲓⲑⲣⲉⲕϧⲓⲥⲓ ⲡⲓⲥ̅ⲗ̅.</td>
      <td class="language English"><span style="color:#b00e23">(22)</span> I
      have not now called thee, O Jacob; neither have I made thee weary, O
      Israel.</td>
      <td class="language Greek"><span style="color:#b00e23">(22)</span> οὐ
      νῦν ἐκάλεσά σε, Ιακωβ, οὐδὲ κοπιᾶσαί σε ἐποίησα, Ισραηλ·</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲛⲓⲉⲥⲱⲟⲩ ⲛ̀ⲧⲉ ⲡⲉⲕϭⲗⲓⲗ ⲛⲉⲧⲁⲕⲉⲛⲟⲩ ⲛⲏⲓ ⲁⲛ. ⲟⲩⲇⲉ ⲙ̀ⲡⲉⲕϯⲱⲟⲩ ⲛⲏⲓ ϧⲉⲛ
      ⲛⲉⲕϣⲟⲩϣⲱⲟⲩϣⲓ. ⲟⲩⲇⲉ ⲙ̀ⲡⲓⲁⲓⲕ ⲙ̀ⲃⲱⲕ ϧⲉⲛ ⲛⲉⲕϣⲟⲩϣⲱⲟⲩϣⲓ. ⲟⲩⲇⲉ ⲙ̀ⲡⲓϯϧⲓⲥⲓ ⲛⲁⲕ ϧⲉⲛ
      ⲟⲩⲗⲓⲃⲁⲛⲟⲥ.</td>
      <td class="language English"><span style="color:#b00e23">(23)</span> Thou
      hast not brought me the sheep of thy whole-burnt-offering; neither hast
      thou glorified me with thy sacrifices. I have not caused thee to serve
      with sacrifices, neither have I wearied thee with frankincense.</td>
      <td class="language Greek"><span style="color:#b00e23">(23)</span> οὐκ
      ἐµοὶ πρόβατα τῆς ὁλοκαρπώσεώς σου, οὐδὲ ἐν ταῖς θυσίαις σου
      ἐδόξασάς µε, οὐδὲ ἔγκοπον ἐποίησά σε ἐν λιβάνῳ,</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲟⲩⲇⲉ ⲙ̀ⲡⲉⲕϣⲉⲡ ⲟⲩⲥⲑⲟⲓⲛⲟⲩϥⲓ ⲛⲏⲓ ϧⲁ ϩⲁⲧ. ⲟⲩⲇⲉ ⲡⲱⲧ ⲛ̀ⲧⲉ ⲛⲉⲕϣⲟⲩϣⲱⲟⲩϣⲓ
      ⲙ̀ⲡⲓⲉⲣⲉⲡⲓⲑⲩⲙⲓⲛ ⲉ̀ⲣⲟϥ. ⲁⲗⲗⲁ ϧⲉⲛ ⲛⲉⲕⲛⲟⲃⲓ ⲛⲉⲙ ⲛⲉⲕⲁⲇⲓⲕⲓⲁ ⲁⲕⲟϩⲓ ⲉ̀ⲣⲁⲧⲕ
      ⲟⲩⲃⲏⲓ.</td>
      <td class="language English"><span style="color:#b00e23">(24)</span>
      Neither hast thou purchased for me victims for silver, neither have I
      desired the fat of thy sacrifices: but thou didst stand before me in thy
      sins, and in thine iniquities.</td>
      <td class="language Greek"><span style="color:#b00e23">(24)</span> οὐδὲ
      ἐκτήσω µοι ἀργυρίου θυµίαµα, οὐδὲ τὸ στέαρ τῶν θυσιῶν σου
      ἐπεθύµησα, ἀλλὰ ἐν ταῖς ἁµαρτίαις σου καὶ ἐν ταῖς ἀδικίαις
      σου προέστην σου.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲁ̀ⲛⲟⲕ ⲡⲉ ⲁ̀ⲛⲟⲕ ⲡⲉ ⲫⲏ ⲉⲧⲥⲱⲗϫ ⲛ̀ⲛⲉⲕⲛⲟⲃⲓ. ⲛⲉⲙ ⲛⲉⲕⲁⲇⲓⲕⲓⲁ ⲟⲩⲟϩ
      ⲛ̀ⲛⲁⲉⲣⲡⲟⲩⲙⲉⲩⲓ.</td>
      <td class="language English"><span style="color:#b00e23">(25)</span> I,
      even I, am he that blots out thy transgressions for mine own sake, and
      thy sins; and I will not remember them.</td>
      <td class="language Greek"><span style="color:#b00e23">(25)</span> ἐγώ
      εἰµι ἐγώ εἰµι ὁ ἐξαλείφων τὰς ἀνοµίας σου καὶ οὐ µὴ
      µνησθήσοµαι.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲛ̀ⲑⲟⲕ ⲇⲉ ⲁⲣⲓⲫⲙⲉⲩⲓ ⲟⲩⲟϩ ⲉ̀ⲛⲉϭⲓϩⲁⲡ. ⲁϫⲉ ⲛⲉⲕⲁⲛⲟⲙⲓⲁ. ⲛ̀ⲑⲟⲕ ⲛ̀ϣⲟⲣⲡ ϩⲓⲛⲁ
      ⲛ̀ⲧⲉⲕⲑⲙⲁⲓⲟ.</td>
      <td class="language English"><span style="color:#b00e23">(26)</span> But
      do thou remember, and let us plead together: do thou first confess thy
      transgressions, that thou mayest be justified.</td>
      <td class="language Greek"><span style="color:#b00e23">(26)</span> σὺ
      δὲ µνήσθητι καὶ κριθῶµεν· λέγε σὺ τὰς ἀνοµίας σου πρῶτος, ἵνα
      δικαιωθῇς.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲛⲉⲧⲉⲛⲓⲟϯ ⲛ̀ϣⲟⲣⲡ ⲛⲉⲙ ⲛⲟⲩⲁⲣⲭⲱⲛ ⲁⲩⲉⲣⲁⲛⲟⲙⲓⲛ ⲉ̀ⲣⲟⲓ.</td>
      <td class="language English"><span style="color:#b00e23">(27)</span> Your
      fathers first, and your princes have transgressed against me.</td>
      <td class="language Greek"><span style="color:#b00e23">(27)</span> οἱ
      πατέρες ὑµῶν πρῶτοι καὶ οἱ ἄρχοντες αὐτῶν ἠνόµησαν εἰς
      ἐµέ,</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲟⲩⲟϩ ⲛⲉⲧⲉⲛⲁⲣⲭⲱⲛ ⲁⲩⲥⲱϥ ⲛ̀ⲛⲏ ⲉⲑⲟⲩⲁⲃ ⲛ̀ⲧⲏⲓ. ⲟⲩⲟϩ ⲁⲓϯ ⲛ̀ⲓⲁⲕⲱⲃ ⲉ̀ⲧⲁⲕⲟϥ ⲛⲉⲙ
      ⲡⲓⲥ̅ⲗ̅ ⲉⲩϣⲫⲓⲧ.</td>
      <td class="language English"><span style="color:#b00e23">(28)</span> And
      the princes have defiled my sanctuaries: so I gave Jacob to enemies to
      destroy, and Israel to reproach.</td>
      <td class="language Greek"><span style="color:#b00e23">(28)</span> καὶ
      ἐµίαναν οἱ ἄρχοντες τὰ ἅγιά µου, καὶ ἔδωκα ἀπολέσαι Ιακωβ
      καὶ Ισραηλ εἰς ὀνειδισµόν.</td>
    </tr>
  </table>
</body>
</html>
