<!DOCTYPE html>
<html>
<head>
  <title>Acts of the Apostles</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="acts_of_the_apostles_24.html" rel="next">
  <link href="acts_of_the_apostles_22.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="acts_of_the_apostles23">Acts of the Apostles 23</h3>

  <table>
    <tr>
      <td><span style="color:#b00e23">(ⲁ̅)</span> ⲉⲧⲁϥⲥⲟⲙⲥ ⲇⲉ ⲛ̀ϫⲉ ⲡⲁⲩⲗⲟⲥ
      ⲉ̀ⲡⲓⲙⲁⲛ̀ϯϩⲁⲡ ⲡⲉϫⲁϥ ⲛⲓⲣⲱⲙⲓ ⲛⲉⲛⲥⲛⲏⲟⲩ ⲁ̀ⲛⲟⲕ ⲛ̀ϧⲣⲏⲓ ϧⲉⲛ ⲥⲩⲛⲏⲇⲉⲥⲓⲥ ⲛⲓⲃⲉⲛ
      ⲉⲑⲛⲁⲛⲉⲩ ⲁⲓⲉⲣⲡⲟⲗⲓⲧⲉⲩⲉⲥⲑⲉ ⲙ̀ⲫϯ ϣⲁ ⲉ̀ϧⲟⲩⲛ ⲉ̀ⲡⲁⲓⲉϩⲟⲟⲩ</td>
      <td><span style="color:#b00e23">(ⲁ︦)</span> ⲡⲁⲩⲗⲟⲥ ⲇⲉ ⲁϥⲉⲓⲱⲣⲙ̅ ⲉϩⲟⲩⲛ
      ⲉⲡⲥⲩⲛϩⲉⲇⲣⲓⲟⲛ ⲡⲉϫⲁϥ ϫⲉ ⲛ̅ⲣⲱⲙⲉ ⲛⲁⲥⲛⲏⲩ. ⲁⲛⲟⲕ ⲁⲓⲡⲟⲗⲓⲧⲉⲩⲉ ⲙ̅ⲡⲛⲟⲩⲧⲉ ϩⲛ̅
      ⲥⲩⲛⲉⲓⲇⲏⲥⲓⲥ ⲛⲓⲙ ⲉⲛⲁⲛⲟⲩϥ ϣⲁϩⲣⲁⲓ ⲉⲡⲟⲟⲩ ⲛ̅ϩⲟⲟⲩ.</td>
      <td><span style="color:#b00e23">(1)</span> But Paulos having gazed at the
      council, said, [The] men, our brethren, in all good (plur.) conscience I
      (pron.) lived before God up to this day.</td>
      <td><span style="color:#b00e23">(1)</span> ἀτενίσας δὲ ὁ Παῦλος τῷ
      συνεδρίῳ εἶπεν· Ἄνδρες ἀδελφοί, ἐγὼ πάσῃ συνειδήσει ἀγαθῇ πεπολίτευμαι τῷ
      θεῷ ἄχρι ταύτης τῆς ἡμέρας.</td>
    </tr>

    <tr>
      <td><span style="color:#b00e23">(ⲃ̅)</span> ⲡⲓⲁⲣⲭⲓⲉⲣⲉⲩⲥ ⲇⲉ ⲁⲛⲁⲛⲓⲁⲥ
      ⲁϥⲟⲩⲁϩⲥⲁϩⲛⲓ ⲛ̀ⲛⲏ ⲉⲧⲟϩⲓ ⲉ̀ⲣⲁⲧⲟⲩ ⲛⲁϩⲣⲁϥ ⲉ̀ⲑⲣⲟⲩϩⲓⲟⲩⲓ ϧⲉⲛ ⲣⲱϥ</td>
      <td><span style="color:#b00e23">(ⲃ︦)</span> ⲡⲁⲣⲭⲓⲉⲣⲉⲩⲥ ⲇⲉ ⲁⲛⲁⲛⲓⲁⲥ
      ⲁϥⲟⲩⲉϩⲥⲁϩⲛⲉ ⲛ̅ⲛⲉⲧⲁϩⲉⲣⲁⲧⲟⲩ ϩⲁϩⲧⲏϥ ⲉⲣⲱϩⲧ̅ ⲛ̅ⲧⲉϥⲧⲁⲡⲣⲟ.</td>
      <td><span style="color:#b00e23">(2)</span> But the chief priest Ananias
      commanded them who stood by him to strike on his mouth.</td>
      <td><span style="color:#b00e23">(2)</span> ὁ δὲ ἀρχιερεὺς Ἁνανίας
      ἐπέταξεν τοῖς παρεστῶσιν αὐτῷ τύπτειν αὐτοῦ τὸ στόμα.</td>
    </tr>

    <tr>
      <td><span style="color:#b00e23">(ⲅ̅)</span> ⲧⲟⲧⲉ ⲡⲉϫⲉ ⲡⲁⲩⲗⲟⲥ ⲛⲁϥ ϫⲉ ⲫϯ
      ⲛⲁϩⲓⲟⲩⲓ ⲉ̀ⲣⲟⲕ ⲙ̀ⲡⲁⲓⲣⲏϯ ϯϫⲟⲓ ⲉⲧⲟϣϫ ⲛ̀ⲕⲟⲛⲓⲁ ⲕⲉⲣⲡⲕⲉϩⲉⲙⲥⲓ ⲉⲕϯϩⲁⲡ ⲉ̀ⲣⲟⲓ ⲕⲁⲧⲁ
      ⲡⲓⲛⲟⲙⲟⲥ ⲟⲩⲟϩ ⲕⲉⲣⲕⲉⲗⲉⲩⲓⲛ ⲉ̀ⲑⲣⲟⲩϩⲓⲟⲩⲓ ⲉ̀ⲣⲟⲓ ⲥⲁⲃⲟⲗ ⲙ̀ⲡⲓⲛⲟⲙⲟⲥ</td>
      <td><span style="color:#b00e23">(ⲅ︦)</span> ⲧⲟⲧⲉ ⲡⲁⲩⲗⲟⲥ ⲡⲉϫⲁϥ ⲛⲁϥ ϫⲉ
      ⲡⲛⲟⲩⲧⲉ ⲛⲁⲣⲁϩⲧⲕ̅ ⲧϫⲟ ⲉⲧϫⲏϩ. ⲕϩⲙⲟⲟⲥ ⲛ̅ⲧⲟⲕ ⲉⲕⲕⲣⲓⲛⲉ ⲙ̅ⲙⲟⲓ ⲕⲁⲧⲁ ⲡⲛⲟⲙⲟⲥ ⲁⲩⲱ
      ⲁⲕⲟⲩⲉϩⲥⲁϩⲛⲉ ⲡⲁⲣⲁ ⲡⲛⲟⲙⲟⲥ ⲉϩⲓⲟⲩⲉ ⲉⲣⲟⲓ.</td>
      <td><span style="color:#b00e23">(3)</span> Then said Paulos to him: God
      will strike thee thus, [the] wall which is smeared with white; thou
      sittest even judging me according to the law, and thou commandest to
      strike me contrary to the law.'</td>
      <td><span style="color:#b00e23">(3)</span> τότε ὁ Παῦλος πρὸς αὐτὸν
      εἶπεν· Τύπτειν σε μέλλει ὁ θεός, τοῖχε κεκονιαμένε· καὶ σὺ κάθῃ κρίνων με
      κατὰ τὸν νόμον, καὶ παρανομῶν κελεύεις με τύπτεσθαι;</td>
    </tr>

    <tr>
      <td><span style="color:#b00e23">(ⲇ̅)</span> ⲛⲏ ⲇⲉ ⲉⲧⲟϩⲓ ⲉ̀ⲣⲁⲧⲟⲩ ⲡⲉϫⲱⲟⲩ ϫⲉ
      ⲁⲕϩⲱⲟⲩϣ ⲉ̀ⲡⲓⲁⲣⲭⲏⲉⲣⲉⲩⲥ ⲛ̀ⲧⲉ ⲫϯ</td>
      <td><span style="color:#b00e23">(ⲇ︦)</span> ⲡⲉϫⲁⲩ ⲛ̅ϭⲓ ⲛⲉⲧⲁϩⲉⲣⲁⲧⲟⲩ ϫⲉ
      ⲉⲕⲥⲁϩⲟⲩ ⲙ̅ⲡⲁⲣⲭⲓⲉⲣⲉⲩⲥ ⲙ̅ⲡⲛⲟⲩⲧⲉ.</td>
      <td><span style="color:#b00e23">(4)</span> But they who stood (by) said:
      'Thou reviledst the chief priest of God.'</td>
      <td><span style="color:#b00e23">(4)</span> οἱ δὲ παρεστῶτες εἶπαν· Τὸν
      ἀρχιερέα τοῦ θεοῦ λοιδορεῖς;</td>
    </tr>

    <tr>
      <td><span style="color:#b00e23">(ⲉ̅)</span> ⲡⲁⲩⲗⲟⲥ ⲇⲉ ⲡⲉϫⲁϥ ϫⲉ ⲛⲁⲓⲥⲱⲟⲩⲛ
      ⲡⲉ ⲛⲁⲥⲛⲏⲟⲩ ϫⲉ ⲟⲩⲁⲣⲭⲓⲉⲣⲉⲩⲥ ⲡⲉ ⲥⲥϧⲏⲟⲩⲧ ⲅⲁⲣ ϫⲉ ⲟⲩⲁⲣⲭⲱⲛ ⲛ̀ⲧⲉ ⲡⲉⲕⲗⲁⲟⲥ ⲛ̀ⲛⲉⲕϫⲉ
      ⲡⲉⲧϩⲱⲟⲩ ϧⲁⲣⲟϥ</td>
      <td><span style="color:#b00e23">(ⲉ︦)</span> ⲡⲉϫⲁϥ ⲇⲉ ⲛ̅ϭⲓ ⲡⲁⲩⲗⲟⲥ ϫⲉ
      ⲛⲉⲓⲥⲟⲟⲩⲛ ⲁⲛ ⲡⲉ ⲛⲁⲥⲛⲏⲩ ϫⲉ ⲡⲁⲣⲭⲏⲉⲣⲉⲩⲥ ⲡⲉ. ϥⲥⲏϩ ⲅⲁⲣ ϫⲉ ⲛ̅ⲛⲉⲕϫⲉ ⲡⲉⲑⲟⲟⲩ
      ⲉⲡⲁⲣⲭⲱⲛ ⲙ̅ⲡⲉⲕⲗⲁⲟⲥ.</td>
      <td><span style="color:#b00e23">(5)</span> But Paulos said: I was not
      knowing, my brethren, that he is chief priest: for it is written, "A
      ruler of thy people thou shalt not say evil against."'</td>
      <td><span style="color:#b00e23">(5)</span> ἔφη τε ὁ Παῦλος· Οὐκ ᾔδειν,
      ἀδελφοί, ὅτι ἐστὶν ἀρχιερεύς· γέγραπται γὰρ ὅτι Ἄρχοντα τοῦ λαοῦ σου οὐκ
      ἐρεῖς κακῶς.</td>
    </tr>

    <tr>
      <td><span style="color:#b00e23">(ⲋ̅)</span> ⲉⲧⲁϥⲉⲙⲓ ⲇⲉ ⲛ̀ϫⲉ ⲡⲁⲩⲗⲟⲥ ϫⲉ
      ⲟⲩⲟⲛ ⲟⲩⲙⲉⲣⲟⲥ ⲙⲉⲛ ⲉ̀ⲫⲁ ⲛⲓⲥⲁⲇⲇⲟⲩⲕⲉⲟⲥ ⲡⲉ ⲡⲓⲕⲉⲙⲉⲣⲟⲥ ⲇⲉ ⲉ̀ⲫⲁ ⲛⲓⲫⲁⲣⲓⲥⲉⲟⲥ ⲡⲉ
      ⲁϥⲱϣ ⲉ̀ⲃⲟⲗ ϧⲉⲛ ⲡⲓⲙⲁⲛ̀ϯϩⲁⲡ ⲛⲓⲣⲱⲙⲓ ⲛⲉⲛⲥⲛⲏⲟⲩ ⲁ̀ⲛⲟⲕ ⲟⲩⲫⲁⲣⲓⲥⲉⲟⲥ ⲉⲑⲃⲉ ⲟⲩϩⲉⲗⲡⲓⲥ
      ⲛⲉⲙ ⲟⲩⲁⲛⲁⲥⲧⲁⲥⲓⲥ ⲛ̀ⲧⲉ ⲛⲓⲣⲉϥⲙⲱⲟⲩⲧ ⲁ̀ⲛⲟⲕ ⲥⲉϯϩⲁⲡ ⲉ̀ⲣⲟⲓ</td>
      <td><span style="color:#b00e23">(ⲋ︦)</span> ⲛ̅ⲧⲉⲣⲉϥⲉⲓⲙⲉ ⲇⲉ ⲛ̅ϭⲓ ⲡⲁⲩⲗⲟⲥ ϫⲉ
      ⲡⲟⲩⲁ ⲛ̅ⲛ̅ⲥⲁ ⲡⲁ ⲛ̅ⲥⲁⲇⲇⲟⲩⲕⲁⲓⲟⲥ ⲡⲉ. ⲁⲩⲱ ⲡⲕⲉⲟⲩⲁ ⲡⲁ ⲛⲉⲫⲁⲣⲓⲥⲁⲓⲟⲥ ⲡⲉ. ⲁϥϫⲓϣⲕⲁⲕ
      ⲉⲃⲟⲗ ϩⲙ̅ ⲡⲥⲩⲛϩⲉⲇⲣⲓⲟⲛ. ϫⲉ ⲛ̅ⲣⲱⲙⲉ ⲛⲁⲥⲛⲏⲩ. ⲁⲛⲟⲕ ⲁⲛⲅ̅ ⲟⲩⲫⲁⲣⲓⲥⲁⲓⲟⲥ. ⲛ̅ϣⲏⲣⲉ
      ⲙ̅ⲫⲁⲣⲓⲥⲁⲓⲟⲥ. ⲉⲩⲕⲣⲓⲛⲉ ⲙ̅ⲙⲟⲓ ⲉⲧⲃⲉ ⲑⲉⲗⲡⲓⲥ ⲙⲛ̅ ⲧⲁⲛⲁⲥⲧⲁⲥⲓⲥ ⲛ̅ⲛⲉⲧⲙⲟⲟⲩⲧ.</td>
      <td><span style="color:#b00e23">(6)</span> But Paulos having known that
      there is a part (of them) indeed belonging to the Sadducees, but the
      other part belonging to the Pharisees, he cried out in the council, [The]
      men, our brethren, I (am) a Pharisee; concerning a hope and a
      resurrection of the dead I (pron.) am judged.</td>
      <td><span style="color:#b00e23">(6)</span> Γνοὺς δὲ ὁ Παῦλος ὅτι τὸ ἓν
      μέρος ἐστὶν Σαδδουκαίων τὸ δὲ ἕτερον Φαρισαίων ἔκραζεν ἐν τῷ συνεδρίῳ·
      Ἄνδρες ἀδελφοί, ἐγὼ Φαρισαῖός εἰμι, υἱὸς Φαρισαίων· περὶ ἐλπίδος καὶ
      ἀναστάσεως νεκρῶν ἐγὼ κρίνομαι.</td>
    </tr>

    <tr>
      <td><span style="color:#b00e23">(ⲍ̅)</span> ⲫⲁⲓ ⲇⲉ ⲉⲧⲁϥϫⲟϥ ⲁϥϣⲱⲡⲓ ⲛ̀ϫⲉ
      ⲟⲩϣⲑⲟⲣⲧⲉⲣ ⲟⲩⲧⲉ ⲛⲓⲫⲁⲣⲓⲥⲉⲟⲥ ⲛⲉⲙ ⲛⲓⲥⲁⲇⲇⲟⲩⲕⲉⲟⲥ ⲟⲩⲟϩ ⲁϥⲫⲱⲣϫ ⲛ̀ϫⲉ ⲡⲓⲙⲏϣ</td>
      <td><span style="color:#b00e23">(ⲍ︦)</span> ⲡⲁⲓ ⲛ̅ⲧⲉⲣⲉϥϫⲟⲟϥ ⲁⲩⲥⲧⲁⲥⲓⲥ ϣⲱⲡⲉ
      ϩⲛ̅ ⲛⲉⲫⲁⲣⲓⲥⲁⲓⲟⲥ ⲙⲛ̅ ⲛ̅ⲥⲁⲇⲇⲟⲩⲕⲁⲓⲟⲥ. ⲁⲩⲱ ⲁ ⲡⲙⲏⲏϣⲉ ⲡⲱϣ.</td>
      <td><span style="color:#b00e23">(7)</span> But he having said this, there
      happened a tumult between the Pharisees and the Sudducees: and the
      multitude was divided.</td>
      <td><span style="color:#b00e23">(7)</span> τοῦτο δὲ αὐτοῦ λαλοῦντος
      ἐγένετο στάσις τῶν Φαρισαίων καὶ Σαδδουκαίων, καὶ ἐσχίσθη τὸ πλῆθος.</td>
    </tr>

    <tr>
      <td><span style="color:#b00e23">(ⲏ̅)</span> ⲛⲓⲥⲁⲇⲇⲟⲩⲕⲉⲟⲥ ⲙⲉⲛ ⲅⲁⲣ ⲥⲉϫⲱ
      ⲙ̀ⲙⲟⲥ ϫⲉ ⲙ̀ⲙⲟⲛ ⲁⲛⲁⲥⲧⲁⲥⲓⲥ ⲟⲩⲇⲉ ⲁⲅⲅⲉⲗⲟⲥ ⲟⲩⲇⲉ ⲡⲛ̅ⲁ̅ ⲛⲓⲫⲁⲣⲓⲥⲉⲟⲥ ⲇⲉ ⲥⲉⲟⲩⲱⲛϩ
      ⲙ̀ⲙⲱⲟⲩ ⲉⲩⲥⲟⲡ</td>
      <td><span style="color:#b00e23">(ⲏ︦)</span> ⲛ̅ⲥⲁⲇⲇⲟⲩⲕⲁⲓⲟⲥ ⲅⲁⲣ ⲥⲉϫⲱ ⲙ̅ⲙⲟⲥ
      ϫⲉ ⲙⲛ̅ⲁⲛⲁⲥⲧⲁⲥⲓⲥ ⲟⲩⲇⲉ ⲙⲛ̅ⲁⲅⲅⲉⲗⲟⲥ ⲟⲩⲇⲉ ⲙⲛ̅ⲡⲛ̅ⲁ̅. ⲛⲉⲫⲁⲣⲓⲥⲁⲓⲟⲥ ⲇⲉ ⲥⲉϩⲟⲙⲟⲗⲟⲅⲓ.
      ϫⲉ ⲟⲩⲛ̅ ⲁⲛⲁⲥⲧⲁⲥⲓⲥ. ⲁⲩⲱ ⲟⲩⲛ̅ ⲁⲅⲅⲉⲗⲟⲥ ⲁⲩⲱ ⲟⲩⲛ̅ ⲡⲛ̅ⲁ̅.</td>
      <td><span style="color:#b00e23">(8)</span> For the Sadducees indeed say
      that there is not resurrection, nor angel, 'nor spirit, but the Pharisees
      confess them both.</td>
      <td><span style="color:#b00e23">(8)</span> Σαδδουκαῖοι μὲν γὰρ λέγουσιν
      μὴ εἶναι ἀνάστασιν μήτε ἄγγελον μήτε πνεῦμα, Φαρισαῖοι δὲ ὁμολογοῦσιν τὰ
      ἀμφότερα.</td>
    </tr>

    <tr>
      <td><span style="color:#b00e23">(ⲑ̅)</span> ⲁϥϣⲱⲡⲓ ⲇⲉ ⲛ̀ϫⲉ ⲟⲩⲛⲓϣϯ ⲛ̀ϧⲣⲱⲟⲩ
      ⲟⲩⲟϩ ⲁⲩⲧⲱⲟⲩⲛ ⲛ̀ϫⲉ ϩⲁⲛⲟⲩⲟⲛ ⲉ̀ⲃⲟⲗ ϧⲉⲛ ⲛⲓⲫⲁⲣⲓⲥⲉⲟⲥ ⲁⲩⲙⲗⲁϧ ⲉⲩϫⲱ ⲙ̀ⲙⲟⲥ ϫⲉ
      ⲧⲉⲛϫⲉⲙ ϩⲗⲓ ⲙ̀ⲡⲉⲧϩⲱⲟⲩ ⲁⲛ ϧⲉⲛ ⲡⲁⲓⲣⲱⲙⲓ ⲓⲥϫⲉ ⲟⲩⲡⲛ̅ⲁ̅ ⲁϥⲥⲁϫⲓ ⲛⲉⲙⲁϥ ⲓⲉ
      ⲟⲩⲁⲅⲅⲉⲗⲟⲥ</td>
      <td><span style="color:#b00e23">(ⲑ︦)</span> ⲛ̅ⲧⲉⲣⲉ ⲟⲩⲛⲟϭ ⲇⲉ ⲛⲁϣⲕⲁⲕ ϣⲱⲡⲉ.
      ⲁⲩⲧⲱⲟⲩⲛ ⲛ̅ϭⲓ ϩⲟⲓⲛⲉ ⲛ̅ⲛⲉⲅⲣⲁⲙⲙⲁⲧⲉⲩⲥ ⲙ̅ⲡⲥⲁ ⲛ̅ⲛⲉⲫⲁⲣⲓⲥⲁⲓⲟⲥ. ⲁⲩⲙⲓϣⲉ ⲉⲩϫⲱ ⲙ̅ⲙⲟⲥ
      ϫⲉ ⲛ̅ⲧⲛ̅ϭⲛ̅ ⲗⲁⲁⲩ ⲁⲛ ⲙ̅ⲡⲉⲑⲟⲟⲩ ϩⲙ̅ ⲡⲉⲓⲣⲱⲙⲉ. ⲉⲓⲉ ⲉϣⲱⲡⲉ ⲟⲩⲡⲛ̅ⲁ̅ ⲏ ⲟⲩⲁⲅⲅⲉⲗⲟⲥ
      ⲡⲉ ⲉⲛⲧⲁϥϣⲁϫⲉ ⲛⲙ̅ⲙⲁϥ. ⲙ̅ⲡⲣ̅ⲧⲣⲉⲛϯ ⲟⲩⲃⲉ ⲡⲛⲟⲩⲧⲉ.</td>
      <td><span style="color:#b00e23">(9)</span> But a great noise happened,
      and some from the Pharisees rose, they disputed, saying: We find nothing
      of evil in this man. If a spirit spake to him or an angel.'</td>
      <td><span style="color:#b00e23">(9)</span> ἐγένετο δὲ κραυγὴ μεγάλη, καὶ
      ἀναστάντες τινὲς τῶν γραμματέων τοῦ μέρους τῶν Φαρισαίων διεμάχοντο
      λέγοντες· Οὐδὲν κακὸν εὑρίσκομεν ἐν τῷ ἀνθρώπῳ τούτῳ· εἰ δὲ πνεῦμα
      ἐλάλησεν αὐτῷ ἢ ἄγγελος—</td>
    </tr>

    <tr>
      <td><span style="color:#b00e23">(ⲓ̅)</span> ⲉⲧⲁϥϣⲱⲡⲓ ⲇⲉ ⲛ̀ϫⲉ ⲟⲩⲛⲓϣϯ
      ⲛ̀ϣⲑⲟⲣⲧⲉⲣ ⲁϥⲉⲣϩⲟϯ ⲛ̀ϫⲉ ⲡⲓⲭⲓⲗⲓⲁⲣⲭⲟⲥ ⲙⲏⲡⲱⲥ ⲛ̀ⲥⲉϥⲓ ⲙ̀ⲡⲁⲩⲗⲟⲥ ⲉ̀ⲃⲟⲗ ϩⲓⲧⲟⲧⲟⲩ
      ⲁϥⲉⲣⲕⲉⲗⲉⲩⲓⲛ ⲙ̀ⲡⲓⲥⲧⲣⲁⲧⲉⲩⲙⲁ ⲛ̀ⲧⲟⲩϣⲉ ⲉ̀ϩⲣⲏⲓ ⲛ̀ⲧⲟⲩϩⲱⲗⲉⲙ ⲙ̀ⲙⲟϥ ⲉ̀ⲃⲟⲗ ϧⲉⲛ
      ⲧⲟⲩⲙⲏϯ ⲛ̀ⲧⲟⲩⲉⲛϥ ⲉ̀ϩⲣⲏⲓ ⲉ̀ϯⲡⲁⲣⲉⲙⲃⲟⲗⲏ</td>
      <td><span style="color:#b00e23">(ⲓ︦)</span> ⲛ̅ⲧⲉⲣⲉ ⲟⲩⲛⲟϭ ⲇⲉ ⲛ̅ⲥⲧⲁⲥⲓⲥ ϣⲱⲡⲉ
      ⲁ ⲡⲭⲓⲗⲓⲁⲣⲭⲟⲥ ⲣ̅ϩⲟⲧⲉ ⲙⲏⲡⲱⲥ ⲛ̅ⲥⲉⲙⲟⲩⲟⲩⲧ ⲙ̅ⲡⲁⲩⲗⲟⲥ. ⲁϥⲟⲩⲉϩⲥⲁϩⲛⲉ ⲙ̅ⲡⲉⲥⲧⲣⲁⲧⲉⲩⲙⲁ
      ⲉⲃⲱⲕ ⲉⲡⲉⲥⲏⲧ ⲛ̅ⲥⲉⲧⲟⲣⲡϥ̅ ⲉⲃⲟⲗ ϩⲛ̅ ⲧⲉⲩⲙⲏⲧⲉ. ⲁⲩⲱ ⲉϫⲓⲧϥ̅ ⲉⲧⲡⲁⲣⲉⲙⲃⲟⲗⲏ.</td>
      <td><span style="color:#b00e23">(10)</span> But a great tumult having
      happened, the chiliarchos feared lest by any means Paulos should be
      carried (off) by them, he commanded the soldiery that they should go up
      and snatch him from their midst, and bring him into the castle.</td>
      <td><span style="color:#b00e23">(10)</span> πολλῆς δὲ γινομένης στάσεως
      φοβηθεὶς ὁ χιλίαρχος μὴ διασπασθῇ ὁ Παῦλος ὑπʼ αὐτῶν ἐκέλευσεν τὸ
      στράτευμα καταβὰν ἁρπάσαι αὐτὸν ἐκ μέσου αὐτῶν, ἄγειν τε εἰς τὴν
      παρεμβολήν.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲛ̀ϩⲣⲏⲓ ⲇⲉ ϧⲉⲛ ⲡⲓⲉϫⲱⲣϩ
      ⲉⲑⲛⲏⲟⲩ ⲁ ⲡϭ̅ⲥ̅ ⲟϩⲓ ⲉ̀ⲣⲁⲧϥ ⲛⲁϩⲣⲁϥ ⲡⲉϫⲁϥ ϫⲉ ϫⲉⲙⲛⲟⲙϯ ⲙ̀ⲫⲣⲏϯ ⲉⲧⲁⲕⲉⲣⲙⲉⲑⲣⲉ
      ⲉⲑⲃⲏⲧ ϧⲉⲛ ⲓⲗ̅ⲏ̅ⲙ̅ ⲡⲁⲓⲣⲏϯ ϩⲱϯ ⲉ̀ⲣⲟⲕ ⲟⲛ ⲛ̀ⲧⲉⲕⲉⲣⲙⲉⲑⲣⲉ ⲉⲑⲃⲏⲧ ϧⲉⲛ ⲧⲕⲉⲣⲱⲙⲏ</td>
      <td><span style="color:#b00e23">(ⲓ︦ⲁ︦)</span> ϩⲛ̅ ⲧⲉⲩϣⲏ ⲇⲉ ⲉⲧⲛⲏⲩ ⲁ ⲡϫⲟⲉⲓⲥ
      ⲁϩⲉⲣⲁⲧϥ̅ ϩⲓϫⲱϥ ⲡⲉϫⲁϥ ⲛⲁϥ. ϫⲉ ⲧⲱⲕ ⲛ̅ϩⲏⲧ. ⲛ̅ⲑⲉ ⲅⲁⲣ ⲛ̅ⲧⲁⲕⲣ̅ⲙⲛ̅ⲧⲣⲉ ⲉⲧⲃⲏⲏⲧ ϩⲛ̅
      ⲑⲓⲗ̅ⲏ̅ⲙ̅. ϩⲁⲡⲥ̅ ⲟⲛ ⲡⲉ ⲉⲧⲣⲉⲕⲣ̅ⲙⲛ̅ⲧⲣⲉ ⲛ̅ⲧⲉⲓϩⲉ ϩⲛ̅ ⲧⲕⲉϩⲣⲱⲙⲏ.</td>
      <td><span style="color:#b00e23">(11)</span> But in the night which cometh
      the Lord stood by him, he said: 'Take courage; as thou witnessed
      concerning me in Jerusalem, thus thou must also witness concerning me in
      Rōmē.'</td>
      <td><span style="color:#b00e23">(11)</span> Τῇ δὲ ἐπιούσῃ νυκτὶ ἐπιστὰς
      αὐτῷ ὁ κύριος εἶπεν· Θάρσει, ὡς γὰρ διεμαρτύρω τὰ περὶ ἐμοῦ εἰς
      Ἰερουσαλὴμ οὕτω σε δεῖ καὶ εἰς Ῥώμην μαρτυρῆσαι.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲉⲧⲁ ⲡⲓⲉϩⲟⲟⲩ ⲇⲉ ϣⲱⲡⲓ ⲁⲩⲑⲱⲟⲩϯ
      ⲛ̀ϫⲉ ⲛⲓⲓⲟⲩⲇⲁⲓ ⲁⲩⲧⲁⲣⲕⲱⲟⲩ ⲉⲩϫⲱ ⲙ̀ⲙⲟⲥ ⲉ̀ϣ̀ⲧⲉⲙⲟⲩⲱⲙ ⲟⲩⲇⲉ ⲉ̀ϣ̀ⲧⲉⲙⲥⲱ ϣⲁⲧⲟⲩϧⲱⲧⲉⲃ
      ⲙ̀ⲡⲁⲩⲗⲟⲥ</td>
      <td><span style="color:#b00e23">(ⲓ︦ⲃ︦)</span> ⲛ̅ⲧⲉⲣⲉ ϩⲧⲟⲟⲩⲉ ⲇⲉ ϣⲱⲡⲉ ⲁ
      ϩⲟⲓⲛⲉ ⲛ̅ⲓⲟⲩⲇⲁⲓ ⲱⲣⲕ̅ ⲛ̅ⲛⲉⲩⲉⲣⲏⲩ ⲉⲩϫⲱ ⲙ̅ⲙⲟⲥ ϫⲉ ⲛ̅ⲛⲉⲛⲟⲩⲱⲙ. ⲟⲩⲇⲉ ⲛ̅ⲛⲉⲛⲥⲱ.
      ϣⲁⲛⲧⲛ̅ϩⲱⲧⲃ̅ ⲙ̅ⲡⲁⲩⲗⲟⲥ.</td>
      <td><span style="color:#b00e23">(12)</span> But the day having come, the
      Jewsassembled, they adjured themselves, saying (that they would) not eat
      nor drink until they killed Paulos.</td>
      <td><span style="color:#b00e23">(12)</span> Γενομένης δὲ ἡμέρας
      ποιήσαντες συστροφὴν οἱ Ἰουδαῖοι ἀνεθεμάτισαν ἑαυτοὺς λέγοντες μήτε
      φαγεῖν μήτε πιεῖν ἕως οὗ ἀποκτείνωσιν τὸν Παῦλον.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲛⲁⲩⲉⲣϩⲟⲩⲟ ⲇⲉ ⲉ̀ⲙ̅ ⲛ̀ⲣⲱⲙⲓ
      ⲛ̀ϫⲉ ⲛⲏ ⲉⲧⲁⲩⲓⲣⲓ ⲙ̀ⲡⲁⲓⲁⲛⲁϣ</td>
      <td><span style="color:#b00e23">(ⲓ︦ⲅ︦)</span> ⲛⲉⲛⲧⲁⲩⲉⲓⲣⲉ ⲇⲉ ⲙ̅ⲡⲉⲓⲁⲛⲁϣ
      ⲛⲉⲩⲛⲁⲣ̅ϩⲟⲩⲟ ⲉϩⲙⲉ ⲛ̅ⲣⲱⲙⲉ.</td>
      <td><span style="color:#b00e23">(13)</span> But they were being more than
      forty men, they who made this oath.</td>
      <td><span style="color:#b00e23">(13)</span> ἦσαν δὲ πλείους τεσσεράκοντα
      οἱ ταύτην τὴν συνωμοσίαν ποιησάμενοι·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛⲁⲓ ⲁⲩⲓ̀ ϣⲁ ⲛⲓⲁⲣⲭⲓⲉⲣⲉⲩⲥ ⲛⲉⲙ
      ⲛⲓⲡⲣⲉⲥⲃⲩⲧⲉ̀ⲣⲟⲥ ⲡⲉϫⲱⲟⲩ ϫⲉ ϧⲉⲛ ⲟⲩⲁⲛⲁⲑⲉⲙⲁ ⲁⲛⲧⲁⲣⲕⲟⲛ ⲉ̀ϣ̀ⲧⲉⲙϫⲉⲙϯⲡⲓ ⲛ̀ϩⲗⲓ
      ϣⲁⲧⲉⲛϧⲱⲧⲉⲃ ⲙ̀ⲡⲁⲩⲗⲟⲥ</td>
      <td><span style="color:#b00e23">(ⲓ︦ⲇ︦)</span> ⲛⲁⲓ ϭⲉ ⲁⲩϯ ⲡⲉⲩⲟⲩⲟⲓ
      ⲉⲛ̅ⲁⲣⲭⲓⲉⲣⲉⲩⲥ ⲙⲛ̅ ⲛⲉⲡⲣⲉⲥⲃⲩⲧⲉⲣⲟⲥ ⲉⲩϫⲱ ⲙ̅ⲙⲟⲥ ϫⲉ ϩⲛ̅ ⲟⲩⲁⲛⲁϣ ⲁⲛⲱⲣⲕ̅ ⲛ̅ⲛⲉⲛⲉⲣⲏⲩ
      ⲉⲧⲙ̅ⲧⲉⲡ ⲗⲁⲁⲩ ϣⲁⲛⲧⲛ̅ϩⲱⲧⲃ̅ ⲙ̅ⲡⲁⲩⲗⲟⲥ</td>
      <td><span style="color:#b00e23">(14)</span> These came unto the chief
      priests and the presbyters, they said: an anathema we adjured ourselves
      not to taste anything until we kill Paulos:</td>
      <td><span style="color:#b00e23">(14)</span> οἵτινες προσελθόντες τοῖς
      ἀρχιερεῦσιν καὶ τοῖς πρεσβυτέροις εἶπαν· Ἀναθέματι ἀνεθεματίσαμεν ἑαυτοὺς
      μηδενὸς γεύσασθαι ἕως οὗ ἀποκτείνωμεν τὸν Παῦλον.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ϯⲛⲟⲩ ⲟⲩⲛ ⲟⲩⲟⲛϩ
      ⲉ̀ⲡⲓⲭⲓⲗⲓⲁⲣⲭⲟⲥ ⲛⲉⲙ ⲡⲓⲙⲁⲛ̀ϯϩⲁⲡ ϩⲟⲡⲱⲥ ⲛ̀ⲧⲉϥⲉⲛϥ ϣⲁⲣⲱⲧⲉⲛ ϩⲱⲥ ϫⲉ ⲉⲣⲉⲧⲉⲛⲉⲙⲓ ϧⲉⲛ
      ⲟⲩⲧⲁϫⲣⲟ ⲉⲑⲃⲏⲧϥ ⲁ̀ⲛⲟⲛ ⲇⲉ ⲙ̀ⲡⲁⲧⲉϥϧⲱⲛⲧ ⲉ̀ⲣⲱⲧⲉⲛ ⲧⲉⲛⲥⲉⲃⲧⲱⲧ ⲉ̀ϧⲟⲑⲃⲉϥ</td>
      <td><span style="color:#b00e23">(ⲓ︦ⲉ︦)</span> ⲧⲛ̅ⲥⲟⲡⲥ̅ ⲇⲉ ⲙ̅ⲙⲱⲧⲛ̅
      ⲉⲧⲣⲉⲧⲛ̅ⲣ̅ ⲡⲁⲓ ⲛⲁⲛ. ⲥⲱⲟⲩϩ ⲙ̅ⲡⲥⲩⲛϩⲉⲇⲣⲓⲟⲛ ⲛ̅ⲧⲉⲧⲛ̅ϫⲟⲟⲥ ⲙ̅ⲡⲭⲓⲗⲓⲁⲣⲭⲟⲥ. ϫⲉⲕⲁⲥ
      ⲉϥⲉⲛⲧϥ̅ ⲉⲧⲉⲧⲛ̅ⲙⲏⲧⲉ. ϩⲱⲥ ⲉⲧⲉⲧⲛⲁϫⲛⲟⲩϥ ϩⲛ̅ ⲟⲩⲱⲣϫ̅ ⲉⲛⲉⲧϥ̅ⲛ̅ϩⲏⲧⲟⲩ. ⲁⲛⲟⲛ ⲅⲁⲣ
      ⲧⲛ̅ⲥⲃ̅ⲧⲱⲧ. ⲙ̅ⲡⲁⲧϥ̅ϩⲱⲛ ⲉϩⲟⲩⲛ ⲉϩⲱⲧⲃ̅ ⲙ̅ⲙⲟϥ.</td>
      <td><span style="color:#b00e23">(15)</span> now then make known to the
      chiliarchos, with the council, that he may bring him unto you as that ye
      may know accurately concerning him: but we (prom) before that he
      approacheth you, are prepared to kill him.'</td>
      <td><span style="color:#b00e23">(15)</span> νῦν οὖν ὑμεῖς ἐμφανίσατε τῷ
      χιλιάρχῳ σὺν τῷ συνεδρίῳ ὅπως καταγάγῃ αὐτὸν εἰς ὑμᾶς ὡς μέλλοντας
      διαγινώσκειν ἀκριβέστερον τὰ περὶ αὐτοῦ· ἡμεῖς δὲ πρὸ τοῦ ἐγγίσαι αὐτὸν
      ἕτοιμοί ἐσμεν τοῦ ἀνελεῖν αὐτόν.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲉⲧⲁϥⲥⲱⲧⲉⲙ ⲇⲉ ⲉ̀ϯϫⲟⲣϫⲥ ⲛ̀ϫⲉ
      ⲡϣⲏⲣⲓ ⲛ̀ⲧⲥⲱⲛⲓ ⲙ̀ⲡⲁⲩⲗⲟⲥ ⲁϥⲓ̀ ⲁϥϣⲉ ⲉ̀ϧⲟⲩⲛ ⲉ̀ϯⲡⲁⲣⲉⲙⲃⲟⲗⲏ ⲁϥⲧⲁⲙⲉ ⲡⲁⲩⲗⲟⲥ</td>
      <td><span style="color:#b00e23">(ⲓ︦ⲋ︦)</span> ⲁϥⲥⲱⲧⲙ̅ ⲇⲉ ⲛ̅ϭⲓ ⲡϣⲏⲣⲉ
      ⲛ̅ⲧⲥⲱⲛⲉ ⲙ̅ⲡⲁⲩⲗⲟⲥ ⲉⲡⲉⲩⲕⲣⲟϥ. ⲁϥⲃⲱⲕ ⲉϩⲟⲩⲛ ⲉⲧⲡⲁⲣⲉⲙⲃⲟⲗⲏ ⲁϥⲧⲁⲙⲉ ⲡⲁⲩⲗⲟⲥ.</td>
      <td><span style="color:#b00e23">(16)</span> But (the) son of (the) sister
      of Paulos having heard of the plot, he came, he went in to the castle, he
      showed to Paulos.</td>
      <td><span style="color:#b00e23">(16)</span> Ἀκούσας δὲ ὁ υἱὸς τῆς ἀδελφῆς
      Παύλου τὴν ἐνέδραν παραγενόμενος καὶ εἰσελθὼν εἰς τὴν παρεμβολὴν
      ἀπήγγειλεν τῷ Παύλῳ.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲁϥⲙⲟⲩϯ ⲇⲉ ⲛ̀ϫⲉ ⲡⲁⲩⲗⲟⲥ
      ⲉ̀ⲟⲩⲁⲓ ⲛ̀ⲛⲓⲉⲕⲁⲧⲟⲛⲧⲁⲣⲭⲟⲥ ⲡⲉϫⲁϥ ϫⲉ ϭⲓ ⲙ̀ⲡⲁⲓϧⲉⲗϣⲓⲣⲓ ⲉ̀ϧⲟⲩⲛ ϣⲁ ⲡⲓⲭⲓⲗⲓⲁⲣⲭⲟⲥ
      ⲟⲩⲟⲛⲧⲉϥ ⲟⲩϩⲱⲃ ⲅⲁⲣ ⲉ̀ϫⲟϥ ⲛⲁϥ</td>
      <td><span style="color:#b00e23">(ⲓ︦ⲍ︦)</span> ⲡⲁⲩⲗⲟⲥ ⲇⲉ ⲁϥⲙⲟⲩⲧⲉ ⲉⲟⲩⲁ
      ⲛ̅ⲛ̅ϩⲉⲕⲁⲧⲟⲛⲧⲁⲣⲭⲟⲥ ⲡⲉϫⲁϥ ϫⲉ ϫⲓ ⲙ̅ⲡⲉⲓϣⲏⲣⲉ ϣⲏⲙ ϣⲁ ⲡⲭⲓⲗⲓⲁⲣⲭⲟⲥ ⲟⲩⲛ̅ⲧϥ̅ ⲟⲩϣⲁϫⲉ
      ⲅⲁⲣ ⲉϫⲟⲟϥ ⲉⲣⲟϥ.</td>
      <td><span style="color:#b00e23">(17)</span> But Paulos called one of the
      centurions, he said: Take this young man in unto the chiliarchos; for he
      hath a thing to say to him.'</td>
      <td><span style="color:#b00e23">(17)</span> προσκαλεσάμενος δὲ ὁ Παῦλος
      ἕνα τῶν ἑκατονταρχῶν ἔφη· Τὸν νεανίαν τοῦτον ἄπαγε πρὸς τὸν χιλίαρχον,
      ἔχει γὰρ ἀπαγγεῖλαί τι αὐτῷ.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲛ̀ⲑⲟϥ ⲙⲉⲛ ⲟⲩⲛ ⲁϥϭⲓⲧϥ ⲁϥⲉⲛϥ
      ϣⲁ ⲡⲓⲭⲓⲗⲓⲁⲣⲭⲟⲥ ⲟⲩⲟϩ ⲡⲉϫⲁϥ ϫⲉ ⲡⲉⲧⲥⲟⲛϩ ⲡⲁⲩⲗⲟⲥ ⲁϥⲙⲟⲩϯ ⲉ̀ⲣⲟⲓ ⲁϥϫⲟⲥ ⲛⲏⲓ ⲉⲓⲛⲓ
      ⲙ̀ⲡⲁⲓϧⲉⲗϣⲓⲣⲓ ⲉ̀ϧⲟⲩⲛ ϣⲁⲣⲟⲕ ⲉ̀ⲟⲩⲟⲛⲧⲉϥ ⲟⲩϩⲱⲃ ⲉ̀ϫⲟϥ ⲛⲁⲕ</td>
      <td><span style="color:#b00e23">(ⲓ︦ⲏ︦)</span> ⲁϥⲁⲙⲁϩⲧⲉ ⲇⲉ ⲙ̅ⲡϣⲏⲣⲉ ϣⲏⲙ
      ⲁϥϫⲓⲧϥ ⲉϩⲟⲩⲛ ϣⲁ ⲡⲭⲓⲗⲓⲁⲣⲭⲟⲥ ⲉϥϫⲱ ⲙ̅ⲙⲟⲥ ϫⲉ ⲡⲁⲩⲗⲟⲥ ⲡⲉⲧⲙⲏⲣ ⲡⲉⲛⲧⲁϥⲙⲟⲩⲧⲉ ⲉⲣⲟⲓ
      ⲁϥⲥⲡ̅ⲥⲱⲡⲧ̅ ⲉⲉⲓⲛⲉ ⲛⲁⲕ ⲉϩⲟⲩⲛ ⲙ̅ⲡⲉⲓϩⲣ̅ϣⲓⲣⲉ ⲉⲩⲛ̅ⲧϥ̅ ⲟⲩϣⲁϫⲉ ⲉϫⲟⲟϥ ⲉⲣⲟⲕ.</td>
      <td><span style="color:#b00e23">(18)</span> He (pron.) indeed then took
      him; he brought him unto the chiliarchos, and he said: The prisoner
      Paulos called me, he told me, To bring this young man in unto thee,
      having a thing to say to thee.'</td>
      <td><span style="color:#b00e23">(18)</span> ὁ μὲν οὖν παραλαβὼν αὐτὸν
      ἤγαγεν πρὸς τὸν χιλίαρχον καὶ φησίν· Ὁ δέσμιος Παῦλος προσκαλεσάμενός με
      ἠρώτησεν τοῦτον τὸν νεανίαν ἀγαγεῖν πρὸς σέ, ἔχοντά τι λαλῆσαί σοι.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲁϥⲁⲙⲁϩⲓ ⲇⲉ ⲛ̀ⲧⲉϥϫⲓϫ ⲛ̀ϫⲉ
      ⲡⲓⲭⲓⲗⲓⲁⲣⲭⲟⲥ ⲟⲩⲟϩ ⲉⲧⲁϥⲉⲣⲁⲛⲁⲭⲱⲣⲓⲛ ⲥⲁⲟⲩⲥⲁ ⲙ̀ⲙⲁⲩⲁⲧϥ ⲛⲁϥϣⲓⲛⲓ ⲙ̀ⲙⲟϥ ϫⲉ ⲟⲩ
      ⲡⲉⲧⲉⲕⲟⲩⲱϣ ⲉ̀ϫⲟϥ ⲛⲏⲓ</td>
      <td><span style="color:#b00e23">(ⲓ︦ⲑ︦)</span> ⲁ ⲡⲭⲓⲗⲓⲁⲣⲭⲟⲥ ⲇⲉ ⲁⲙⲁϩⲧⲉ
      ⲛ̅ⲧⲉϥϭⲓϫ ⲁϥⲥⲉϩⲧϥ̅ ⲉⲩⲥⲁ ⲁϥϫⲛⲟⲩϥ ϫⲉ ⲟⲩ ⲡⲉⲧⲉ ⲟⲩⲛ̅ⲧⲁⲕϥ̅ ⲉϫⲟⲟϥ ⲉⲣⲟⲓ.</td>
      <td><span style="color:#b00e23">(19)</span> But the chiliarchos seized
      hold of his hand, and having withdrawn apart alone, he was asking him:
      What (is) it which thou wishest to say to me?'</td>
      <td><span style="color:#b00e23">(19)</span> ἐπιλαβόμενος δὲ τῆς χειρὸς
      αὐτοῦ ὁ χιλίαρχος καὶ ἀναχωρήσας κατʼ ἰδίαν ἐπυνθάνετο· Τί ἐστιν ὃ ἔχεις
      ἀπαγγεῖλαί μοι;</td>
    </tr>

    <tr>
      <td><span style="color:#b00e23">(ⲕ̅)</span> ⲡⲉϫⲁϥ ϫⲉ ⲛⲓⲓⲟⲩⲇⲁⲓ ⲁⲩⲥⲉⲙⲛⲏⲧⲥ
      ⲉⲧⲟⲃϩⲕ ⲛ̀ⲣⲁⲥϯ ϩⲟⲡⲱⲥ ⲛ̀ⲧⲉⲕⲓⲛⲓ ⲙ̀ⲡⲁⲩⲗⲟⲥ ⲉ̀ⲡⲓⲙⲁⲛ̀ϯϩⲁⲡ ϩⲱⲥ ⲉⲕⲛⲁⲉⲙⲓ ⲉⲑⲃⲏⲧϥ ϧⲉⲛ
      ⲟⲩⲧⲁϫⲣⲟ</td>
      <td><span style="color:#b00e23">(ⲕ︦)</span> ⲡⲉϫⲁϥ ϫⲉ ⲛ̅ⲓⲟⲩⲇⲁⲓ ⲛⲉⲛⲧⲁⲩⲧⲁⲥⲥⲉ
      ⲉⲥⲉⲡⲥⲱⲡⲕ̅. ϫⲉⲕⲁⲥ ⲉⲕⲉⲛⲡⲁⲩⲗⲟⲥ ⲛ̅ⲣⲁⲥⲧⲉ ⲉⲧⲙⲏⲧⲉ ⲙ̅ⲡⲥⲩⲛϩⲉⲇⲣⲓⲟⲛ. ϩⲱⲥ ⲉⲩⲛⲁϣⲓⲛⲉ
      ϩⲛ̅ ⲟⲩⲱⲣϫ̅ ⲉⲧⲃⲏⲏⲧϥ̅.</td>
      <td><span style="color:#b00e23">(20)</span> But he said: The Jews settled
      to pray thee to-morrow, that thou should bring Paulos to the council, as
      thou wilt know concerning him accurately.</td>
      <td><span style="color:#b00e23">(20)</span> εἶπεν δὲ ὅτι Οἱ Ἰουδαῖοι
      συνέθεντο τοῦ ἐρωτῆσαί σε ὅπως αὔριον τὸν Παῦλον καταγάγῃς εἰς τὸ
      συνέδριον ὡς μέλλον τι ἀκριβέστερον πυνθάνεσθαι περὶ αὐτοῦ·</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲛ̀ⲑⲟⲕ ⲟⲩⲛ ⲙ̀ⲡⲉⲛⲑⲣⲉ ⲡⲉⲕϩⲏⲧ
      ⲑⲱⲧ ⲛⲉⲙⲱⲟⲩ ⲟⲩⲟⲛ ϩⲟⲩⲟ ⲅⲁⲣ ⲉ̀ⲙ̅ ⲛ̀ⲣⲱⲙⲓ ⲉ̀ⲃⲟⲗ ⲛ̀ϧⲏⲧⲟⲩ ⲉⲩϫⲱⲣϫ ⲉ̀ⲣⲟϥ ⲛⲁⲓ
      ⲉⲧⲁⲩⲧⲁⲣⲕⲉ ⲛ̀ⲟⲩⲉⲣⲏⲟⲩ ⲉ̀ϣ̀ⲧⲉⲙⲟⲩⲱⲙ ⲟⲩⲇⲉ ⲉ̀ϣ̀ⲧⲉⲙⲥⲱ ϣⲁⲧⲟⲩϧⲱⲧⲉⲃ ⲙ̀ⲙⲟϥ ⲟⲩⲟϩ ϯⲛⲟⲩ
      ⲥⲉⲥⲉⲃⲧⲱⲧ ⲉⲩϫⲟⲩϣⲧ ⲉ̀ⲃⲟⲗ ϧⲁⲧϩⲏ ⲙ̀ⲡⲓⲱϣ ⲉⲑⲛⲁϣⲱⲡⲓ ⲉ̀ⲃⲟⲗ ϩⲓⲧⲟⲧⲕ</td>
      <td><span style="color:#b00e23">(ⲕ︦ⲁ︦)</span> ⲛ̅ⲧⲟⲕ ϭⲉ ⲙ̅ⲡⲣ̅ⲥⲱⲧⲙ̅ ⲛⲁⲩ.
      ⲥⲉϭⲟⲣϭ̅ ⲅⲁⲣ ⲉⲣⲟϥ ⲛ̅ϭⲓ ϩⲟⲩⲟ ⲉϩⲙⲉ ⲛ̅ⲣⲱⲙⲉ ⲉⲃⲟⲗ ⲛ̅ϩⲏⲧⲟⲩ. ⲛⲁⲓ ⲛ̅ⲧⲁⲩⲱⲣⲕ̅
      ⲛ̅ⲛⲉⲩⲉⲣⲏⲩ ⲉⲧⲙ̅ⲟⲩⲱⲙ ⲟⲩⲇⲉ ⲉⲧⲙ̅ⲥⲱ ϣⲁⲛⲧⲟⲩϩⲱⲧⲃ̅ ⲙ̅ⲙⲟϥ. ⲁⲩⲱ ⲧⲉⲛⲟⲩ ⲥⲉⲥⲃ̅ⲧⲱⲧ
      ⲉⲩϭⲱϣⲧ̅ ⲉⲃⲟⲗ ϣⲁⲛⲧⲕ̅ϫⲓⲡⲟⲩⲱ ⲛⲁⲩ.</td>
      <td><span style="color:#b00e23">(21)</span> Thou then be not persuaded by
      them: for there are more than forty men from them lying in wait for him;
      these who adjured one another not to eat nor to drink until they kill
      him: and now they are prepared, looking out for the promise about to be
      from thee.'</td>
      <td><span style="color:#b00e23">(21)</span> σὺ οὖν μὴ πεισθῇς αὐτοῖς,
      ἐνεδρεύουσιν γὰρ αὐτὸν ἐξ αὐτῶν ἄνδρες πλείους τεσσεράκοντα, οἵτινες
      ἀνεθεμάτισαν ἑαυτοὺς μήτε φαγεῖν μήτε πιεῖν ἕως οὗ ἀνέλωσιν αὐτόν, καὶ
      νῦν εἰσιν ἕτοιμοι προσδεχόμενοι τὴν ἀπὸ σοῦ ἐπαγγελίαν.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲡⲓⲭⲓⲗⲓⲁⲣⲭⲟⲥ ⲟⲩⲛ ⲁϥⲭⲁ
      ⲡⲓϧⲉⲗϣⲓⲣⲓ ⲉ̀ⲃⲟⲗ ⲉ̀ⲁϥϩⲟⲛϩⲉⲛ ⲛⲁϥ ⲉ̀ϣ̀ⲧⲉⲙϫⲟⲥ ⲛ̀ϩⲗⲓ ϫⲉ ⲁⲕⲧⲁⲙⲟⲓ ⲉ̀ⲛⲁⲓ</td>
      <td><span style="color:#b00e23">(ⲕ︦ⲃ︦)</span> ⲡⲭⲓⲗⲓⲁⲣⲭⲟⲥ ⲇⲉ ⲁϥⲕⲁ ⲡϩⲣ̅ϣⲓⲣⲉ
      ⲉⲃⲟⲗ ⲉⲁϥⲡⲁⲣⲁⲅⲅⲓⲗⲉ ⲛⲁϥ ϫⲉ ⲙ̅ⲡⲣ̅ϫⲟⲟⲥ ⲉⲗⲁⲁⲩ ϫⲉ ⲁⲕⲧⲁⲙⲟⲓ ⲉⲛⲁⲓ.</td>
      <td><span style="color:#b00e23">(22)</span> The chiliarchos then
      dismissed the young man, having ordered him not to say to any one that
      thou showedst to me these (things).</td>
      <td><span style="color:#b00e23">(22)</span> ὁ μὲν οὖν χιλίαρχος ἀπέλυσε
      τὸν νεανίσκον παραγγείλας μηδενὶ ἐκλαλῆσαι ὅτι ταῦτα ἐνεφάνισας πρὸς
      ἐμέ.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲟⲩⲟϩ ⲁϥⲙⲟⲩϯ ⲉ̀ⲃ̅ ⲉ̀ⲃⲟⲗ ϧⲉⲛ
      ⲛⲓⲉⲕⲁⲧⲟⲛⲧⲁⲣⲭⲟⲥ ⲡⲉϫⲁϥ ⲛⲱⲟⲩ ϫⲉ ⲥⲉⲃⲧⲉ ⲥ̅ ⲙ̀ⲙⲁⲧⲟⲓ ϩⲟⲡⲱⲥ ⲛ̀ⲥⲉϣⲉ ϣⲁ ⲕⲉⲥⲁⲣⲓⲁ ⲛⲉⲙ
      ⲟ̅ ⲛ̀ϩⲓⲡⲉⲩⲥ ⲛⲉⲙ ⲥ̅ ⲛ̀ⲣⲉϥϩⲓⲗⲟⲅⲭⲏ ⲓⲥϫⲉⲛ ⲫⲛⲁⲩ ⲛ̀ⲁϫⲡⲅ̅ ⲙ̀ⲡⲓⲉϫⲱⲣϩ</td>
      <td><span style="color:#b00e23">(ⲕ︦ⲅ︦)</span> ⲁϥⲙⲟⲩⲧⲉ ⲇⲉ ⲉⲥⲛⲁⲩ
      ⲛ̅ⲛ̅ϩⲉⲕⲁⲧⲟⲛⲧⲁⲣⲭⲟⲥ ⲡⲉϫⲁϥ ϫⲉ ⲥⲉⲃⲧⲉ ϣⲏⲧ ⲙ̅ⲙⲁⲧⲟⲓ ⲉⲧⲣⲉⲩⲃⲱⲕ ϣⲁ ⲧⲕⲁⲓⲥⲁⲣⲓⲁ. ⲁⲩⲱ
      ϣⲉ ⲛ̅ϩⲓⲡⲡⲉⲩⲥ ⲁⲩⲱ ϣⲏⲧ ⲛϥ̅ⲁⲓⲙⲉⲣⲉϩ ϫⲓⲛ ⲛ̅ϫⲡϣⲟⲙⲧⲉ ⲛ̅ⲧⲉⲩϣⲏ.</td>
      <td><span style="color:#b00e23">(23)</span> And he called two from the
      centurions; he said to them: 'Prepare two hundred soldiers, that they may
      go unto Kesaria, and seventy horsemen, and two hundred spearmen, from
      (the) third hour of the night,</td>
      <td><span style="color:#b00e23">(23)</span> Καὶ προσκαλεσάμενός τινας δύο
      τῶν ἑκατονταρχῶν εἶπεν· Ἑτοιμάσατε στρατιώτας διακοσίους ὅπως πορευθῶσιν
      ἕως Καισαρείας, καὶ ἱππεῖς ἑβδομήκοντα καὶ δεξιολάβους διακοσίους, ἀπὸ
      τρίτης ὥρας τῆς νυκτός,</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲛ̀ⲥⲉϭⲓ ⲛ̀ϩⲁⲛⲕⲉⲧⲉⲃⲛⲱⲟⲩⲓ ϩⲓⲛⲁ
      ⲛ̀ⲧⲟⲩⲧⲁⲗⲉ ⲡⲁⲩⲗⲟⲥ ⲛ̀ⲧⲟⲩⲛⲁϩⲙⲉϥ ϣⲁ ⲫⲩⲗⲓⲝ ⲡⲓϩⲏⲅⲉⲙⲱⲛ</td>
      <td><span style="color:#b00e23">(ⲕ︦ⲇ︦)</span> ⲁⲩⲱ ⲥⲟⲃⲧⲉ ⲛ̅ϩⲉⲛⲧⲃ̅ⲛⲟⲟⲩⲉ.
      ϫⲉⲕⲁⲥ ⲉⲩⲉⲧⲁⲗⲉ ⲡⲁⲩⲗⲟⲥ ⲛ̅ⲥⲉϫⲓⲧϥ̅ ⲉⲣⲁⲧϥ̅ ⲙ̅ⲫⲏⲗⲓⲝ ⲫⲏⲅⲉⲙⲱⲛ.</td>
      <td><span style="color:#b00e23">(24)</span> and may take beasts also,
      that they may mount Paulos, and bring him safe unto Phylix the
      governor.'</td>
      <td><span style="color:#b00e23">(24)</span> κτήνη τε παραστῆσαι ἵνα
      ἐπιβιβάσαντες τὸν Παῦλον διασώσωσι πρὸς Φήλικα τὸν ἡγεμόνα,</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲁϥⲥϧⲁⲓ ⲇⲉ ⲛ̀ⲟⲩⲉⲡⲓⲥⲧⲟⲗⲏ
      ⲉ̀ⲟⲩⲟⲛ ⲛ̀ⲧⲁⲥ ⲙ̀ⲙⲁⲩ ⲛ̀ⲟⲩⲧⲩⲡⲟⲥ ⲙ̀ⲡⲁⲓⲣⲏϯ</td>
      <td><span style="color:#b00e23">(ⲕ︦ⲉ︦)</span> ⲉⲁϥⲥϩⲁⲓ ⲛ̅ⲟⲩⲉⲡⲓⲥⲧⲟⲗⲏ
      ⲙ̅ⲡⲉⲓⲧⲩⲡⲟⲥ.</td>
      <td><span style="color:#b00e23">(25)</span> But he wrote a letter having
      a form thus,</td>
      <td><span style="color:#b00e23">(25)</span> γράψας ἐπιστολὴν ἔχουσαν τὸν
      τύπον τοῦτον·</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲕⲗⲁⲩⲇⲓⲟⲥ ⲗⲩⲥⲓⲁ
      ⲙ̀ⲡⲓⲕⲣⲁⲧⲓⲥⲧⲟⲥ ⲛ̀ϩⲏⲅⲉⲙⲱⲛ ⲫⲩⲗⲓⲝ ⲭⲉⲣⲉ</td>
      <td><span style="color:#b00e23">(ⲕ︦ⲋ︦)</span> ⲕⲗⲁⲩⲇⲓⲟⲥ ⲗⲩⲥⲓⲁⲥ ⲉϥⲥϩⲁⲓ
      ⲙ̅ⲫⲏⲗⲓⲝ ⲡⲉⲕⲣⲁⲧⲓⲥⲧⲟⲥ ⲛ̅ϩⲏⲅⲉⲙⲱⲛ ⲭⲁⲓⲣⲉ.</td>
      <td><span style="color:#b00e23">(26)</span> Klaudios Lysia to the most
      excellent governor Phylix, hail.</td>
      <td><span style="color:#b00e23">(26)</span> Κλαύδιος Λυσίας τῷ κρατίστῳ
      ἡγεμόνι Φήλικι χαίρειν.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲡⲁⲓⲣⲱⲙⲓ ⲁⲩⲧⲁϩⲟϥ ⲛ̀ϫⲉ
      ⲛⲓⲓⲟⲩⲇⲁⲓ ⲟⲩⲟϩ ⲉⲩⲙⲉⲩⲓ ⲉ̀ϧⲟⲑⲃⲉϥ ⲁⲓϣⲉ ⲛⲉⲙ ⲡⲓⲥⲧⲣⲁⲧⲉⲩⲙⲁ ⲁⲓⲛⲁϩⲙⲉϥ ⲉⲧⲁⲓⲉⲙⲓ ϫⲉ
      ⲟⲩⲣⲱⲙⲉⲟⲥ ⲡⲉ</td>
      <td><span style="color:#b00e23">(ⲕ︦ⲍ︦)</span> ⲡⲉⲓⲣⲱⲙⲉ ⲉⲁⲩϭⲟⲡϥ̅ ⲛ̅ϭⲓ
      ⲛ̅ⲓⲟⲩⲇⲁⲓ. ⲉⲁⲩⲟⲩⲱϣ ⲉϩⲟⲧⲃⲉϥ. ⲁⲓⲉⲓ ⲉϩⲣⲁⲓ ⲉϫⲱϥ ⲙⲛ̅ ⲡⲉⲥⲧⲣⲁⲧⲉⲩⲙⲁ. ⲛ̅ⲧⲉⲣⲓⲉⲓⲙⲉ ⲇⲉ
      ϫⲉ ⲟⲩϩⲣⲱⲙⲁⲓⲟⲥ ⲡⲉ. ⲁⲓⲧⲟⲩϫⲟϥ.</td>
      <td><span style="color:#b00e23">(27)</span> This man the Jews seized, and
      as they are thinking to kill him, I went with the soldiery; . I saved
      him, having known that he is a Roman.</td>
      <td><span style="color:#b00e23">(27)</span> τὸν ἄνδρα τοῦτον συλλημφθέντα
      ὑπὸ τῶν Ἰουδαίων καὶ μέλλοντα ἀναιρεῖσθαι ὑπʼ αὐτῶν ἐπιστὰς σὺν τῷ
      στρατεύματι ἐξειλάμην, μαθὼν ὅτι Ῥωμαῖός ἐστιν,</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲉⲓⲟⲩⲱϣ ⲇⲉ ⲉ̀ⲉⲙⲓ ⲉ̀ϯⲗⲱⲓϫⲓ
      ⲉ̀ⲧⲟⲩϫⲉⲙ ⲁⲣⲓⲕⲓ ⲉ̀ⲣⲟϥ ⲉⲑⲃⲏⲧⲥ ⲁⲓⲉⲛϥ ⲉ̀ϫⲉⲛ ⲡⲟⲩⲙⲁⲛ̀ϯϩⲁⲡ</td>
      <td><span style="color:#b00e23">(ⲕ︦ⲏ︦)</span> ⲉⲓⲟⲩⲱϣ ϭⲉ ⲉⲥⲟⲩⲛ ⲧⲗⲟⲓϭⲉ
      ⲉⲧⲟⲩⲉⲅⲕⲁⲗⲉⲓ ⲛⲁϥ ⲉⲧⲃⲏⲏⲧⲥ̅. ⲁⲓϫⲓⲧϥ̅ ⲉϩⲣⲁⲓ ⲉⲡⲉⲩⲥⲩⲛϩⲉⲇⲣⲓⲟⲛ.</td>
      <td><span style="color:#b00e23">(28)</span> But wishing to know the cause
      concerning which they found fault with him, I brought him to their
      council:</td>
      <td><span style="color:#b00e23">(28)</span> βουλόμενός τε ἐπιγνῶναι τὴν
      αἰτίαν διʼ ἣν ἐνεκάλουν αὐτῷ, κατήγαγον εἰς τὸ συνέδριον αὐτῶν.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲫⲁⲓ ⲉⲧⲁⲓϫⲉⲙϥ ⲉⲩϫⲉⲙⲁⲣⲓⲕⲓ
      ⲉ̀ⲣⲟϥ ⲉⲑⲃⲉ ϩⲁⲛⲍⲏⲧⲏⲙⲁ ⲛ̀ⲧⲉ ⲡⲟⲩⲛⲟⲙⲟⲥ ⲙ̀ⲡⲓϫⲉⲙ ⲛⲟⲃⲓ ⲇⲉ ⲛ̀ϧⲏⲧϥ ⲉϥⲙⲡϣⲁ ⲙ̀ⲫⲙⲟⲩ
      ⲓⲉ ϩⲁⲛⲥⲛⲁⲩϩ ⲛ̀ⲧⲉ ⲟⲩⲉⲅⲕⲗⲏⲙⲁ</td>
      <td><span style="color:#b00e23">(ⲕ︦ⲑ︦)</span> ⲁⲓϭⲛ̅ⲧⲥ̅ ⲉⲩⲉⲅⲕⲁⲗⲉⲓ ⲛⲁϥ ⲉⲧⲃⲉ
      ϩⲉⲛⲍⲏⲧⲏⲙⲁ ⲛ̅ⲧⲉ ⲡⲉⲩⲛⲟⲙⲟⲥ. ⲉⲙⲛ̅ ⲗⲁⲁⲩ ⲇⲉ ⲛ̅ϩⲁⲡ ⲉⲣⲟϥ ⲉϥⲙ̅ⲡϣⲁ ⲙ̅ⲡⲙⲟⲩ. ⲏ
      ⲙⲣ̅ⲣⲉ.</td>
      <td><span style="color:#b00e23">(29)</span> whom I found found fault with
      concerning questions of their law, but I found not sin in him worthy of
      (the) death or bonds for an offence.</td>
      <td><span style="color:#b00e23">(29)</span> ὃν εὗρον ἐγκαλούμενον περὶ
      ζητημάτων τοῦ νόμου αὐτῶν, μηδὲν δὲ ἄξιον θανάτου ἢ δεσμῶν ἔχοντα
      ἔγκλημα.</td>
    </tr>

    <tr>
      <td><span style="color:#b00e23">(ⲗ̅)</span> ⲉⲧⲁⲩⲧⲁⲙⲟⲓ ⲇⲉ ⲉⲑⲃⲉ ⲟⲩⲥⲟϭⲛⲓ
      ⲉϥϩⲱⲟⲩ ⲉϥⲛⲁϣⲱⲡⲓ ϧⲁ ⲡⲁⲓⲣⲱⲙⲓ ⲉ̀ⲃⲟⲗ ϩⲓⲧⲟⲧⲟⲩ ⲥⲁⲧⲟⲧ ⲁⲓⲟⲩⲟⲣⲡϥ ϩⲁⲣⲟⲕ ⲉ̀ⲁⲓϩⲟⲛϩⲉⲛ
      ⲉ̀ⲧⲟⲧⲟⲩ ⲛ̀ⲛⲉϥⲕⲁⲧⲏⲅⲟⲣⲟⲥ ⲉ̀ⲑⲣⲟⲩⲥⲁϫⲓ ⲛⲁϩⲣⲁⲕ</td>
      <td><span style="color:#b00e23">(ⲗ︦)</span> ⲛ̅ⲧⲉⲣⲟⲩⲧⲁⲙⲟⲓ ⲇⲉ ⲉⲩⲕⲣⲟϥ
      ⲉϥⲛⲁϣⲱⲡⲉ ⲉϩⲟⲩⲛ ⲉⲡⲉⲓⲣⲱⲙⲉ ⲉⲃⲟⲗ ϩⲓⲧⲛ̅ ⲛ̅ⲓⲟⲩⲇⲁⲓ. ⲛ̅ⲧⲉⲩⲛⲟⲩ ⲁⲓⲧⲁⲩⲟϥ ϣⲁⲣⲟⲕ.
      ⲉⲓⲡⲁⲣⲁⲅⲅⲉⲓⲗⲉ ⲛ̅ⲛⲉϥⲕⲁⲧⲏⲅⲟⲣⲟⲥ ⲉϫⲓϩⲁⲡ ϩⲓⲱⲱⲕ ⲛⲙ̅ⲙⲁϥ.</td>
      <td><span style="color:#b00e23">(30)</span> But having been shown
      concerning an evil plan which would be made against this man by them,
      immediately I sent him to thee, having ordered his accusers to speak with
      thee.</td>
      <td><span style="color:#b00e23">(30)</span> μηνυθείσης δέ μοι ἐπιβουλῆς
      εἰς τὸν ἄνδρα ἔσεσθαι ἐξαυτῆς ἔπεμψα πρὸς σέ, παραγγείλας καὶ τοῖς
      κατηγόροις λέγειν πρὸς αὐτὸν ἐπὶ σοῦ.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲛⲓⲙⲁⲧⲟⲓ ⲙⲉⲛ ⲟⲩⲛ ⲕⲁⲧⲁ
      ⲡⲉⲧⲁⲩⲑⲁϣ ⲛⲱⲟⲩ ⲁⲩⲱⲗⲓ ⲙ̀ⲡⲁⲩⲗⲟⲥ ⲛ̀ϫⲱⲣϩ ⲉ̀ⲁⲩⲉⲛϥ ⲉ̀ⲁⲛⲧⲓⲡⲁⲧⲣⲓⲥ</td>
      <td><span style="color:#b00e23">(ⲗ︦ⲁ︦)</span> ⲙ̅ⲙⲁⲧⲟⲓ ϭⲉ ⲕⲁⲧⲁ
      ⲡⲉⲛⲧⲁⲩⲟⲩⲉϩⲥⲁϩⲛⲉ ⲙ̅ⲙⲟϥ ⲛⲁⲩ ⲁⲩⲧⲁⲗⲉ ⲡⲁⲩⲗⲟⲥ. ⲛ̅ⲧⲉⲩϣⲏ ⲁⲩⲛ̅ⲧϥ̅
      ⲉⲁⲛⲧⲓⲡⲁⲧⲣⲓⲥ.</td>
      <td><span style="color:#b00e23">(31)</span> The soldiers indeed then,
      according to that which was ordained them, took away Paulos by night,
      having brought him to Antipatris.</td>
      <td><span style="color:#b00e23">(31)</span> Οἱ μὲν οὖν στρατιῶται κατὰ τὸ
      διατεταγμένον αὐτοῖς ἀναλαβόντες τὸν Παῦλον ἤγαγον διὰ νυκτὸς εἰς τὴν
      Ἀντιπατρίδα·</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲡⲉϥⲣⲁⲥϯ ⲇⲉ ⲁⲩⲭⲱ ⲛ̀ⲛⲓϩⲓⲡⲉⲩⲥ
      ⲉ̀ⲑⲣⲟⲩϣⲉ ⲛⲉⲙⲁϥ ⲁⲩⲕⲟⲧⲟⲩ ⲉ̀ϯⲡⲁⲣⲉⲙⲃⲟⲗⲏ</td>
      <td><span style="color:#b00e23">(ⲗ︦ⲃ︦)</span> ⲙ̅ⲡⲉϥⲣⲁⲥⲧⲉ ⲇⲉ ⲁⲩⲧⲣⲉ
      ⲛ̅ϩⲓⲡⲡⲉⲩⲥ ⲃⲱⲕ ⲛⲙ̅ⲙⲁⲩ. ⲁⲩⲕⲟⲧⲟⲩ ⲉⲧⲡⲁⲣⲉⲙⲃⲟⲗⲏ.</td>
      <td><span style="color:#b00e23">(32)</span> But on the (lit. his) morrow
      they let the horsemen go with him; they returned to the castle.</td>
      <td><span style="color:#b00e23">(32)</span> τῇ δὲ ἐπαύριον ἐάσαντες τοὺς
      ἱππεῖς ἀπέρχεσθαι σὺν αὐτῷ ὑπέστρεψαν εἰς τὴν παρεμβολήν·</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲛⲁⲓ ⲇⲉ ⲉⲧⲁⲩⲓ̀ ⲉ̀ⲕⲉⲥⲁⲣⲓⲁ
      ⲟⲩⲟϩ ⲉⲧⲁⲩϯ ⲛ̀ϯⲉⲡⲓⲥⲧⲟⲗⲏ ⲙ̀ⲡⲓϩⲏⲅⲉⲙⲱⲛ ⲁⲩⲧⲁϩⲟ ⲙ̀ⲡⲕⲉⲡⲁⲩⲗⲟⲥ ⲛⲁϩⲣⲁϥ</td>
      <td><span style="color:#b00e23">(ⲗ︦ⲅ︦)</span> ⲛ̅ⲧⲟⲟⲩ ϭⲉ ⲛ̅ⲧⲉⲣⲟⲩⲃⲱⲕ ⲉϩⲟⲩⲛ
      ⲉⲧⲕⲁⲓⲥⲁⲣⲓⲁ ⲁⲩϯ ⲧⲉⲡⲓⲥⲧⲟⲗⲏ ⲙ̅ⲫⲏⲅⲉⲙⲱⲛ. ⲁⲩⲡⲁⲣϩⲓⲥⲧⲁ ⲛⲁϥ ⲙ̅ⲡⲁⲩⲗⲟⲥ.</td>
      <td><span style="color:#b00e23">(33)</span> But those (lit. these) having
      come to Kesaria, and having given the epistle to the governor, they
      presented Paulos also to him.</td>
      <td><span style="color:#b00e23">(33)</span> οἵτινες εἰσελθόντες εἰς τὴν
      Καισάρειαν καὶ ἀναδόντες τὴν ἐπιστολὴν τῷ ἡγεμόνι παρέστησαν καὶ τὸν
      Παῦλον αὐτῷ.</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ⲉⲧⲁϥⲱϣ ⲇⲉ ⲛ̀ϯⲉⲡⲓⲥⲧⲟⲗⲏ
      ⲁϥϣⲓⲛⲓ ϫⲉ ⲟⲩⲉ̀ⲃⲟⲗ ϧⲉⲛ ⲁϣ ⲛ̀ⲉⲡⲁⲣⲭⲓⲁ ⲡⲉ ⲟⲩⲟϩ ⲉⲧⲁϥⲉⲙⲓ ϫⲉ ⲟⲩⲉ̀ⲃⲟⲗ ϧⲉⲛ
      ϯⲕⲩⲗⲓⲕⲓⲁ ⲡⲉ</td>
      <td><span style="color:#b00e23">(ⲗ︦ⲇ︦)</span> ⲛ̅ⲧⲉⲣⲉϥⲟϣⲥ̅ ⲇⲉ ⲛ̅ϭⲓ
      ⲫⲏⲅⲉⲙⲱⲛ. ⲁϥϣⲓⲛⲉ ϫⲉ ⲟⲩⲉⲃⲟⲗ ⲡⲉ ϩⲛ̅ ⲁϣ ⲛ̅ⲉⲡⲁⲣⲭⲓⲁ. ⲛ̅ⲧⲉⲣⲉϥⲉⲓⲙⲉ ⲇⲉ ⲟⲩⲉⲃⲟⲗ ⲡⲉ
      ϩⲛ̅ ⲧⲕⲓⲗⲓⲕⲓⲁ.</td>
      <td><span style="color:#b00e23">(34)</span> But he having read the
      letter, asked from what province he is; and having known that he is from
      [the] Kylikia,</td>
      <td><span style="color:#b00e23">(34)</span> ἀναγνοὺς δὲ καὶ ἐπερωτήσας ἐκ
      ποίας ἐπαρχείας ἐστὶν καὶ πυθόμενος ὅτι ἀπὸ Κιλικίας,</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ⲉⲓⲉ̀ⲥⲱⲧⲉⲙ ⲉ̀ⲣⲟⲕ ⲡⲉϫⲁϥ ϩⲟⲧⲁⲛ
      ⲁⲩϣⲁⲛⲓ ⲛ̀ϫⲉ ⲛⲉⲕⲕⲁⲧⲏⲅⲟⲣⲟⲥ ⲟⲩⲟϩ ⲁϥⲟⲩⲁϩⲥⲁϩⲛⲓ ⲉ̀ⲑⲣⲟⲩⲁⲣⲉϩ ⲉ̀ⲣⲟϥ ϧⲉⲛ
      ⲡⲓⲡⲣⲉⲧⲱⲣⲓⲟⲛ ⲛ̀ⲧⲉ ⲏⲣⲱⲇⲏⲥ</td>
      <td><span style="color:#b00e23">(ⲗ︦ⲉ︦)</span> ⲡⲉϫⲁϥ ϫⲉ ⲉⲓⲉⲥⲱⲧⲙ̅ ⲉⲣⲟⲕ
      ϩⲟⲧⲁⲛ ⲉⲩϣⲁⲛⲉⲓ ϩⲱⲟⲩ ⲛ̅ϭⲓ ⲛⲉⲕⲕⲁⲧⲏⲅⲟⲣⲟⲥ. ⲁϥⲟⲩⲉϩⲥⲁϩⲛⲉ ⲇⲉ ⲉⲧⲣⲉⲩϩⲁⲣⲉϩ ⲉⲣⲟϥ ϩⲙ̅
      ⲡⲉⲡⲣⲁⲓⲧⲱⲣⲓⲟⲛ ⲛ̅ϩⲏⲣⲱⲇⲏⲥ.</td>
      <td><span style="color:#b00e23">(35)</span> I shall hear thee, he said,
      whenever should come thine accusers: and he commanded to keep him in the
      pretōrion of Ērōdēs.</td>
      <td><span style="color:#b00e23">(35)</span> Διακούσομαί σου, ἔφη, ὅταν
      καὶ οἱ κατήγοροί σου παραγένωνται· κελεύσας ἐν τῷ πραιτωρίῳ τοῦ Ἡρῴδου
      φυλάσσεσθαι αὐτόν.</td>
    </tr>
  </table>
</body>
</html>
