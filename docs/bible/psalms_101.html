<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_102.html" rel="next">
  <link href="psalms_100.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="psalms_101">Psalms 101</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅ⲁ̅. ⲛ̀ⲧⲉ ⲇⲁⲩⲓⲇ. ϯⲡⲣⲟⲥⲉⲩⲭⲏ ⲛ̀ⲧⲉ
      ⲡⲓϩⲏⲕⲓ ⲉ̀ϣⲱⲡ ⲁϥϣⲁⲛⲉⲣⲙⲕⲁϩ ⲛ̀ϩⲏⲧ ⲟⲩⲟϩ ⲛ̀ⲧⲉϥϫⲱϣ ⲙ̀ⲡⲉϥⲧⲱⲃϩ ⲙ̀ⲡⲉⲙ̀ⲑⲟ
      ⲙ̀ⲡϭ̅ⲥ̅.</span>
      </td>
      <td>ⲣ̅ⲁ̅. ⲡⲉϣⲗⲏⲗ ⲙ̅ⲡϩⲏⲕⲉ ⲉϥϣⲁⲛⲙ̅ⲕⲁϩ ⲛ̅ϩⲏⲧ ⲛϥ̅ⲡⲱϩϥ̅ ⲙ̅ⲡⲉϥⲥⲟⲡⲥ̅ ⲙ̅ⲡⲉⲙ̅ⲧⲟ
      ⲉⲃⲟⲗ ⲙ̅ⲡϫⲟⲉⲓⲥ.</td>
      <td>A Prayer for the Poor; when he is deeply afflicted, and pours out his
      supplication before the Lord.</td>
      <td>Προσευχὴ τῷ πτωχῷ, ὅταν ἀκηδιάσῃ καὶ ἐναντίον κυρίου ἐκχέῃ τὴν δέησιν
      αὐτοῦ.</td>
    </tr>

    <tr>
      <td><span style="color:#b00e23">(ⲁ̅)</span> ⲡϭ̅ⲥ̅ ⲥⲱⲧⲉⲙ ⲉⲧⲁⲡⲣⲟⲥⲉⲩⲭⲏ: ⲙⲁⲣⲉ
      ⲡⲁϧⲣⲱⲟⲩ ⲓ ⲉ̀ⲡϣⲱⲓ ⲙ̀ⲡⲉⲕⲙ̀ⲑⲟ:</td>
      <td><span style="color:#b00e23">(ⲁ︦)</span> ⲡϫⲟⲉⲓⲥ ⲥⲱⲧⲙ̅ ⲉⲡⲁϣⲗⲏⲗ ⲁⲩⲱ ⲙⲁⲣⲉ
      ⲡⲁⲁϣⲕⲁⲕ ⲉⲓ ϣⲁⲣⲟⲕ.</td>
      <td><span style="color:#b00e23">(1)</span> Hear my prayer, O Lord, and
      let my cry come to thee.</td>
      <td><span style="color:#b00e23">(1)</span> Εἰσάκουσον, κύριε, τῆς
      προσευχῆς µου, καὶ ἡ κραυγή µου πρὸς σὲ ἐλθάτω.</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲙ̀ⲡⲉⲣⲫⲱⲛϩ ⲙ̀ⲡⲉⲕϩⲟ ⲥⲁⲃⲟⲗ ⲙ̀ⲙⲟⲓ: ϧⲉⲛ ⲡⲓⲉϩⲟⲟⲩ
      ⲉ̀ϯⲛⲁϩⲟϫϩⲉϫ ⲛ̀ϧⲏⲧϥ. <span style="color:#05537d">(2)</span> ⲣⲉⲕ ⲡⲉⲕⲙⲁϣϫ
      ⲉ̀ⲣⲟⲓ: ϧⲉⲛ ⲡⲓⲉϩⲟⲟⲩ ⲉ̀ϯⲛⲁⲱϣ ⲉ̀ⲡϣⲱⲓ ⲟⲩⲃⲏⲕ ⲛ̀ϧⲏⲧϥ ⲭⲱⲗⲉⲙ ⲥⲱⲧⲉⲙ ⲉ̀ⲣⲟⲓ.</td>
      <td><span style="color:#b00e23">(ⲃ︦)</span> ⲙ̅ⲡⲣ̅ⲕⲧⲉ ⲡⲉⲕϩⲟ ⲛ̅ⲥⲁⲃⲟⲗ ⲙ̅ⲙⲟⲓ.
      ⲣⲉⲕⲧ̅ ⲡⲉⲕⲙⲁⲁϫⲉ ⲉⲣⲟⲓ ⲙ̅ⲡⲉϩⲟⲟⲩ ⲉϯⲛⲁⲑⲗⲓⲃⲉ. ϭⲉⲡⲏ ⲥⲱⲧⲙ̅ ⲉⲣⲟⲓ ⲙ̅ⲡⲉϩⲟⲟⲩ ⲉϯⲛⲁⲱϣ
      ⲉϩⲣⲁⲓ ⲟⲩⲃⲏⲕ.</td>
      <td><span style="color:#b00e23">(2)</span> Turn not away thy face from
      me: in the day when I am afflicted, incline thine ear to me: in the day
      when I shall call upon thee, speedily hear me.</td>
      <td><span style="color:#b00e23">(2)</span> µὴ ἀποστρέψῃς τὸ πρόσωπόν σου
      ἀπ’ ἐµοῦ· ἐν ᾗ ἂν ἡµέρᾳ θλίβωµαι, κλῖνον τὸ οὖς σου πρός µε· ἐν ᾗ ἂν
      ἡµέρᾳ ἐπικαλέσωµαί σε, ταχὺ εἰσάκουσόν µου.</td>
    </tr>

    <tr>
      <td><span style="color:#b00e23">(ⲅ̅)</span> ϫⲉ ⲛⲁⲉϩⲟⲟⲩ ⲁⲩⲙⲟⲩⲛⲕ ⲙ̀ⲫⲣⲏϯ
      ⲛ̀ⲟⲩⲭⲣⲉⲙⲧⲥ: ⲟⲩⲟϩ ⲛⲁⲕⲁⲥ ⲁⲩϫⲱϫ ⲙ̀ⲫⲣⲏϯ ⲛ̀ⲟⲩϫⲁϫⲱ.</td>
      <td><span style="color:#b00e23">(ⲅ︦)</span> ϫⲉ ⲁ ⲛⲁϩⲟⲟⲩ ⲱϫⲛ̅ ⲛ̅ⲑⲉ
      ⲛ̅ⲟⲩⲕⲁⲡⲛⲟⲥ. ⲁⲩⲱ ⲛⲁⲕⲉⲉⲥ ⲁⲩϭⲱϭ ⲛ̅ⲑⲉ ⲛ̅ⲟⲩⲱⲛⲉ.</td>
      <td><span style="color:#b00e23">(3)</span> For my days have vanished like
      smoke, and my bones have been parched like a stick.</td>
      <td><span style="color:#b00e23">(3)</span> ὅτι ἐξέλιπον ὡσεὶ καπνὸς αἱ
      ἡµέραι µου, καὶ τὰ ὀστᾶ µου ὡσεὶ φρύγιον συνεφρύγησαν.</td>
    </tr>

    <tr>
      <td><span style="color:#b00e23">(ⲇ̅)</span> ⲁⲓⲙⲓϣⲓ ⲙ̀ⲫⲣⲏϯ ⲛ̀ⲟⲩⲥⲓⲙ ⲟⲩⲟϩ
      ⲁϥϣⲱⲟⲩⲓ ⲛ̀ϫⲉ ⲡⲁϩⲏⲧ: ϫⲉ ⲁⲓⲉⲣⲡⲱⲃϣ ⲉ̀ⲟⲩⲱⲙ ⲙ̀ⲡⲁⲱⲓⲕ</td>
      <td><span style="color:#b00e23">(ⲇ︦)</span> ⲁⲓϣⲱⲱϭⲉ ⲛ̅ⲑⲉ ⲛ̅ⲟⲩⲭⲟⲣⲧⲟⲥ ⲁⲩⲱ ⲁ
      ⲡⲁϩⲏⲧ ϣⲟⲟⲩⲉ. ϫⲉ ⲁⲓⲣ̅ⲡⲱⲃϣ̅ ⲉⲟⲩⲱⲙ ⲙ̅ⲡⲁⲟⲉⲓⲕ.</td>
      <td><span style="color:#b00e23">(4)</span> I am blighted like grass, and
      my heart is dried up; for I have forgotten to eat my bread.</td>
      <td><span style="color:#b00e23">(4)</span> ἐπλήγη ὡσεὶ χόρτος καὶ
      ἐξηράνθη ἡ καρδία µου, ὅτι ἐπελαθόµην τοῦ φαγεῖν τὸν ἄρτον µου.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(4)</span> ⲉ̀ⲃⲟⲗ ϩⲁ ⲧⲥⲙⲏ ⲛ̀ⲧⲉ ⲡⲁϥⲓⲁϩⲟⲙ. <span style=
      "color:#05537d">(5)</span> ⲡⲁⲕⲁⲥ ⲁϥⲧⲱⲙⲓ ⲉ̀ⲧⲁⲥⲁⲣⲝ</td>
      <td><span style="color:#b00e23">(ⲉ︦)</span> ⲉⲃⲟⲗ ⲙ̅ⲡⲉϩⲣⲟⲟⲩ ⲙ̅ⲡⲁⲁϣⲁϩⲟⲙ. ⲁ
      ⲡⲁⲕⲁⲥ ⲧⲱϭⲉ ⲉⲧⲁⲥⲁⲣⲝ̅.</td>
      <td><span style="color:#b00e23">(5)</span> By reason of the voice of my
      groaning, my bone has cleaved to my flesh.</td>
      <td><span style="color:#b00e23">(5)</span> ἀπὸ φωνῆς τοῦ στεναγµοῦ µου
      ἐκολλήθη τὸ ὀστοῦν µου τῇ σαρκί µου.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(5)</span> ⲁⲓⲉⲣ ⲙ̀ⲫⲣⲏϯ ⲛ̀ⲟⲩϩⲙⲏ ⲉ̀ⲃⲟⲗ ϩⲓ ⲡϣⲁϥⲉ: ⲁⲓϣⲱⲡⲓ
      ⲙ̀ⲫⲣⲏϯ ⲛ̀ⲟⲩⲙⲟⲩⲗⲁϫ ϧⲉⲛ ⲟⲩⲏⲓ ⲉϥϣⲱϥ.</td>
      <td><span style="color:#b00e23">(ⲋ︦)</span> ⲁⲓⲣ̅ⲑⲉ ⲛ̅ⲟⲩϩⲣⲓⲙ ⲛ̅ⲧⲉ ⲡϫⲁⲓⲉ.
      ⲁⲓϣⲱⲡⲉ ⲛ̅ⲑⲉ ⲛ̅ⲟⲩϥⲁⲓ ϩⲛ̅ ⲟⲩⲏⲓ.</td>
      <td><span style="color:#b00e23">(6)</span> I have become like a pelican
      of the wilderness; <span style="color:#b00e23">(7)</span> I have become
      like an owl in a ruined house.</td>
      <td><span style="color:#b00e23">(6)</span> ὡµοιώθην πελεκᾶνι ἐρηµικῷ,
      ἐγενήθην ὡσεὶ νυκτικόραξ ἐν οἰκοπέδῳ,</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(6)</span> ⲁⲓⲉⲣϣ̀ⲣⲱⲓⲥ: ⲟⲩⲟϩ ⲁⲓϣⲱⲡⲓ ⲙ̀ⲫⲣⲏϯ ⲛ̀ⲟⲩϭⲁϫ: ⲉϥⲥⲱϫⲡ
      ϩⲓϫⲉⲛ ⲟⲩϫⲉⲛⲉⲫⲱⲣ ⲙ̀ⲙⲁⲩⲁⲧϥ.</td>
      <td><span style="color:#b00e23">(ⲍ︦)</span> ⲁⲓⲣ̅ ⲟⲩϣⲏ ⲛ̅ⲣⲟⲉⲓⲥ ⲁⲓⲣ̅ ⲑⲉ
      ⲛ̅ⲟⲩϫⲁϫ ϩⲓ ⲟⲩϫⲉⲛⲉⲡⲱⲣ ⲙⲁⲩⲁⲁϥ.</td>
      <td>I have watched, and am become as a sparrow dwelling alone on a
      roof.</td>
      <td><span style="color:#b00e23">(7)</span> ἠγρύπνησα καὶ ἐγενήθην ὡσεὶ
      στρουθίον µονάζον ἐπὶ δώµατι.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(7)</span> ⲙ̀ⲡⲓⲉϩⲟⲟⲩ ⲧⲏⲣϥ ⲛⲁⲩϯϣⲱϣ ⲛⲏⲓ ⲛ̀ϫⲉ ⲛⲁϫⲁϫⲓ: ⲟⲩⲟϩ
      ⲛⲏ ⲉⲧϣⲟⲩϣⲟⲩ ⲉ̀ϫⲱⲓ ⲛⲁⲩⲱⲣⲕ ⲉ̀ϩⲣⲁⲓ ⲡⲉ.</td>
      <td><span style="color:#b00e23">(ⲏ︦)</span> ⲁ ⲛⲁϫⲓϫⲉⲉⲩ ⲛⲉϭⲛⲟⲩϭⲧ̅ ⲙ̅ⲡⲉϩⲟⲟⲩ
      ⲧⲏⲣϥ̅. ⲁⲩⲱ ⲛⲉⲧⲧⲁⲓⲟ ⲙ̅ⲙⲟⲓ ⲛⲉⲩⲱⲣⲕ̅ ⲙ̅ⲙⲟⲓ.</td>
      <td><span style="color:#b00e23">(8)</span> All the day long mine enemies
      have reproached me; and they that praised me have sworn against me.</td>
      <td><span style="color:#b00e23">(8)</span> ὅλην τὴν ἡµέραν ὠνείδιζόν µε
      οἱ ἐχθροί µου, καὶ οἱ ἐπαινοῦντές µε κατ’ ἐµοῦ ὤµνυον.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(8)</span> ⲁⲓⲟⲩⲉⲙ ⲕⲉⲣⲙⲓ ⲙ̀ⲫⲣⲏϯ ⲛ̀ⲟⲩⲱⲓⲕ: ⲟⲩⲟϩ ⲡⲁⲥⲱ ⲁⲩⲑⲟⲧϥ
      ⲛⲏⲓ ⲛⲉⲙ ⲟⲩⲣⲓⲙⲓ</td>
      <td><span style="color:#b00e23">(ⲑ︦)</span> ϫⲉ ⲁⲓⲟⲩⲙ̅ ⲕⲣ̅ⲙⲉⲥ ⲉⲡⲙⲁ
      ⲙ̅ⲡⲁⲟⲉⲓⲕ. ⲁⲓⲕⲉⲣⲁ ⲙ̅ⲡⲉϯⲛⲁⲥⲟⲟϥ ϩⲓ ⲣⲙ̅ⲉⲓⲏ.</td>
      <td><span style="color:#b00e23">(9)</span> For I have eaten ashes as it
      were bread, and mingled my drink with weeping;</td>
      <td><span style="color:#b00e23">(9)</span> ὅτι σποδὸν ὡσεὶ ἄρτον ἔφαγον
      καὶ τὸ πόµα µου µετὰ κλαυθµοῦ ἐκίρνων</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(8)</span> ⲉ̀ⲃⲟⲗ ϩⲁ ⲡϩⲟ ⲙ̀ⲡⲉⲕϫⲱⲛⲧ ⲛⲉⲙ ⲡⲉⲕⲙⲃⲟⲛ.
      <span style="color:#05537d">(9)</span> ⲉ̀ⲁⲕϥⲁⲓ ⲙ̀ⲙⲟⲓ ⲁⲕⲣⲁϧⲧ ⲉ̀ϧⲣⲏⲓ:</td>
      <td><span style="color:#b00e23">(ⲓ︦)</span> ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲧⲉⲕⲟⲣⲅⲏ ⲙⲛ̅
      ⲡⲉⲕϭⲱⲛⲧ̅ ϫⲉ ⲁⲕϥⲓⲧ ⲁⲕⲧⲁⲟⲩⲟⲓ ⲉϩⲣⲁⲓ.</td>
      <td><span style="color:#b00e23">(10)</span> because of thine anger and
      thy wrath: for thou hast lifted me up, and dashed me down.</td>
      <td><span style="color:#b00e23">(10)</span> ἀπὸ προσώπου τῆς ὀργῆς σου
      καὶ τοῦ θυµοῦ σου, ὅτι ἐπάρας κατέρραξάς µε.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(9)</span> ⲛⲁⲉϩⲟⲟⲩ ⲁⲩⲣⲓⲕⲓ ⲙ̀ⲫⲣⲏϯ ⲛ̀ⲟⲩϧⲏⲓⲃⲓ ⲟⲩⲟϩ ⲁ̀ⲛⲟⲕ
      ⲁⲓϣⲱⲟⲩⲓ ⲙ̀ⲫⲣⲏϯ ⲛ̀ⲟⲩⲥⲱⲟⲩⲃⲉⲛ.</td>
      <td><span style="color:#b00e23">(ⲓ︦ⲁ︦)</span> ⲁ ⲛⲁϩⲟⲟⲩ ⲣⲓⲕⲉ ⲛ̅ⲑⲉ
      ⲛ̅ⲟⲩϩⲁⲓⲃⲉⲥ. ⲁⲩⲱ ⲁⲓϣⲟⲟⲩⲉ ⲛ̅ⲑⲉ ⲛ̅ⲟⲩⲭⲟⲣⲧⲟⲥ.</td>
      <td><span style="color:#b00e23">(11)</span> My days have declined like a
      shadow; and I am withered like grass.</td>
      <td><span style="color:#b00e23">(11)</span> αἱ ἡµέραι µου ὡσεὶ σκιὰ
      ἐκλίθησαν, καὶ ἐγὼ ὡσεὶ χόρτος ἐξηράνθην.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(10)</span> ⲛ̀ⲑⲟⲕ ⲇⲉ ⲡϭ̅ⲥ̅ ⲕϣⲟⲡ ϣⲁ ⲉⲛⲉϩ: ⲟⲩⲟϩ ⲡⲉⲕⲙⲉⲩⲓ ϣⲁ
      ϩⲁⲛϫⲱⲟⲩ ⲛ̀ϫⲱⲟⲩ.</td>
      <td><span style="color:#b00e23">(ⲓ︦ⲃ︦)</span> ⲛ̅ⲧⲟⲕ ⲇⲉ ⲡϫⲟⲉⲓⲥ ⲕϣⲟⲟⲡ ϣⲁ
      ⲉⲛⲉϩ. ⲁⲩⲱ ⲡⲉⲕⲣ̅ⲡⲙⲉⲉⲩⲉ ϣⲁ ⲟⲩϫⲱⲙ ⲙⲛ̅ ⲟⲩϫⲱⲙ.</td>
      <td><span style="color:#b00e23">(12)</span> But thou, Lord, endurest for
      ever, and thy memorial to generation and generation.</td>
      <td><span style="color:#b00e23">(12)</span> σὺ δέ, κύριε, εἰς τὸν αἰῶνα
      µένεις, καὶ τὸ µνηµόσυνόν σου εἰς γενεὰν καὶ γενεάν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(11)</span> ⲛ̀ⲑⲟⲕ ⲉⲕⲉ̀ⲕⲟⲧⲕ ⲉⲕⲉ̀ϣⲉⲛϩⲏⲧ ϧⲁ ⲥⲓⲱⲛ: ϫⲉ ⲡⲥⲏⲟⲩ
      ⲡⲉ ⲉ̀ⲑⲣⲉⲕϣⲉⲛϩⲏⲧ ϧⲁⲣⲟⲥ ϫⲉ ⲁϥⲓ̀ ⲛ̀ϫⲉ ⲡⲓⲥⲏⲟⲩ.</td>
      <td><span style="color:#b00e23">(ⲓ︦ⲅ︦)</span> ⲧⲱⲟⲩⲛ ⲛ̅ⲧⲟⲕ ⲛⲅ̅ϣⲛ̅ϩⲧⲏⲕ ϩⲁ
      ⲥⲓⲱⲛ. ϫⲉ ⲁ ⲡⲉⲟⲩⲟⲉⲓϣ ϣⲱⲡⲉ ⲛⲅ̅ϣⲛ̅ϩⲧⲏⲕ ϩⲁⲣⲟⲥ ϫⲉ ⲁ ⲡⲕⲁⲓⲣⲟⲥ ⲉⲓ.</td>
      <td><span style="color:#b00e23">(13)</span> Thou shalt arise, and have
      mercy upon Sion: for it is time to have mercy upon her, for the set time
      is come.</td>
      <td><span style="color:#b00e23">(13)</span> σὺ ἀναστὰς οἰκτιρήσεις τὴν
      Σιων, ὅτι καιρὸς τοῦ οἰκτιρῆσαι αὐτήν, ὅτι ἥκει καιρός·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(12)</span> ϫⲉ ⲛⲉⲕⲉⲃⲓⲁⲓⲕ ⲁⲩϯⲙⲁϯ ⲉ̀ⲛⲉⲥⲱⲛⲓ: ⲟⲩⲟϩ ⲡⲉⲥⲕⲁϩⲓ
      ⲉⲩⲉ̀ϣⲉⲛϩⲏⲧ ϧⲁⲣⲟϥ.</td>
      <td><span style="color:#b00e23">(ⲓ︦ⲇ︦)</span> ϫⲉ ⲁ ⲛⲉⲕϩⲙ̅ϩⲁⲗ ⲟⲩⲉϣ ⲛⲉⲥⲱⲛⲉ.
      ⲁⲩⲱ ⲥⲉⲛⲁϣⲛ̅ϩⲧⲏⲩ ϩⲁ ⲡⲉⲥⲕⲁϩ</td>
      <td><span style="color:#b00e23">(14)</span> For thy servants have taken
      pleasure in her stones, and they shall pity her dust.</td>
      <td><span style="color:#b00e23">(14)</span> ὅτι εὐδόκησαν οἱ δοῦλοί σου
      τοὺς λίθους αὐτῆς καὶ τὸν χοῦν αὐτῆς οἰκτιρήσουσιν.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(13)</span> ⲉⲩⲉ̀ⲉⲣϩⲟϯ ⲛ̀ϫⲉ ⲛⲓⲉⲑⲛⲟⲥ ϧⲁⲧϩⲏ ⲙ̀ⲡⲉⲕⲣⲁⲛ ⲡϭ̅ⲥ̅:
      ⲛⲉⲙ ⲛⲓⲙⲉⲧⲟⲩⲣⲱⲟⲩ ⲧⲏⲣⲟⲩ ϧⲁⲧϩⲏ ⲙ̀ⲡⲉⲕⲱⲟⲩ.</td>
      <td><span style="color:#b00e23">(ⲓ︦ⲉ︦)</span> ⲛ̅ⲧⲉ ⲛ̅ϩⲉⲑⲛⲟⲥ ⲣ̅ϩⲟⲧⲉ ϩⲏⲧϥ̅
      ⲙ̅ⲡⲣⲁⲛ ⲙ̅ⲡϫⲟⲉⲓⲥ. ⲁⲩⲱ ⲛⲉⲣ̅ⲣⲱⲟⲩ ⲙ̅ⲡⲕⲁϩ ϩⲏⲧϥ̅ ⲙ̅ⲡⲉⲕⲉⲟⲟⲩ.</td>
      <td><span style="color:#b00e23">(15)</span> So the nations shall fear thy
      name, O Lord, and all kings thy glory.</td>
      <td><span style="color:#b00e23">(15)</span> καὶ φοβηθήσονται τὰ ἔθνη τὸ
      ὄνοµα κυρίου καὶ πάντες οἱ βασιλεῖς τῆς γῆς τὴν δόξαν σου,</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(14)</span> ϫⲉ ⲡϭ̅ⲥ̅ ⲉϥⲉ̀ⲕⲱⲧ ⲛ̀ⲥⲓⲱⲛ ⲟⲩⲟϩ ⲉϥⲉ̀ⲟⲩⲟⲛϩϥ ϧⲉⲛ
      ⲡⲉϥⲱⲟⲩ:</td>
      <td><span style="color:#b00e23">(ⲓ︦ⲋ︦)</span> ϫⲉ ⲡϫⲟⲉⲓⲥ ⲛⲁⲕⲉⲧ ⲥⲓⲱⲛ
      ⲛϥ̅ⲟⲩⲱⲛϩ̅ ⲉⲃⲟⲗ ⲙ̅ⲡⲉϥⲉⲟⲟⲩ.</td>
      <td><span style="color:#b00e23">(16)</span> For the Lord shall build up
      Sion, and shall appear in his glory.</td>
      <td><span style="color:#b00e23">(16)</span> ὅτι οἰκοδοµήσει κύριος τὴν
      Σιων καὶ ὀφθήσεται ἐν τῇ δόξῃ αὐτοῦ.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(14)</span> ϫⲉ ⲁϥϫⲟⲩϣⲧ ⲉ̀ϫⲉⲛ ⲧⲡⲣⲟⲥⲉⲩⲭⲏ ⲛ̀ⲛⲓϩⲏⲕⲓ: ⲟⲩⲟϩ
      ⲙ̀ⲡⲉϥϣⲱϣϥ ⲙ̀ⲡⲟⲩⲧⲱⲃϩ.</td>
      <td><span style="color:#b00e23">(ⲓ︦ⲍ︦)</span> ⲁϥϭⲱϣⲧ̅ ⲉϫⲙ̅ ⲡⲉϣⲗⲏⲗ
      ⲛ̅ⲛⲉⲧⲑⲃ̅ⲃⲓⲏⲩ. ⲁⲩⲱ ⲙ̅ⲡϥ̅ⲥⲉϣϥ̅ ⲡⲉⲩⲥⲟⲡⲥ̅.</td>
      <td><span style="color:#b00e23">(17)</span> He has had regard to the
      prayer of the lowly, and has not despised their petition.</td>
      <td><span style="color:#b00e23">(17)</span> ἐπέβλεψεν ἐπὶ τὴν προσευχὴν
      τῶν ταπεινῶν καὶ οὐκ ἐξουδένωσεν τὴν δέησιν αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> <span style=
      "color:#05537d">(15)</span> ⲙⲁⲣⲟⲩⲥϧⲉ ⲑⲁⲓ ϣⲁ ⲕⲉϫⲱⲟⲩ: ⲟⲩⲟϩ ⲡⲓⲗⲁⲟⲥ
      ⲉⲧⲟⲩⲛⲁⲥⲟⲛⲧϥ ⲉϥⲉ̀ⲥⲙⲟⲩ ⲉ̀ⲡϭ̅ⲥ̅.</td>
      <td><span style="color:#b00e23">(ⲓ︦ⲏ︦)</span> ⲙⲁⲣⲟⲩⲥⲉϩ ⲡⲁⲓ ⲉⲕⲉϫⲱⲙ. ⲁⲩⲱ
      ⲡⲗⲁⲟⲥ ⲉⲧⲟⲩⲛⲁⲥⲟⲛⲧϥ̅ ⲛⲁⲥⲙⲟⲩ ⲉⲡϫⲟⲉⲓⲥ.</td>
      <td><span style="color:#b00e23">(18)</span> Let this be written for
      another generation; and the people that shall be created shall praise the
      Lord.</td>
      <td><span style="color:#b00e23">(18)</span> γραφήτω αὕτη εἰς γενεὰν
      ἑτέραν, καὶ λαὸς ὁ κτιζόµενος αἰνέσει τὸν κύριον,</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> <span style=
      "color:#05537d">(16)</span> ϫⲉ ⲁϥϫⲟⲩϣⲧ ⲉ̀ⲃⲟⲗ ϧⲉⲛ ⲡϭⲓⲥⲓ ⲉⲑⲟⲩⲁⲃ ⲛ̀ⲧⲁϥ:
      ⲡϭ̅ⲥ̅ ⲁϥϫⲟⲩϣⲧ ⲉ̀ⲃⲟⲗ ϧⲉⲛ ⲧⲫⲉ ⲉ̀ϫⲉⲛ ⲡⲓⲕⲁϩⲓ</td>
      <td><span style="color:#b00e23">(ⲓ︦ⲑ︦)</span> ϫⲉ ⲁϥϭⲱϣⲧ̅ ⲉⲃⲟⲗ ⲉϫⲙ̅
      ⲡⲉϥϫⲓⲥⲉ ⲉⲧⲟⲩⲁⲁⲃ. ⲡϫⲟⲉⲓⲥ ⲁϥϭⲱϣⲧ̅ ⲉⲃⲟⲗ ϩⲛ̅ ⲧⲡⲉ ⲉϫⲙ̅ ⲡⲕⲁϩ.</td>
      <td><span style="color:#b00e23">(19)</span> For he has looked out from
      the height of his sanctuary; the Lord looked upon the earth from
      heaven;</td>
      <td><span style="color:#b00e23">(19)</span> ὅτι ἐξέκυψεν ἐξ ὕψους ἁγίου
      αὐτοῦ, κύριος ἐξ οὐρανοῦ ἐπὶ τὴν γῆν ἐπέβλεψεν</td>
    </tr>

    <tr>
      <td><span style="color:#b00e23">(ⲕ̅)</span> <span style=
      "color:#05537d">(16)</span> ⲉ̀ⲥⲱⲧⲉⲙ ⲉ̀ⲡϥⲓⲁϩⲟⲙ ⲛ̀ⲧⲉ ⲛⲏ ⲉⲧϩⲱⲟⲩⲓ ⲙ̀ⲡⲉⲇⲏⲥ.
      <span style="color:#05537d">(17)</span> ⲉ̀ⲡϫⲓⲛⲃⲱⲗ ⲉ̀ⲃⲟⲗ ⲛ̀ⲛⲓϣⲏⲣⲓ ⲛ̀ⲧⲉ ⲛⲏ
      ⲉⲧⲁⲩϧⲟⲑⲃⲟⲩ</td>
      <td><span style="color:#b00e23">(ⲕ︦)</span> ⲉⲥⲱⲧⲙ̅ ⲉⲡⲁϣ̅ⲁϩⲟⲙ ⲛ̅ⲛⲉⲧⲙⲏⲣ.
      ⲉⲃⲱⲗ ⲉⲃⲟⲗ ⲛ̅ⲛ̅ϣⲏⲣⲉ ⲛ̅ⲛⲉⲛⲧⲁⲩⲙⲟⲟⲩⲧⲟⲩ.</td>
      <td><span style="color:#b00e23">(20)</span> to hear the groaning of the
      fettered ones, to loosen the sons of the slain;</td>
      <td><span style="color:#b00e23">(20)</span> τοῦ ἀκοῦσαι τὸν στεναγµὸν τῶν
      πεπεδηµένων, τοῦ λῦσαι τοὺς υἱοὺς τῶν τεθανατωµένων,</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> <span style=
      "color:#05537d">(17)</span> ⲉ̀ⲑⲣⲟⲩⲫⲓⲣⲓ ⲉⲫⲣⲁⲛ ⲙ̀ⲡϭ̅ⲥ̅ ϧⲉⲛ ⲥⲓⲱⲛ: ⲛⲉⲙ
      ⲡⲉϥⲥⲙⲟⲩ ϧⲉⲛ ⲓⲗ̅ⲏ̅ⲙ̅</td>
      <td><span style="color:#b00e23">(ⲕ︦ⲁ︦)</span> ⲉϫⲱ ⲙ̅ⲡⲣⲁⲛ ⲙ̅ⲡϫⲟⲉⲓⲥ ϩⲛ̅
      ⲥⲓⲱⲛ. ⲁⲩⲱ ⲡⲉϥⲥⲙⲟⲩ ϩⲛ̅ ⲑⲓⲗ̅ⲏ̅ⲙ̅</td>
      <td><span style="color:#b00e23">(21)</span> to proclaim the name of the
      Lord in Sion, and his praise in Jerusalem;</td>
      <td><span style="color:#b00e23">(21)</span> τοῦ ἀναγγεῖλαι ἐν Σιων τὸ
      ὄνοµα κυρίου καὶ τὴν αἴνεσιν αὐτοῦ ἐν Ιερουσαληµ</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> <span style=
      "color:#05537d">(18)</span> ϧⲉⲛ ⲡϫⲓⲛⲑⲣⲟⲩⲑⲱⲟⲩϯ ⲛ̀ϫⲉ ϩⲁⲛⲗⲁⲟⲥ ⲛ̀ⲥⲉⲓ ⲉⲩⲙⲁ:
      ⲛⲉⲙ ϩⲁⲛⲙⲉⲧⲟⲩⲣⲱⲟⲩ ⲉ̀ⲉⲣⲃⲱⲕ ⲙ̀ⲡϭ̅ⲥ̅.</td>
      <td><span style="color:#b00e23">(ⲕ︦ⲃ︦)</span> ϩⲙ ⲡⲧⲣⲉ ⲛ̅ⲗⲁⲟⲥ ⲥⲱⲟⲩϩ ⲉⲩⲙⲁ
      ⲛ̅ⲟⲩⲱⲧ. ⲁⲩⲱ ⲛⲉⲣ̅ⲣⲱⲟⲩ ⲉⲣ̅ϩⲙ̅ϩⲁⲗ ⲙ̅ⲡϫⲟⲉⲓⲥ.</td>
      <td><span style="color:#b00e23">(22)</span> when the people are gathered
      together, and the kings, to serve the Lord.</td>
      <td><span style="color:#b00e23">(22)</span> ἐν τῷ συναχθῆναι λαοὺς ἐπὶ τὸ
      αὐτὸ καὶ βασιλείας τοῦ δουλεύειν τῷ κυρίῳ.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> <span style=
      "color:#05537d">(19)</span> ⲁϥⲉⲣⲟⲩⲱ ⲛⲁϥ ϩⲓ ⲫⲙⲱⲓⲧ ⲛ̀ⲧⲉ ⲧⲉϥϫⲟⲙ: ϫⲉ
      ϯⲙⲉⲧⲕⲟⲩϫⲓ ⲛ̀ⲧⲉ ⲛⲁⲉϩⲟⲟⲩ ⲙⲁⲧⲁⲙⲟⲓ ⲉ̀ⲣⲟⲥ:</td>
      <td><span style="color:#b00e23">(ⲕ︦ⲅ︦)</span> ⲁϥⲟⲩⲱϣⲃ̅ ⲛⲁϥ ϩⲛ̅ ⲧⲉϩⲓⲏ
      ⲛ̅ⲧⲉϥϭⲟⲙ. ϫⲉ ϫⲱ ⲉⲣⲟⲓ ⲙ̅ⲡⲉⲥⲃⲟⲕ ⲛ̅ⲛⲁϩⲟⲟⲩ.</td>
      <td><span style="color:#b00e23">(23)</span> He answered him in the way of
      his strength: tell me the fewness of my days.</td>
      <td><span style="color:#b00e23">(23)</span> ἀπεκρίθη αὐτῷ ἐν ὁδῷ ἰσχύος
      αὐτοῦ Τὴν ὀλιγότητα τῶν ἡµερῶν µου ἀνάγγειλόν µοι·</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> <span style=
      "color:#05537d">(19)</span> ⲟⲩⲟϩ ⲙ̀ⲡⲉⲣⲟⲗⲧ ⲉ̀ⲡϣⲱⲓ ϧⲉⲛ ⲧⲫⲁϣⲓ ⲛ̀ⲧⲉ ⲛⲁⲉϩⲟⲟⲩ.
      <span style="color:#05537d">(20)</span> ⲓⲥϫⲉⲛ ϫⲱⲟⲩ ϣⲁ ϫⲱⲟⲩ ⲛⲉ
      ⲛⲉⲕⲣⲟⲙⲡⲓ:</td>
      <td><span style="color:#b00e23">(ⲕ︦ⲇ︦)</span> ⲙ̅ⲡⲣ̅ⲛⲧ̅ ⲉϩⲣⲁⲓ ϩⲛ̅ ⲧⲡⲁϣⲉ
      ⲛ̅ⲛⲁϩⲟⲟⲩ. ⲁⲩⲱ ⲛⲉⲕⲣⲟⲙⲡⲉ ϩⲛ̅ ⲟⲩϫⲱⲙ ⲛ̅ⲛ̅ϫⲱⲙ.</td>
      <td><span style="color:#b00e23">(24)</span> Take me not away in the midst
      of my days: thy years are through all generations.</td>
      <td><span style="color:#b00e23">(24)</span> µὴ ἀναγάγῃς µε ἐν ἡµίσει
      ἡµερῶν µου, ἐν γενεᾷ γενεῶν τὰ ἔτη σου.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> <span style=
      "color:#05537d">(20)</span> ⲓⲥϫⲉⲛ ϩⲏ ⲡϭ̅ⲥ̅ ⲛ̀ⲑⲟⲕ ⲁⲕϩⲓⲥⲉⲛϯ ⲙ̀ⲡⲕⲁϩⲓ: ⲟⲩⲟϩ
      ⲛⲓϩⲃⲏⲟⲩⲓ ⲛ̀ⲧⲉ ⲛⲉⲕϫⲓϫ ⲛⲉ ⲛⲓϩⲃⲏⲟⲩⲓ:</td>
      <td><span style="color:#b00e23">(ⲕ︦ⲉ︦)</span> ϫⲓⲛ ⲧⲉϩⲟⲩⲉⲓⲧⲉ ⲛ̅ⲧⲟⲕ ⲡϫⲟⲓ̈ⲥ
      ⲉⲛⲧⲁⲕⲥⲙⲛ̅ⲥⲛ̅ⲧⲉ ⲙ̅ⲡⲕⲁϩ. ⲛⲉϩⲃⲏⲩⲉ ⲛ̅ⲛⲉⲕϭⲓϫ ⲛⲉ ⲙ̅ⲡⲏⲩⲉ.</td>
      <td><span style="color:#b00e23">(25)</span> In the beginning thou, O
      Lord, didst lay the foundation of the earth; and the heavens are the
      works of thine hands.</td>
      <td><span style="color:#b00e23">(25)</span> κατ’ ἀρχὰς σύ, κύριε, τὴν γῆν
      ἐθεµελίωσας, καὶ ἔργα τῶν χειρῶν σού εἰσιν οἱ οὐρανοί·</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> <span style=
      "color:#05537d">(20)</span> ⲛ̀ⲑⲱⲟⲩ ⲥⲉⲛⲁⲧⲁⲕⲟ ⲛ̀ⲑⲟⲕ ⲇⲉ ⲭⲛⲁⲙⲟⲩⲛ ⲉ̀ⲃⲟⲗ.
      <span style="color:#05537d">(21)</span> ⲥⲉⲛⲁⲉⲣⲁⲡⲁⲥ ⲧⲏⲣⲟⲩ ⲙ̀ⲫⲣⲏϯ ⲛ̀ⲟⲩϩⲃⲱⲥ:
      ⲟⲩⲟϩ ⲙ̀ⲫⲣⲏϯ ⲛ̀ⲟⲩⲉⲣϣⲱⲛ ⲭⲛⲁⲕⲟⲗⲟⲩ ⲟⲩⲟϩ ⲥⲉⲛⲁϣⲓⲃϯ.</td>
      <td><span style="color:#b00e23">(ⲕ︦ⲋ︦)</span> ⲛ̅ⲧⲟⲟⲩ ⲥⲉⲛⲁϩⲉ ⲉⲃⲟⲗ ⲛ̅ⲧⲟⲕ ⲇⲉ
      ⲕϣⲟⲟⲡ. ⲥⲉⲛⲁⲣ̅ⲁⲥ ⲧⲏⲣⲟⲩ ⲛ̅ⲑⲉ ⲛ̅ⲟⲩϩⲟⲉⲓⲧⲉ. ⲁⲩⲱ ⲕⲛⲁⲥⲉϩⲑⲱϩⲟⲩ ⲛ̅ⲑⲉ ⲛ̅ⲟⲩⲣϣⲱⲛ
      ⲛ̅ⲥⲉϣⲓⲃⲉ.</td>
      <td><span style="color:#b00e23">(26)</span> They shall perish, but thou
      remainest: and they all shall wax old as a garment; and as a vesture
      shalt thou fold them, and they shall be changed.</td>
      <td><span style="color:#b00e23">(26)</span> αὐτοὶ ἀπολοῦνται, σὺ δὲ
      διαµενεῖς, καὶ πάντες ὡς ἱµάτιον παλαιωθήσονται, καὶ ὡσεὶ περιβόλαιον
      ἀλλάξεις αὐτούς, καὶ ἀλλαγήσονται·</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> <span style=
      "color:#05537d">(22)</span> ⲛ̀ⲑⲟⲕ ⲇⲉ ⲛ̀ⲑⲟⲕ ⲡⲉ ⲟⲩⲟϩ ⲛⲉⲕⲣⲟⲙⲡⲓ ⲥⲉⲛⲁⲙⲟⲩⲛⲕ
      ⲁⲛ.</td>
      <td><span style="color:#b00e23">(ⲕ︦ⲍ︦)</span> ⲛ̅ⲧⲟⲕ ⲇⲉ ⲛ̅ⲧⲟⲕ ⲟⲛ ⲡⲉ ⲁⲩⲱ
      ⲛⲉⲕⲣⲟⲙⲡⲉ ⲛⲁⲱϫⲛ̅ ⲁⲛ.</td>
      <td><span style="color:#b00e23">(27)</span> But thou art the same, and
      thy years shall not fail.</td>
      <td><span style="color:#b00e23">(27)</span> σὺ δὲ ὁ αὐτὸς εἶ, καὶ τὰ ἔτη
      σου οὐκ ἐκλείψουσιν.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> <span style=
      "color:#05537d">(23)</span> ⲛⲓϣⲏⲣⲓ ⲛ̀ⲧⲉ ⲛⲉⲕⲉⲃⲓⲁⲓⲕ ⲉⲩⲉ̀ϣⲱⲡⲓ ϧⲉⲛ ⲟⲩⲥⲉⲙⲛⲓ:
      ⲟⲩⲟϩ ϥⲛⲁⲥⲱⲟⲩⲧⲉⲛ ⲛ̀ϫⲉ ⲡⲟⲩϫⲣⲟϫ ϣⲁ ⲉⲛⲉϩ.</td>
      <td><span style="color:#b00e23">(ⲕ︦ⲏ︦)</span> ⲛ̅ϣⲏⲣⲉ ⲛ̅ⲛⲉⲕϩⲙ̅ϩⲁⲗ ⲛⲁⲟⲩⲱϩ
      ϩⲓϫⲙ̅ ⲡⲕⲁϩ. ⲁⲩⲱ ⲡⲉⲩⲥⲡⲉⲣⲙⲁ ⲛⲁⲥⲟⲟⲩⲧⲛ̅ ϣⲁ ⲉⲛⲉϩ:</td>
      <td><span style="color:#b00e23">(28)</span> The children of thy servants
      shall dwell securely, and their seed shall prosper for ever.</td>
      <td><span style="color:#b00e23">(28)</span> οἱ υἱοὶ τῶν δούλων σου
      κατασκηνώσουσιν, καὶ τὸ σπέρµα αὐτῶν εἰς τὸν αἰῶνα κατευθυνθήσεται.</td>
    </tr>
  </table>
</body>
</html>
