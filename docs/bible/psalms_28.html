<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_29.html" rel="next">
  <link href="psalms_27.html" rel="prev">
  <script src="main.js" type="module"></script>
</head>
<body class="bible">
  <h4 id="psalms_28">Psalms 28</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲕ̅ⲏ̅.
      ⲛ̀ⲧⲉ ⲇⲁⲩⲓⲇ. ⲉ̀ⲃⲟⲗ ϧⲉⲛ ⲫⲙⲱⲓⲧ ⲛ̀ⲧⲉ ϯⲥⲕⲏⲛⲏ.</span>
      </td>
      <td class="language Sahidic">ⲕ̅ⲏ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ. ⲉⲃⲟⲗ ϩⲛ̅ ⲧⲉϩⲓⲏ
      ⲛ̅ⲧⲉⲥⲕⲏⲛⲏ.</td>
      <td class="language English">A Psalm of David on the occasion of the
      solemn assembly of the Tabernacle.</td>
      <td class="language Greek">Ψαλµὸς τῷ Δαυιδ· ἐξοδίου σκηνῆς.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁⲛⲓⲟⲩⲓ ⲙ̀ⲡϭ̅ⲥ̅ ⲛⲓϣⲏⲣⲓ ⲛ̀ⲧⲉ ⲫϯ: ⲁⲛⲓⲟⲩⲓ ⲙ̀ⲡϭ̅ⲥ̅ ⲛ̀ϩⲁⲛϣⲏⲣⲓ ⲛ̀ⲱⲓⲗⲓ: ⲁⲛⲓⲟⲩⲓ
      ⲙ̀ⲡϭ̅ⲥ̅ ⲛ̀ⲟⲩⲱⲟⲩ ⲛⲉⲙ ⲟⲩⲧⲁⲓⲟ.</td>
      <td class="language Sahidic"><span style="color:#b00e23">(ⲁ︦)</span>
      ⲁⲛⲓ̈ⲛⲉ ⲙ̅ⲡϫⲟⲉⲓⲥ ⲛ̅ϣⲏⲣⲉ ⲙ̅ⲡⲛⲟⲩⲧⲉ ⲁⲛⲓ̈ⲛⲉ ⲙ̅ⲡϫⲟⲉⲓⲥ ⲛ̅ϩⲉⲛϣⲏⲣⲉ ⲛ̅ⲟⲓⲗⲉ ⲁⲛⲓ̈ⲛⲉ
      ⲟⲩⲧⲁⲉⲓⲟ ⲙⲛ̅ ⲟⲩⲧⲓⲙⲏ ⲙ̅ⲡϫⲟⲉⲓⲥ.</td>
      <td class="language English"><span style="color:#b00e23">(1)</span> Bring
      to the Lord, ye sons of God, bring to the Lord young rams; bring to the
      Lord glory and honour.</td>
      <td class="language Greek"><span style="color:#b00e23">(1)</span>
      Ἐνέγκατε τῷ κυρίῳ, υἱοὶ θεοῦ, ἐνέγκατε τῷ κυρίῳ υἱοὺς κριῶν, ἐνέγκατε τῷ
      κυρίῳ δόξαν καὶ τιµήν,</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲁⲛⲓⲟⲩⲓ ⲙ̀ⲡϭ̅ⲥ̅ ⲛ̀ⲟⲩⲱⲟⲩ ⲙ̀ⲡⲉϥⲣⲁⲛ: ⲟⲩⲱϣⲧ ⲙ̀ⲡϭ̅ⲥ̅ ϧⲉⲛ ⲧⲉϥⲁⲩⲗⲏ ⲉⲑⲟⲩⲁⲃ.</td>
      <td class="language Sahidic"><span style="color:#b00e23">(ⲃ︦)</span>
      ⲁⲛⲓ̈ⲛⲉ ⲟⲩⲉⲟⲟⲩ ⲙ̅ⲡⲉϥⲣⲁⲛ. ⲟⲩⲱϣⲧ̅ ⲙ̅ⲡϫⲟⲉⲓⲥ ϩⲛ̅ ⲧⲉϥⲁⲩⲗⲉ ⲉⲧⲟⲩⲁⲁⲃ.</td>
      <td class="language English"><span style="color:#b00e23">(2)</span> Bring
      to the Lord glory, due to his name; worship the lord in his holy
      court.</td>
      <td class="language Greek"><span style="color:#b00e23">(2)</span>
      ἐνέγκατε τῷ κυρίῳ δόξαν ὀνόµατι αὐτοῦ, προσκυνήσατε τῷ κυρίῳ ἐν αὐλῇ ἁγίᾳ
      αὐτοῦ.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲡϧⲣⲱⲟⲩ ⲙ̀ⲡϭ̅ⲥ̅ ϩⲓϫⲉⲛ ⲛⲓⲙⲱⲟⲩ: ⲫϯ ⲛ̀ⲧⲉ ⲡⲱⲟⲩ ⲁϥⲉⲣϧⲁⲣⲁⲃⲁⲓ: ⲡϭ̅ⲥ̅ ϩⲓϫⲉⲛ
      ϩⲁⲛⲙⲱⲟⲩ ⲉⲩⲟϣ.</td>
      <td class="language Sahidic"><span style="color:#b00e23">(ⲅ︦)</span>
      ⲧⲉⲥⲙⲏ ⲙ̅ⲡϫⲟⲉⲓⲥ ϩⲓϫⲛ̅ ⲙ̅ⲙⲟⲟⲩ ⲁ ⲡⲛⲟⲩⲧⲉ ⲙ̅ⲡⲉⲟⲟⲩ ⲱϣ ⲉⲃⲟⲗ. ⲡϫⲟⲉⲓⲥ ϩⲓϫⲛ̅
      ϩⲉⲛⲙⲟⲟⲩ ⲉⲛⲁϣⲱⲟⲩ.</td>
      <td class="language English"><span style="color:#b00e23">(3)</span> The
      voice of the Lord is upon the waters: the God of glory has thundered: the
      Lord is upon many waters.</td>
      <td class="language Greek"><span style="color:#b00e23">(3)</span> φωνὴ
      κυρίου ἐπὶ τῶν ὑδάτων, ὁ θεὸς τῆς δόξης ἐβρόντησεν, κύριος ἐπὶ ὑδάτων
      πολλῶν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲡϧⲣⲱⲟⲩ ⲙ̀ⲡϭ̅ⲥ̅ ϧⲉⲛ ⲟⲩϫⲟⲙ: ⲡϧⲣⲱⲟⲩ ⲙ̀ⲡϭ̅ⲥ̅ ϧⲉⲛ ⲟⲩⲛⲓϣϯ ⲙ̀ⲙⲉⲧⲥⲁⲓⲉ.</td>
      <td class="language Sahidic"><span style="color:#b00e23">(ⲇ︦)</span>
      ⲧⲉⲥⲙⲏ ⲙ̅ⲡϫⲟⲉⲓⲥ ϩⲛ̅ ⲟⲩϭⲟⲙ ⲧⲉⲥⲙⲏ ⲙ̅ⲡϫⲟⲉⲓⲥ ϩⲛ̅ ⲟⲩⲙⲛ̅ⲧⲛⲟϭ.</td>
      <td class="language English"><span style="color:#b00e23">(4)</span> The
      voice of the Lord is mighty; the voice of the Lord is full of
      majesty.</td>
      <td class="language Greek"><span style="color:#b00e23">(4)</span> φωνὴ
      κυρίου ἐν ἰσχύι, φωνὴ κυρίου ἐν µεγαλοπρεπείᾳ.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲡϧⲣⲱⲟⲩ ⲙ̀ⲡϭ̅ⲥ̅ ⲉϥⲉ̀ϧⲟⲙϧⲉⲙ ⲙ̀ⲡⲓϣⲉⲛⲥⲓϥⲓ: ⲡϭ̅ⲥ̅ ⲛⲁϧⲟⲙϧⲉⲙ ⲙ̀ⲡⲓϣⲉⲛⲥⲓϥⲓ ⲛ̀ⲧⲉ
      ⲡⲓⲗⲓⲃⲁⲛⲟⲥ.</td>
      <td class="language Sahidic"><span style="color:#b00e23">(ⲉ︦)</span>
      ⲧⲉⲥⲙⲏ ⲙ̅ⲡϫⲟⲉⲓⲥ ⲉϥⲟⲩⲱϣϥ̅ ⲛ̅ⲛ̅ⲕⲉⲇⲣⲟⲥ ⲡϫⲟⲉⲓⲥ ⲛⲁⲟⲩⲱϣϥ ⲛ̅ⲛ̅ⲕⲉⲇⲣⲟⲥ
      ⲙ̅ⲡⲗⲓⲃⲁⲛⲟⲥ.</td>
      <td class="language English"><span style="color:#b00e23">(5)</span> There
      is the voice of the Lord who breaks the cedars; the Lord will break the
      cedars of Libanus.</td>
      <td class="language Greek"><span style="color:#b00e23">(5)</span> φωνὴ
      κυρίου συντρίβοντος κέδρους, καὶ συντρίψει κύριος τὰς κέδρους τοῦ
      Λιβάνου</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ϥⲛⲁⲑⲣⲟⲩϣⲙⲁ ⲙ̀ⲫⲣⲏϯ ⲙ̀ⲡⲓⲙⲁⲥⲓ ⲛ̀ⲗⲓⲃⲁⲛⲟⲥ: ⲟⲩⲟϩ ⲡⲓⲙⲉⲛⲣⲓⲧ ⲙ̀ⲫⲣⲏϯ ⲛ̀ⲟⲩϣⲏⲣⲓ
      ⲛ̀ⲧⲉ ⲛⲁ ⲡⲓⲧⲁⲡ ⲛ̀ⲟⲩⲱⲧ.</td>
      <td class="language Sahidic"><span style="color:#b00e23">(ⲋ︦)</span>
      ⲛϥ̅ⲧⲣⲉⲩⲣϣϩⲓϭ ⲙⲛ̅ ⲡⲗⲓⲃⲁⲛⲟⲥ ⲛ̅ⲑⲉ ⲙ̅ⲡⲙⲁⲥⲉ. ⲁⲩⲱ ⲡⲙⲉⲣⲓⲧ ⲉϥⲟ ⲛ̅ⲑⲉ ⲛ̅ⲟⲩϣⲏⲣⲉ
      ⲙ̅ⲙⲟⲛⲟⲕⲉⲣⲱⲥ.</td>
      <td class="language English"><span style="color:#b00e23">(6)</span> And
      he will beat them small, even Libanus itself, like a calf; and the
      beloved one is as a young unicorn.</td>
      <td class="language Greek"><span style="color:#b00e23">(6)</span> καὶ
      λεπτυνεῖ αὐτὰς ὡς τὸν µόσχον τὸν Λίβανον, καὶ ὁ ἠγαπηµένος ὡς υἱὸς
      µονοκερώτων.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲡϧⲣⲱⲟⲩ ⲙ̀ⲡϭ̅ⲥ̅ ⲉϥⲉ̀ϣⲱⲧ ⲛ̀ⲟⲩϣⲁϩ ⲛ̀ⲭⲣⲱⲙ.</td>
      <td class="language Sahidic"><span style="color:#b00e23">(ⲍ︦)</span>
      ⲧⲉⲥⲙⲏ ⲙ̅ⲡϫⲟⲉⲓⲥ ⲉϥⲟⲩⲱϣϥ̅ ⲛ̅ⲟⲩϣⲁϩ ⲛ̅ⲥⲁⲧⲉ.</td>
      <td class="language English"><span style="color:#b00e23">(7)</span> There
      is a voice of the Lord who divides a flame of fire.</td>
      <td class="language Greek"><span style="color:#b00e23">(7)</span> φωνὴ
      κυρίου διακόπτοντος φλόγα πυρός,</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲡϧⲣⲱⲟⲩ ⲙ̀ⲡϭ̅ⲥ̅ ⲉϥⲉ̀ⲙⲟⲛⲙⲉⲛ ⲙ̀ⲡϣⲁϥⲉ: ⲡϭ̅ⲥ̅ ⲛⲁⲕⲓⲙ ⲙ̀ⲡϣⲁϥⲉ ⲛ̀ⲕⲁⲇⲏⲥ.</td>
      <td class="language Sahidic"><span style="color:#b00e23">(ⲏ︦)</span>
      ⲧⲉⲥⲙⲏ ⲙ̅ⲡϫⲟⲉⲓⲥ ⲉϥⲕⲓⲙ ⲉⲧⲉⲣⲏⲙⲟⲥ. ⲡϫⲟⲉⲓⲥ ⲛⲁⲕⲓⲙ ⲉⲧⲉⲣⲏⲙⲟⲥ ⲛ̅ⲕⲁⲇⲏⲥ.</td>
      <td class="language English"><span style="color:#b00e23">(8)</span> A
      voice of the Lord who shakes the wilderness; the Lord will shake the
      wilderness of Cades.</td>
      <td class="language Greek"><span style="color:#b00e23">(8)</span> φωνὴ
      κυρίου συσσείοντος ἔρηµον, καὶ συσσείσει κύριος τὴν ἔρηµον Καδης.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲡϧⲣⲱⲟⲩ ⲙ̀ⲡϭ̅ⲥ̅ ⲉϥⲉ̀ⲥⲟⲃϯ ⲛ̀ϩⲁⲛⲉⲓⲟⲩⲗ: ⲟⲩⲟϩ ϥⲛⲁϭⲱⲣⲡ ⲛ̀ϩⲁⲛⲓⲁϩϣϣⲏⲛ ⲉ̀ⲃⲟⲗ.
      <span style="color:#05537d">(10)</span> ⲟⲩⲟⲛ ⲛⲓⲃⲉⲛ ⲉⲧⲥⲁϫⲓ ⲛ̀ⲟⲩⲱⲟⲩ ϧⲉⲛ
      ⲡⲉϥⲉⲣⲫⲉⲓ ⲉⲑⲟⲩⲁⲃ:</td>
      <td class="language Sahidic"><span style="color:#b00e23">(ⲑ︦)</span>
      ⲧⲉⲥⲙⲏ ⲙ̅ⲡϫⲟⲉⲓⲥ ⲉϥⲥⲟⲃⲧⲉ ⲛ̅ⲛⲉⲉⲓⲟⲩⲗ. ⲁⲩⲱ ϥⲛⲁϭⲱⲗⲡ̅ ⲉⲃⲟⲗ ⲛ̅ⲙ̅ⲙⲁⲛ̅ϣⲏⲛ. ⲟⲩⲟⲛ ⲛⲓⲙ
      ⲉⲧϩⲙ̅ ⲡⲉϥⲣ̅ⲡⲉ ϫⲱ ⲙ̅ⲡⲉϥⲉⲟⲟⲩ.</td>
      <td class="language English"><span style="color:#b00e23">(9)</span> The
      voice of the Lord strengthens the hinds, and will uncover the thickets:
      and in his temple every one speaks of his glory.</td>
      <td class="language Greek"><span style="color:#b00e23">(9)</span> φωνὴ
      κυρίου καταρτιζοµένου ἐλάφους, καὶ ἀποκαλύψει δρυµούς· καὶ ἐν τῷ ναῷ
      αὐτοῦ πᾶς τις λέγει δόξαν.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲡϭ̅ⲥ̅ ϣⲟⲡ ϧⲉⲛ ⲡⲓⲕⲁⲧⲁⲕⲗⲩⲥⲙⲟⲥ. <span style="color:#05537d">​(11)</span>
      ϥⲛⲁϩⲉⲙⲥⲓ ⲛ̀ϫⲉ ⲡϭ̅ⲥ̅ ⲉϥⲟⲓ ⲛ̀ⲟⲩⲣⲟ ϣⲁ ⲉⲛⲉϩ: ⲡϭ̅ⲥ̅ ⲛⲁϯ ⲛ̀ⲟⲩϫⲟⲙ ⲙ̀ⲡⲉϥⲗⲁⲟⲥ:
      ⲡϭ̅ⲥ̅ ⲛⲁⲥⲙⲟⲩ ⲉ̀ⲡⲉϥⲗⲁⲟⲥ ϧⲉⲛ ⲟⲩϩⲓⲣⲏⲛⲏ.</td>
      <td class="language Sahidic"><span style="color:#b00e23">(ⲓ︦)</span> ϣⲁⲣⲉ
      ⲡϫⲟⲉⲓⲥ ⲉⲓⲛⲉ ⲙ̅ⲡⲕⲁⲧⲁⲕⲗⲩⲥⲙⲟⲥ ⲁⲩⲱ ⲛϥ̅ⲧⲣⲉϥϩⲙⲟⲟⲥ. ϫⲉ ⲡϫⲟⲉⲓⲥ ⲛⲁⲣ̅ⲣⲟ ϣⲁ ⲉⲛⲉϩ
      ⲡϫⲟⲉⲓⲥ ⲛⲁϯϭⲟⲙ ⲙ̅ⲡⲉϥⲗⲁⲟⲥ ⲡϫⲟⲉⲓⲥ ⲛⲁⲥⲙⲟⲩ ⲉⲡⲉϥⲗⲁⲟⲥ ϩⲛ̅ ⲟⲩⲉⲓⲣⲏⲛⲏ:</td>
      <td class="language English"><span style="color:#b00e23">(10)</span> The
      Lord will dwell on the waterflood: and the Lord will sit a king for ever.
      <span style="color:#05537d">​(11)</span> The Lord will give strength to
      his people; the Lord will bless his people with peace.</td>
      <td class="language Greek"><span style="color:#b00e23">(10)</span> κύριος
      τὸν κατακλυσµὸν κατοικιεῖ, καὶ καθίεται κύριος βασιλεὺς εἰς τὸν αἰῶνα.
      (11) κύριος ἰσχὺν τῷ λαῷ αὐτοῦ δώσει, κύριος εὐλογήσει τὸν λαὸν αὐτοῦ ἐν
      εἰρήνῃ.</td>
    </tr>
  </table>
</body>
</html>
