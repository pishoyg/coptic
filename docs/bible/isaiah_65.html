<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_66.html" rel="next">
  <link href="isaiah_64.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="isaiah65">Isaiah 65</h3>

  <table>
    <tr>
      <td><span style="color:#b00e23">(ⲁ̅)</span> ⲁⲓⲟⲩⲟⲛϩⲧ ⲛ̀ⲛⲏ ⲉⲧⲉ ⲛ̀ⲥⲉⲕⲱϯ
      ⲛ̀ⲥⲱⲓ ⲁⲛ ⲁⲩϫⲉⲙⲧ ⲛ̀ⲛⲏ ⲉⲧⲉ ⲛ̀ⲥⲉϣⲓⲛⲓ ⲙ̀ⲙⲟⲓ ⲁⲛ. ⲁⲓϫⲟⲥ ϫⲉ ϩⲏⲡⲡⲉ ⲁ̀ⲛⲟⲕ
      ⲙ̀ⲡⲓⲉⲑⲛⲟⲥ ⲉⲧⲉ ⲙ̀ⲡⲟⲩⲙⲟⲩϯ ⲉ̀ⲡⲁⲣⲁⲛ.</td>
      <td><span style="color:#b00e23">(1)</span> I became manifest to them that
      asked not for me; I was found of them that sought me not: I said, Behold,
      I am here, to a nation, who called not on my name.</td>
      <td><span style="color:#b00e23">(1)</span> Ἐµφανὴς ἐγενόµην τοῖς ἐµὲ µὴ
      ζητοῦσιν, εὑρέθην τοῖς ἐµὲ µὴ ἐπερωτῶσιν· εἶπα Ἰδού εἰµι, τῷ ἔθνει οἳ οὐκ
      ἐκάλεσάν µου τὸ ὄνοµα.</td>
    </tr>

    <tr>
      <td><span style="color:#b00e23">(ⲃ̅)</span> ⲁⲓⲫⲱⲣϣ ⲛ̀ⲛⲁϫⲓϫ ⲉ̀ⲃⲟⲗ
      ⲙ̀ⲡⲓⲉϩⲟⲟⲩ ⲧⲏⲣϥ. ⲟⲩⲃⲉ ⲟⲩⲗⲁⲟⲥ ⲉⲛⲁⲧⲥⲱⲧⲉⲙ. ⲟⲩⲟϩ ⲉϥⲉⲣⲁⲛⲧⲓⲗⲉⲅⲓⲛ. ⲛⲏ ⲉⲑⲙⲟϣⲓ ϩⲓ
      ⲡⲓⲙⲱⲓⲧ ⲉⲑⲛⲁⲛⲉϥ ⲁⲛ. ⲛⲁⲓ ⲉⲧⲉ ⲙ̀ⲡⲟⲩⲙⲟϣⲓ ϧⲉⲛ ⲫⲙⲱⲓⲧ ⲛ̀ⲧⲉ ϯⲙⲉⲑⲙⲏⲓ. ⲁⲗⲗⲁ ⲥⲁⲙⲉⲛϩⲉ
      ⲛⲟⲩⲛⲟⲃⲓ.</td>
      <td><span style="color:#b00e23">(2)</span> I have stretched forth my
      hands all day to a disobedient and gainsaying people, to them that walked
      in a way that was not good, but after their sins.</td>
      <td><span style="color:#b00e23">(2)</span> ἐξεπέτασα τὰς χεῖράς µου ὅλην
      τὴν ἡµέραν πρὸς λαὸν ἀπειθοῦντα καὶ ἀντιλέγοντα, οἳ οὐκ ἐπορεύθησαν ὁδῷ
      ἀληθινῇ, ἀλλ’ ὀπίσω τῶν ἁµαρτιῶν αὐτῶν.</td>
    </tr>

    <tr>
      <td><span style="color:#b00e23">(ⲅ̅)</span> ⲡⲓⲗⲁⲟⲥ ⲉⲧϯϫⲱⲛⲧ ⲛⲏⲓ ⲛ̀ⲑⲱⲟⲩ
      ⲛ̀ⲥⲏⲟⲩ ⲛⲓⲃⲉⲛ ⲥⲉⲉⲛ ϣⲟⲩϣⲱⲟⲩϣⲓ ⲉ̀ϩⲣⲏⲓ ⲙ̀ⲡⲁⲙ̀ⲑⲟ ϧⲉⲛ ⲛⲓϭⲱⲙ. ⲟⲩⲟϩ ⲥⲉⲉⲛ
      ⲥⲑⲟⲓⲛⲟⲩϥⲓ ϩⲓϫⲉⲛ ⲛⲓⲧⲱⲃⲓ ⲛ̀ⲛⲓⲇⲉⲙⲱⲛ. ⲛⲏ ⲉⲧⲉ ⲛ̀ⲥⲉϣⲟⲡ ⲁⲛ</td>
      <td><span style="color:#b00e23">(3)</span> This is the people that
      provokes me continually in my presence; they offer sacrifices in gardens,
      and burn incense on bricks to devils, which exist not.</td>
      <td><span style="color:#b00e23">(3)</span> ὁ λαὸς οὗτος ὁ παροξύνων µε
      ἐναντίον ἐµοῦ διὰ παντός, αὐτοὶ θυσιάζουσιν ἐν τοῖς κήποις καὶ θυµιῶσιν
      ἐπὶ ταῖς πλίνθοις τοῖς δαιµονίοις, ἃ οὐκ ἔστιν·</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲥⲉⲉⲛⲕⲟⲧ ϧⲉⲛ ⲛⲓⲙϩⲁⲩ. ⲛⲉⲙ
      ϧⲉⲛ ⲛⲓⲥⲡⲉⲗⲉⲟⲛ. ⲉⲑⲃⲉ ϩⲁⲛⲣⲁⲥⲟⲩⲓ. ⲛⲏ ⲉⲑⲟⲩⲉⲙ ⲁϥ ⲛ̀ⲉϣⲱ. ⲛⲉⲙ ⲡⲓⲍⲱⲙⲓⲛ ⲛ̀ⲧⲉ
      ⲛⲓϣⲟⲩϣⲱⲟⲩϣⲓ. ⲥⲉϭⲁϧⲉⲙ ⲛ̀ϫⲉ ⲛⲟⲩⲥⲕⲉⲩⲟⲥ ⲧⲏⲣⲟⲩ.</td>
      <td><span style="color:#b00e23">(4)</span> They lie down to sleep in the
      tombs and in the caves for the sake of dreams, even they that eat swine’s
      flesh, and the broth of their sacrifices: all their vessels are
      defiled:</td>
      <td><span style="color:#b00e23">(4)</span> καὶ ἐν τοῖς µνήµασιν καὶ ἐν
      τοῖς σπηλαίοις κοιµῶνται δι’ ἐνύπνια, οἱ ἔσθοντες κρέα ὕεια καὶ ζωµὸν
      θυσιῶν, µεµολυµµένα πάντα τὰ σκεύη αὐτῶν·</td>
    </tr>

    <tr>
      <td><span style="color:#b00e23">(ⲉ̅)</span> ⲛⲏ ⲉⲧϫⲱ ⲙ̀ⲙⲟⲥ ϫⲉ ⲟⲩⲉⲓ ⲥⲁⲃⲟⲗ
      ⲙ̀ⲙⲟⲓ ⲙ̀ⲡⲉⲣϧⲱⲛⲧ ⲉ̀ⲣⲟⲓ. ϫⲉ ϯⲧⲟⲩⲃⲏⲟⲩⲧ ⲫⲁⲓ ⲡⲉ ⲡⲓⲭⲣⲉⲙⲧⲥ ⲛ̀ⲧⲉ ⲡⲁⲙⲃⲟⲛ. ⲟⲩⲭⲣⲱⲙ
      ⲉϥⲉ̀ⲙⲟϩ ⲛϧⲏⲧϥ ⲛ̀ⲛⲓⲉϩⲟⲟⲩ ⲧⲏⲣⲟⲩ.</td>
      <td><span style="color:#b00e23">(5)</span> who say, Depart from me, draw
      not nigh to me, for I am pure.</td>
      <td><span style="color:#b00e23">(5)</span> οἱ λέγοντες Πόρρω ἀπ’ ἐµοῦ, µὴ
      ἐγγίσῃς µου, ὅτι καθαρός εἰµι· οὗτος καπνὸς τοῦ θυµοῦ µου, πῦρ καίεται ἐν
      αὐτῷ πάσας τὰς ἡµέρας.</td>
    </tr>

    <tr>
      <td><span style="color:#b00e23">(ⲋ̅)</span> ϩⲏⲡⲡⲉ ⲥⲥϧⲏⲟⲩⲧ ⲙ̀ⲡⲁⲙ̀ⲑⲟ
      ⲛ̀ⲛⲁⲭⲁⲣⲱⲓ ϣⲁϯ ϯϣⲉⲃⲓⲱ ⲛ̀ⲛⲟⲩⲛⲟⲃⲓ ⲉ̀ⲕⲉⲛⲟⲩ.</td>
      <td><span style="color:#b00e23">(6)</span> Behold, it is written before
      me: I will not be silent until I have recompensed into their bosom,</td>
      <td><span style="color:#b00e23">(6)</span> ἰδοὺ γέγραπται ἐνώπιόν µου Οὐ
      σιωπήσω, ἕως ἂν ἀποδῶ εἰς τὸν κόλπον αὐτῶν·</td>
    </tr>

    <tr>
      <td><span style="color:#b00e23">(ⲍ̅)</span> ⲛⲉⲙ ⲛⲓⲛⲟⲃⲓ ⲛ̀ⲧⲉ ⲛⲟⲩⲓⲟϯ ⲡⲉϫⲉ
      ⲡϭ̅ⲥ̅ ⲛⲏ ⲉⲧⲁⲩⲉⲛ ⲥⲑⲟⲓⲛⲟⲩϥⲓ ⲉ̀ϩⲣⲏⲓ ⲉ̀ϫⲉⲛ ⲛⲓⲧⲱⲟⲩ. ⲟⲩⲟϩ ⲁⲩϯϣⲱϣ ⲛⲏⲓ ϩⲓϫⲉⲛ
      ⲛⲓⲕⲁⲗⲁⲙⲫⲟ. ⲉⲓⲉ̀ϯ ⲛ̀ⲧϣⲉⲃⲓⲱ ⲛ̀ⲧⲉ ⲛⲟⲩϩⲃⲏⲟⲩⲓ ⲉ̀ϧⲣⲏⲓ ⲉ̀ⲕⲉⲛⲟⲩ</td>
      <td><span style="color:#b00e23">(7)</span> their sins and the sins of
      their fathers, saith the Lord, who have burnt incense on the mountains,
      and reproached me on the hills: I will recompense their works into their
      bosom.</td>
      <td><span style="color:#b00e23">(7)</span> τὰς ἁµαρτίας αὐτῶν καὶ τῶν
      πατέρων αὐτῶν, λέγει κύριος, οἳ ἐθυµίασαν ἐπὶ τῶν ὀρέων καὶ ἐπὶ τῶν
      βουνῶν ὠνείδισάν µε, ἀποδώσω τὰ ἔργα αὐτῶν εἰς τὸν κόλπον αὐτῶν.</td>
    </tr>

    <tr>
      <td><span style="color:#b00e23">(ⲏ̅)</span> ⲫⲁⲓ ⲡⲉ ⲙ̀ⲫⲣⲏϯ ⲉⲧⲉϥϫⲱ ⲙ̀ⲙⲟⲥ
      ⲛ̀ϫⲉ ⲡϭ̅ⲥ̅. ϫⲉ ⲙ̀ⲫⲣⲏϯ ⲛ̀ⲟⲩⲛⲁⲫⲣⲓ. ⲁⲩϣⲁⲛϫⲉⲙⲥ ϩⲓ ⲡⲓⲥⲙⲁϩ ⲟⲩⲟϩ ⲛ̀ⲧⲟⲩϫⲟⲥ ϫⲉ
      ⲙ̀ⲡⲉⲣⲧⲁⲕⲟϥ ϫⲉ ⲟⲩⲥⲙⲟⲩ ⲛ̀ⲧⲉ ⲡϭ̅ⲥ̅ ⲉⲧⲉ ⲛ̀ϧⲏⲧϥ ⲁⲓⲛⲁⲓⲣⲓ ⲙ̀ⲡⲁⲓⲣⲏϯ ⲉⲑⲃⲉ ⲫⲏ ⲉⲧⲟⲓ
      ⲙ̀ⲃⲱⲕ ⲛⲏⲓ. ⲉⲑⲃⲉ ⲫⲁⲓ ⲛ̀ⲛⲁⲧⲁⲕⲉ ⲟⲩⲟⲛ ⲛⲓⲃⲉⲛ</td>
      <td><span style="color:#b00e23">(8)</span> Thus saith the Lord, As a
      grape-stone shall be found in the cluster, and they shall say, Destroy it
      not; for a blessing is in it: so will I do for the sake of him that
      serves me, for his sake I will not destroy them all.</td>
      <td><span style="color:#b00e23">(8)</span> Οὕτως λέγει κύριος Ὃν τρόπον
      εὑρεθήσεται ὁ ῥὼξ ἐν τῷ βότρυι καὶ ἐροῦσιν Μὴ λυµήνῃ αὐτὸν ὅτι εὐλογία
      κυρίου ἐστὶν ἐν αὐτῷ, οὕτως ποιήσω ἕνεκεν τοῦ δουλεύοντός µοι, τούτου
      ἕνεκεν οὐ µὴ ἀπολέσω πάντας.</td>
    </tr>

    <tr>
      <td><span style="color:#b00e23">(ⲑ̅)</span> ⲉⲓⲉ̀ⲓⲛⲓ ⲉ̀ⲃⲟⲗ ⲙ̀ⲡϫⲣⲟϫ ⲛⲓⲁⲕⲱⲃ.
      ⲛⲉⲙ ⲡⲓⲉ̀ⲃⲟⲗ ϧⲉⲛ ⲓⲟⲩⲇⲁⲥ. ⲟⲩⲟϩ ⲉⲩⲉ̀ⲉⲣⲕⲗⲏⲣⲟⲛⲟⲙⲓⲛ ⲙ̀ⲡⲁⲧⲱⲟⲩ ⲉⲑⲟⲩⲁⲃ ⲟⲩⲟϩ
      ⲉⲩⲉ̀ⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟϥ ⲛ̀ϫⲉ ⲛⲁⲥⲱⲧⲡ ⲛⲉⲙ ⲛⲁⲉⲃⲓⲁⲓⲕ. ⲟⲩⲟϩ ⲉⲩⲉ̀ϣⲱⲡⲓ
      ⲙ̀ⲙⲁⲩ.</td>
      <td><span style="color:#b00e23">(9)</span> And I will lead forth the seed
      that came of Jacob and of Juda, and they shall inherit my holy mountain:
      and mine elect and my servants shall inherit it, and shall dwell
      there.</td>
      <td><span style="color:#b00e23">(9)</span> καὶ ἐξάξω τὸ ἐξ Ιακωβ σπέρµα
      καὶ τὸ ἐξ Ιουδα, καὶ κληρονοµήσει τὸ ὄρος τὸ ἅγιόν µου, καὶ
      κληρονοµήσουσιν οἱ ἐκλεκτοί µου καὶ οἱ δοῦλοί µου καὶ κατοικήσουσιν
      ἐκεῖ.</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲉⲩⲉ̀ϣⲱⲡⲓ ϧⲉⲛ ⲡⲓⲇⲣⲩⲙⲟⲥ
      ⲛ̀ϫⲉ ϩⲁⲛⲉⲣⲃⲓ ⲛ̀ⲧⲉ ϩⲁⲛⲟϩⲓ ⲛ̀ⲉⲥⲱⲟⲩ ⲟⲩⲟϩ ϯϧⲉⲗⲗⲟⲧ ⲛ̀ⲧⲉ ⲁⲭⲱⲣ. ⲉⲥⲉ̀ϣⲱⲡⲓ ⲛ̀ⲟⲩⲙⲁ
      ⲛ̀ⲉⲙⲧⲟⲛ ⲛ̀ⲧⲉ ϩⲁⲛⲟϩⲓ ⲛ̀ⲉϩⲱⲟⲩ ⲛ̀ⲧⲉ ⲡⲁⲗⲁⲟⲥ. ⲛⲏ ⲉⲧⲁⲩⲕⲱϯ ⲛ̀ⲥⲱⲓ.</td>
      <td><span style="color:#b00e23">(10)</span> And there shall be in the
      forest folds of flocks, and the valley of Achor shall be for a
      resting-place of herds for my people, who have sought me.</td>
      <td><span style="color:#b00e23">(10)</span> καὶ ἔσονται ἐν τῷ δρυµῷ
      ἐπαύλεις ποιµνίων καὶ φάραγξ Αχωρ εἰς ἀνάπαυσιν βουκολίων τῷ λαῷ µου, οἳ
      ἐζήτησάν µε.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲛ̀ⲑⲱⲧⲉⲛ ⲇⲉ ⲛⲏ ⲉⲧⲁⲩⲭⲁⲧ
      ⲛ̀ⲥⲱⲟⲩ ⲟⲩⲟϩ ⲉⲧⲓⲣⲓ ⲙ̀ⲡⲱⲃϣ ⲙ̀ⲡⲁⲧⲱⲟⲩ ⲉⲑⲟⲩⲁⲃ ⲟⲩⲟϩ ⲉⲧⲥⲟⲃϯ ⲛ̀ⲟⲩⲧⲣⲁⲡⲉⲍⲁ
      ⲛ̀ⲛⲓⲇⲉⲙⲱⲛ. ⲟⲩⲟϩ ⲉⲧⲙⲟϩ ⲙ̀ⲡⲓⲁⲫⲟⲧ ⲉⲧⲑⲏⲧ ⲛ̀ⲧⲉ ϯⲧⲩⲭⲏ.</td>
      <td><span style="color:#b00e23">(11)</span> But ye are they that have
      left me, and forget my holy mountain, and prepare a table for the devil,
      and fill up the drink-offering to Fortune.</td>
      <td><span style="color:#b00e23">(11)</span> ὑµεῖς δὲ οἱ ἐγκαταλιπόντες µε
      καὶ ἐπιλανθανόµενοι τὸ ὄρος τὸ ἅγιόν µου καὶ ἑτοιµάζοντες τῷ δαίµονι
      τράπεζαν καὶ πληροῦντες τῇ τύχῃ κέρασµα,</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲁ̀ⲛⲟⲕ ϯⲛⲁϯ ⲑⲏⲛⲟⲩ ⲉ̀ϧⲣⲏⲓ
      ⲉ̀ⲧⲥⲏϥⲓ ⲟⲩⲟϩ ⲉⲣⲉⲧⲉⲛⲉ̀ϩⲉⲓ ⲧⲏⲣⲟⲩ ⲉ̀ⲡϧⲟⲗϧⲉⲗ. ϫⲉ ⲁⲓⲙⲟⲩϯ ⲉ̀ⲣⲱⲧⲉⲛ ⲟⲩⲟϩ
      ⲙ̀ⲡⲉⲧⲉⲛⲉⲣⲟⲩⲱ ⲛⲏⲓ. ⲁⲓⲥⲁϫⲓ ⲟⲩⲟϩ ⲁⲣⲉⲧⲉⲛⲉⲣⲁⲧⲥⲱⲧⲉⲙ ⲟⲩⲟϩ ⲁⲣⲉⲧⲉⲛⲓⲣⲓ ⲙ̀ⲡⲓⲡⲉⲧϩⲱⲟⲩ
      ⲙ̀ⲡⲁⲙ̀ⲑⲟ. ⲟⲩⲟϩ ⲛⲏ ⲉⲧⲉ ⲛⲁⲓⲟⲩⲁϣⲟⲩ ⲁⲛ. ⲁⲣⲉⲧⲉⲛⲥⲟⲧⲡⲟⲩ ⲛⲱⲧⲉⲛ.</td>
      <td><span style="color:#b00e23">(12)</span> I will deliver you up to the
      sword, ye shall all fall by slaughter: for I called you, and ye hearkened
      not; I spoke, and ye refused to hear; and ye did evil in my sight, and
      chose the things wherein I delighted not.</td>
      <td><span style="color:#b00e23">(12)</span> ἐγὼ παραδώσω ὑµᾶς εἰς
      µάχαιραν, πάντες ἐν σφαγῇ πεσεῖσθε, ὅτι ἐκάλεσα ὑµᾶς καὶ οὐχ ὑπηκούσατε,
      ἐλάλησα καὶ παρηκούσατε καὶ ἐποιήσατε τὸ πονηρὸν ἐναντίον ἐµοῦ καὶ ἃ οὐκ
      ἐβουλόµην ἐξελέξασθε.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ
      ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ϩⲏⲡⲡⲉ ⲓⲥ ⲛⲏ ⲉⲧⲟⲓ ⲙ̀ⲃⲱⲕ ⲛⲏⲓ ⲉⲩⲉ̀ⲟⲩⲱⲙ. ⲛ̀ⲑⲱⲧⲉⲛ ⲇⲉ
      ⲉⲣⲉⲧⲉⲛϩⲕⲟ. ϩⲏⲡⲡⲉ ⲓⲥ ⲛⲏ ⲉⲧⲟⲓ ⲙⲃⲱⲕ ⲛⲏⲓ ⲉⲩⲉ̀ⲥⲱ. ⲛ̀ⲑⲱⲧⲉⲛ ⲇⲉ ⲉⲣⲉⲧⲉⲛⲓⲃⲓ. ϩⲏⲡⲡⲉ
      ⲓⲥ ⲛⲏ ⲉⲧⲟⲓ ⲙⲃⲱⲕ ⲛⲏⲓ ⲉⲩⲉ̀ⲑⲉⲗⲏⲗ ϧⲉⲛ ⲟⲩⲟⲩⲛⲟϥ. ⲛ̀ⲑⲱⲧⲉⲛ ⲇⲉ
      ⲉⲣⲉⲧⲉⲛⲉ̀ϭⲓϣⲓⲡⲓ.</td>
      <td><span style="color:#b00e23">(13)</span> Therefore thus saith the
      Lord, Behold, my servants shall eat, but ye shall hunger: behold, my
      servants shall drink, but ye shall thirst: behold, my servants shall
      rejoice, but ye shall be ashamed:</td>
      <td><span style="color:#b00e23">(13)</span> Διὰ τοῦτο τάδε λέγει κύριος
      Ἰδοὺ οἱ δουλεύοντές µοι φάγονται, ὑµεῖς δὲ πεινάσετε· ἰδοὺ οἱ δουλεύοντές
      µοι πίονται, ὑµεῖς δὲ διψήσετε· ἰδοὺ οἱ δουλεύοντές µοι εὐφρανθήσονται,
      ὑµεῖς δὲ αἰσχυνθήσεσθε·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ϩⲏⲡⲡⲉ ⲓⲥ ⲛⲏ ⲉⲧⲟⲓ ⲙ̀ⲃⲱⲕ ⲛⲏⲓ
      ⲉⲩⲉ̀ⲑⲉⲗⲏⲗ ϧⲉⲛ ⲟⲩⲟⲩⲛⲟϥ. ⲛ̀ⲑⲱⲧⲉⲛ ⲇⲉ ⲉⲣⲉⲧⲉⲛⲉ̀ⲱϣ ⲉ̀ⲃⲟⲗ. ⲉⲑⲃⲉ ⲡⲉⲙⲕⲁϩ ⲛϩⲏⲧ ⲛ̀ⲧⲉ
      ⲡⲉⲧⲉⲛϩⲏⲧ ⲟⲩⲟϩ ⲉ̀ⲃⲟⲗ ϩⲁ ⲡϧⲟⲙϧⲉⲙ ⲛ̀ⲧⲉ ⲡⲉⲧⲉⲛⲡⲛ̅ⲁ̅. ⲁⲣⲉⲧⲉⲛⲉ̀ϣⲗⲏⲗⲟⲩⲓ
      ⲉ̀ⲃⲟⲗ.</td>
      <td><span style="color:#b00e23">(14)</span> behold, my servants shall
      exult with joy, but ye shall cry for the sorrow of your heart, and shall
      howl for the vexation of your spirit.</td>
      <td><span style="color:#b00e23">(14)</span> ἰδοὺ οἱ δουλεύοντές µοι
      ἀγαλλιάσονται ἐν εὐφροσύνῃ, ὑµεῖς δὲ κεκράξεσθε διὰ τὸν πόνον τῆς καρδίας
      ὑµῶν καὶ ἀπὸ συντριβῆς πνεύµατος ὀλολύξετε.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲁⲣⲉⲧⲉⲛⲥⲱϫⲡ ⲅⲁⲣ ⲙ̀ⲡⲉⲧⲉⲛⲣⲁⲛ
      ⲉⲩⲥⲓ ⲛ̀ⲛⲁⲥⲱⲧⲡ. ⲛ̀ⲑⲱⲧⲉⲛ ⲇⲉ ⲉϥⲉ̀ϧⲉⲧⲉⲃ ⲑⲏⲛⲟⲩ ⲛ̀ϫⲉ ⲡϭ̅ⲥ̅. ⲛⲏ ⲇⲉ ⲉⲑⲛⲁⲉⲣⲃⲱⲕ
      ⲛⲏⲓ. ⲉⲩⲉ̀ⲙⲟⲩϯ ⲉ̀ⲣⲱⲟⲩ ⲛⲟⲩⲣⲁⲛ ⲙ̀ⲃⲉⲣⲓ.</td>
      <td><span style="color:#b00e23">(15)</span> For ye shall leave your name
      for a loathing to my chosen, and the Lord shall destroy you: but my
      servants shall be called by a new name,</td>
      <td><span style="color:#b00e23">(15)</span> καταλείψετε γὰρ τὸ ὄνοµα ὑµῶν
      εἰς πλησµονὴν τοῖς ἐκλεκτοῖς µου, ὑµᾶς δὲ ἀνελεῖ κύριος. τοῖς δὲ
      δουλεύουσιν αὐτῷ κληθήσεται ὄνοµα καινόν,</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲫⲏ ⲉⲧⲟⲩⲛⲁⲥⲙⲟⲩ ⲉ̀ⲣⲟϥ ϩⲓϫⲉⲛ
      ⲡⲕⲁϩⲓ. ⲉⲩⲉ̀ⲥⲙⲟⲩ ⲅⲁⲣ ⲉ̀ⲫϯ ⲛ̀ⲧⲁⲫⲙⲏⲓ. ⲟⲩⲟϩ ⲛⲏ ⲉⲧⲱⲣⲕ ϩⲓϫⲉⲛ ⲡⲕⲁϩⲓ ⲉⲩⲉ̀ⲱⲣⲕ ⲉ̀ⲫϯ
      ⲛ̀ⲧⲁⲫⲙⲏⲓ. ⲉⲩⲉ̀ⲉⲣⲡⲱⲃϣ ⲅⲁⲣ ⲙ̀ⲡⲟⲩϩⲟϫϩⲉϫ ⲛ̀ⲧⲉ ϣⲟⲣⲡ. ⲟⲩⲟϩ ⲛ̀ⲛⲉϥⲓ̀ ⲉ̀ϩⲣⲏⲓ ⲉ̀ϫⲉⲛ
      ⲡⲟⲩϩⲏⲧ.</td>
      <td><span style="color:#b00e23">(16)</span> which shall be blessed on the
      earth; for they shall bless the true God: and they that swear upon the
      earth shall swear by the true God; for they shall forget the former
      affliction, it shall not come into their mind.</td>
      <td><span style="color:#b00e23">(16)</span> ὃ εὐλογηθήσεται ἐπὶ τῆς γῆς·
      εὐλογήσουσιν γὰρ τὸν θεὸν τὸν ἀληθινόν, καὶ οἱ ὀµνύοντες ἐπὶ τῆς γῆς
      ὀµοῦνται τὸν θεὸν τὸν ἀληθινόν· ἐπιλήσονται γὰρ τὴν θλῖψιν αὐτῶν τὴν
      πρώτην, καὶ οὐκ ἀναβήσεται αὐτῶν ἐπὶ τὴν καρδίαν. —</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲉⲥⲉ̀ϣⲱⲡⲓ ⲅⲁⲣ ⲛ̀ϫⲉ ⲟⲩⲫⲉ
      ⲙ̀ⲃⲉⲣⲓ ⲛⲉⲙ ⲟⲩⲕⲁϩⲓ ⲙ̀ⲃⲉⲣⲓ. ⲟⲩⲟϩ ⲛ̀ⲛⲟⲩⲉⲣⲫⲙⲉⲩⲓ ϫⲉ ⲛ̀ⲛⲓϣⲟⲣⲡ ⲟⲩⲇⲉ ⲛ̀ⲛⲟⲩⲓ̀
      ⲉ̀ϩⲣⲏⲓ ⲉ̀ϫⲉⲛ ⲡⲟⲩϩⲏⲧ</td>
      <td><span style="color:#b00e23">(17)</span> For there shall be a new
      heaven and a new earth: and they shall not at all remember the former,
      neither shall they at all come into their mind.</td>
      <td><span style="color:#b00e23">(17)</span> ἔσται γὰρ ὁ οὐρανὸς καινὸς
      καὶ ἡ γῆ καινή, καὶ οὐ µὴ µνησθῶσιν τῶν προτέρων, οὐδ’ οὐ µὴ ἐπέλθῃ αὐτῶν
      ἐπὶ τὴν καρδίαν,</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲁⲗⲗⲁ ⲟⲩⲟⲩⲛⲟϥ ⲛⲉⲙ ⲟⲩⲑⲉⲗⲏⲗ.
      ⲉⲩⲉ̀ϫⲉⲙⲟⲩ ⲛ̀ϧⲏⲧϥ. ϫⲉ ϩⲏⲡⲡⲉ ⲁ̀ⲛⲟⲕ ϯⲛⲁⲓⲣⲓ ⲛ̀ⲓⲗ̅ⲏ̅ⲙ̅ ⲛ̀ⲟⲩⲑⲉⲗⲏⲗ. ⲟⲩⲟϩ ⲡⲁⲗⲁⲟⲥ
      ⲛ̀ⲟⲩⲟⲩⲛⲟϥ</td>
      <td><span style="color:#b00e23">(18)</span> But they shall find in her
      joy and exultation; for, behold, I make Jerusalem a rejoicing, and my
      people a joy.</td>
      <td><span style="color:#b00e23">(18)</span> ἀλλ’ εὐφροσύνην καὶ ἀγαλλίαµα
      εὑρήσουσιν ἐν αὐτῇ· ὅτι ἰδοὺ ἐγὼ ποιῶ Ιερουσαληµ ἀγαλλίαµα καὶ τὸν λαόν
      µου εὐφροσύνην.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲟⲩⲟϩ ⲉⲓⲉ̀ⲑⲉⲗⲏⲗ ⲉ̀ϫⲉⲛ
      ⲓⲗ̅ⲏ̅ⲙ̅. ⲟⲩⲟϩ ⲉⲓⲉ̀ⲟⲩⲛⲟϥ ⲉ̀ϫⲉⲛ ⲡⲁⲗⲁⲟⲥ. ⲟⲩⲟϩ ⲛ̀ⲛⲟⲩⲥⲱⲧⲉⲙ ϫⲉ ⲛ̀ϧⲏⲧⲥ ⲉⲧⲥⲙⲏ
      ⲛ̀ⲟⲩⲣⲓⲙⲓ. ⲟⲩⲇⲉ ⲧⲥⲙⲏ ⲛ̀ⲟⲩϧⲣⲱⲟⲩ.</td>
      <td><span style="color:#b00e23">(19)</span> And I will rejoice in
      Jerusalem, and will be glad in my people: and there shall no more be
      heard in her the voice of weeping, or the voice of crying.</td>
      <td><span style="color:#b00e23">(19)</span> καὶ ἀγαλλιάσοµαι ἐπὶ
      Ιερουσαληµ καὶ εὐφρανθήσοµαι ἐπὶ τῷ λαῷ µου, καὶ οὐκέτι µὴ ἀκουσθῇ ἐν
      αὐτῇ φωνὴ κλαυθµοῦ οὐδὲ φωνὴ κραυγῆς.</td>
    </tr>

    <tr>
      <td><span style="color:#b00e23">(ⲕ̅)</span> ⲟⲩⲇⲉ ⲛ̀ⲛⲉϥϣⲱⲡⲓ ⲛ̀ϫⲉ ⲟⲩⲟⲛ
      ⲉⲑⲛⲁⲙⲟⲩ. ⲙ̀ⲡⲁⲧⲉⲥⲉⲣⲛⲏⲓ ⲛⲉⲙ ⲟⲩϧⲉⲗⲗⲟ ⲉϥⲛⲁⲙⲁϩ ⲡⲉϥⲥⲏⲟⲩ ⲉ̀ⲃⲟⲗ ⲁⲛ. ⲉϥⲉ̀ϣⲱⲡⲓ ⲅⲁⲣ
      ⲛ̀ϫⲉ ⲡⲓⲁⲗⲟⲩ ⲉϥϧⲉⲛ ⲣ̅ ⲛ̀ⲣⲟⲙⲡⲓ. ⲡⲓⲣⲉϥⲉⲣⲛⲟⲃⲓ ⲇⲉ ⲉⲑⲛⲁⲙⲟⲩ ϧⲉⲛ ⲣ̅ ⲛ̀ⲣⲟⲙⲡⲓ
      ⲉϥⲉ̀ϣⲱⲡⲓ ⲉϥⲥϩⲟⲩⲟⲣⲧ.</td>
      <td><span style="color:#b00e23">(20)</span> Neither shall there be there
      any more a child that dies untimely, or an old man who shall not complete
      his time: for the youth shall be a hundred years old, and the sinner who
      dies at a hundred years shall also be accursed:</td>
      <td><span style="color:#b00e23">(20)</span> καὶ οὐ µὴ γένηται ἐκεῖ ἄωρος
      καὶ πρεσβύτης, ὃς οὐκ ἐµπλήσει τὸν χρόνον αὐτοῦ· ἔσται γὰρ ὁ νέος ἑκατὸν
      ἐτῶν, ὁ δὲ ἀποθνῄσκων ἁµαρτωλὸς ἑκατὸν ἐτῶν καὶ ἐπικατάρατος ἔσται.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲉⲩⲉ̀ⲕⲱⲧ ⲛ̀ϩⲁⲛⲏⲓ ⲟⲩⲟϩ ⲛ̀ⲑⲱⲟⲩ
      ⲉⲩⲉ̀ϣⲱⲡⲓ ⲛ̀ϧⲏⲧⲟⲩ. ⲉⲩⲉ̀ϭⲟ ⲛ̀ϩⲁⲛⲓⲁϩϣϣⲏⲛ ⲛⲉⲙ ϩⲁⲛⲓⲁϩⲁⲗⲟⲗⲓ. ⲟⲩⲟϩ ⲛ̀ⲑⲱⲟⲩ
      ⲉⲩⲉ̀ⲟⲩⲱⲙ ⲉ̀ⲃⲟⲗ ϧⲉⲛ ⲛⲟⲩⲟⲩⲧⲁϩ ⲟⲩⲟϩ ⲉⲩⲉ̀ⲥⲱ ⲙ̀ⲡⲟⲩⲏⲣⲡ.</td>
      <td><span style="color:#b00e23">(21)</span> and they shall build houses,
      and themselves shall dwell in them; and they shall plant vineyards, and
      themselves shall eat the fruit thereof.</td>
      <td><span style="color:#b00e23">(21)</span> καὶ οἰκοδοµήσουσιν οἰκίας καὶ
      αὐτοὶ ἐνοικήσουσιν, καὶ καταφυτεύσουσιν ἀµπελῶνας καὶ αὐτοὶ φάγονται τὰ
      γενήµατα αὐτῶν·</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲛ̀ⲛⲟⲩⲕⲱⲧ ⲟⲩⲟϩ ⲛ̀ⲧⲉ
      ϩⲁⲛⲕⲉⲭⲱⲟⲩⲛⲓ ϣⲱⲡⲓ ⲛ̀ϧⲏⲧⲟⲩ. ⲛ̀ⲛⲟⲩϭⲟ ⲟⲩⲟϩ ⲛ̀ⲧⲉ ϩⲁⲛⲕⲉⲭⲱⲟⲩⲛⲓ ⲟⲩⲟⲙⲟⲩ. ⲕⲁⲧⲁ
      ⲛⲓⲉϩⲟⲟⲩ ⲅⲁⲣ ⲛ̀ⲧⲉ ⲡⲓϣϣⲏⲛ ⲛ̀ⲧⲉ ⲡⲱⲛϧ ⲉⲩⲉ̀ϣⲱⲡⲓ ⲛ̀ϫⲉ ⲛⲓⲉϩⲟⲟⲩ ⲛ̀ⲧⲉ ⲡⲁⲗⲁⲟⲥ.
      ⲛⲓϩⲃⲏⲟⲩⲓ ⲛ̀ⲧⲉ ⲛⲟⲩϧⲓⲥⲓ. ⲉⲩⲉ̀ⲁⲓⲧⲟⲩ ⲛ̀ⲁⲡⲁⲥ.</td>
      <td><span style="color:#b00e23">(22)</span> They shall by no means build,
      and others inhabit; and they shall by no means plant, and others eat: for
      as the days of the tree of life shall be the days of my people, they
      shall long enjoy the fruits of their labours.</td>
      <td><span style="color:#b00e23">(22)</span> καὶ οὐ µὴ οἰκοδοµήσουσιν καὶ
      ἄMοι ἐνοικήσουσιν, καὶ οὐ µὴ φυτεύσουσιν καὶ ἄMοι φάγονται· κατὰ γὰρ τὰς
      ἡµέρας τοῦ ξύλου τῆς ζωῆς ἔσονται αἱ ἡµέραι τοῦ λαοῦ µου, τὰ ἔργα τῶν
      πόνων αὐτῶν παλαιώσουσιν.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲛⲁⲥⲱⲧⲡ ⲇⲉ ⲛ̀ⲛⲟⲩϧⲓⲥⲓ ϧⲉⲛ
      ⲟⲩϣⲟⲩⲓⲧ. ⲟⲩⲇⲉ ⲛ̀ⲛⲟⲩϫⲫⲉ ϣⲏⲣⲓ ⲉ̀ⲡⲥⲁϩⲟⲩⲓ. ϫⲉ ⲟⲩϫⲣⲟϫ ⲡⲉ ⲉϥⲥⲙⲁⲙⲁⲧ ⲛ̀ⲧⲉ ⲫϯ ⲟⲩⲟϩ
      ⲛⲟⲩϣⲏⲣⲓ ⲉⲩⲉ̀ϣⲱⲡⲓ ⲛⲉⲙⲱⲟⲩ.</td>
      <td><span style="color:#b00e23">(23)</span> My chosen shall not toil in
      vain, neither shall they beget children to be cursed; for they are a seed
      blessed of God, and their offspring with them.</td>
      <td><span style="color:#b00e23">(23)</span> οἱ δὲ ἐκλεκτοί µου οὐ
      κοπιάσουσιν εἰς κενὸν οὐδὲ τεκνοποιήσουσιν εἰς κατάραν, ὅτι σπέρµα
      ηὐλογηµένον ὑπὸ θεοῦ ἐστιν, καὶ τὰ ἔκγονα αὐτῶν µετ’ αὐτῶν ἔσονται.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲟⲩⲟϩ ⲉⲥⲉ̀ϣⲱⲡⲓ ⲙ̀ⲡⲁⲧⲟⲩⲱϣ
      ⲉ̀ⲃⲟⲗ ⲁ̀ⲛⲟⲕ ⲉⲓⲉ̀ⲥⲱⲧⲉⲙ ⲉ̀ⲣⲱⲟⲩ. ⲉⲧⲓ ⲉⲩⲥⲁϫⲓ ϯⲛⲁϫⲟⲥ ϫⲉ ⲟⲩ ⲡⲉⲧϣⲟⲡ</td>
      <td><span style="color:#b00e23">(24)</span> And it shall come to pass,
      that before they call, I will hearken to them; while they are yet
      speaking, I will say, What is it?</td>
      <td><span style="color:#b00e23">(24)</span> καὶ ἔσται πρὶν κεκρᾶξαι
      αὐτοὺς ἐγὼ ἐπακούσοµαι αὐτῶν, ἔτι λαλούντων αὐτῶν ἐρῶ Τί ἐστιν;</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲧⲟⲧⲉ ϩⲁⲛⲟⲩⲱⲛϣ ⲛⲉⲙ ϩⲁⲛϩⲓⲏⲃ
      ⲉⲩⲉ̀ⲙⲟⲛⲓ ⲉⲩⲥⲟⲡ. ⲟⲩⲟϩ ⲟⲩⲙⲟⲩⲓ ⲉϥⲉ̀ⲟⲩⲉⲙ ⲧⲟϩ ⲙ̀ⲫⲣⲏϯ ⲛ̀ⲟⲩⲙⲁⲥⲓ ⲟⲩϩⲟϥ ⲇⲉ
      ⲉϥⲉ̀ⲟⲩⲉⲙ ⲕⲁϩⲓ ⲙ̀ⲫⲣⲏϯ ⲛ̀ⲟⲩⲱⲓⲕ. ⲛ̀ⲛⲟⲩϭⲓ ϩⲗⲓ ⲛ̀ϫⲟⲛⲥ ⲟⲩⲇⲉ ⲛ̀ⲛⲟⲩⲧⲁⲕⲟ ϩⲗⲓ ϩⲓϫⲉⲛ
      ⲡⲁⲧⲱⲟⲩ ⲉⲑⲟⲩⲁⲃ ⲡⲉϫⲉ ⲡϭ̅ⲥ̅.</td>
      <td><span style="color:#b00e23">(25)</span> Then wolves and lambs shall
      feed together, and the lion shall eat chaff like the ox, and the serpent
      earth as bread. They shall not injure nor destroy in my holy mountain,
      saith the Lord.</td>
      <td><span style="color:#b00e23">(25)</span> τότε λύκοι καὶ ἄρνες
      βοσκηθήσονται ἅµα, καὶ λέων ὡς βοῦς φάγεται ἄχυρα, ὄφις δὲ γῆν ὡς ἄρτον·
      οὐκ ἀδικήσουσιν οὐδὲ µὴ λυµανοῦνται ἐπὶ τῷ ὄρει τῷ ἁγίῳ µου, λέγει
      κύριος.</td>
    </tr>
  </table>
</body>
</html>
