<!DOCTYPE html>
<html>
<head>
  <title>Zechariah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="zechariah_4.html" rel="next">
  <link href="zechariah_2.html" rel="prev">
  <script src="main.js" type="module"></script>
</head>
<body class="chapter">
  <h4 id="zechariah_3" class="title">Zechariah 3</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲁϥⲧⲁⲙⲟⲓ ⲛ̀ϫⲉ ⲡϭ̅ⲥ̅ ⲉ̀ⲓⲏⲥⲟⲩ ⲡⲓⲛⲓϣϯ ⲛ̀ⲟⲩⲏⲃ ⲉϥⲟϩⲓ ⲉ̀ⲣⲁⲧϥ ⲙ̀ⲡⲉⲙ̀ⲑⲟ
      ⲙ̀ⲡⲓⲁⲅⲅⲉⲗⲟⲥ ⲛ̀ⲧⲉ ⲡϭ̅ⲥ̅ ⲟⲩⲟϩ ⲡⲓⲇⲓⲁⲃⲟⲗⲟⲥ ⲉϥⲟϩⲓ ⲉ̀ⲣⲁⲧϥ ⲥⲁⲟⲩⲓⲛⲁⲙ ⲙ̀ⲙⲟϥ
      ⲉ̀ⲑⲣⲉϥϯ ⲟⲩⲃⲏϥ</td>
      <td class="language English"><span style="color:#b00e23">(1)</span> And
      the Lord shewed me Jesus the high priest standing before the angel of the
      Lord, and the Devil stood on his right hand to resist him.</td>
      <td class="language Greek"><span style="color:#b00e23">(1)</span> Καὶ
      ἔδειξέν µοι Ἰησοῦν τὸν ἱερέα τὸν µέγαν ἑστῶτα πρὸ προσώπου
      ἀγγέλου κυρίου, καὶ ὁ διάβολος εἱστήκει ἐκ δεξιῶν αὐτοῦ τοῦ
      ἀντικεῖσθαι αὐτῷ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ⲙ̀ⲡⲓⲇⲓⲁⲃⲟⲗⲟⲥ ϫⲉ ⲉϥⲉ̀ⲉⲣⲉⲡⲓⲧⲩⲙⲁⲛ ⲛ̀ϧⲣⲏⲓ ⲛ̀ϧⲏⲧⲕ ⲛ̀ϫⲉ ⲡϭ̅ⲥ̅
      ⲡⲓⲇⲓⲁⲃⲟⲗⲟⲥ ϫⲉ ⲫⲏ ⲉⲧⲁϥⲥⲱⲧⲡ ⲛ̀ⲓⲗ̅ⲏ̅ⲙ̅ ⲙⲏ ⲫⲁⲓ ⲁϥⲙ̀ⲫⲣⲏϯ ⲛ̀ⲟⲩⲇⲁⲗⲟⲥ ⲁⲛ
      ⲉ̀ⲁⲩⲥⲁϧⲙⲉϥ ⲉ̀ⲃⲟⲗ ϧⲉⲛ ⲟⲩⲭⲣⲱⲙ</td>
      <td class="language English"><span style="color:#b00e23">(2)</span> And
      the Lords said to the Devil, <span style="color:#b00e23">(3)</span> The
      Lord rebuke thee, O Devil, even the Lord that has chosen Jerusalem rebuke
      thee: behold! is not this as a brand plucked from the fire?</td>
      <td class="language Greek"><span style="color:#b00e23">(2)</span> καὶ
      εἶπεν κύριος πρὸς τὸν διάβολον Ἐπιτιµήσαι κύριος ἐν σοί,
      διάβολε, καὶ ἐπιτιµήσαι κύριος ἐν σοὶ ὁ ἐκλεξάµενος τὴν
      Ιερουσαληµ· οὐκ ἰδοὺ τοῦτο ὡς δαλὸς ἐξεσπασµένος ἐκ πυρός;</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲛⲉ ⲟⲩⲟⲛ ϩⲁⲛϩⲃⲱⲥ ⲉⲩⲁⲑⲓⲱⲟⲩ ⲧⲟⲓ ϩⲓⲱⲧϥ ⲛ̀ⲓⲏⲥⲟⲩ ⲟⲩⲟϩ ⲛⲁϥⲟϩⲓ ⲉ̀ⲣⲁⲧϥ
      ⲙ̀ⲡⲉⲙ̀ⲑⲟ ⲙ̀ⲡⲓⲁⲅⲅⲉⲗⲟⲥ ⲛ̀ⲧⲉ ⲡϭ̅ⲥ̅</td>
      <td class="language English"><span style="color:#b00e23">(4)</span> Now
      Jesus was clothed in filthy raiment, and stood before the angel.</td>
      <td class="language Greek"><span style="color:#b00e23">(3)</span> καὶ
      Ἰησοῦς ἦν ἐνδεδυµένος ἱµάτια ῥυπαρὰ καὶ εἱστήκει πρὸ
      προσώπου τοῦ ἀγγέλου.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲁϥⲉⲣⲟⲩⲱ ⲡⲉϫⲁϥ ⲛ̀ⲛⲏ ⲉⲧⲟϩⲓ ̀ⲉⲣⲁⲧⲟⲩ ⲙ̀ⲡⲉϥⲙ̀ⲑⲟ ϫⲉ ⲁⲗⲓⲟⲩⲓ ⲛ̀ⲛⲁⲓϩⲃⲱⲥ
      ⲉⲧⲁⲑⲓⲱⲟⲩ ⲉ̀ⲃⲟⲗ ϩⲓⲱⲧϥ ⲟⲩⲟϩ ⲡⲉϫⲁϥ ⲛⲁϥ ϫⲉ ϩⲏⲡⲡⲉ ⲁⲓⲱⲗⲓ ⲛ̀ⲛⲉⲕⲁⲛⲟⲙⲓⲁ</td>
      <td class="language English"><span style="color:#b00e23">(5)</span> And
      the Lord answered and spoke to those who stood before him, saying, Take
      away the filthy raiment from him: and he said to him, Behold, I have
      taken away thine iniquities:</td>
      <td class="language Greek"><span style="color:#b00e23">(4)</span> καὶ
      ἀπεκρίθη καὶ εἶπεν πρὸς τοὺς ἑστηκότας πρὸ προσώπου αὐτοῦ
      λέγων Ἀφέλετε τὰ ἱµάτια τὰ ῥυπαρὰ ἀπ’ αὐτοῦ. καὶ εἶπεν
      πρὸς αὐτόν Ἰδοὺ ἀφῄρηκα τὰς ἀνοµίας σου,</td>
    </tr>

    <tr class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲙⲟⲓ ϩⲓⲱⲧϥ ⲛ̀ⲟⲩⲡⲟⲧⲏⲣⲓ ⲟⲩⲟϩ ⲭⲱ ϩⲓϫⲉⲛ ⲧⲉϥⲁⲫⲉ ⲛ̀ⲟⲩⲙⲏⲧⲣⲁ ⲉⲥⲧⲟⲩⲃⲏⲟⲩⲧ ⲟⲩⲟϩ
      ⲁⲩϯ ϩⲓⲱⲧϥ ⲛ̀ϩⲁⲛϩⲃⲱⲥ ⲟⲩⲟϩ ⲁⲩⲭⲱ ⲛ̀ⲟⲩⲙⲏⲧⲣⲁ ⲉⲥⲧⲟⲩⲃⲏⲟⲩⲧ ϩⲓϫⲉⲛ ⲧⲉϥⲁⲫⲉ ⲟⲩⲟϩ
      ⲁϥⲟϩⲓ ⲉ̀ⲣⲁⲧϥ ⲛ̀ϫⲉ ⲡⲓⲁⲅⲅⲉⲗⲟⲥ ⲛ̀ⲧⲉ ⲡϭ̅ⲥ̅</td>
      <td class="language English">and clothe ye him with a long robe,
      <span style="color:#b00e23">(6)</span> and place a pure mitre upon his
      head. So they placed a pure mitre upon his head, and clothed him with
      garments: and the angel of the Lord stood by.</td>
      <td class="language Greek">καὶ ἐνδύσατε αὐτὸν ποδήρη <span style=
      "color:#b00e23">(5)</span> καὶ ἐπίθετε κίδαριν καθαρὰν ἐπὶ τὴν
      κεφαλὴν αὐτοῦ. καὶ περιέβαλον αὐτὸν ἱµάτια καὶ ἐπέθηκαν
      κίδαριν καθαρὰν ἐπὶ τὴν κεφαλὴν αὐτοῦ, καὶ ὁ ἄγγελος κυρίου
      εἱστήκει.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲋ̅)</span>
      ⲁϥⲉⲣⲙⲉⲑⲣⲉ ⲇⲉ ⲛ̀ⲓⲏⲥⲟⲩ ⲉϥϫⲱ ⲙ̀ⲙⲟⲥ</td>
      <td class="language English"><span style="color:#b00e23">(7)</span> And
      the angel of the Lord testified to Jesus, saying,</td>
      <td class="language Greek"><span style="color:#b00e23">(6)</span> καὶ
      διεµαρτύρατο ὁ ἄγγελος κυρίου πρὸς Ἰησοῦν λέγων</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲍ̅)</span> ϫⲉ
      ⲛⲁⲓ ⲛⲉ ⲛⲏ ⲉⲧⲉϥⲥⲁϫⲓ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ⲡⲓⲡⲁⲛⲧⲟⲕⲣⲁⲧⲱⲣ ϫⲉ ⲉ̀ϣⲱⲡ ⲁⲕϣⲁⲛⲙⲟϣⲓ ϧⲉⲛ
      ⲛⲁⲙⲱⲓⲧ ⲟⲩⲟϩ ⲛ̀ⲧⲉⲕⲁⲣⲉϩ ⲉ̀ⲛⲁⲟⲩⲁϩⲥⲁϩⲛⲓ ⲟⲩⲟϩ ⲛ̀ⲑⲟⲕ ⲉⲕⲉ̀ϯϩⲁⲡ ⲉ̀ⲡⲁⲏⲓ ⲟⲩⲟϩ ⲉ̀ϣⲱⲡ
      ⲁⲕϣⲁⲛⲁⲣⲉϩ ⲉⲧⲁⲁⲩⲗⲏ ⲉⲓⲉ̀ϯ ⲛⲁⲕ ⲛ̀ⲛⲏ ⲉⲧϣⲟⲡ ϧⲉⲛ ⲑⲙⲏϯ ⲛ̀ⲛⲁⲓ ⲉⲧⲟϩⲓ ⲉ̀ⲣⲁⲧⲟⲩ</td>
      <td class="language English"><span style="color:#b00e23">(8)</span> Thus
      saith the Lord Almighty; If thou wilt walk in my ways, and take heed to
      my charges, then shalt thou judge my house: and if thou wilt diligently
      keep my court, then will I give thee men to walk in the midst of these
      that stand here.</td>
      <td class="language Greek"><span style="color:#b00e23">(7)</span> Τάδε
      λέγει κύριος παντοκράτωρ Ἐὰν ἐν ταῖς ὁδοῖς µου πορεύῃ καὶ
      ἐὰν τὰ προστάγµατά µου φυλάξῃς, καὶ σὺ διακρινεῖς τὸν οἶκόν
      µου· καὶ ἐὰν διαφυλάξῃς καί γε τὴν αὐλήν µου, καὶ δώσω σοι
      ἀναστρεφοµένους ἐν µέσῳ τῶν ἑστηκότων τούτων.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲏ̅)</span>
      ⲥⲱⲧⲉⲙ ⲱ ⲓⲏⲥⲟⲩ ⲡⲓⲛⲓϣϯ ⲛ̀ⲟⲩⲏⲃ ⲛ̀ⲑⲟⲕ ⲛⲉⲙ ⲛⲉⲕϣⲫⲏⲣ ⲛⲏ ⲉⲧϩⲉⲙⲥⲓ ⲙ̀ⲡⲉⲕⲙ̀ⲑⲟ ϫⲉ
      ⲟⲩⲏⲓ ϩⲁⲛⲣⲱⲙⲓ ⲛ̀ⲣⲉϥϯϩⲑⲏⲟⲩ ⲛ̀ϩⲁⲛϣⲫⲏⲣⲓ ⲛⲉ ϫⲉ ⲟⲩⲏⲓ ϩⲏⲡⲡⲉ ⲁ̀ⲛⲟⲕ ϯⲛⲁⲓⲛⲓ ⲙ̀ⲡⲁⲃⲱⲕ
      ⲁⲛⲁⲧⲟⲗⲏ</td>
      <td class="language English"><span style="color:#b00e23">(9)</span> Hear
      now, Jesus the high priest, thou, and thy neighbours that are sitting
      before thee: for they are diviners, for, behold, I bring forth my servant
      The Branch.</td>
      <td class="language Greek"><span style="color:#b00e23">(8)</span> ἄκουε
      δή, Ἰησοῦ ὁ ἱερεὺς ὁ µέγας, σὺ καὶ οἱ πλησίον σου οἱ
      καθήµενοι πρὸ προσώπου σου, διότι ἄνδρες τερατοσκόποι εἰσί·
      διότι ἰδοὺ ἐγὼ ἄγω τὸν δοῦλόν µου Ἀνατολήν·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲑ̅)</span> ϫⲉ
      ⲡⲓⲱⲛⲓ ⲉⲧⲁⲓⲧⲏⲓϥ ⲙ̀ⲡⲉⲙ̀ⲑⲟ ⲙ̀ⲡϩⲟ ⲛ̀ⲓⲏⲥⲟⲩ ⲉ̀ϫⲉⲛ ⲡⲓⲱⲛⲓ ⲛ̀ⲟⲩⲱⲧ ⲍ̅ ⲙ̀ⲃⲁⲗ ⲛⲉ
      ϩⲏⲡⲡⲉ ⲁ̀ⲛⲟⲕ ϯⲛⲁϣⲉⲕ ⲟⲩϣⲓⲕ ⲡⲉϫⲉ ⲡϭ̅ⲥ̅ ⲡⲓⲡⲁⲛⲧⲟⲕⲣⲁⲧⲱⲣ ⲟⲩⲟϩ ⲡⲓϭⲓⲛ̀ϫⲟⲛⲥ ⲛ̀ⲧⲉ
      ⲡⲓⲕⲁϩⲓ ⲉⲧⲉⲙ̀ⲙⲁⲩ ϯⲛⲁϫⲉⲙϫⲟⲙϥ ϧⲉⲛ ⲟⲩⲉϩⲟⲟⲩ ⲛ̀ⲟⲩⲱⲧ</td>
      <td class="language English"><span style="color:#b00e23">(10)</span> For
      as for the stone which I have set before the face of Jesus, on the one
      stone are seven eyes: behold, I am digging a trench, saith the Lord
      Almighty, and I will search out all the iniquity of that land in one
      day.</td>
      <td class="language Greek"><span style="color:#b00e23">(9)</span> διότι
      ὁ λίθος, ὃν ἔδωκα πρὸ προσώπου Ἰησοῦ, ἐπὶ τὸν λίθον τὸν
      ἕνα ἑπτὰ ὀφθαλµοί εἰσιν· ἰδοὺ ἐγὼ ὀρύσσω βόθρον, λέγει
      κύριος παντοκράτωρ, καὶ ψηλαφήσω πᾶσαν τὴν ἀδικίαν τῆς γῆς
      ἐκείνης ἐν ἡµέρᾳ µιᾷ.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅)</span> ϧⲉⲛ
      ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ⲡⲉϫⲉ ⲡϭ̅ⲥ̅ ⲡⲓⲡⲁⲛⲧⲟⲕⲣⲁⲧⲱⲣ ⲉⲣⲉ ⲫⲟⲩⲁⲓ ⲫⲟⲩⲁⲓ ⲙⲟⲩϯ ⲉ̀ⲡⲉϥϣⲫⲏⲣ
      ϧⲁⲣⲁⲧⲥ ⲛ̀ⲟⲩⲃⲱ ⲛ̀ⲁⲗⲟⲗⲓ ⲛⲉⲙ ϧⲁⲣⲁⲧⲥ ⲛ̀ⲟⲩⲃⲱ ⲛ̀ⲕⲉⲛⲧⲉ</td>
      <td class="language English"><span style="color:#b00e23">(11)</span> In
      that day, saith the Lord Almighty, ye shall call together every man his
      neighbour under the vine and under the fig-tree.</td>
      <td class="language Greek"><span style="color:#b00e23">(10)</span> ἐν
      τῇ ἡµέρᾳ ἐκείνῃ, λέγει κύριος παντοκράτωρ, συγκαλέσετε
      ἕκαστος τὸν πλησίον αὐτοῦ ὑποκάτω ἀµπέλου καὶ ὑποκάτω
      συκῆς.</td>
    </tr>
  </table>
</body>
</html>
