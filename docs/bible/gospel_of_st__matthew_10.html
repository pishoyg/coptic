<!DOCTYPE html>
<html>
<head>
  <title>Gospel of St. Matthew</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="gospel_of_st__matthew_11.html" rel="next">
  <link href="gospel_of_st__matthew_9.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="gospel_of_st__matthew_10">Gospel of St. Matthew 10</h4>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲉⲧⲁϥⲙⲟⲩϯ ⲉ̀ⲡⲓⲓ̅ⲃ̅
      ⲙ̀ⲙⲁⲑⲏⲧⲏⲥ ⲁϥϯⲉⲣϣⲓϣⲓ ⲛⲱⲟⲩ ⲉ̀ϫⲉⲛ ⲛⲓⲡⲛ̅ⲁ̅ ⲛ̀ⲁⲕⲁⲑⲁⲣⲧⲟⲛ ϩⲱⲥⲧⲉ ⲉ̀ϩⲓⲧⲟⲩ ⲉ̀ⲃⲟⲗ
      ⲟⲩⲟϩ ⲉ̀ⲉⲣⲫⲁϧⲣⲓ ⲉ̀ϣⲱⲛⲓ ⲛⲓⲃⲉⲛ ⲛⲉⲙ ⲓⲁⲃⲓ ⲛⲓⲃⲉⲛ</td>
      <td><span style="color:#b00e23">(ⲁ︦)</span> ⲁϥⲙⲟⲩⲧⲉ ⲇⲉ ⲉⲡⲉϥⲙⲛ̅ⲧⲥⲛⲟⲟⲩⲥ̅
      ⲙ̅ⲙⲁⲑⲏⲧⲏⲥ. ⲁϥϯ ⲛⲁⲩ ⲛ̅ⲧⲉⲝⲟⲩⲥⲓⲁ ⲛ̅ⲛⲉⲡⲛ̅ⲁ̅ ⲛ̅ⲁⲕⲁⲑⲁⲣⲧⲟⲛ ⲉⲛⲟⲩϫ ⲉⲃⲟⲗ ⲁⲩⲱ
      ⲉⲣⲡⲁϩⲣⲉ ⲉϣⲱⲛⲉ ⲛⲓⲙ ϩⲓ ⲗⲟϫⲗⲉϫ ⲛⲓⲙ.</td>
      <td><span style="color:#b00e23">(1)</span> And having called the twelve
      disciples, he gave authority to them over the unclean spirits, to cast
      them out, and to heal every sickness and every disease.</td>
      <td><span style="color:#b00e23">(1)</span> Καὶ προσκαλεσάμενος τοὺς
      δώδεκα μαθητὰς αὐτοῦ ἔδωκεν αὐτοῖς ἐξουσίαν πνευμάτων ἀκαθάρτων ὥστε
      ἐκβάλλειν αὐτὰ καὶ θεραπεύειν πᾶσαν νόσον καὶ πᾶσαν μαλακίαν.</td>
    </tr>

    <tr>
      <td><span style="color:#b00e23">(ⲃ̅)</span> ⲫⲣⲁⲛ ⲇⲉ ⲙ̀ⲡⲓⲓ̅ⲃ̅ ⲛ̀ⲁⲡⲟⲥⲧⲟⲗⲟⲥ
      ⲛⲁⲓ ⲛⲉ ⲡⲓϩⲟⲩⲓⲧ ⲡⲉ ⲥⲓⲙⲱⲛ ⲫⲏ ⲉⲧⲟⲩⲙⲟⲩϯ ⲉ̀ⲣⲟϥ ϫⲉ ⲡⲉⲧⲣⲟⲥ ⲛⲉⲙ ⲁⲛⲇⲣⲉⲁⲥ ⲡⲉϥⲥⲟⲛ
      ⲓⲁⲕⲱⲃⲟⲥ ⲡϣⲏⲣⲓ ⲛⲍⲉⲃⲉⲇⲉⲟⲥ ⲛⲉⲙ ⲓⲱⲁⲛⲛⲏⲥ ⲡⲉϥⲥⲟⲛ</td>
      <td><span style="color:#b00e23">(ⲃ︦)</span> ⲛⲁⲓ̈ ⲇⲉ ⲛⲉ ⲛ̅ⲣⲁⲛ
      ⲙ̅ⲡⲙⲛ̅ⲧⲥⲛⲟⲟⲩⲥ̅ ⲛ̅ⲁⲡⲟⲥⲧⲟⲗⲟⲥ. ⲡϣⲟⲣⲡ ⲡⲉ ⲥⲓⲙⲱⲛ ⲡⲉⲧⲉ ϣⲁⲩⲙⲟⲩⲧⲉ ⲉⲣⲟϥ ϫⲉ ⲡⲉⲧⲣⲟⲥ
      ⲙⲛ̅ ⲁⲛⲇⲣⲉⲁⲥ ⲡⲉϥⲥⲟⲛ. ⲓ̈ⲁⲕⲱⲃⲟⲥ ⲡϣⲏⲣⲉ ⲛ̅ⲍⲉⲃⲉⲇⲁⲓⲟⲥ ⲙⲛ̅ ⲓ̈ⲱϩⲁⲛⲛⲏⲥ ⲡⲉϥⲥⲟⲛ.</td>
      <td><span style="color:#b00e23">(2)</span> Now the names (lit. name) of
      the twelve apostles are these: the first is Simon, who is called Peter,'
      and Andrew his brother; James (the) son of Zebedee, and John his
      brother;</td>
      <td><span style="color:#b00e23">(2)</span> τῶν δὲ δώδεκα ἀποστόλων τὰ
      ὀνόματά ἐστιν ταῦτα· πρῶτος Σίμων ὁ λεγόμενος Πέτρος καὶ Ἀνδρέας ὁ
      ἀδελφὸς αὐτοῦ, Ἰάκωβος ὁ τοῦ Ζεβεδαίου καὶ Ἰωάννης ὁ ἀδελφὸς αὐτοῦ,</td>
    </tr>

    <tr>
      <td><span style="color:#b00e23">(ⲅ̅)</span> ⲫⲓⲗⲓⲡⲡⲟⲥ ⲛⲉⲙ ⲃⲁⲣⲑⲟⲗⲟⲙⲉⲟⲥ
      ⲑⲱⲙⲁⲥ ⲛⲉⲙ ⲙⲁⲧⲑⲉⲟⲥ ⲡⲓⲧⲉⲗⲱⲛⲏⲥ ⲓⲁⲕⲱⲃⲟⲥ ⲡϣⲏⲣⲓ ⲛ̀ⲁⲗⲫⲉⲟⲥ ⲛⲉⲙ ⲑⲁⲇⲇⲉⲟⲥ</td>
      <td><span style="color:#b00e23">(ⲅ︦)</span> ⲫⲓⲗⲓⲡⲡⲟⲥ ⲙⲛ̅ ⲃⲁⲣⲑⲟⲗⲟⲙⲁⲓⲟⲥ.
      ⲑⲱⲙⲁⲥ ⲙⲛ̅ ⲙⲁⲑⲑⲁⲓⲟⲥ ⲡⲧⲉⲗⲱⲛⲏⲥ. ⲓ̈ⲁⲕⲱⲃⲟⲥ ⲡϣⲏⲣⲉ ⲛ̅ⲁⲗⲫⲁⲓⲟⲥ. ⲙⲛ̅ ⲑⲁⲇⲇⲁⲓⲟⲥ.</td>
      <td><span style="color:#b00e23">(3)</span> Philip, and Bartholomew;
      Thomas, and Matthew the publican; James (the) son of Alphaeus, and
      Thaddaeus;</td>
      <td><span style="color:#b00e23">(3)</span> Φίλιππος καὶ Βαρθολομαῖος,
      Θωμᾶς καὶ Μαθθαῖος ὁ τελώνης, Ἰάκωβος ὁ τοῦ Ἁλφαίου καὶ Θαδδαῖος,</td>
    </tr>

    <tr>
      <td><span style="color:#b00e23">(ⲇ̅)</span> ⲥⲓⲙⲱⲛ ⲡⲓⲭⲁⲛⲁⲛⲉⲟⲥ ⲛⲉⲙ ⲓⲟⲩⲇⲁⲥ
      ⲡⲓⲥⲕⲁⲣⲓⲱⲧⲏⲥ ⲫⲏ ⲉⲑⲛⲁⲧⲏⲓϥ</td>
      <td><span style="color:#b00e23">(ⲇ︦)</span> ⲥⲓⲙⲱⲛ ⲡⲕⲁⲛⲁⲛⲓⲧⲏⲥ ⲙⲛ̅ ⲓ̈ⲟⲩⲇⲁⲥ
      ⲡⲓⲥⲕⲁⲣⲓⲱⲧⲏⲥ ⲡⲉⲛⲧⲁϥⲡⲁⲣⲁⲇⲓⲇⲟⲩ ⲙ̅ⲙⲟϥ.</td>
      <td><span style="color:#b00e23">(4)</span> Simon the Cananaean, and Judas
      Iscariot, who will deliver him (up).</td>
      <td><span style="color:#b00e23">(4)</span> Σίμων ὁ Καναναῖος καὶ Ἰούδας ὁ
      Ἰσκαριώτης ὁ καὶ παραδοὺς αὐτόν.</td>
    </tr>

    <tr>
      <td><span style="color:#b00e23">(ⲉ̅)</span> ⲡⲓⲓ̅ⲃ̅ ⲁϥⲟⲩⲟⲣⲡⲟⲩ ⲛ̀ϫⲉ ⲓⲏ̅ⲥ̅
      ⲉ̀ⲁϥϩⲟⲛϩⲉⲛ ⲛⲱⲟⲩ ⲉϥϫⲱ ⲙ̀ⲙⲟⲥ ϫⲉ ⲙ̀ⲡⲉⲣϣⲉ ⲉ̀ⲫⲙⲱⲓⲧ ⲛ̀ⲛⲓⲉⲑⲛⲟⲥ ⲟⲩⲇⲉ ⲙ̀ⲡⲉⲣϣⲉ
      ⲉ̀ϧⲟⲩⲛ ⲉ̀ⲃⲁⲕⲓ ⲛ̀ⲧⲉ ⲛⲓⲥⲁⲙⲁⲣⲓⲧⲏⲥ</td>
      <td><span style="color:#b00e23">(ⲉ︦)</span> ⲡⲉⲓⲙⲛ̅ⲧⲥⲛⲟⲟⲩⲥ̅ ⲁϥϫⲟⲟⲩⲥⲉ ⲛ̅ϭⲓ
      ⲓ̅ⲥ̅ ⲁϥⲡⲁⲣⲁⲅⲅⲉⲓⲗⲉ ⲛⲁⲩ ⲉϥϫⲱ ⲙ̅ⲙⲟⲥ ϫⲉ ⲙ̅ⲡⲣ̅ⲃⲱⲕ ⲉϩⲓⲏ ⲛ̅ϩⲉⲑⲛⲟⲥ. ⲁⲩⲱ ⲙ̅ⲡⲣ̅ⲃⲱⲕ
      ⲉϩⲟⲩⲛ ⲉⲡⲟⲗⲓⲥ ⲛ̅ⲥⲁⲙⲁⲣⲓⲧⲏⲥ.</td>
      <td><span style="color:#b00e23">(5)</span> These (lit, the) twelve Jesus
      sent, having ordered them, saying: Go not to (the) road of the Gentiles,
      nor enter city of the Samaritans.</td>
      <td><span style="color:#b00e23">(5)</span> Τούτους τοὺς δώδεκα ἀπέστειλεν
      ὁ Ἰησοῦς παραγγείλας αὐτοῖς λέγων· Εἰς ὁδὸν ἐθνῶν μὴ ἀπέλθητε καὶ εἰς
      πόλιν Σαμαριτῶν μὴ εἰσέλθητε·</td>
    </tr>

    <tr>
      <td><span style="color:#b00e23">(ⲋ̅)</span> ⲙⲁϣⲉ ⲛⲱⲧⲉⲛ ⲇⲉ ⲙⲁⲗⲗⲟⲛ
      ⲉ̀ϩⲁⲛⲉⲥⲱⲟⲩ ⲉⲧⲥⲱⲣⲉⲙ ⲛ̀ⲧⲉ ⲡⲏⲓ ⲙ̀ⲡⲓⲥ̅ⲗ̅</td>
      <td><span style="color:#b00e23">(ⲋ︦)</span> ⲃⲱⲕ ⲇⲉ ⲛ̅ϩⲟⲩⲟ ϣⲁ ⲛⲉⲥⲟⲟⲩ
      ⲛ̅ⲧⲁⲩⲥⲱⲣⲙ̅ ⲛ̅ⲧⲉ ⲡⲏⲓ̈ ⲙ̅ⲡⲓⲏ̅ⲗ̅.</td>
      <td><span style="color:#b00e23">(6)</span> But go ye rather to the stray
      sheep of (the) house of Israel.</td>
      <td><span style="color:#b00e23">(6)</span> πορεύεσθε δὲ μᾶλλον πρὸς τὰ
      πρόβατα τὰ ἀπολωλότα οἴκου Ἰσραήλ.</td>
    </tr>

    <tr>
      <td><span style="color:#b00e23">(ⲍ̅)</span> ⲉⲣⲉⲧⲉⲛⲙⲟϣⲓ ⲇⲉ ϩⲓⲱⲓϣ ⲉⲣⲉⲧⲉⲛϫⲱ
      ⲙ̀ⲙⲟⲥ ϫⲉ ⲁⲥϧⲱⲛⲧ ⲛ̀ϫⲉ ϯⲙⲉⲧⲟⲩⲣⲟ ⲛ̀ⲧⲉ ⲛⲓⲫⲏⲟⲩⲓ</td>
      <td><span style="color:#b00e23">(ⲍ︦)</span> ⲉⲧⲉⲧⲛⲁⲃⲱⲕ ⲇⲉ ⲧⲁϣⲉⲟⲉⲓϣ
      ⲉⲧⲉⲧⲛ̅ϫⲱ ⲙ̅ⲙⲟⲥ. ϫⲉ ⲙⲉⲧⲁⲛⲟⲓ. ⲁⲥϩⲱⲛ ⲅⲁⲣ ⲉϩⲟⲩⲛ ⲛ̅ϭⲓ ⲧⲙⲛ̅ⲧⲣ̅ⲣⲟ ⲛ̅ⲙ̅ⲡⲏⲩⲉ.</td>
      <td><span style="color:#b00e23">(7)</span> And (as ye are) walking,
      preach, saying that the kingdom of the heavens approached.</td>
      <td><span style="color:#b00e23">(7)</span> πορευόμενοι δὲ κηρύσσετε
      λέγοντες ὅτι Ἤγγικεν ἡ βασιλεία τῶν οὐρανῶν.</td>
    </tr>

    <tr>
      <td><span style="color:#b00e23">(ⲏ̅)</span> ⲛⲏ ⲉⲧϣⲱⲛⲓ ⲁⲣⲓⲫⲁϧⲣⲓ ⲉ̀ⲣⲱⲟⲩ
      ⲛⲓⲣⲉϥⲙⲱⲟⲩⲧ ⲙⲁⲧⲟⲩⲛⲟⲥⲟⲩ ⲛⲓⲕⲁⲕⲥⲉϩⲧ ⲙⲁⲧⲟⲩⲃⲱⲟⲩ ⲛⲓⲇⲉⲙⲱⲛ ϩⲓⲧⲟⲩ ⲉ̀ⲃⲟⲗ ⲁⲣⲉⲧⲉⲛϭⲓ
      ⲛ̀ϫⲓⲛϫⲏ ⲙⲟⲓ ⲛ̀ϫⲓⲛϫⲏ</td>
      <td><span style="color:#b00e23">(ⲏ︦)</span> ⲛⲉⲧϣⲱⲛⲉ ⲁⲣⲓⲡⲁϩⲣⲉ ⲉⲣⲟⲟⲩ.
      ⲛⲉⲧⲥⲟⲃϩ ⲧⲃ̅ⲃⲟⲟⲩ. ⲛ̅ⲇⲁⲓⲙⲱⲛⲓⲟⲛ ⲛⲟϫⲟⲩ ⲉⲃⲟⲗ. ⲁⲧⲉⲧⲛ̅ϫⲓ ⲛ̅ϫⲓⲛϫⲏ ϯ ⲛ̅ϫⲓⲛϫⲏ.</td>
      <td><span style="color:#b00e23">(8)</span> Them who are sick, heal; the
      dead, raise; the lepers, cleanse; the demons, cast out: ye received
      freely, give freely.</td>
      <td><span style="color:#b00e23">(8)</span> ἀσθενοῦντας θεραπεύετε,
      νεκροὺς ἐγείρετε, λεπροὺς καθαρίζετε, δαιμόνια ἐκβάλλετε· δωρεὰν ἐλάβετε,
      δωρεὰν δότε.</td>
    </tr>

    <tr>
      <td><span style="color:#b00e23">(ⲑ̅)</span> ⲙ̀ⲡⲉⲣⲭⲁ ⲛⲟⲩⲃ ⲛⲱⲧⲉⲛ ⲟⲩⲇⲉ ϩⲁⲧ
      ⲟⲩⲇⲉ ϩⲟⲙⲧ ϧⲉⲛ ⲛⲉⲧⲉⲛⲙⲟϫϧ</td>
      <td><span style="color:#b00e23">(ⲑ︦)</span> ⲙ̅ⲡⲣ̅ϫⲡⲟ ⲛⲏⲧⲛ̅ ⲛ̅ⲟⲩⲛⲟⲩⲃ. ⲟⲩⲧⲉ
      ⲟⲩϩⲁⲧ. ⲟⲩⲧⲉ ⲟⲩϩⲟⲙⲛ̅ⲧ ϩⲛ̅ ⲛⲉⲧⲛ̅ⲙⲟϫϩ.</td>
      <td><span style="color:#b00e23">(9)</span> Put not gold for you, nor
      silver, nor brass in your girdles;</td>
      <td><span style="color:#b00e23">(9)</span> μὴ κτήσησθε χρυσὸν μηδὲ
      ἄργυρον μηδὲ χαλκὸν εἰς τὰς ζώνας ὑμῶν,</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲇⲉ ⲡⲏⲣⲁ ⲛⲱⲧⲉⲛ ϩⲓ ⲫⲙⲱⲓⲧ ⲟⲩⲇⲉ
      ϣⲑⲏⲛ ⲥⲛⲟⲩϯ ⲟⲩⲇⲉ ⲑⲱⲟⲩⲓ ⲟⲩⲇⲉ ϣⲃⲱⲧ ⲡⲓⲉⲣⲅⲁⲧⲏⲥ ⲅⲁⲣ ϥⲉⲙⲡϣⲁ ⲛ̀ⲧⲉϥϧⲣⲉ</td>
      <td><span style="color:#b00e23">(ⲓ︦)</span> ⲟⲩⲧⲉ ⲡⲏⲣⲁ ⲉⲧⲉϩⲓⲏ. ⲟⲩⲧⲉ ϣⲧⲏⲛ
      ⲥⲛ̅ⲧⲉ. ⲟⲩⲧⲉ ⲟⲩⲧⲟⲟⲩⲉ. ⲟⲩⲧⲉ ⲟⲩϭⲉⲣⲱⲃ. ϥⲉⲙⲡϣⲁ ⲅⲁⲣ ⲛ̅ϭⲓ ⲡⲉⲣⲅⲁⲧⲏⲥ
      ⲛ̅ⲧⲉϥϩⲣⲉ.</td>
      <td><span style="color:#b00e23">(10)</span> nor (take) scrip for you on
      (the) road, nor two coats, nor shoe, nor staff: for the labourer is
      worthy of his food.</td>
      <td><span style="color:#b00e23">(10)</span> μὴ πήραν εἰς ὁδὸν μηδὲ δύο
      χιτῶνας μηδὲ ὑποδήματα μηδὲ ῥάβδον· ἄξιος γὰρ ὁ ἐργάτης τῆς τροφῆς
      αὐτοῦ.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ϯⲃⲁⲕⲓ ⲇⲉ ⲉⲧⲉⲧⲉⲛⲛⲁϣⲉ ⲛⲱⲧⲉⲛ
      ⲉ̀ϧⲟⲩⲛ ⲉⲣⲟⲥ ⲓⲉ ⲡⲓϯⲙⲓ ϣⲓⲛⲓ ⲛ̀ϧⲏⲧⲥ ϫⲉ ⲛⲓⲙ ⲡⲉⲧⲉⲙⲡϣⲁ ⲟⲩⲟϩ ϣⲱⲡⲓ ⲙ̀ⲙⲁⲩ
      ϣⲁⲧⲉⲧⲉⲛⲓ̀ ⲉ̀ⲃⲟⲗ ⲙ̀ⲙⲁⲩ</td>
      <td><span style="color:#b00e23">(ⲓ︦ⲁ︦)</span> ⲧⲡⲟⲗⲓⲥ ⲇⲉ ⲉⲧⲉⲧⲛⲁⲃⲱⲕ ⲉϩⲟⲩⲛ
      ⲉⲣⲟⲥ ⲏ ⲡϯⲙⲉ. ϣⲓⲛⲉ ϩⲣⲁⲓ̈ ⲛ̅ϩⲏⲧⲥ̅ ϫⲉ ⲛⲓⲙ ⲡⲉⲧⲙ̅ⲡϣⲁ ⲛ̅ⲧⲉⲧⲛϭⲱ ϩⲙ̅ ⲡⲙⲁ ⲉⲧⲙ̅ⲙⲁⲩ
      ϣⲁⲛⲧⲉⲧⲛ̅ⲉⲓ ⲉⲃⲟⲗ.</td>
      <td><span style="color:#b00e23">(11)</span> And the city which ye will go
      into or the village,--ask in it who is worthy; and abide there until ye
      go thence.</td>
      <td><span style="color:#b00e23">(11)</span> εἰς ἣν δʼ ἂν πόλιν ἢ κώμην
      εἰσέλθητε, ἐξετάσατε τίς ἐν αὐτῇ ἄξιός ἐστιν· κἀκεῖ μείνατε ἕως ἂν
      ἐξέλθητε.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲉⲣⲉⲧⲉⲛⲛⲁϣⲉ ⲛⲱⲧⲉⲛ ⲇⲉ ⲉ̀ϧⲟⲩⲛ
      ⲉ̀ⲡⲓⲏⲓ ⲙⲁⲧⲁⲓⲉ ⲙⲟⲩϯ ⲛⲁϥ</td>
      <td><span style="color:#b00e23">(ⲓ︦ⲃ︦)</span> ⲉⲧⲉⲧⲛ̅ⲃⲏⲕ ⲇⲉ ⲉϩⲟⲩⲛ ⲉⲡⲏⲓ̈
      ⲁⲥⲡⲁⲍⲉ ⲙ̅ⲙⲟϥ.</td>
      <td><span style="color:#b00e23">(12)</span> Being about to go into the
      house salute it.</td>
      <td><span style="color:#b00e23">(12)</span> εἰσερχόμενοι δὲ εἰς τὴν
      οἰκίαν ἀσπάσασθε αὐτήν·</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲉ̀ϣⲱⲡ ⲙⲉⲛ ⲉ̀ⲡⲓⲏⲓ ⲙ̀ⲡϣⲁ
      ⲛ̀ⲧⲉⲧⲉⲛϩⲓⲣⲏⲛⲏ ⲉⲥⲉ̀ⲓ̀ ⲉ̀ϫⲱϥ ⲉ̀ϣⲱⲡ ⲇⲉ ϥⲙⲡϣⲁ ⲁⲛ ⲛ̀ⲧⲉⲧⲉⲛϩⲓⲣⲏⲛⲏ ⲉⲥⲉ̀ⲕⲟⲧⲥ
      ⲉ̀ⲣⲱⲧⲉⲛ</td>
      <td><span style="color:#b00e23">(ⲓ︦ⲅ︦)</span> ⲁⲩⲱ ⲉϣⲱⲡⲉ ⲡⲏⲓ̈ ⲙ̅ⲡϣⲁ ⲙⲁⲣⲉ
      ⲧⲉⲧⲛ̅ⲉⲓⲣⲏⲛⲏ ⲉⲓ ⲉϩⲣⲁⲓ̈ ⲉϫⲱϥ. ⲉϣⲱⲡⲉ ⲇⲉ ⲛϥ̅ⲙ̅ⲡϣⲁ ⲁⲛ ⲙⲁⲣⲉ ⲧⲉⲧⲛ̅ⲉⲓⲣⲏⲛⲏ ⲕⲟⲧⲥ̅
      ⲉⲣⲱⲧⲛ̅.</td>
      <td><span style="color:#b00e23">(13)</span> And if indeed the house is
      worthy of your peace, it shall come upon it; but if it is not worthy,
      your peace shall return to you.</td>
      <td><span style="color:#b00e23">(13)</span> καὶ ἐὰν μὲν ᾖ ἡ οἰκία ἀξία,
      ἐλθάτω ἡ εἰρήνη ὑμῶν ἐπʼ αὐτήν· ἐὰν δὲ μὴ ᾖ ἀξία, ἡ εἰρήνη ὑμῶν πρὸς ὑμᾶς
      ἐπιστραφήτω.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ⲫⲏ ⲉⲧⲉ ⲛ̀ϥⲛⲁϣⲉⲡ ⲑⲏⲛⲟⲩ
      ⲉ̀ⲣⲟϥ ⲁⲛ ⲟⲩⲟϩ ⲉⲧⲉ ⲛ̀ϥⲛⲁⲥⲱⲧⲉⲙ ⲛ̀ⲥⲁ ⲛⲉⲧⲉⲛⲥⲁϫⲓ ⲉⲣⲉⲧⲉⲛⲛⲏⲟⲩ ⲉ̀ⲃⲟⲗ ϧⲉⲛ ⲡⲓⲏⲓ ⲓⲉ
      ϯⲃⲁⲕⲓ ⲉⲧⲉⲙ̀ⲙⲁⲩ ⲓⲉ ⲡⲓϯⲙⲓ ⲛⲉϩ ⲡϣⲱⲓϣ ⲛ̀ⲧⲉ ⲛⲉⲧⲉⲛϭⲁⲗⲁⲩϫ ⲉ̀ⲃⲟⲗ</td>
      <td><span style="color:#b00e23">(ⲓ︦ⲇ︦)</span> ⲡⲉⲧⲉ ⲛϥ̅ⲛⲁϫⲓ ⲧⲏⲩⲧⲛ̅ ⲇⲉ ⲁⲛ.
      ⲁⲩⲱ ⲛϥ̅ⲧⲙ̅ⲥⲱⲧⲙ̅ ⲉⲛⲉⲧⲛ̅ϣⲁϫⲉ. ⲉⲧⲉⲧⲛ̅ⲛⲏⲩ ⲇⲉ ⲉⲃⲟⲗ ϩⲙ̅ ⲡⲏⲓ̈. ⲏ ⲧⲡⲟⲗⲓⲥ ⲉⲧⲙ̅ⲙⲁⲩ.
      ⲏ ⲡϯⲙⲉ. ⲛⲟⲩϩⲉ ⲉⲃⲟⲗ ⲙ̅ⲡϣⲟⲉⲓϣ ⲛ̅ⲛⲉⲧⲛ̅ⲟⲩⲉⲣⲏⲧⲉ.</td>
      <td><span style="color:#b00e23">(14)</span> And he who will not receive
      you to him, and who will not hearken to your words, coming out of the
      house or that city or the village, shake off (the) dust of your
      feet.</td>
      <td><span style="color:#b00e23">(14)</span> καὶ ὃς ἂν μὴ δέξηται ὑμᾶς
      μηδὲ ἀκούσῃ τοὺς λόγους ὑμῶν, ἐξερχόμενοι ἔξω τῆς οἰκίας ἢ τῆς πόλεως
      ἐκείνης ἐκτινάξατε τὸν κονιορτὸν τῶν ποδῶν ὑμῶν.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲁⲙⲏⲛ ϯϫⲱ ⲙ̀ⲙⲟⲥ ϫⲉ ⲉⲩⲉ̀ϯⲁⲥⲟ
      ⲉ̀ⲡⲕⲁϩⲓ ⲛ̀ⲥⲟⲇⲟⲙⲁ ⲛⲉⲙ ⲅⲟⲙⲟⲣⲣⲁ ϧⲉⲛ ⲡⲓⲉϩⲟⲟⲩ ⲛ̀ⲧⲉ ϯⲕⲣⲓⲥⲓⲥ ⲉ̀ϩⲟⲧⲉ ϯⲃⲁⲕⲓ
      ⲉⲧⲉⲙ̀ⲙⲁⲩ</td>
      <td><span style="color:#b00e23">(ⲓ︦ⲉ︦)</span> ϩⲁⲙⲏⲛ ϯϫⲱ ⲙ̅ⲙⲟⲥ ⲛⲏⲧⲛ̅. ϫⲉ
      ⲟⲩⲛ̅ ⲟⲩⲙ̅ⲧⲟⲛ ⲛⲁϣⲱⲡⲉ ϩⲙ̅ ⲡⲕⲁϩ ⲛ̅ⲥⲟⲇⲟⲙⲁ ⲙⲛ̅ ⲅⲟⲙⲟⲣⲣⲁ ϩⲙ̅ ⲡⲉϩⲟⲟⲩ ⲛ̅ⲧⲉⲕⲣⲓⲥⲓⲥ
      ⲉϩⲟⲩⲉ ⲧⲡⲟⲗⲓⲥ ⲉⲧⲙ̅ⲙⲁⲩ.</td>
      <td><span style="color:#b00e23">(15)</span> Verily I say to you, that
      they shall spare (the) land of Sodom and Gomorra in the day of the
      judgement than that city.</td>
      <td><span style="color:#b00e23">(15)</span> ἀμὴν λέγω ὑμῖν, ἀνεκτότερον
      ἔσται γῇ Σοδόμων καὶ Γομόρρων ἐν ἡμέρᾳ κρίσεως ἢ τῇ πόλει ἐκείνῃ.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ϩⲏⲡⲡⲉ ⲁ̀ⲛⲟⲕ ϯⲟⲩⲱⲣⲡ ⲙ̀ⲙⲱⲧⲉⲛ
      ⲙ̀ⲫⲣⲏϯ ⲛ̀ϩⲁⲛⲉⲥⲱⲟⲩ ϧⲉⲛ ⲑⲙⲏϯ ⲛ̀ϩⲁⲛⲟⲩⲱⲛϣ ϣⲱⲡⲓ ⲟⲩⲛ ⲉⲣⲉⲧⲉⲛⲟⲓ ⲛ̀ⲥⲁⲃⲉ ⲙ̀ⲫⲣⲏϯ
      ⲛ̀ⲛⲓϩⲱϥ ⲁⲕⲉⲣⲉⲟⲥ ⲇⲉ ⲙ̀ⲫⲣⲏϯ ⲛ̀ⲛⲓϭⲣⲟⲙⲡⲓ</td>
      <td><span style="color:#b00e23">(ⲓ︦ⲋ︦)</span> ⲉⲓⲥ ϩⲏⲏⲧⲉ ⲁⲛⲟⲕ ⲧϫⲟⲟⲩ
      ⲙ̅ⲙⲱⲧⲛ̅ ⲛ̅ⲑⲉ ⲛ̅ϩⲉⲛⲉⲥⲟⲟⲩ ϩ̅ⲛ ⲧⲙⲏⲧⲉ ⲛ̅ϩⲉⲛⲟⲩⲱⲛϣ. ϣⲱⲡⲉ ϭⲉ ⲛ̅ⲥⲁⲃⲉ ⲛ̅ⲑⲉ ⲛ̅ⲛ̅ϩⲟϥ
      ⲁⲩⲱ ⲛ̅ⲁⲕⲁⲓⲣⲉⲟⲥ ⲛ̅ⲑⲉ ⲛ̅ⲛⲉⲓ̈ϭⲣⲟⲟⲙⲡⲉ.</td>
      <td><span style="color:#b00e23">(16)</span> Lo, I send you as sheep in
      (the) midst of wolves: become, then, wise as the serpents, but harmless
      as the doves.</td>
      <td><span style="color:#b00e23">(16)</span> Ἰδοὺ ἐγὼ ἀποστέλλω ὑμᾶς ὡς
      πρόβατα ἐν μέσῳ λύκων· γίνεσθε οὖν φρόνιμοι ὡς οἱ ὄφεις καὶ ἀκέραιοι ὡς
      αἱ περιστεραί.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲙⲁϩⲑⲏⲧⲉⲛ ⲇⲉ ⲉ̀ⲣⲱⲧⲉⲛ ⲉ̀ⲃⲟⲗ
      ϩⲁ ⲛⲓⲣⲱⲙⲓ ⲥⲉⲛⲁϯ ⲑⲏⲛⲟⲩ ⲅⲁⲣ ⲉ̀ϩⲁⲛⲙⲁⲛ̀ϯϩⲁⲡ ⲟⲩⲟϩ ⲥⲉⲛⲁⲉⲣⲙⲁⲥⲧⲓⲅⲅⲟⲓⲛ ⲙ̀ⲙⲱⲧⲉⲛ ϧⲉⲛ
      ⲛⲟⲩⲥⲩⲛⲁⲅⲱⲅⲏ</td>
      <td><span style="color:#b00e23">(ⲓ︦ⲍ︦)</span> ϯ ϩⲧⲏⲧⲛ̅ ⲇⲉ ⲉⲣⲱⲧⲛ̅ ⲉⲃⲟⲗ ϩⲛ̅
      ⲛⲉⲣⲱⲙⲉ. ⲥⲉⲛⲁⲡⲁⲣⲁⲇⲓⲇⲟⲩ ⲅⲁⲣ ⲙ̅ⲙⲱⲧⲛ̅ ⲉⲛⲥⲩⲛϩⲉⲇⲣⲓⲟⲛ ⲁⲩⲱ ϩⲣⲁⲓ̈ ϩⲛ̅ ⲛⲉⲩⲥⲩⲛⲁⲅⲱⲅⲏ
      ⲥⲉⲛⲁⲙⲁⲥⲧⲓⲅⲟⲩ ⲙ̅ⲙⲱⲧⲛ̅.</td>
      <td><span style="color:#b00e23">(17)</span> But beware of [the] men: for
      they will deliver you to councils, and they will scourge you in their
      synagogues;</td>
      <td><span style="color:#b00e23">(17)</span> προσέχετε δὲ ἀπὸ τῶν
      ἀνθρώπων· παραδώσουσιν γὰρ ὑμᾶς εἰς συνέδρια, καὶ ἐν ταῖς συναγωγαῖς
      αὐτῶν μαστιγώσουσιν ὑμᾶς·</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲉⲩⲉ̀ⲉⲛ ⲑⲏⲛⲟⲩ ⲇⲉ ⲛ̀ⲛⲓⲟⲩⲣⲱⲟⲩ
      ⲛⲉⲙ ⲛⲓϩⲏⲅⲉⲙⲱⲛ ⲉⲑⲃⲏⲧ ⲉⲩⲙⲉⲧⲙⲉⲑⲣⲉ ⲛⲱⲟⲩ ⲛⲉⲙ ⲛⲓⲉⲑⲛⲟⲥ</td>
      <td><span style="color:#b00e23">(ⲓ︦ⲏ︦)</span> ⲛ̅ⲥⲉϫⲓ ⲧⲏⲩⲧⲛ̅ ⲛ̅ⲛ̅ϩⲏⲅⲉⲙⲱⲛ
      ⲙⲛ̅ ⲛ̅ⲣ̅ⲣⲱⲟⲩ ⲉⲧⲃⲏⲏⲧ ⲉⲩⲙⲛ̅ⲧⲙⲛ̅ⲧⲣⲉ ⲛⲁⲩ ⲙⲛ̅ ⲛ̅ϩⲉⲑⲛⲟⲥ.</td>
      <td><span style="color:#b00e23">(18)</span> and they shall bring you to
      the kings and the governors because of me, for a witness to them and the
      Gentiles.</td>
      <td><span style="color:#b00e23">(18)</span> καὶ ἐπὶ ἡγεμόνας δὲ καὶ
      βασιλεῖς ἀχθήσεσθε ἕνεκεν ἐμοῦ εἰς μαρτύριον αὐτοῖς καὶ τοῖς
      ἔθνεσιν.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲉ̀ϣⲱⲡ ⲇⲉ ⲁⲩϣⲁⲛϯ ⲑⲏⲛⲟⲩ
      ⲙ̀ⲡⲉⲣϥⲓⲣⲱⲟⲩϣ ⲓⲉ ⲡⲱⲥ ⲓⲉ ⲟⲩ ⲡⲉⲧⲉⲧⲉⲛⲛⲁϫⲟϥ ⲥⲉⲛⲁϯ ⲅⲁⲣ ⲛⲱⲧⲉⲛ ϧⲉⲛ ⲡⲓⲉϩⲟⲟⲩ
      ⲉⲧⲉⲙ̀ⲙⲁⲩ ⲙ̀ⲫⲏ ⲉⲧⲉⲧⲉⲛⲛⲁⲥⲁϫⲓ ⲙ̀ⲙⲟϥ</td>
      <td><span style="color:#b00e23">(ⲓ︦ⲑ︦)</span> ϩⲟⲧⲁⲛ ⲇⲉ ⲉⲩϣⲁⲛⲡⲁⲣⲁⲇⲓⲇⲟⲩ
      ⲙ̅ⲙⲱⲧⲛ̅ ⲙ̅ⲡⲣ̅ϥⲓⲣⲟⲟⲩϣ ϫⲉ ⲛ̅ⲁϣ ⲛ̅ϩⲉ. ⲏ ⲉⲧⲉⲧⲛⲁϫⲟⲟⲥ ϫⲉ ⲟⲩ. ⲥⲉⲛⲁϯ ⲅⲁⲣ ⲛⲏⲧⲛ̅
      ϩⲛ̅ ⲧⲉⲩⲛⲟⲩ ⲉⲧⲙ̅ⲙⲁⲩ ϫⲉ ⲟⲩ ⲡⲉⲧⲉⲧⲛⲛⲁϫⲟⲟϥ.</td>
      <td><span style="color:#b00e23">(19)</span> But if they should deliver
      you (up) take no care either how or what ye will say: for it will be
      given you in that day whit ye will speak.</td>
      <td><span style="color:#b00e23">(19)</span> ὅταν δὲ παραδῶσιν ὑμᾶς, μὴ
      μεριμνήσητε πῶς ἢ τί λαλήσητε· δοθήσεται γὰρ ὑμῖν ἐν ἐκείνῃ τῇ ὥρᾳ τί
      λαλήσητε·</td>
    </tr>

    <tr>
      <td><span style="color:#b00e23">(ⲕ̅)</span> ⲛ̀ⲑⲱⲧⲉⲛ ⲁⲛ ⲅⲁⲣ ⲡⲉⲑⲛⲁⲥⲁϫⲓ ⲁⲗⲗⲁ
      ⲡⲓⲡⲛ̅ⲁ̅ ⲛ̀ⲧⲉ ⲡⲉⲧⲉⲛⲓⲱⲧ ⲉⲑⲛⲁⲥⲁϫⲓ ϧⲉⲛ ⲑⲏⲛⲟⲩ</td>
      <td><span style="color:#b00e23">(ⲕ︦)</span> ⲛ̅ⲧⲱⲧⲛ̅ ⲅⲁⲣ ⲁⲛ ⲡⲉⲧϣⲁϫⲉ ⲁⲗⲗⲁ
      ⲡⲉⲡⲛ̅ⲁ̅ ⲙ̅ⲡⲉⲧⲛⲉⲓⲱⲧ ⲡⲉⲧϣⲁϫⲉ ⲛ̅ϩⲏⲧⲧⲏⲩⲧⲛ̅.</td>
      <td><span style="color:#b00e23">(20)</span> For it is not ye who will
      speak, but the Spirit of your Father which will speak in you.</td>
      <td><span style="color:#b00e23">(20)</span> οὐ γὰρ ὑμεῖς ἐστε οἱ
      λαλοῦντες ἀλλὰ τὸ πνεῦμα τοῦ πατρὸς ὑμῶν τὸ λαλοῦν ἐν ὑμῖν.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲉⲣⲉ ⲟⲩⲥⲟⲛ ⲇⲉ ⲉϥⲉ̀ϯ ⲛ̀ⲟⲩⲥⲟⲛ
      ⲉ̀ⲫⲙⲟⲩ ⲟⲩⲟϩ ⲉⲣⲉ ⲟⲩⲓⲱⲧ ⲉϥⲉ̀ϯ ⲛ̀ⲟⲩϣⲏⲣⲓ ⲟⲩⲟϩ ⲉⲣⲉ ϩⲁⲛϣⲏⲣⲓ ⲧⲱⲟⲩⲛⲟⲩ ⲉ̀ϫⲉⲛ
      ⲛⲟⲩⲓⲟϯ ⲉⲩⲉ̀ϧⲟⲑⲃⲟⲩ</td>
      <td><span style="color:#b00e23">(ⲕ︦ⲁ︦)</span> ⲟⲩⲛ ⲟⲩⲥⲟⲛ ⲇⲉ ⲛⲁⲡⲁⲣⲁⲇⲓⲇⲟⲩ
      ⲙ̅ⲡⲉϥⲥⲟⲛ ⲉⲡⲙⲟⲩ. ⲁⲩⲱ ⲟⲩⲉⲓⲱⲧ ⲙ̅ⲡⲉϥϣⲏⲣⲉ. ⲛ̅ⲧⲉ ⲛ̅ϣⲏⲣⲉ ⲧⲱⲟⲩⲛ ⲉϫⲛ̅ ⲛⲉⲩⲉⲓⲟⲧⲉ
      ⲛ̅ⲥⲉⲙⲟⲩⲟⲩⲧ ⲙ̅ⲙⲟⲟⲩ.</td>
      <td><span style="color:#b00e23">(21)</span> And brother shall deliver
      brother to (the) death, and father shall deliver (up) son: and sons,
      rising upon their fathers, shall kill them.</td>
      <td><span style="color:#b00e23">(21)</span> παραδώσει δὲ ἀδελφὸς ἀδελφὸν
      εἰς θάνατον καὶ πατὴρ τέκνον, καὶ ἐπαναστήσονται τέκνα ἐπὶ γονεῖς καὶ
      θανατώσουσιν αὐτούς.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲉⲣⲉⲧⲉⲛⲉ̀ϣⲱⲡⲓ ⲉⲩⲙⲟⲥϯ
      ⲙ̀ⲙⲱⲧⲉⲛ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲑⲃⲉ ⲡⲁⲣⲁⲛ ⲫⲏ ⲇⲉ ⲉⲑⲛⲁⲁⲙⲟⲛⲓ ⲛ̀ⲧⲟⲧϥ ϣⲁ ⲉ̀ⲃⲟⲗ ⲫⲁⲓ
      ⲡⲉⲑⲛⲁⲛⲟϩⲉⲙ</td>
      <td><span style="color:#b00e23">(ⲕ︦ⲃ︦)</span> ⲛ̅ⲧⲉⲧⲛ̅ϣⲱⲡⲉ ⲉⲩⲙⲟⲥⲧⲉ ⲙ̅ⲙⲱⲧⲛ
      ⲉⲃⲟⲗ ϩⲓⲧⲛ̅ ⲣⲱⲙⲉ ⲛⲓⲙ ⲉⲧⲃⲉ ⲡⲁⲣⲁⲛ. ⲡⲉⲧⲛⲁϩⲩⲡⲟⲙⲉⲓⲛⲉ ⲇⲉ ϣⲁⲃⲟⲗ ⲡⲁⲓ
      ⲡⲉⲧⲛⲁⲟⲩϫⲁⲓ.</td>
      <td><span style="color:#b00e23">(22)</span> And ye shall become hated by
      all because of my name: but he who will hold on until the end (lit. out),
      this (one) will be saved.</td>
      <td><span style="color:#b00e23">(22)</span> καὶ ἔσεσθε μισούμενοι ὑπὸ
      πάντων διὰ τὸ ὄνομά μου· ὁ δὲ ὑπομείνας εἰς τέλος οὗτος σωθήσεται.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲉ̀ϣⲱⲡ ⲇⲉ ⲁⲩϣⲁⲛϭⲟϫⲓ ⲛ̀ⲥⲱⲧⲉⲛ
      ϧⲉⲛ ⲧⲁⲓⲃⲁⲕⲓ ⲫⲱⲧ ⲉ̀ⲕⲉⲟⲩⲓ ⲁⲙⲏⲛ ϯϫⲱ ⲙ̀ⲙⲟⲥ ⲛⲱⲧⲉⲛ ϫⲉ ⲛ̀ⲛⲉⲧⲉⲛⲫⲟϩ ⲉ̀ⲙⲉϣⲧ ⲛⲓⲃⲁⲕⲓ
      ⲛ̀ⲧⲉ ⲡⲓⲥ̅ⲗ̅ ϣⲁⲧⲉϥⲓ̀ ⲛ̀ϫⲉ ⲡϣⲏⲣⲓ ⲙ̀ⲫⲣⲱⲙⲓ</td>
      <td><span style="color:#b00e23">(ⲕ︦ⲅ︦)</span> ϩⲟⲧⲁⲛ ⲇⲉ ⲉⲩϣⲁⲛⲡⲱⲧ ⲛ̅ⲥⲱⲧⲛ̅
      ϩⲛ̅ ⲧⲉⲓⲡⲟⲗⲓⲥ ⲡⲱⲧ ⲉϩⲣⲁⲓ ⲉⲕⲉⲟⲩⲉⲓ. ϩⲁⲙⲏⲛ ⲅⲁⲣ ϯϫⲱ ⲙ̅ⲙⲟⲥ ⲛⲏⲧⲛ̅ ϫⲉ ⲛ̅ⲛⲉⲧⲛ̅ϫⲱⲕ
      ⲉⲃⲟⲗ ⲛ̅ⲙ̅ⲡⲟⲗⲓⲥ ⲙ̅ⲡⲓⲏ̅ⲗ̅ ⲙ̅ⲡⲉ ⲡϣⲏⲣⲉ ⲙ̅ⲡⲣⲱⲙⲉ ⲉⲓ.</td>
      <td><span style="color:#b00e23">(23)</span> But if they should persecute
      you in this city, flee to another: verily I say to you, that ye shall not
      attain to pass through the cities of Israel, until (the) Son of (the) man
      come.</td>
      <td><span style="color:#b00e23">(23)</span> ὅταν δὲ διώκωσιν ὑμᾶς ἐν τῇ
      πόλει ταύτῃ, φεύγετε εἰς τὴν ἑτέραν· ἀμὴν γὰρ λέγω ὑμῖν, οὐ μὴ τελέσητε
      τὰς πόλεις τοῦ Ἰσραὴλ ἕως ἂν ἔλθῃ ὁ υἱὸς τοῦ ἀνθρώπου.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲙ̀ⲙⲟⲛ ⲟⲩⲙⲁⲑⲏⲧⲏⲥ ⲉϥⲟⲩⲟⲧ
      ⲉ̀ⲡⲉϥⲣⲉϥϯⲥⲃⲱ ⲟⲩⲇⲉ ⲟⲩⲃⲱⲕ ⲉϥⲟⲩⲟⲧ ⲉ̀ⲡⲉϥϭ̅ⲥ̅</td>
      <td><span style="color:#b00e23">(ⲕ︦ⲇ︦)</span> ⲙⲛ̅ ⲥⲃⲟⲩⲓ ⲅⲁⲣ ⲉϥⲟ ⲛ̅ⲛⲟϭ
      ⲉⲡⲉϥⲥⲁϩ. ⲟⲩⲧⲉ ⲙⲛ̅ ϩⲙ̅ϩⲁⲗ ⲉϥϫⲟⲥⲉ ⲉϩⲟⲩⲉ ⲡⲉϥϫⲟⲉⲓⲥ.</td>
      <td><span style="color:#b00e23">(24)</span> A disciple is not greater
      than his teacher, nor a servant greater than his lord.</td>
      <td><span style="color:#b00e23">(24)</span> Οὐκ ἔστιν μαθητὴς ὑπὲρ τὸν
      διδάσκαλον οὐδὲ δοῦλος ὑπὲρ τὸν κύριον αὐτοῦ.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲕⲏⲛ ⲉ̀ⲡⲓⲙⲁⲑⲏⲧⲏⲥ ⲛ̀ⲧⲉϥⲉⲣ
      ⲙ̀ⲫⲣⲏϯ ⲙ̀ⲡⲉϥⲣⲉϥϯⲥⲃⲱ ⲟⲩⲟϩ ⲡⲓⲃⲱⲕ ⲛ̀ⲧⲉϥⲉⲣ ⲙ̀ⲫⲣⲏϯ ⲙ̀ⲡⲉϥϭ̅ⲥ̅ ⲓⲥϫⲉ ⲡⲓⲛⲉⲃⲏⲓ
      ⲁⲩⲙⲟⲩϯ ⲉ̀ⲣⲟϥ ϫⲉ ⲃⲉⲗⲍⲉⲃⲟⲩⲗ ⲡⲟⲥⲱ ⲙⲁⲗⲗⲟⲛ ⲛⲉϥⲣⲉⲙⲛ̀ⲏⲓ</td>
      <td><span style="color:#b00e23">(ⲕ︦ⲉ︦)</span> ϩⲱ ⲉⲡⲉⲥⲃⲟⲩⲓ ϫⲉ ⲉϥⲉϣⲱⲡⲉ ⲛ̅ⲑⲉ
      ⲙ̅ⲡⲉϥⲥⲁϩ. ⲁⲩⲱ ⲡϩⲙ̅ϩⲁⲗ ϫⲉ ⲉϥⲉϣⲱⲡⲉ ⲛ̅ⲑⲉ ⲙ̅ⲡⲉϥϫⲟⲉⲓⲥ. ⲉϣϫⲉ ⲁⲩⲙⲟⲩⲧⲉ ⲉⲡϫⲟⲉⲓⲥ ϫⲉ
      ⲃⲉⲉⲗⲍⲉⲃⲟⲩⲗ ⲡⲟⲥⲟ ⲙⲁⲗⲗⲟⲛ ⲛⲉϥⲣⲙ̅ⲛ̅ⲏⲓ.</td>
      <td><span style="color:#b00e23">(25)</span> It is sufficient for the
      disciple that he be as his teacher, and the servant that he be as his
      lord. If they called the owner of the house "Belzeboul," how much more
      (shall they call) his household?</td>
      <td><span style="color:#b00e23">(25)</span> ἀρκετὸν τῷ μαθητῇ ἵνα γένηται
      ὡς ὁ διδάσκαλος αὐτοῦ, καὶ ὁ δοῦλος ὡς ὁ κύριος αὐτοῦ. εἰ τὸν
      οἰκοδεσπότην Βεελζεβοὺλ ἐπεκάλεσαν, πόσῳ μᾶλλον τοὺς οἰκιακοὺς
      αὐτοῦ.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲙ̀ⲡⲉⲣⲉⲣϩⲟϯ ⲟⲩⲛ ϧⲁⲧⲟⲩϩⲏ
      ⲙ̀ⲙⲟⲛ ⲡⲉⲧϩⲟⲃⲥ ⲅⲁⲣ ϫⲉ ϥⲛⲁϭⲱⲣⲡ ⲉ̀ⲃⲟⲗ ⲁⲛ ⲟⲩⲇⲉ ⲙ̀ⲙⲟⲛ ⲡⲉⲧϩⲏⲡ ϫⲉ ⲥⲉⲛⲁⲉⲙⲓ ⲉ̀ⲣⲟϥ
      ⲁⲛ</td>
      <td><span style="color:#b00e23">(ⲕ︦ⲋ︦)</span> ⲙ̅ⲡⲣ̅ⲣ̅ϩⲟⲧⲉ ϭⲉ ϩⲏⲧⲟⲩ. ⲙⲛ̅
      ⲗⲁⲁⲩ ⲅⲁⲣ ⲉϥϩⲟⲃⲥ̅ ⲛ̅ⲥⲉⲛⲁϭⲟⲗⲡϥ̅ ⲁⲛ ⲉⲃⲟⲗ. ⲁⲩⲱ ⲉϥϩⲏⲡ ⲉⲛϥ̅ⲛⲁⲟⲩⲱⲛϩ̅ ⲁⲛ
      ⲉⲃⲟⲗ.</td>
      <td><span style="color:#b00e23">(26)</span> Fear not then them: for there
      is not that which is covered, (except) that it will be revealed; nor
      hidden, (except) that it will be known.</td>
      <td><span style="color:#b00e23">(26)</span> Μὴ οὖν φοβηθῆτε αὐτούς· οὐδὲν
      γάρ ἐστιν κεκαλυμμένον ὃ οὐκ ἀποκαλυφθήσεται, καὶ κρυπτὸν ὃ οὐ
      γνωσθήσεται.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲫⲏ ⲉ̀ϯϫⲱ ⲙ̀ⲙⲟϥ ⲛⲱⲧⲉⲛ ϧⲉⲛ
      ⲡⲭⲁⲕⲓ ⲁϫⲟϥ ϧⲉⲛ ⲫⲟⲩⲱⲓⲛⲓ ⲟⲩⲟϩ ⲫⲏ ⲉⲧⲉⲧⲉⲛⲥⲱⲧⲉⲙ ⲉ̀ⲣⲟϥ ϧⲉⲛ ⲛⲉⲧⲉⲛⲙⲁϣϫ ϩⲓⲱⲓϣ
      ⲙ̀ⲙⲟϥ ϩⲓϫⲉⲛ ⲛⲉⲧⲉⲛϫⲉⲛⲉⲫⲱⲣ</td>
      <td><span style="color:#b00e23">(ⲕ︦ⲍ︦)</span> ⲡⲉϯϫⲱ ⲙ̅ⲙⲟϥ ⲛⲏⲧⲛ̅ ϩⲙ̅ ⲡⲕⲁⲕⲉ
      ⲁϫⲓϥ ϩⲙ̅ ⲡⲟⲩⲟⲉⲓⲛ. ⲁⲩⲱ ⲡⲉⲧⲉⲧⲛ̅ⲥⲱⲧⲙ̅ ⲉⲣⲟϥ ϩⲙ̅ ⲡⲉⲧⲛ̅ⲙⲁⲁϫⲉ ⲧⲁϣⲉⲟⲉⲓϣ ⲙ̅ⲙⲟϥ
      ϩⲓϫⲛ̅ ⲛ̅ϫⲉⲛⲉⲡⲱⲣ.</td>
      <td><span style="color:#b00e23">(27)</span> That which I say to you in
      darkness, say in light: and that which ye hear in your ears, preach upon
      your housetops.</td>
      <td><span style="color:#b00e23">(27)</span> ὃ λέγω ὑμῖν ἐν τῇ σκοτίᾳ,
      εἴπατε ἐν τῷ φωτί· καὶ ὃ εἰς τὸ οὖς ἀκούετε, κηρύξατε ἐπὶ τῶν
      δωμάτων.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲟⲩⲟϩ ⲙ̀ⲡⲉⲣⲉⲣϩⲟϯ ϧⲁⲧϩⲏ ⲙ̀ⲫⲏ
      ⲉⲑⲛⲁϧⲱⲧⲉⲃ ⲙ̀ⲡⲉⲧⲉⲛⲥⲱⲙⲁ ⲧⲉⲧⲉⲛⲯⲩⲭⲏ ⲇⲉ ⲙ̀ⲙⲟⲛ ϣϫⲟⲙ ⲙ̀ⲙⲱⲟⲩ ⲉ̀ϧⲟⲑⲃⲉⲥ ⲁⲣⲓϩⲟϯ ⲇⲉ
      ⲛ̀ⲑⲟϥ ϧⲁⲧϩⲏ ⲙ̀ⲫⲏ ⲉⲧⲉ ⲟⲩⲟⲛ ϣϫⲟⲙ ⲙ̀ⲙⲟϥ ⲉϯ ⲯⲩⲭⲏ ⲛⲉⲙ ⲡⲓⲥⲱⲙⲁ ⲉ̀ⲧⲁⲕⲱⲟⲩ ϧⲉⲛ
      ϯⲅⲉⲉⲛⲛⲁ</td>
      <td><span style="color:#b00e23">(ⲕ︦ⲏ︦)</span> ⲙ̅ⲡⲣ̅ⲣ̅ϩⲟⲧⲉ ϩⲏⲧⲟⲩ
      ⲛ̅ⲛⲉⲧⲛⲁⲙⲟⲩⲟⲩⲧ ⲙ̅ⲡⲉⲧⲛ̅ⲥⲱⲙⲁ. ⲉⲙⲛ̅ ϭⲟⲙ ⲇⲉ ⲙ̅ⲙⲟⲟⲩ ⲉⲙⲟⲩⲟⲩⲧ ⲛ̅ⲧⲉⲧⲛ̅ⲯⲩⲭⲏ. ⲁⲣⲓ
      ϩⲟⲧⲉ ⲇⲉ ⲛ̅ϩⲟⲩⲟ ϩⲏⲧϥ̅ ⲙ̅ⲡⲉⲧⲉ ⲟⲩⲛ ϭⲟⲙ ⲙ̅ⲙⲟϥ ⲉⲧⲁⲕⲟ ⲛ̅ⲧⲉⲧⲛⲯⲩⲭⲏ ⲙⲛ̅ ⲡⲉⲧⲛ̅ⲥⲱⲙⲁ
      ϩⲣⲁⲓ̈ ϩⲛ̅ ⲧⲅⲉϩⲉⲛⲛⲁ.</td>
      <td><span style="color:#b00e23">(28)</span> And fear not him who will
      kill your body, while it is not possible for them to kill your soul: but
      fear that one for whom it is possible to destroy the soul and the body in
      the Geenna.</td>
      <td><span style="color:#b00e23">(28)</span> καὶ μὴ φοβεῖσθε ἀπὸ τῶν
      ἀποκτεννόντων τὸ σῶμα τὴν δὲ ψυχὴν μὴ δυναμένων ἀποκτεῖναι· φοβεῖσθε δὲ
      μᾶλλον τὸν δυνάμενον καὶ ψυχὴν καὶ σῶμα ἀπολέσαι ἐν γεέννῃ.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲙⲏ ϭⲁϫ ⲃ̅ ⲁⲛ ⲉⲧⲟⲩϯ ⲙ̀ⲙⲱⲟⲩ
      ⲉ̀ⲃⲟⲗ ϧⲁ ⲟⲩⲧⲉⲃⲓ ⲟⲩⲟϩ ⲟⲩⲁⲓ ⲉ̀ⲃⲟⲗ ⲛ̀ϧⲏⲧⲟⲩ ⲛ̀ⲛⲉϥϩⲉⲓ ⲉ̀ϫⲉⲛ ⲡⲓⲕⲁϩⲓ ⲁϭⲛⲉ
      ⲡⲉⲧⲉϩⲛⲉ ⲡⲉⲧⲉⲛⲓⲱⲧ ⲉⲧϧⲉⲛ ⲛⲓⲫⲏⲟⲩⲓ</td>
      <td><span style="color:#b00e23">(ⲕ︦ⲑ︦)</span> ⲙⲏ ϫⲁϫ ⲥⲛⲁⲩ ⲛ̅ⲥⲉϯ ⲙ̅ⲙⲟⲟⲩ
      ⲉⲃⲟⲗ ⲁⲛ ϩⲁ ⲟⲩϩⲟⲃⲟⲗⲟⲥ. ⲁⲩⲱ ⲟⲩⲁ ⲉⲃⲟⲗ ⲛ̅ϩⲏⲧⲟⲩ ⲛ̅ⲛⲉϥϩⲉ ⲉϩⲣⲁⲓ̈ ⲉϫⲙ̅ ⲡⲕⲁϩ ⲁϫⲙ̅
      ⲡⲉⲧⲛ̅ⲉⲓⲱⲧ ⲉⲧϩⲛ̅ ⲙ̅ⲡⲏⲩⲉ.</td>
      <td><span style="color:#b00e23">(29)</span> Are not two sparrows sold for
      a farthing? and one of them shall not fall upon the earth without the
      will of your Father who is in the heavens:</td>
      <td><span style="color:#b00e23">(29)</span> οὐχὶ δύο στρουθία ἀσσαρίου
      πωλεῖται; καὶ ἓν ἐξ αὐτῶν οὐ πεσεῖται ἐπὶ τὴν γῆν ἄνευ τοῦ πατρὸς
      ὑμῶν.</td>
    </tr>

    <tr>
      <td><span style="color:#b00e23">(ⲗ̅)</span> ⲛ̀ⲑⲱⲧⲉⲛ ⲇⲉ ⲛⲓⲕⲉϥⲱⲓ ⲛ̀ⲧⲉⲧⲉⲛⲁⲫⲉ
      ⲥⲉⲏⲡ ⲧⲏⲣⲟⲩ</td>
      <td><span style="color:#b00e23">(ⲗ︦)</span> ⲛ̅ⲕⲉⲃⲱ ⲇⲉ ⲛ̅ⲧⲉⲧⲛ̅ⲁⲡⲉ ⲏⲡ
      ⲧⲏⲣⲟⲩ.</td>
      <td><span style="color:#b00e23">(30)</span> but the very hairs of your
      head are all numbered.</td>
      <td><span style="color:#b00e23">(30)</span> ὑμῶν δὲ καὶ αἱ τρίχες τῆς
      κεφαλῆς πᾶσαι ἠριθμημέναι εἰσίν.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲙ̀ⲡⲉⲣⲉⲣϩⲟϯ ⲟⲩⲛ ⲧⲉⲧⲉⲛⲟⲩⲟⲧ
      ⲅⲁⲣ ⲉ̀ⲟⲩⲙⲏϣ ⲛ̀ϭⲁϫ</td>
      <td><span style="color:#b00e23">(ⲗ︦ⲁ︦)</span> ⲙ̅ⲡⲣ̅ⲣ̅ϩⲟⲧⲉ ϭⲉ ϩⲏⲧⲟⲩ
      ⲛ̅ⲧⲱⲧⲛ̅ ⲧⲉⲧⲛ̅ϣⲟⲃⲉ ⲉϩⲁϩ ⲛ̅ϫⲁϫ.</td>
      <td><span style="color:#b00e23">(31)</span> Fear not, then, for ye are
      better than many sparrows.</td>
      <td><span style="color:#b00e23">(31)</span> μὴ οὖν φοβεῖσθε· πολλῶν
      στρουθίων διαφέρετε ὑμεῖς.</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲟⲩⲟⲛ ⲛⲓⲃⲉⲛ ⲉⲑⲛⲁⲟⲩⲱⲛϩ ⲉ̀ⲃⲟⲗ
      ⲛ̀ϧⲏⲧ ⲙ̀ⲡⲉⲙⲑⲟ ⲛ̀ⲛⲓⲣⲱⲙⲓ ϯⲛⲁⲟⲩⲱⲛϩ ⲉ̀ⲃⲟⲗ ⲛ̀ϧⲏⲧϥ ϩⲱ ⲙ̀ⲡⲉⲙⲑⲟ ⲙ̀ⲡⲁⲓⲱⲧ ⲉⲧϧⲉⲛ
      ⲛⲓⲫⲏⲟⲩⲓ</td>
      <td><span style="color:#b00e23">(ⲗ︦ⲃ︦)</span> ⲟⲩⲛ ϭⲉ ⲛⲓⲙ ⲉⲧⲛⲁϩⲟⲙⲟⲗⲟⲅⲉⲓ
      ⲛ̅ϩⲏⲧ ⲙ̅ⲡⲉⲙⲧⲟ ⲉⲃⲟⲗ ⲛ̅ⲛⲉⲣⲱⲙⲉ ϯⲛⲁϩⲟⲙⲟⲗⲟⲅⲉⲓ ϩⲱ ⲛ̅ϩⲏⲧϥ̅ ⲙ̅ⲡⲉⲙⲧⲟ ⲉⲃⲟⲗ ⲙ̅ⲡⲁⲉⲓⲱⲧ
      ⲉⲧϩⲛ̅ ⲙ̅ⲡⲏⲩⲉ.</td>
      <td><span style="color:#b00e23">(32)</span> Every one who will confess me
      before men, I shall confess him also before my Father who is in the
      heavens.</td>
      <td><span style="color:#b00e23">(32)</span> Πᾶς οὖν ὅστις ὁμολογήσει ἐν
      ἐμοὶ ἔμπροσθεν τῶν ἀνθρώπων, ὁμολογήσω κἀγὼ ἐν αὐτῷ ἔμπροσθεν τοῦ πατρός
      μου τοῦ ἐν οὐρανοῖς·</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲫⲏ ⲉⲑⲛⲁϫⲟⲗⲧ ⲉ̀ⲃⲟⲗ ⲙ̀ⲡⲉⲙⲑⲟ
      ⲛ̀ⲛⲓⲣⲱⲙⲓ ϯⲛⲁϫⲟⲗϥ ⲉ̀ⲃⲟⲗ ϩⲱ ⲙ̀ⲡⲉⲙⲑⲟ ⲙ̀ⲡⲁⲓⲱⲧ ⲉⲧϧⲉⲛ ⲛⲓⲫⲏⲟⲩⲓ</td>
      <td><span style="color:#b00e23">(ⲗ︦ⲅ︦)</span> ⲡⲉⲧⲛⲁⲁⲡⲁⲣⲛⲁ ⲇⲉ ⲙ̅ⲙⲟⲓ
      ⲙ̅ⲡⲉⲙⲧⲟ ⲉⲃⲟⲗ ⲛ̅ⲛⲉⲣⲱⲙⲉ. ϯⲛⲁⲁⲡⲁⲣⲛⲁ ϩⲱ ⲙ̅ⲙⲟϥ ⲙ̅ⲡⲉⲙⲧⲟ ⲉⲃⲟⲗ ⲙ̅ⲡⲁⲉⲓⲱⲧ ⲉⲧϩⲛ̅
      ⲙ̅ⲡⲏⲩⲉ.</td>
      <td><span style="color:#b00e23">(33)</span> But he who will deny me
      before men, I shall deny him also before my Father who is in the
      heavens.</td>
      <td><span style="color:#b00e23">(33)</span> ὅστις δʼ ἂν ἀρνήσηταί με
      ἔμπροσθεν τῶν ἀνθρώπων, ἀρνήσομαι κἀγὼ αὐτὸν ἔμπροσθεν τοῦ πατρός μου τοῦ
      ἐν οὐρανοῖς.</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ⲙ̀ⲡⲉⲣⲙⲉⲩⲓ ϫⲉ ⲉⲧⲁⲓⲓ̀ ⲉ̀ϩⲓⲟⲩⲓ
      ⲛ̀ⲟⲩϩⲓⲣⲏⲛⲏ ϩⲓϫⲉⲛ ⲡⲓⲕⲁϩⲓ ⲛⲉⲧⲁⲓⲓ̀ ⲉ̀ϩⲓⲟⲩⲓ ⲛ̀ⲟⲩϩⲓⲣⲏⲛⲏ ⲁⲛ ⲁⲗⲗⲁ ⲟⲩⲥⲏϥⲓ</td>
      <td><span style="color:#b00e23">(ⲗ︦ⲇ︦)</span> ⲙ̅ⲡⲣ̅ⲱϣ ϫⲉ ⲛ̅ⲧⲁⲓ̈ⲉⲓ ⲉⲛⲟⲩϫⲉ
      ⲛ̅ⲟⲩⲉⲓⲣⲏⲛⲏ ⲉϩⲣⲁⲓ̈ ⲉϫⲙ̅ ⲡⲕⲁϩ. ⲛ̅ⲧⲁⲓ̈ⲉⲓ ⲁⲛ ⲉⲛⲟⲩϫⲉ ⲛ̅ⲟⲩⲉⲓⲣⲏⲛⲏ. ⲁⲗⲗⲁ ⲉⲛⲟⲩϫⲉ
      ⲛ̅ⲟⲩⲥⲏϥⲉ.</td>
      <td><span style="color:#b00e23">(34)</span> Think not that I came to send
      (lit. cast) peace on the earth: I came not to send (lit. cast) peace, but
      a sword.</td>
      <td><span style="color:#b00e23">(34)</span> Μὴ νομίσητε ὅτι ἦλθον βαλεῖν
      εἰρήνην ἐπὶ τὴν γῆν· οὐκ ἦλθον βαλεῖν εἰρήνην ἀλλὰ μάχαιραν.</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ⲁⲓⲓ̀ ⲅⲁⲣ ⲉ̀ⲫⲉⲣϫ ⲟⲩⲣⲱⲙⲓ
      ⲉ̀ⲡⲉϥⲓⲱⲧ ⲟⲩⲟϩ ⲟⲩϣⲉⲣⲓ ⲉ̀ⲧⲉⲥⲙⲁⲩ ⲟⲩⲟϩ ⲟⲩϣⲉⲗⲉⲧ ⲉ̀ⲧⲉⲥϣⲱⲙⲓ</td>
      <td><span style="color:#b00e23">(ⲗ︦ⲉ︦)</span> ⲛ̅ⲧⲁⲓ̈ⲉⲓ ⲅⲁⲣ ⲉⲡⲱⲣϫ̅
      ⲛ̅ⲟⲩⲣⲱⲙⲉ ⲉⲡⲉϥⲉⲓⲱⲧ. ⲁⲩⲱ ⲟⲩϣⲉⲉⲣⲉ ⲉⲧⲉⲥⲙⲁⲁⲩ ⲁⲩⲱ ⲟⲩϣⲉⲗⲉⲉⲧ ⲉⲧⲉⲥϣⲱⲙⲉ.</td>
      <td><span style="color:#b00e23">(35)</span> For I came to set a man at
      variance against his father, and a daughter against her mother, and a
      daughter-in-law against her mother-in-law:</td>
      <td><span style="color:#b00e23">(35)</span> ἦλθον γὰρ διχάσαι ἄνθρωπον
      κατὰ τοῦ πατρὸς αὐτοῦ καὶ θυγατέρα κατὰ τῆς μητρὸς αὐτῆς καὶ νύμφην κατὰ
      τῆς πενθερᾶς αὐτῆς,</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> ⲟⲩⲟϩ ⲛⲉⲛϫⲁϫⲓ ⲙ̀ⲡⲓⲣⲱⲙⲓ ⲛⲉ
      ⲛⲉϥⲣⲉⲙⲛ̀ⲏⲓ</td>
      <td><span style="color:#b00e23">(ⲗ︦ⲋ︦)</span> ⲛ̅ϫⲁϫⲉ ⲙ̅ⲡⲣⲱⲙⲉ ⲛⲉ
      ⲛⲉϥⲣⲙⲛ̅ⲏⲓ.</td>
      <td><span style="color:#b00e23">(36)</span> and the man's foes are his
      household.</td>
      <td><span style="color:#b00e23">(36)</span> καὶ ἐχθροὶ τοῦ ἀνθρώπου οἱ
      οἰκιακοὶ αὐτοῦ.</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ⲫⲏ ⲉⲑⲙⲉⲓ ⲙ̀ⲡⲉϥⲓⲱⲧ ⲓⲉ ⲧⲉϥⲙⲁⲩ
      ⲉ̀ϩⲟⲧⲉⲣⲟⲓ ϥⲉⲙⲡϣⲁ ⲙ̀ⲙⲟⲓ ⲁⲛ ⲟⲩⲟϩ ⲫⲏ ⲉⲑⲙⲉⲓ ⲙ̀ⲡⲉϥϣⲏⲣⲓ ⲓⲉ ⲧⲉϥϣⲉⲣⲓ ⲉ̀ϩⲟⲧⲉⲣⲟⲓ
      ϥⲉⲙⲡϣⲁ ⲙ̀ⲙⲟⲓ ⲁⲛ</td>
      <td><span style="color:#b00e23">(ⲗ︦ⲍ︦)</span> ⲡⲉⲧⲙⲉ ⲛ̅ⲉⲓⲱⲧ ⲏ ⲙⲁⲁⲩ ⲉϩⲟⲩⲉ
      ⲉⲣⲟⲓ ⲛϥ̅ⲙ̅ⲡϣⲁ ⲙ̅ⲙⲟⲓ ⲁⲛ. ⲁⲩⲱ ⲡⲉⲧⲙⲉ ⲛ̅ϣⲏⲣⲉ ϩⲓ ϣⲉⲉⲣⲉ ⲉϩⲟⲩⲉ ⲉⲣⲟⲓ̈ ⲛϥ̅ⲙ̅ⲡϣⲁ
      ⲙ̅ⲙⲟⲓ̈ ⲁⲛ.</td>
      <td><span style="color:#b00e23">(37)</span> He who loveth his father or
      his mother more than me is not worthy of me; and he who loveth his son or
      his daughter more than me is not worthy of me.</td>
      <td><span style="color:#b00e23">(37)</span> ὁ φιλῶν πατέρα ἢ μητέρα ὑπὲρ
      ἐμὲ οὐκ ἔστιν μου ἄξιος· καὶ ὁ φιλῶν υἱὸν ἢ θυγατέρα ὑπὲρ ἐμὲ οὐκ ἔστιν
      μου ἄξιος·</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> ⲫⲏ ⲉ̀ⲧⲉ ⲛ̀ϥⲛⲁⲱⲗⲓ
      ⲙ̀ⲡⲉϥⲥⲧⲁⲩⲣⲟⲥ ⲁⲛ ⲟⲩⲟϩ ⲛ̀ⲧⲉϥⲙⲟϣⲓ ⲛ̀ⲥⲱⲓ ϥⲉⲙⲡϣⲁ ⲙ̀ⲙⲟⲓ ⲁⲛ</td>
      <td><span style="color:#b00e23">(ⲗ︦ⲏ︦)</span> ⲁⲩⲱ ⲡⲉⲧⲉ ⲛϥ̅ⲛⲁϥⲓ ⲁⲛ
      ⲙ̅ⲡⲉϥⲥⲧⲁⲩⲣⲟⲥ ⲛϥ̅ⲟⲩⲁϩϥ̅ ⲛ̅ⲥⲱⲓ̈ ⲛϥ̅ⲙ̅ⲡϣⲁ ⲙ̅ⲙⲟⲓ ⲁⲛ.</td>
      <td><span style="color:#b00e23">(38)</span> He who will not take up his
      cross and walk after me, is not worthy of me.</td>
      <td><span style="color:#b00e23">(38)</span> καὶ ὃς οὐ λαμβάνει τὸν
      σταυρὸν αὐτοῦ καὶ ἀκολουθεῖ ὀπίσω μου, οὐκ ἔστιν μου ἄξιος.</td>
    </tr>

    <tr>
      <td><span style="color:#b00e23">(ⲗ̅ⲑ̅)</span> ⲫⲏ ⲉⲧⲁϥϫⲓⲙⲓ ⲛ̀ⲧⲉϥⲯⲩⲭⲏ
      ⲉϥⲉ̀ⲧⲁⲕⲟⲥ ⲫⲏ ⲉⲑⲛⲁⲧⲁⲕⲟ ⲛ̀ⲧⲉϥⲯⲩⲭⲏ ⲉⲑⲃⲏⲧ ⲉϥⲉ̀ϫⲉⲙⲥ</td>
      <td><span style="color:#b00e23">(ⲗ︦ⲑ︦)</span> ⲡⲉⲛⲧⲁϥϩⲉ ⲉⲧⲉϥⲯⲩⲭⲏ
      ϥⲛⲁⲥⲟⲣⲙⲉⲥ. ⲁⲩⲱ ⲡⲉⲛⲧⲁϥⲥⲱⲣⲙ̅ ⲛ̅ⲧⲉϥⲯⲩⲭⲏ ⲉⲧⲃⲏⲏⲧ ϥⲛⲁϩⲉ ⲉⲣⲟⲥ.</td>
      <td><span style="color:#b00e23">(39)</span> He who found his life shall
      lose it; he who will lose his life because of me shall find it.</td>
      <td><span style="color:#b00e23">(39)</span> ὁ εὑρὼν τὴν ψυχὴν αὐτοῦ
      ἀπολέσει αὐτήν, καὶ ὁ ἀπολέσας τὴν ψυχὴν αὐτοῦ ἕνεκεν ἐμοῦ εὑρήσει
      αὐτήν.</td>
    </tr>

    <tr>
      <td><span style="color:#b00e23">(ⲙ̅)</span> ⲫⲏ ⲉⲧϣⲱⲡ ⲙ̀ⲙⲱⲧⲉⲛ ⲁϥϣⲱⲡ ⲙ̀ⲙⲟⲓ
      ⲟⲩⲟϩ ⲫⲏ ⲉⲧϣⲱⲡ ⲙ̀ⲙⲟⲓ ⲁϥϣⲱⲡ ⲙ̀ⲫⲏ ⲉⲧⲁϥⲧⲁⲟⲩⲟⲓ</td>
      <td><span style="color:#b00e23">(ⲙ︦)</span> ⲡⲉⲧϣⲱⲡ ⲙ̅ⲙⲱⲧⲛ̅ ⲉⲣⲟϥ ⲉϥϣⲱⲡ
      ⲙ̅ⲙⲟⲓ̈ ⲉⲣⲟϥ. ⲁⲩⲱ ⲡⲉⲧϣⲱⲡ ⲙ̅ⲙⲟⲓ̈ ⲉⲣⲟϥ ⲉϥϣⲱⲡ ⲉⲣⲟϥ ⲙ̅ⲡⲉⲛⲧⲁϥⲧⲛⲟⲟⲩⲧ.</td>
      <td><span style="color:#b00e23">(40)</span> He who receiveth you,
      received me, and he who receiveth me received him who sent me.</td>
      <td><span style="color:#b00e23">(40)</span> Ὁ δεχόμενος ὑμᾶς ἐμὲ δέχεται,
      καὶ ὁ ἐμὲ δεχόμενος δέχεται τὸν ἀποστείλαντά με.</td>
    </tr>

    <tr>
      <td><span style="color:#b00e23">(ⲙ̅ⲁ̅)</span> ⲫⲏ ⲉⲧϣⲱⲡ ⲛ̀ⲟⲩⲡⲣⲟⲫⲏⲧⲏⲥ
      ⲉ̀ⲫⲣⲁⲛ ⲛ̀ⲟⲩⲡⲣⲟⲫⲏⲧⲏⲥ ⲉϥⲉ̀ϭⲓ ⲙ̀ⲫⲃⲉⲭⲉ ⲛ̀ⲟⲩⲡⲣⲟⲫⲏⲧⲏⲥ ⲫⲏ ⲉⲧϣⲱⲡ ⲛ̀ⲟⲩⲑⲙⲏⲓ ⲉ̀ⲫⲣⲁⲛ
      ⲛ̀ⲟⲩⲑⲙⲏⲓ ⲉϥⲉ̀ϭⲓ ⲙ̀ⲫⲃⲉⲭⲉ ⲛ̀ⲟⲩⲑⲙⲏⲓ</td>
      <td><span style="color:#b00e23">(ⲙ︦ⲁ︦)</span> ⲡⲉⲧϣⲱⲡ ⲉⲣⲟϥ ⲛ̅ⲟⲩⲡⲣⲟⲫⲏⲧⲏⲥ
      ⲉⲡⲣⲁⲛ ⲛ̅ⲟⲩⲡⲣⲟⲫⲏⲧⲏⲥ ϥⲛⲁϫⲓ ⲙ̅ⲡⲃⲉⲕⲉ ⲛ̅ⲟⲩⲡⲣⲟⲫⲏⲧⲏⲥ. ⲁⲩⲱ ⲡⲉⲧϣⲱⲡ ⲉⲣⲟϥ
      ⲛ̅ⲟⲩⲇⲓⲕⲁⲓⲟⲥ ⲉⲡⲣⲁⲛ ⲛ̅ⲟⲩⲇⲓⲕⲁⲓⲟⲥ ϥⲛⲁϫⲓ ⲙ̅ⲡⲃⲉⲕⲉ ⲙ̅ⲡⲇⲓⲕⲁⲓⲟⲥ.</td>
      <td><span style="color:#b00e23">(41)</span> He who receiveth a prophet in
      the name of a prophet shall receive a prophet's reward; and he who
      receiveth a righteous (man) in the name of a righteous (man) shall
      receive a righteous (man's) reward.</td>
      <td><span style="color:#b00e23">(41)</span> ὁ δεχόμενος προφήτην εἰς
      ὄνομα προφήτου μισθὸν προφήτου λήμψεται, καὶ ὁ δεχόμενος δίκαιον εἰς
      ὄνομα δικαίου μισθὸν δικαίου λήμψεται.</td>
    </tr>

    <tr>
      <td><span style="color:#b00e23">(ⲙ̅ⲃ̅)</span> ⲟⲩⲟϩ ⲫⲏ ⲉⲑⲛⲁⲧⲥⲉ ⲟⲩⲁⲓ
      ⲛ̀ⲛⲁⲓⲕⲟⲩϫⲓ ⲛ̀ⲟⲩⲁⲫⲟⲧ ⲙ̀ⲙⲱⲟⲩ ϩⲱϫ ⲙⲟⲛⲟⲛ ⲉ̀ⲫⲣⲁⲛ ⲛ̀ⲟⲩⲙⲁⲑⲏⲧⲏⲥ ⲁⲙⲏⲛ ϯϫⲱ ⲙ̀ⲙⲟⲥ
      ⲛⲱⲧⲉⲛ ϫⲉ ⲛ̀ⲛⲉϥⲧⲁⲕⲟ ⲛ̀ϫⲉ ⲡⲉϥⲃⲉⲭⲉ</td>
      <td><span style="color:#b00e23">(ⲙ︦ⲃ︦)</span> ⲁⲩⲱ ⲡⲉⲧⲛⲁⲧⲥⲉ ⲟⲩⲁ
      ⲛ̅ⲛⲉⲓ̈ⲕⲟⲩⲓ̈ ⲛ̅ⲟⲩϫⲱ ⲙ̅ⲙⲟⲩ ⲛ̅ⲱⲣϣ ⲙ̅ⲙⲁⲧⲉ ⲉⲡⲣⲁⲛ ⲛ̅ⲟⲩⲙⲁⲑⲏⲧⲏⲥ. ϩⲁⲙⲏⲛ ϯϫⲱ ⲙ̅ⲙⲟⲥ
      ⲛⲏⲧⲛ̅ ϫⲉ ⲛ̅ⲛⲉϥⲥⲱⲣⲙ̅ ⲙ̅ⲡⲉϥⲃⲉⲕⲉ.</td>
      <td><span style="color:#b00e23">(42)</span> And he who will give to drink
      to one of these little (ones) a cup of cold water only, in (the) name of
      a disciple, verily I say to you, that his reward shall not perish.'</td>
      <td><span style="color:#b00e23">(42)</span> καὶ ὃς ἂν ποτίσῃ ἕνα τῶν
      μικρῶν τούτων ποτήριον ψυχροῦ μόνον εἰς ὄνομα μαθητοῦ, ἀμὴν λέγω ὑμῖν, οὐ
      μὴ ἀπολέσῃ τὸν μισθὸν αὐτοῦ.</td>
    </tr>
  </table>
</body>
</html>
