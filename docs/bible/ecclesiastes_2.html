<!DOCTYPE html>
<html>
<head>
  <title>Ecclesiastes</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="ecclesiastes_3.html" rel="next">
  <link href="ecclesiastes_1.html" rel="prev">
  <script src="main.js" type="module"></script>
</head>
<body class="bible">
  <h4 id="ecclesiastes_2">Ecclesiastes 2</h4>

  <table class="chapter">
    <tr id="v1" class="verse">
      <td class="language Sahidic"><span style="color:#b00e23">(ⲁ︦)</span>
      ⲁⲓ̈ϫⲟⲟⲥ ⲁⲛⲟⲕ ϩⲙ̅ ⲡⲁϩⲏⲧ ϫⲉ ⲁⲙⲟⲩ ⲧⲁϫⲟⲛⲧⲕ̅ ϩⲛ̅ ⲟⲩⲟⲩⲛⲟϥ ⲛⲅ̅ⲛⲁⲩ ϩⲛ̅ ⲟⲩⲁⲅⲁⲑⲟⲛ
      ⲁⲩⲱ ⲉⲓⲥ ⲡⲉⲓ̈ⲕⲉⲧ ⲟⲩⲡⲉⲧϣⲟⲩⲉⲓⲧ ⲡⲉ</td>
      <td class="language English"><span style="color:#b00e23">(1)</span> I
      said in my heart, Come now, I will prove thee with mirth, and behold thou
      good: and, behold, this is also vanity.</td>
      <td class="language Greek"><span style="color:#b00e23">(1)</span> Εἶπον
      ἐγὼ ἐν καρδίᾳ µου Δεῦρο δὴ πειράσω σε ἐν εὐφροσύνῃ, καὶ ἰδὲ ἐν ἀγαθῷ· καὶ
      ἰδοὺ καί γε τοῦτο µαταιότης.</td>
      <td class="language Fayyumic"><span style="color:#b00e23">(ⲁ︦)</span>
      ⲁⲉⲓϫⲁⲥ ⲁⲛⲁⲕ ⲙ[ⲡⲁϩⲏ]ⲧ ϫⲉ ⲁⲙⲟⲩ ⲛ̈ⲧⲁϫⲁⲛⲧⲕ ϩⲓⲛⲛ ⲟⲩⲛⲁϥ ⲛ̈ⲕⲛⲉⲩ ⲉⲛⲡⲉⲧⲛⲁⲛⲟⲩϥ⳾
      ⲡ[ⲉⲉⲓⲕⲏ]ⲧ ⲁⲛ ⲟⲩⲡⲓϫⲉⲉⲓ ⲡⲉ⳾</td>
    </tr>

    <tr id="v2" class="verse">
      <td class="language Sahidic"><span style="color:#b00e23">(ⲃ︦)</span>
      ⲡⲥⲱⲃⲉ ⲁⲓ̈ⲧⲁⲩⲟ ⲉⲣⲟϥ ⲙ̅ⲡϣⲉⲉⲓ ⲁⲩⲱ ⲡⲟⲩⲛⲟϥ ⲁⲓ̈ϫⲟⲟⲥ ⲛⲁϥ ϫⲉ ⲟⲩ ⲡⲉ ⲡⲁⲓ̈ ⲉⲧⲕ̅ⲉⲓⲣⲉ
      ⲙ̅ⲙⲟϥ</td>
      <td class="language English"><span style="color:#b00e23">(2)</span> I
      said to laughter, Madness: and to mirth, Why doest thou this:</td>
      <td class="language Greek"><span style="color:#b00e23">(2)</span> τῷ
      γέλωτι εἶπα περιφορὰν καὶ τῇ εὐφροσύνῃ Τί τοῦτο ποιεῖς;</td>
      <td class="language Fayyumic"><span style="color:#b00e23">(ⲃ︦)</span>
      ⲁⲉⲓϫⲁⲥ ⲉⲡⲥⲱⲃⲓ ϫⲉ ⲛ̈ϥⲥⲙⲁⲧ ⲉⲛ⳾ ⲁϩⲁ [ⲡⲟⲩⲛⲁϥ] ϫⲉ ⲁϩⲁⲕ ⲕⲓⲗⲉⲓ ⲙ̈ⲡⲉⲓ⳾</td>
    </tr>

    <tr id="v3" class="verse">
      <td class="language Sahidic"><span style="color:#b00e23">(ⲅ︦)</span> ⲁⲓ̈ϯ
      ϩⲧⲏⲓ̈ ϫⲉ ⲛⲉ ⲡⲁϩⲏⲧ ⲛⲁϣⲥⲉⲕ ⲧⲁⲥⲁⲣⲝ ⲛ̅ⲑⲉ ⲛ̅ⲟⲩⲏⲣⲡ ⲁⲩⲱ ⲡⲁϩⲏⲧ ⲁϥϫⲓ̈ ⲙⲟⲉⲓⲧ ϩⲏⲧ
      ϩⲛ̅ ⲟⲩⲥⲟⲫⲓⲁ ⲁⲩⲱ ⲉⲧⲣⲁⲁⲙⲁϩⲧⲉ ⲉϫⲙ̅ ⲡⲟⲩⲛⲟϥ ϣⲁⲛϯⲛⲁⲩ ϫⲉ ⲁϣ ⲡⲉ ⲡⲁⲅⲁⲑⲟⲛ ⲉⲧϣⲟⲟⲡ
      ⲛ̅ⲛ̅ϣⲏⲣⲉ ⲛ̅ⲛ̅ⲣⲱⲙⲉ ⲉⲧⲟⲩⲛⲁⲁϥ ϩⲁⲣⲟϥ ⲙ̅ⲡⲣⲏ ⲛ̅ⲧⲏⲡⲉ ⲛ̅ⲛⲉϩⲟⲟⲩ ⲙ̅ⲡⲉⲩⲱⲛϩ̅</td>
      <td class="language English"><span style="color:#b00e23">(3)</span> And I
      examined whether my heart would excite my flesh as with wine, (though my
      heart guided me in wisdom,) and I desired to lay hold of mirth, until I
      should see of what kind is the good to the sons of men, which they should
      do under the sun all the days of their life.</td>
      <td class="language Greek"><span style="color:#b00e23">(3)</span>
      κατεσκεψάµην ἐν καρδίᾳ µου τοῦ ἑλκύσαι εἰς οἶνον τὴν σάρκα µου — καὶ
      καρδία µου ὡδήγησεν ἐν σοφίᾳ — καὶ τοῦ κρατῆσαι ἐπ’ ἀφροσύνῃ, ἕως οὗ ἴδω
      ποῖον τὸ ἀγαθὸν τοῖς υἱοῖς τοῦ ἀνθρώπου, ὃ ποιήσουσιν ὑπὸ τὸν ἥλιον
      ἀριθµὸν ἡµερῶν ζωῆς αὐτῶν.</td>
      <td class="language Fayyumic"><span style="color:#b00e23">(ⲅ︦)</span>
      ⲁⲉⲓϫⲱϣⲧ ⲉⲡⲁⲏ⳰ⲧ⳾ ϫⲉ ⲁⲉⲓⲛⲁⲓⲥⲉⲧ ⲡⲁⲁ[ϥⲟⲩⲓ̈] ⲛⲑⲏ ⲛ̈ⲟⲩⲏⲗⲡ⳾ ⲡⲁϩⲏⲧ ⲇⲉ ⲁϥϫⲓⲙⲁⲉⲓⲧ
      ⲛⲏⲉⲓ ⲛ̈ⲥⲟⲫⲓⲁ⳾ [ⲁϩⲁ ⲉ]ⲁⲙⲉϩϯ ⲛ̈ⲡⲟⲩⲛⲁϥ⳾ ϣⲁⲛϯⲛⲉⲩ ϫⲉ ⲉϣ ⲡⲉⲧⲛⲁⲛⲟⲩ[ϥ ϣ]ⲁ[ⲡ
      ⲛ̈ⲛ̈ϣ]ⲏⲗⲓ ⲛ̈ⲛⲓⲗⲱⲙⲓ⳾ ⲧⲏⲡⲓ ⲛⲛⲉϩⲁⲟⲩ ⲛ̈ⲧⲉ ⲡⲉⲩⲱⲛϩ⳾</td>
    </tr>

    <tr id="v4" class="verse">
      <td class="language Sahidic"><span style="color:#b00e23">(ⲇ︦)</span>
      ⲁⲓ̈ϫⲓ̈ⲥⲉ ⲙ̅ⲡⲉⲛⲧⲁⲓ̈ⲧⲁⲙⲓ̈ⲟϥ ⲛⲁⲓ̈ ⲁⲓ̈ⲕⲱⲧ ⲛⲁⲓ̈ ⲛ̅ϩⲉⲛⲏⲓ̈ ⲁⲓ̈ⲧⲱϭⲉ ⲛⲁⲓ̈ ⲛ̅ϩⲉⲛⲙⲁ
      ⲛ̅ⲉⲗⲟⲟⲗⲉ</td>
      <td class="language English"><span style="color:#b00e23">(4)</span> I
      enlarged my work; I built me houses; I planted me vineyards.</td>
      <td class="language Greek"><span style="color:#b00e23">(4)</span>
      ἐµεγάλυνα ποίηµά µου, ᾠκοδόµησά µοι οἴκους, ἐφύτευσά µοι ἀµπελῶνας,</td>
      <td class="language Fayyumic"><span style="color:#b00e23">(ⲇ︦)</span>
      ⲁⲉⲓⲧⲗ[ⲉ ⲡⲧⲁⲙ]ⲓⲁ ⲁϣⲉⲓ⳾ ⲁⲉⲓⲕⲁⲧ ⲉⲛⲏ⳰ⲉⲓ ⲛⲏⲉⲓ⳾ ⲁⲉⲓⲧⲁϫ ⲉⲛⲙⲁ ⲛ̈ⲁⲗ[ⲁⲗⲉⲓ
      ⲛⲏ]ⲉⲓ⳾</td>
    </tr>

    <tr id="v5" class="verse">
      <td class="language Sahidic"><span style="color:#b00e23">(ⲉ︦)</span>
      ⲁⲓ̈ⲧⲁⲙⲓ̈ⲟ ⲛⲁⲓ̈ ⲛ̅ϩⲉⲛⲕⲏⲡⲟⲥ ⲙⲛ̅ ϩⲉⲛⲡⲁⲣⲁⲇⲓⲥⲟⲥ ⲁⲩⲱ ⲁⲓ̈ⲧⲱϭⲉ ⲛⲁⲓ̈ ⲛ̅ϩⲏⲧⲟⲩ ⲛ̅ϣⲏⲛ
      ⲛⲓ̈ⲙ ⲛ̅ⲣⲉϥϯⲕⲁⲣⲡⲟⲥ</td>
      <td class="language English"><span style="color:#b00e23">(5)</span> I
      made me gardens and orchards, and planted in them every kind of
      fruit-tree.</td>
      <td class="language Greek"><span style="color:#b00e23">(5)</span> ἐποίησά
      µοι κήπους καὶ παραδείσους καὶ ἐφύτευσα ἐν αὐτοῖς ξύλον πᾶν καρποῦ·</td>
      <td class="language Fayyumic"><span style="color:#b00e23">(ⲉ︦)</span>
      ⲁⲉⲓⲧⲁⲙⲓⲁ ⲛⲏⲓ̈ ⲛ̈ⲛⲉⲛϣⲛⲏ⳾ ⲙ̈ⲙⲉⲛ ⲉⲛⲡⲁⲣⲁⲇⲓⲥⲟⲥ[⳾ ⲁ]ⲉⲓⲧⲁϫ ϣϣⲉⲛ ⲛⲓⲙⲉⲓ ⲉ[ⲧ]
      ⲛ̈ϩⲏⲧⲟⲩ ⲛ̈ϥⲁⲉⲓ ⲟⲩⲧⲉϩ⳾</td>
    </tr>

    <tr id="v6" class="verse">
      <td class="language Sahidic"><span style="color:#b00e23">(ⲋ︦)</span>
      ⲁⲓ̈ⲧⲁⲙⲓ̈ⲟ ⲛⲁⲓ̈ ⲛ̅ϩⲉⲛⲕⲟⲗⲩⲙⲃⲏⲑⲣⲁ ⲙ̅ⲙⲟⲟⲩ ⲉⲧⲥⲟ ⲉⲃⲟⲗ ⲙ̅ⲡⲁⲙⲁ ⲛ̅ϣⲏⲛ ⲉⲧϯⲟⲩⲱ</td>
      <td class="language English"><span style="color:#b00e23">(6)</span> I
      made me pools of water, to water from them the timber-bearing wood.</td>
      <td class="language Greek"><span style="color:#b00e23">(6)</span> ἐποίησά
      µοι κολυµβήθρας ὑδάτων τοῦ ποτίσαι ἀπ’ αὐτῶν δρυµὸν βλαστῶντα ξύλα·</td>
      <td class="language Fayyumic"><span style="color:#b00e23">(ⲋ︦)</span>
      ⲁⲉⲓⲗⲓ ⲛ̈ⲛⲉⲛⲥⲁⲙⲓⲧ ⲙ̈ⲙⲁⲟⲩ ⲛⲏⲉⲓ⳾ ϫⲉ ⲁⲓⲉⲓ ⲛⲁⲓⲧⲥⲁ ⲛ̈ⲧⲁϣⲱϣⲓ ⲉⲧⲟⲩⲗⲏⲧ
      ⲛ̈ϩⲏⲧⲥ⳾</td>
    </tr>

    <tr id="v7" class="verse">
      <td class="language Sahidic"><span style="color:#b00e23">(ⲍ︦)</span>
      ⲁⲓ̈ⲕⲱ ⲛⲁⲓ̈ ⲛ̅ϩⲉⲛϩⲙ̅ϩⲁⲗ ⲛ̅ϩⲟⲟⲩⲧ ⲙⲛ̅ ϩⲉⲛϩⲙ̅ϩⲁⲗ ⲛ̅ⲥϩⲓ̈ⲙⲉ ⲁⲩⲱ ϩⲉⲛⲕⲉⲙⲉⲥ ϩⲛ̅
      ⲏⲓ̈ ⲁⲩϣⲱⲡⲉ ⲛⲁⲓ̈ ⲁⲩⲱ ⲟⲩⲛⲟϭ ⲛⲁϣⲏ ⲛ̅ⲉϩⲉ ϩⲓ ⲉⲥⲟⲟⲩ ⲁⲥϣⲱⲡⲉ ⲛⲁⲓ̈ ⲉϩⲟⲩⲉ
      ⲛⲉⲛⲧⲁⲩϣⲱⲡⲉ ⲧⲏⲣⲟⲩ ϩⲁ ⲧⲁϩⲓ̈ⲏ ϩⲛ̅ ⲑⲓⲉⲗ̅ⲏ̅ⲙ̅</td>
      <td class="language English"><span style="color:#b00e23">(7)</span> I got
      servants and maidens, and servants were born to me in the house: also I
      had abundant possession of flocks and herds, beyond all who were before
      me in Jerusalem.</td>
      <td class="language Greek"><span style="color:#b00e23">(7)</span>
      ἐκτησάµην δούλους καὶ παιδίσκας, καὶ οἰκογενεῖς ἐγένοντό µοι, καί γε
      κτῆσις βουκολίου καὶ ποιµνίου πολλὴ ἐγένετό µοι ὑπὲρ πάντας τοὺς
      γενοµένους ἔµπροσθέν µου ἐν Ιερουσαληµ·</td>
      <td class="language Fayyumic"><span style="color:#b00e23">(ⲍ︦)</span>
      ⲁⲉⲓⲕⲱ ⲛ̈ⲛ̈ϩⲉⲛϩⲉⲗ ⲛ̈ϩⲁ[ⲩⲧ] ⲛⲏⲓ̈⳾ ⲁⲉⲓⲕⲱ ⲛ̈ϩⲉⲛϩⲉⲗ⳾ ⲛ̈ⲥϩⲓⲙⲓ ⲉⲛⲙⲁⲥ [[ϩ]]ⲛ̈ⲛⲏⲓ̈
      ⲁⲩϣⲱⲡⲓ ⲛⲏⲉⲓ⳾ ⲁⲉⲓⲕⲱ ⲛⲏⲉⲓ ⲛ̈ϩⲉⲛⲁϩ[ⲁ]ⲟⲩ ⲉⲛⲁϩⲱⲟⲩ ⲙⲉⲛ ϩⲉⲛⲉⲥⲁⲟⲩ ⲉⲛⲁϣⲱⲟⲩ[⳾]
      ⲉϩⲟⲩⲁⲥⲧ ⲉⲛⲁⲓⲧⲁⲩϩⲱⲡ[ⲓ] ϩⲁ ⲧⲁϩⲏ ⲛ̈ϩ̅ⲓ̅ⲙ̅</td>
    </tr>

    <tr id="v8" class="verse">
      <td class="language Sahidic"><span style="color:#b00e23">(ⲏ︦)</span>
      ⲁⲓ̈ⲥⲱⲟⲩϩ ⲛⲁⲓ̈ ⲉϩⲟⲩⲛ ⲛ̅ⲟⲩϩⲁⲧ ⲙⲛ̅ ⲟⲩⲛⲟⲩⲃ ⲁⲩⲱ ⲛ̅ϣⲟⲩϣⲟⲩ ⲛ̅ⲛⲉⲣⲱⲟⲩ ⲙⲛ̅ ⲛⲉⲭⲱⲣⲁ
      ⲁⲓ̈ⲕⲱ ⲛⲁⲓ̈ ⲛ̅ϩⲉⲛϩⲟⲟⲩⲧ ⲙⲛ̅ ϩⲉⲛϩⲓ̈ⲟⲟⲙⲉ ⲉⲩⲛⲁϫⲱ ⲉⲣⲟⲓ̈ ϩⲛ̅ ⲟⲩⲧⲣⲩⲫⲏ ⲙⲛ̅ ⲛ̅ϣⲏⲣⲉ
      ⲛ̅ⲛ̅ⲣⲱⲙⲉ ⲁⲩⲱ ϩⲉⲛⲣⲉϥⲟⲩⲱⲧϩ̅ ⲛ̅ϩⲟⲟⲩⲧ ⲙⲛ̅ ϩⲉⲛⲣⲉϥⲟⲩⲱⲧϩ̅ ⲛ̅ⲥϩⲓ̈ⲙⲉ</td>
      <td class="language English"><span style="color:#b00e23">(8)</span>
      Moreover I collected for myself both silver and gold also, and the
      peculiar treasures of kings and provinces: I procured me singing men and
      singing women, and delights of the sons of men, a butler and female
      cupbearers.</td>
      <td class="language Greek"><span style="color:#b00e23">(8)</span>
      συνήγαγόν µοι καί γε ἀργύριον καὶ χρυσίον καὶ περιουσιασµοὺς βασιλέων καὶ
      τῶν χωρῶν· ἐποίησά µοι ᾄδοντας καὶ ᾀδούσας καὶ ἐντρυφήµατα υἱῶν τοῦ
      ἀνθρώπου οἰνοχόον καὶ οἰνοχόας·</td>
      <td class="language Fayyumic"><span style="color:#b00e23">(ⲏ︦)</span>
      ⲁⲉⲓⲧⲁⲩϯ ⲛⲏⲉⲓ ⲛ̈ⲛⲉⲛϩⲉⲧ ⲙ̈ⲙⲉⲛ ϩⲉⲛⲛⲟⲩⲃ⳾ ⲁϩ ⲟ[ⲩⲙⲉⲧⲗⲓⲙ]ⲙⲁⲁ⳾ ⲛ̈ⲧⲉ ϩⲉⲛⲓ̈ⲣⲣⲱⲟⲩ
      ⲙ̈ⲙⲉⲛ ϩⲉⲛⲭⲱⲣⲁ⳾ ⲁⲉⲓⲧⲁⲙⲓⲁ ⲛ̈[ⲛⲉⲧⲛⲉϫⲱ] ⲉⲗⲁⲉⲓ⳾ ⲛ̈ϩⲁⲟⲩⲧ ⲁϩⲁ ⲛ̈ϩⲓⲁⲙⲓ⳾
      ⲛ̈ⲛⲟⲩⲧⲣⲩⲫⲩ ⲙ̈ⲙⲉ[ⲛ ⲛ̈ϣⲏⲗⲓ ⲛ̈]ⲛ̈ⲗⲱⲙⲓ[⳾ ϩ]ⲉⲛⲗⲉϥⲟⲩⲱϩⲑ ⲛ̈ϩⲁⲟⲩⲧ [ⲙⲉⲛ]
      ϩⲉⲛⲗⲉϥⲟ[ⲩⲱϩⲑ (..)...] ⲛ̈ϩⲓⲁⲙ[ⲓ⳾]</td>
    </tr>

    <tr id="v9" class="verse">
      <td class="language Sahidic"><span style="color:#b00e23">(ⲑ︦)</span> ⲁⲩⲱ
      ⲁⲓ̈ϫⲓ̈ⲥⲉ ⲁⲓ̈ⲟⲩⲱϩ ⲉⲧⲟⲟⲧ ⲡⲁⲣⲁ ⲛⲉⲛⲧⲁⲩϣⲱⲡⲉ ϩⲁ ⲧⲁϩⲓ̈ⲏ ⲧⲏⲣⲟⲩ ϩⲛ̅ ⲑⲓⲉⲗ̅ⲏ̅ⲙ̅ ⲁⲩⲱ
      ⲁ ⲧⲁⲥⲟⲫⲓⲁ ⲁϩⲉⲣⲁⲧⲥ̅ ⲛⲁⲓ̈</td>
      <td class="language English"><span style="color:#b00e23">(9)</span> So I
      became great, and advanced beyond all that were before in Jerusalem: also
      my wisdom was established to me.</td>
      <td class="language Greek"><span style="color:#b00e23">(9)</span> καὶ
      ἐµεγαλύνθην καὶ προσέθηκα παρὰ πάντας τοὺς γενοµένους ἔµπροσθέν µου ἐν
      Ιερουσαληµ· καί γε σοφία µου ἐστάθη µοι.</td>
      <td class="language Fayyumic"><span style="color:#b00e23">(ⲑ︦)</span> ⲁϩ
      ⲁⲉⲓⲟ[ⲩ]ⲱϩ ⲉⲧⲁⲧ ⲁⲉ[ⲓ ⲧⲉⲥ]ⲁϣⲉⲓ ⲉϩⲟⲩⲁⲥ[ⲧ ⲉⲛⲉⲧⲁⲩϣⲱⲡⲓ] ⲧⲏⲗⲟⲩ ϩⲁ ⲧⲁϩⲏ
      ⲛ̈ϩ̅ⲓ̅ⲉ̅ⲙ̅[⳾ ⲁ ⲧⲁ]ⲥⲟⲫⲓⲁ ⲁⲥϫⲱ ⲛ[ⲏⲉⲓ⳾]</td>
    </tr>

    <tr id="v10" class="verse">
      <td class="language Sahidic"><span style="color:#b00e23">(ⲓ︦)</span> ⲁⲩⲱ
      ϩⲱⲃ ⲛⲓ̈ⲙ ⲛ̅ⲧⲁ ⲛⲁⲃⲁⲗ ⲟⲩⲁϣⲟⲩ ⲙ̅ⲡⲉⲓϥⲉⲓ ⲧⲟⲟⲧ ⲛ̅ⲧⲟⲟⲩ ⲙ̅ⲡⲓ̈ⲕⲁ ⲡⲁϩⲏⲧ ⲉϥϣⲁⲁⲧ
      ⲛ̅ⲗⲁⲁⲩ ⲛ̅ⲟⲩⲛⲟϥ ϫⲉ ⲁ ⲡⲁϩⲏⲧ ⲉⲩⲫⲣⲁⲛⲉ ϩⲙ̅ ⲡⲁϩⲓ̈ⲥⲉ ⲧⲏⲣϥ̅ ⲁⲩⲱ ⲡⲁⲓ̈ ⲁϥϣⲱⲡⲉ ⲛⲁⲓ̈
      ⲙ̅ⲙⲉⲣⲓ̈ⲥ ⲉⲃⲟⲗ ϩⲙ̅ ⲡⲁϩⲓ̈ⲥⲉ ⲧⲏⲣϥ̅</td>
      <td class="language English"><span style="color:#b00e23">(10)</span> And
      whatever mine eyes desired, I withheld not from them, I withheld not my
      heart from all my mirth: for my heart rejoiced in all my labour; and this
      was my portion of all my labour.</td>
      <td class="language Greek"><span style="color:#b00e23">(10)</span> καὶ
      πᾶν, ὃ ᾔτησαν οἱ ὀφθαλµοί µου, οὐχ ὑφεῖλον ἀπ’ αὐτῶν, οὐκ ἀπεκώλυσα τὴν
      καρδίαν µου ἀπὸ πάσης εὐφροσύνης, ὅτι καρδία µου εὐφράνθη ἐν παντὶ µόχθῳ
      µου, καὶ τοῦτο ἐγένετο µερίς µου ἀπὸ παντὸς µόχθου µου.</td>
      <td class="language Fayyumic"><span style="color:#b00e23">(ⲓ︦)</span>
      [ⲁϩⲁ ⲛ̈ⲧⲁⲩ] ⲧⲏⲗⲟⲩ ⲛⲉⲧⲁ ⲛⲁⲃⲉⲗ ⲧⲁ[ⲃϩⲟⲩ ⲙ̈ⲡⲓ]ϣⲱⲡ ⲉⲗⲁⲟⲩ ϩⲁⲃ[ⲁⲗ ⲙ̈ⲙⲁⲩ⳾
      ⲙ̈ⲡⲓ]ϣⲉϣⲧ ⲡⲁϩⲏⲧ ⲉⲃⲁⲗ ⲛ̈[ⲟⲩ ⲛⲁ]ϥ ⲛⲓⲙⲓ⳾ ϫⲉ ⲁ ⲡⲁϩⲏⲧ [ⲟⲩⲛⲁϥ ϩⲁⲃ]ⲁⲗ ⲛ̈ⲛⲁϩⲓⲥⲓ
      ⲧⲏⲗⲟⲩ⳾ [ⲁϩⲁ ⲡⲉ]ⲉⲓ ⲁϥϣⲱⲡⲓ ⲛⲏⲓ ⲛ̈ⲧⲁⲉⲓ [ⲉⲃⲁⲗ] ⲛ̈ⲛⲁϩⲓⲥⲓ ⲧⲏⲗⲟⲩ⳾</td>
    </tr>

    <tr id="v11" class="verse">
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲩⲱ ⲁⲓ̈ⲕⲧⲟⲓ̈ ⲟⲛ ⲁⲛⲟⲕ ϩⲛ̅ ⲛⲁϩⲃⲏⲩⲉ ⲧⲏⲣⲟⲩ ⲛⲁⲓ̈ ⲁⲛⲟⲕ ⲛ̅ⲧⲁ ⲛⲁϭⲓ̈ϫ ⲧⲁⲙⲓ̈ⲟⲟⲩ ⲁⲩⲱ
      ϩⲙ̅ ⲡⲁϩⲓ̈ⲥⲉ ⲛ̅ⲧⲁⲓ̈ⲙⲟⲕϩⲧ̅ ⲛ̅ϩⲏⲧϥ̅ ⲉⲧⲣⲁⲁⲁⲩ ⲛⲁⲓ̈ ⲁⲩⲱ ⲉⲓⲥ ϩⲏⲏⲛⲉ ⲧⲏⲣⲟⲩ
      ⲟⲩⲡⲉⲧϣⲟⲩⲉⲓⲧ ⲡⲉ ⲁⲩⲱ ⲟⲩⲱϣ ⲙ̅ⲡⲛ̅ⲁ̅ ⲡⲉ ⲙ̅ⲙⲛ̅ ⲟⲩϩⲱⲃ ⲛ̅ϩⲟⲩⲟ ϣⲟⲟⲡ ϩⲁ ⲡⲣⲏ</td>
      <td class="language English"><span style="color:#b00e23">(11)</span> And
      I looked on all my works which my hands had wrought, and on my labour
      which I laboured to perform: and behold, all was vanity and waywardness
      of spirit, and there is no advantage under the sun.</td>
      <td class="language Greek"><span style="color:#b00e23">(11)</span> καὶ
      ἐπέβλεψα ἐγὼ ἐν πᾶσιν ποιήµασίν µου, οἷς ἐποίησαν αἱ χεῖρές µου, καὶ ἐν
      µόχθῳ, ᾧ ἐµόχθησα τοῦ ποιεῖν, καὶ ἰδοὺ τὰ πάντα µαταιότης καὶ προαίρεσις
      πνεύµατος, καὶ οὐκ ἔστιν περισσεία ὑπὸ τὸν ἥλιον.</td>
      <td class="language Fayyumic"><span style="color:#b00e23">(ⲓ︦ⲁ︦)</span>
      ⲁⲓ̈ⲥⲁⲙ[ⲥ ⲉⲛⲁⲧⲁ]ⲙⲓⲁ ⲧⲏⲗⲟⲩ⳾ ⲛ̈ⲧⲁ ⲛⲁϫⲉⲟⲩϫ ⲉⲓ̈[ⲧⲟ]ⲩ⳾ ⲁϩⲁ ϩⲗⲏⲉⲓ. ⲛ̈ⲛⲁϩⲓⲥⲓ
      ⲛ̈[ⲧⲁⲓ̈ϩⲓⲥⲓ] ⲙ̈ⲙⲁⲟⲩ⳾ ϩⲏⲧⲉ ϩⲉⲛⲡⲉϫⲉⲓ̈ [ⲧⲏ]ⲗⲟⲩ ⲛⲁⲓ ⲁϩⲁ ⲟⲩⲗⲟⲩⲧ ⲙ̈ⲡ[ⲛ̅ⲁ̅⳾ ⲁϩⲁ]
      ⲙⲁⲛ ⲟⲩϩⲁ ϣⲁⲡ ϩⲁⲗⲁϥ ⲙ̈ⲡⲣⲉ⳾</td>
    </tr>

    <tr id="v12" class="verse">
      <td class="language Sahidic"><span style="color:#b00e23">(ⲓ︦ⲃ︦)</span>
      ⲁⲩⲱ ⲁⲓ̈ϭⲱϣⲧ̅ ⲁⲛⲟⲕ ⲉⲛⲁⲩ ⲉⲧⲥⲟⲫⲓⲁ ⲙⲛ̅ ⲡϣⲉⲉⲓ ⲁⲩⲱ ⲧⲙⲛ̅ⲧⲁⲑⲏⲧ ϫⲉ ⲛⲓ̈ⲙ ⲡⲉ ⲡⲣⲱⲙⲉ
      ⲉⲧⲛⲁⲉⲓ ⲉⲟⲩⲁϩϥ̅ ⲛ̅ⲥⲁ ⲡϣⲟϫⲛⲉ ⲉⲧⲉ ⲛⲉⲛⲧⲁⲩⲁⲁϥ ⲛⲉ</td>
      <td class="language English"><span style="color:#b00e23">(12)</span> Then
      I looked on to see wisdom, and madness, and folly: for who is the man who
      will follow after counsel, in all things where in he employs it?</td>
      <td class="language Greek"><span style="color:#b00e23">(12)</span> Καὶ
      ἐπέβλεψα ἐγὼ τοῦ ἰδεῖν σοφίαν καὶ περιφορὰν καὶ ἀφροσύνην· ὅτι τίς ὁ
      ἄνθρωπος, ὃς ἐπελεύσεται ὀπίσω τῆς βουλῆς τὰ ὅσα ἐποίησεν αὐτήν;</td>
      <td class="language Fayyumic"><span style="color:#b00e23">(ⲓ︦ⲃ︦)</span>
      ⲁⲓ̈ⲥⲙⲥ ⲁⲛⲁⲕ ⲉ[ⲧⲗⲓⲛⲉⲩ] ⲉⲧⲁⲥⲟⲫⲓⲁ ⲁ[ϩ]ⲁ ⲡⲕⲓⲙ ⲁϩⲁ ⲡⲟⲩⲛⲁϥ⳾ ϫⲉ ⲛⲓⲙ ⲛ̈ⲗⲱ[ⲙⲓ
      ⲡⲉⲧⲛⲉ] ⲟⲩϩⲁ ⲗⲉⲧⲟϥ ⲛ̈[ⲥ]ⲁ ϣⲁϫⲛⲓ⳾ ⲛ̈ⲧⲁⲓ̈ⲉⲓ̈ⲧⲟⲩ⳾</td>
    </tr>

    <tr id="v13" class="verse">
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁⲩⲱ ⲁⲓ̈ⲛⲁⲩ ⲁⲛⲟⲕ ϫⲉ ⲟⲩⲛ̅ ϩⲟⲩⲟ ϣⲟⲟⲡ ⲛ̅ⲧⲥⲟⲫⲓⲁ ⲉϩⲟⲩⲉ ⲧⲙⲛ̅ⲧⲁⲑⲏⲧ ⲛ̅ⲑⲉ ⲉⲧⲉ ⲟⲩⲛ̅
      ϩⲟⲩⲟ ϣⲟⲟⲡ ⲙ̅ⲡⲟⲩⲟⲉⲓⲛ ⲉϩⲟⲩⲉ ⲡⲕⲁⲕⲉ</td>
      <td class="language English"><span style="color:#b00e23">(13)</span> And
      I saw that wisdom excels folly, as much as light excels darkness.</td>
      <td class="language Greek"><span style="color:#b00e23">(13)</span> καὶ
      εἶδον ἐγὼ ὅτι ἔστιν περισσεία τῇ σοφίᾳ ὑπὲρ τὴν ἀφροσύνην ὡς περισσεία
      τοῦ φωτὸς ὑπὲρ τὸ σκότος·</td>
      <td class="language Fayyumic"><span style="color:#b00e23">(ⲓ︦ⲅ︦)</span>
      ϩⲏⲧⲉ ⲁⲛⲁⲕ ⲁⲓ[ⲛⲉⲩ ϫⲉ ⲟⲩⲁⲛ ⲟⲩϩⲁ]ϣⲁⲡ ⲛⲥⲟⲫⲓⲁ ⲡⲁⲣⲁ ⲧⲙⲉⲛⲧⲁⲓ̈ⲉⲑⲏⲧ⳾ ⲑⲏ ⲉⲧⲉ ⲟⲩ[ⲁⲛ
      ⲟⲩϩⲁ ϣⲁⲡ ⲙ̈ⲡⲟⲩ]ⲁⲓⲛ ⲡⲁⲣ ⲧⲕⲉⲙⲥ⳾</td>
    </tr>

    <tr id="v14" class="verse">
      <td class="language Sahidic"><span style="color:#b00e23">(ⲓ︦ⲇ︦)</span>
      ⲛ̅ⲃⲁⲗ ⲙ̅ⲡⲥⲟⲫⲟⲥ ⲉⲩϣⲟⲟⲡ ϩⲛ̅ ⲧⲉϥⲁⲡⲉ ⲡⲁⲑⲏⲧ ⲇⲉ ⲛ̅ⲧⲟϥ ⲉϥⲙⲟⲟϣⲉ ϩⲙ̅ ⲡⲕⲁⲕⲉ ⲁⲩⲱ
      ⲁⲓ̈ⲉⲓⲙⲉ ⲟⲛ ⲁⲛⲟⲕ ϫⲉ ⲟⲩⲧⲱⲙⲛ̅ⲧ ⲛ̅ⲟⲩⲱⲧ ⲡⲉⲧⲛⲁⲧⲱⲙⲛ̅ⲧ ⲉⲣⲟⲟⲩ ⲧⲏⲣⲟⲩ</td>
      <td class="language English"><span style="color:#b00e23">(14)</span> The
      wise man’s eyes are in his head; but the fool walks in darkness: and I
      perceived, even I, that one event shall happen to them all.</td>
      <td class="language Greek"><span style="color:#b00e23">(14)</span> τοῦ
      σοφοῦ οἱ ὀφθαλµοὶ αὐτοῦ ἐν κεφαλῇ αὐτοῦ, καὶ ὁ ἄφρων ἐν σκότει πορεύεται.
      καὶ ἔγνων καί γε ἐγὼ ὅτι συνάντηµα ἓν συναντήσεται τοῖς πᾶσιν
      αὐτοῖς.</td>
      <td class="language Fayyumic"><span style="color:#b00e23">(ⲓ︦ⲇ︦)</span>
      ⲛ̈ⲃⲉⲗ ⲙ̈ⲡⲓⲥⲁⲃⲏ ⲁⲩⲕⲉ ϩⲗⲏⲗⲏⲓ̈ ϩⲁ ⲧⲉ[ϥⲁⲡⲏ⳾ ⲡⲓⲁⲑⲏⲧ] ⲁϥⲙⲁϣⲓ ⲛ̈ⲧⲕⲉⲙⲥ⳾ ⲁⲉⲓⲙⲓ
      ⲁⲛⲁⲕ ϫⲉ ⲧⲉⲓ̈ϫⲓⲛⲕⲱⲗ*[ϩ ⲉⲧⲛⲉⲕⲱⲗϩ] ⲉⲗⲁⲟⲩ ⲧⲏⲗⲟⲩ[⳾]</td>
    </tr>

    <tr id="v15" class="verse">
      <td class="language Sahidic"><span style="color:#b00e23">(ⲓ︦ⲉ︦)</span>
      ⲁⲩⲱ ⲁⲓ̈ϫⲟⲟⲥ ϩⲙ̅ ⲡⲁϩⲏⲧ ϫⲉ ⲡⲉⲧⲛⲁⲧⲱⲙⲛ̅ⲧ ⲉⲡⲁⲑⲏⲧ ⲉⲓ̈ⲉ ϥⲛⲁⲧⲱⲙⲛ̅ⲧ ⲉⲣⲟⲓ̈ ϩⲱ
      ⲉⲧⲃⲉⲟⲩ ϭⲉ ⲛ̅ⲧⲟⲟⲩⲛ ⲁⲓ̈ⲣ̅ⲥⲟⲫⲟⲥ ⲁⲛⲟⲕ ⲁⲓ̈ϫⲱ ⲛ̅ⲟⲩϣⲁϫⲉ ⲛ̅ϩⲟⲩⲟ ϩⲙ̅ ⲡⲁϩⲏⲧ ϫⲉ
      ⲡⲉⲓ̈ⲕⲉ ⲟⲩⲡⲉⲧϣⲟⲩⲉⲓⲧ ⲡⲉ ϫⲉ ⲡⲁⲑⲏⲧ ⲉϥϣⲁϫⲉ ⲉⲃⲟⲗ ϩⲙ̅ ⲡⲉϩⲟⲩⲟ ⲙ̅ⲡⲉϥϩⲏⲧ</td>
      <td class="language English"><span style="color:#b00e23">(15)</span> And
      I said in my heart, As the event of the fool is, so shall it be to me,
      even to me: and to what purpose have I gained wisdom? I said moreover in
      my heart, This is also vanity, because the fool speaks of his
      abundance.</td>
      <td class="language Greek"><span style="color:#b00e23">(15)</span> καὶ
      εἶπα ἐγὼ ἐν καρδίᾳ µου Ὡς συνάντηµα τοῦ ἄφρονος καί γε ἐµοὶ συναντήσεταί
      µοι, καὶ ἵνα τί ἐσοφισάµην; ἐγὼ τότε περισσὸν ἐλάλησα ἐν καρδίᾳ µου,
      διότι ἄφρων ἐκ περισσεύµατος λαλεῖ, ὅτι καί γε τοῦτο µαταιότης.</td>
      <td class="language Fayyumic"><span style="color:#b00e23">(ⲓ︦ⲉ︦)</span>
      ⲁⲓ̈ϫⲁⲥ ⲁⲛⲁⲕ ⲙ̈ⲡⲁϩⲏⲧ ϫⲉ ⲛ̈ⲑⲏ ⲛ̈ϫ[ⲓⲛⲕⲱⲗϩ ⲙ̈]ⲡ[ⲓ]ⲁⲑⲏⲧ ⲁⲥⲛⲉϣⲱⲡⲓ ⲙ̈[ⲙⲁⲓ̈⳾
      &nbsp; ]</td>
    </tr>

    <tr id="v16" class="verse">
      <td class="language Sahidic"><span style="color:#b00e23">(ⲓ︦ⲋ︦)</span> ϫⲉ
      ⲙ̅ⲙⲛ̅ⲣ̅ⲡⲙⲉⲉⲩⲉ ϣⲟⲟⲡ ⲙ̅ⲡⲥⲟⲫⲟⲥ ⲙⲛ ⲡⲁⲑⲏⲧ ⲕⲁⲧⲁ ⲑⲉ ϫⲉ ⲛⲉϩⲟⲟⲩ ⲉⲧⲛⲏⲩ ϩⲱⲃ ⲛⲓ̈ⲙ
      ⲁⲩⲣ̅ⲡⲉⲩⲱⲃϣ̅ ⲛ̅ϩⲏⲧⲟⲩ ϣⲁ ⲉⲛⲉϩ ⲁⲩⲱ ⲛ̅ⲁϣ ⲛ̅ϩⲉ ⲉϥⲛⲁⲙⲟⲩ ⲛ̅ϭⲓ̈ ⲡⲥⲟⲫⲟⲥ ⲙⲛ̅
      ⲡⲁⲑⲏⲧ</td>
      <td class="language English"><span style="color:#b00e23">(16)</span> For
      there is no remembrance of the wise man with the fool for ever; forasmuch
      as now in the coming days all things are forgotten: and how shall the
      wise man die with the fool?</td>
      <td class="language Greek"><span style="color:#b00e23">(16)</span> ὅτι
      οὐκ ἔστιν µνήµη τοῦ σοφοῦ µετὰ τοῦ ἄφρονος εἰς αἰῶνα, καθότι ἤδη αἱ
      ἡµέραι αἱ ἐρχόµεναι τὰ πάντα ἐπελήσθη· καὶ πῶς ἀποθανεῖται ὁ σοφὸς µετὰ
      τοῦ ἄφρονος;</td>
      <td class="language Fayyumic">[&nbsp; &nbsp; ]</td>
    </tr>

    <tr id="v17" class="verse">
      <td class="language Sahidic"><span style="color:#b00e23">(ⲓ︦ⲍ︦)</span>
      ⲁⲩⲱ ⲁⲓ̈ⲙⲉⲥⲧⲉ ⲡⲁⲱⲛϩ̅ ⲧⲏⲣϥ̅ ϫⲉ ⲟⲩⲡⲟⲛⲏⲣⲟⲛ ⲉϩⲣⲁⲓ̈ ⲉϫⲱⲓ̈ ⲡⲉ ⲡⲧⲁⲙⲓ̈ⲟ
      ⲛ̅ⲧⲁⲩⲧⲁⲙⲓ̈ⲟϥ ϩⲁⲣⲟϥ ⲙ̅ⲡⲣⲏ ϫⲉ ⲟⲩⲡⲉⲧϣⲟⲩⲉⲓⲧ ⲡⲉ ϩⲱⲃ ⲛⲓ̈ⲙ ⲁⲩⲱ ⲟⲩⲟⲩⲱϣ
      ⲙ̅ⲡⲛ̅ⲁ̅</td>
      <td class="language English"><span style="color:#b00e23">(17)</span> So I
      hated life; because the work that was wrought under the sun was evil
      before me: for all is vanity and waywardness of spirit.</td>
      <td class="language Greek"><span style="color:#b00e23">(17)</span> καὶ
      ἐµίσησα σὺν τὴν ζωήν, ὅτι πονηρὸν ἐπ’ ἐµὲ τὸ ποίηµα τὸ πεποιηµένον ὑπὸ
      τὸν ἥλιον, ὅτι τὰ πάντα µαταιότης καὶ προαίρεσις πνεύµατος.</td>
      <td class="language Fayyumic"><span style="color:#b00e23">(ⲓ︦ⲍ︦)</span>
      [&nbsp; &nbsp; ] **ϫ*[ &nbsp; &nbsp; &nbsp; ]*ⲉ*ⲁ[ &nbsp; &nbsp; ]ⲡⲧⲁ[ⲙⲓⲁ
      ⲧⲏⲗⲉϥ ⲉⲧⲁⲩⲧⲁⲙⲓⲁϥ ⲛ̈ϩⲁⲗⲁϥ ⲙ̈ⲡⲣⲉ]⳾ ϫⲉ ⲛ̈[ⲡⲓϫⲉⲓ̈ ⲧⲏ]ⲗⲟⲩ [ⲛⲉ ⲁϩⲁ ⲟⲩⲗⲟⲩⲁⲧ
      ⲙ̈ⲡⲛ̅ⲁ̅⳾]</td>
    </tr>

    <tr id="v18" class="verse">
      <td class="language Sahidic"><span style="color:#b00e23">(ⲓ︦ⲏ︦)</span>
      ⲁⲩⲱ ⲁⲛⲟⲕ ⲁⲓ̈ⲙⲉⲥⲧⲉ ⲡⲁϩⲓ̈ⲥⲉ ⲧⲏⲣϥ̅ ⲉϯϩⲟⲥⲉ ⲁⲛⲟⲕ ⲛ̅ϩⲏⲧϥ̅ ϩⲁ ⲡⲣⲏ ϫⲉ ⲉⲓ̈ⲛⲁⲕⲁⲁϥ
      ⲙ̅ⲡⲣⲱⲙⲉ ⲉⲧⲛⲁⲉⲓ ⲙⲛ̅ⲛ̅ⲥⲱⲓ̈</td>
      <td class="language English"><span style="color:#b00e23">(18)</span> And
      I hated the whole of my labour which I took under the sun; because I must
      leave it to the man who will come after me.</td>
      <td class="language Greek"><span style="color:#b00e23">(18)</span> καὶ
      ἐµίσησα ἐγὼ σὺν πάντα µόχθον µου, ὃν ἐγὼ µοχθῶ ὑπὸ τὸν ἥλιον, ὅτι ἀφίω
      αὐτὸν τῷ ἀνθρώπῳ τῷ γινοµένῳ µετ’ ἐµέ·</td>
      <td class="language Fayyumic"><span style="color:#b00e23">(ⲓ︦ⲏ︦)</span>
      [ⲁⲛⲁⲕ ⲁ]ⲓ̈ⲙⲉⲥⲧⲉ ⲛⲁϩⲓⲥⲓ ⲧⲏⲗⲟⲩ ⲛⲉⲉⲓ̈ [ⲉϯϣⲓⲡ ϩⲓⲥⲓ ⲁⲛⲁⲕ ⲛ̈ϩⲏⲧⲟⲩ ⲛ̈ϩⲁⲗ[ⲁϥ
      ⲙ̈ⲡⲣⲉ⳾ ϫⲉ ϯ ⲛⲉⲕⲉⲟⲩ ⲙ̈[ⲡⲗⲱⲙⲓ ⲉⲧⲛⲉⲓ̈ ⲙⲉⲛⲛⲥⲱⲓ̈⳾]</td>
    </tr>

    <tr id="v19" class="verse">
      <td class="language Sahidic"><span style="color:#b00e23">(ⲓ︦ⲑ︦)</span>
      ⲁⲩⲱ ⲛⲓ̈ⲙ ⲡⲉⲧⲥⲟⲟⲩⲛ ϫⲉ ϥⲛⲁⲣ̅ⲥⲟⲫⲟⲥ ⲏ ϫⲉ ⲛϥ̅ⲣ̅ⲁⲑⲏⲧ ⲁⲩⲱ ⲛϥ̅ⲣ̅ϫⲟⲉⲓⲥ ⲉⲡⲁϩⲓ̈ⲥⲉ
      ⲧⲏⲣϥ̅ ⲛ̅ⲧⲁⲓ̈ϣⲡϩⲓ̈ⲥⲉ ⲛ̅ϩⲏⲧϥ̅ ⲁⲩⲱ ⲁⲓ̈ⲙⲟⲕⲙⲉⲕ ⲛ̅ϩⲏⲧϥ̅ ϩⲁ ⲡⲣⲏ ⲡⲉⲓ​ⲕⲉⲧ
      ⲟⲩⲡⲉⲧϣⲟⲩⲉⲓⲧ ⲡⲉ</td>
      <td class="language English"><span style="color:#b00e23">(19)</span> And
      who knows whether he will be a wise man or a fool? and whether he will
      have power over all my labour in which I laboured, and wherein I grew
      wise under the sun? this is also vanity.</td>
      <td class="language Greek"><span style="color:#b00e23">(19)</span> καὶ
      τίς οἶδεν εἰ σοφὸς ἔσται ἢ ἄφρων; καὶ ἐξουσιάζεται ἐν παντὶ µόχθῳ µου, ᾧ
      ἐµόχθησα καὶ ᾧ ἐσοφισάµην ὑπὸ τὸν ἥλιον. καί γε τοῦτο µαταιότης.</td>
      <td class="language Fayyumic"><span style="color:#b00e23">(ⲓ︦ⲑ︦)</span>
      [ⲁϩⲁ ⲛⲓⲙ] ⲡⲉⲧⲥⲁⲟⲩⲛ ⲓ̈ ⲟⲩⲥⲃⲁ ⲡⲉ ⲓ̈ ⲟⲩⲁ[ⲑⲏⲧ ⲛ̈ϥⲓ̈ⲗ ⲟⲥ ⲉⲛϩⲓⲥⲓ ⲧⲏⲗⲟⲩ ⲉⲧⲁⲓ̈ϣⲡ]
      ϩⲓⲥⲓ ⲛ̈ϩⲏⲧⲟⲩ⳾ ⲁϩⲁ ⲛⲏ ⲛ̈ⲧⲁ[ⲉⲓⲙⲟⲩⲕϩ ⲛ̈ϩⲏⲧⲟⲩ ⲛ̈ⲁⲗⲁϥ ⲙ̈ⲡⲣⲉ⳾ ⲡⲉⲓ̈]ⲕⲏⲧ ⲁⲛ
      ⲟⲩⲡⲓϫⲉⲓ ⲡⲉ⳾</td>
    </tr>

    <tr id="v20" class="verse">
      <td class="language Sahidic"><span style="color:#b00e23">(ⲕ︦)</span> ⲁⲩⲱ
      ⲁⲓ̈ⲕⲧⲟⲓ̈ ⲁⲛⲟⲕ ⲉⲧⲣⲉ ⲡⲁϩⲏⲧ ⲁⲡⲟⲧⲁⲥⲥⲏ ϩⲙ̅ ⲡⲁϩⲓ̈ⲥⲉ ⲧⲏⲣϥ̅ ⲛ̅ⲧⲁⲓ̈ϣⲡ̅ϩⲓ̈ⲥⲉ
      ⲛ̅ϩⲏⲧϥ̅ ϩⲁⲣⲟϥ ⲙ̅ⲡⲣⲏ</td>
      <td class="language English"><span style="color:#b00e23">(20)</span> so I
      went about to dismiss from my heart all my labour wherein I had laboured
      under the sun.</td>
      <td class="language Greek"><span style="color:#b00e23">(20)</span> καὶ
      ἐπέστρεψα ἐγὼ τοῦ ἀποτάξασθαι τῇ καρδίᾳ µου ἐπὶ παντὶ τῷ µόχθῳ, ᾧ
      ἐµόχθησα ὑπὸ τὸν ἥλιον,</td>
      <td class="language Fayyumic"><span style="color:#b00e23">(ⲕ︦)</span>
      ⲁⲉⲓ[ⲕⲁⲧ ϩⲓⲙ ⲡⲁϩⲓⲥⲓ ⲧⲏⲗⲉϥ ⲉⲧⲗⲉ ⲡⲁϩⲏⲧ ⲕ]ⲱ ⲛ̈ⲥⲱϥ⳾ ⲛ̈ⲧⲁⲓ̈ϣⲓⲡⲫⲓⲥⲓ ⲛ̈ϩ[ⲏⲧϥ
      ⲛ̈ⲁⲗⲁϥ ⲙ̈ⲡⲣⲉ⳾]</td>
    </tr>

    <tr id="v21" class="verse">
      <td class="language Sahidic"><span style="color:#b00e23">(ⲕ︦ⲁ︦)</span> ϫⲉ
      ⲟⲩⲛ̅ ⲣⲱⲙⲉ ⲉⲣⲉ ⲡⲉϥϩⲓ̈ⲥⲉ ϣⲟⲟⲡ ⲛⲁϥ ⲟⲩⲛ̅ ⲣⲱⲙⲉ ⲉϥϩⲟⲥⲉ ϩⲛ̅ ⲟⲩⲥⲟⲫⲓⲁ ⲁⲩⲱ ϩⲛ̅
      ⲟⲩⲥⲟⲟⲩⲛ ⲙⲛ̅ ⲟⲩⲙⲛ̅ⲧϫⲱⲱⲣⲉ ⲁⲩⲱ ⲟⲩⲛ̅ ⲣⲱⲙⲉ ⲉⲙⲉϥⲙⲟⲕϩϥ̅ ⲛⲁϥ ⲉϥⲛⲁϯ ⲛⲁϥ
      ⲛ̅ⲧⲉϥⲙⲉⲣⲓ̈ⲥ ⲡⲉⲓ̈ⲕⲉⲧ ⲟⲩⲡⲉⲧϣⲟⲩⲉⲓⲧ ⲡⲉ ⲁⲩⲱ ⲟⲩⲛⲟϭ ⲙ̅ⲡⲟⲛⲏⲣⲓⲁ ⲧⲉ</td>
      <td class="language English"><span style="color:#b00e23">(21)</span> For
      there is such a man that his labour is in wisdom, and in knowledge, and
      in fortitude; yet this man shall give his portion to one who has not
      laboured therein. This is also vanity and great evil.</td>
      <td class="language Greek"><span style="color:#b00e23">(21)</span> ὅτι
      ἔστιν ἄνθρωπος, οὗ µόχθος αὐτοῦ ἐν σοφίᾳ καὶ ἐν γνώσει καὶ ἐν ἀνδρείᾳ,
      καὶ ἄνθρωπος, ὃς οὐκ ἐµόχθησεν ἐν αὐτῷ, δώσει αὐτῷ µερίδα αὐτοῦ. καί γε
      τοῦτο µαταιότης καὶ πονηρία µεγάλη.</td>
      <td class="language Fayyumic"><span style="color:#b00e23">(ⲕ︦ⲁ︦)</span>
      [ϫⲉ ⲟⲩⲁⲛ ⲟⲩⲗⲱⲙⲓ ⲛ̈ⲧ]ⲁϥϩⲓⲥⲓ ⲙⲉⲛ ⲟⲩⲥⲟⲫⲓⲁ ⲙⲉⲛ [ⲟⲩⲥⲁⲟⲩⲛ ⲙⲉⲛⲛ ⲟⲩⲙⲓⲛⲧⲁϣⲓⲗⲓ⳾
      ⲁϩ]ⲁ ⲟⲩⲗⲱⲙⲓ ⲉⲧⲉ ⲙ̈ⲡⲉϥϩⲓⲥⲓ [ⲛ̈ϩⲏⲧϥ ⲁϥⲛⲉϯ ⲛⲉϥ ⲛ̈ⲧⲉϥⲧⲁⲓ̈⳾ ⲡⲉⲓⲕⲏⲧ ⲟⲩ]ⲡⲉϫⲉⲓ
      ⲡⲉ⳾ ⲁϩⲁ ⲟⲩⲛⲁϫ [ⲙ̈ⲡⲉⲑⲁⲩ⳾]</td>
    </tr>

    <tr id="v22" class="verse">
      <td class="language Sahidic"><span style="color:#b00e23">(ⲕ︦ⲃ︦)</span> ϫⲉ
      ϣⲁⲥϣⲱⲡⲉ ⲙ̅ⲡⲣⲱⲙⲉ ϩⲙ̅ ⲡⲉϥϩⲓ̈ⲥⲉ ⲧⲏⲣϥ̅ ⲁⲩⲱ ϩⲙ̅ ⲡⲟⲩⲱϣ ⲙ̅ⲡⲉϥϩⲏⲧ ⲉⲧϥϩⲟⲥⲉ ⲛ̅ϩⲏⲧϥ̅
      ϩⲁⲣⲟϥ ⲙ̅ⲡⲣⲏ</td>
      <td class="language English"><span style="color:#b00e23">(22)</span> For
      it happens to a man in all his labour, and in the purpose of his heart
      wherein he labours under the sun.</td>
      <td class="language Greek"><span style="color:#b00e23">(22)</span> ὅτι τί
      γίνεται τῷ ἀνθρώπῳ ἐν παντὶ µόχθῳ αὐτοῦ καὶ ἐν προαιρέσει καρδίας αὐτοῦ,
      ᾧ αὐτὸς µοχθεῖ ὑπὸ τὸν ἥλιον;</td>
      <td class="language Fayyumic"><span style="color:#b00e23">(ⲕ︦ⲃ︦)</span>
      [ϫⲉ ϣⲁⲥϣⲱⲡⲓ ⲙ̈ⲡⲗⲱⲙⲓ (ϩⲓ)ⲛ ⲛ]ⲉϥϩⲓⲥⲓ ⲧⲏⲗⲟⲩ ⲁϩⲁ ⲡⲉⲗⲟⲩⲁⲧ ⲛ̈ⲧⲉ ⲡ[ⲉϥϩⲏⲧ
      ⲉⲧⲉϥϩⲁⲥⲉ ⲛ̈ϩⲏⲧϥ ⲛ̈ⲁⲗⲁⲥ ⲙ̈ⲡⲣⲉ⳾]</td>
    </tr>

    <tr id="v23" class="verse">
      <td class="language Sahidic"><span style="color:#b00e23">(ⲕ︦ⲅ︦)</span> ϫⲉ
      ⲛⲉϥϩⲟⲟⲩ ⲧⲏⲣⲟⲩ ϩⲉⲛϩⲟⲟⲩ ⲛⲉ ⲛ̅ⲧⲕⲁⲥ ϩⲓ̈ ϭⲱⲛⲧ̅ ⲉⲩⲡⲉⲣⲓⲥⲡⲁⲥⲙⲟⲥ ⲛⲁϥ ⲡⲉ ⲁⲩⲱ ϩⲛ̅
      ⲧⲕⲉⲟⲩϣⲏ ⲙⲉⲣⲉ ⲡⲉϥϩⲏⲧ ⲛ̅ⲕⲟⲧⲕ̅ ⲡⲉⲓ̈ⲕⲉ ⲟⲩⲡⲉⲧϣⲟⲩⲉⲓⲧ ⲡⲉ</td>
      <td class="language English"><span style="color:#b00e23">(23)</span> For
      all his days are days of sorrows, and vexation of spirit is his; in the
      night also his heart rests not. This is also vanity.</td>
      <td class="language Greek"><span style="color:#b00e23">(23)</span> ὅτι
      πᾶσαι αἱ ἡµέραι αὐτοῦ ἀλγηµάτων καὶ θυµοῦ περισπασµὸς αὐτοῦ, καί γε ἐν
      νυκτὶ οὐ κοιµᾶται ἡ καρδία αὐτοῦ. καί γε τοῦτο µαταιότης ἐστίν.</td>
      <td class="language Fayyumic"><span style="color:#b00e23">(ⲕ︦ⲅ︦)</span>
      [ϫⲉ ⲛ]ⲉϥϩⲁⲟⲩ ⲧⲏⲗⲟⲩ ϩⲉⲛϩ[ⲁ]ⲟⲩ ⲛ̈ϣⲉⲛ[ϩⲉϯ ⲙⲉⲛⲛ ⲟⲩⲁⲃϣⲥ ⲛ̈ⲧⲉ ⲡⲉϥⲃⲱⲗⲕ ⲛ]ⲉ⳾
      ϩⲓⲗⲗⲏⲉⲓ ⲛ̈ⲧⲕⲉⲟⲩϣⲏ ⲡⲉϥϩⲏⲧ [ⲙⲉϥⲛ̈ⲕⲁⲧ⳾ ⲡⲉⲓ̈ⲕⲏⲧ ⲁⲛ ⲟⲩⲡⲓ]ϫⲉⲓ ⲡⲉ⳾</td>
    </tr>

    <tr id="v24" class="verse">
      <td class="language Sahidic"><span style="color:#b00e23">(ⲕ︦ⲇ︦)</span>
      ⲙⲛ̅ ⲁⲅⲁⲑⲟⲛ ϣⲟⲟⲡ ⲙ̅ⲡⲣⲱⲙⲉ ⲛ̅ⲥⲁ ⲡⲉⲧϥ̅ⲛⲁⲟⲩⲟⲙϥ̅ ⲁⲩⲱ ⲡⲉⲧϥ̅ⲛⲁⲥⲟⲟϥ ⲁⲩⲱ
      ⲡⲉⲧϥ̅ⲛⲁⲧⲥⲁⲃⲉ ⲧⲉϥⲯⲩⲭⲏ ⲉⲣⲟϥ ⲉⲡⲁⲅⲁⲑⲟⲛ ⲡⲉ ⲡⲁⲓ̈ ϩⲙ̅ ⲡⲉϥϩⲓ̈ⲥⲉ ⲡⲉⲓ̈ⲕⲉⲧ ⲁⲛⲟⲕ
      ⲁⲓ̈ⲛⲁⲩ ⲉⲣⲟϥ ϫⲉ ⲟⲩⲉⲃⲟⲗ ⲡⲉ ϩⲛ̅ ⲧϭⲓ̈ϫ ⲙ̅ⲡⲛⲟⲩⲧⲉ</td>
      <td class="language English"><span style="color:#b00e23">(24)</span> A
      man has nothing really good to eat, and to drink, and to shew his soul as
      good in his trouble. This also I saw, that it is from the hand of
      God.</td>
      <td class="language Greek"><span style="color:#b00e23">(24)</span> Οὐκ
      ἔστιν ἀγαθὸν ἐν ἀνθρώπῳ· o φάγεται καὶ ὃ πίεται καὶ ὃ δείξει τῇ ψυχῇ
      αὐτοῦ, ἀγαθὸν ἐν µόχθῳ αὐτοῦ. καί γε τοῦτο εἶδον ἐγὼ ὅτι ἀπὸ χειρὸς τοῦ
      θεοῦ ἐστιν·</td>
      <td class="language Fayyumic"><span style="color:#b00e23">(ⲕ︦ⲇ︦)</span>
      ⲙ̈ⲙⲓⲛ ⲡⲉⲧⲛⲁⲛⲟⲩϥ ϣⲁⲡ [ⲙ̈ⲡⲗⲱⲙⲓ ⲛ̈ⲥⲁ ⲡⲉⲧⲉϥⲛⲉⲟⲩⲁⲙⲉϥ] ⲁϩⲁ ⲛ̈ϥⲥⲱ⳾ ⲛ̈ϥⲧⲁⲟⲩⲁ
      ⲛ̈ϩⲉⲛ[ⲡⲉⲧⲛⲁⲛⲟⲩϥ ⲉⲧⲉϥⲯⲩⲭⲏ ϩⲗ]ⲏ[ⲓ̈ ϩⲓⲛ] ⲛⲉϥⲓ̈ⲥⲓ ⲧⲏⲗⲟⲩ⳾ ⲡⲉⲓⲕⲏⲧ [ⲁ]ⲁⲛ[ⲕ
      ⲁⲓ̈ⲛⲉⲩ ⲉⲗⲁϥ ϫⲉ ⲟⲩⲉⲃⲁⲗ ⲡⲉ ⲛ̅ⲧϫⲓϫ ⲙ]*ⲫϯ⳾</td>
    </tr>

    <tr id="v25" class="verse">
      <td class="language Sahidic"><span style="color:#b00e23">(ⲕ︦ⲉ︦)</span> ϫⲉ
      ⲛⲓ̈ⲙ ⲡⲉⲧⲛⲁⲟⲩⲱⲙ ⲛϥ̅ⲥⲱ ⲉϫⲛ̅ⲧϥ̅</td>
      <td class="language English"><span style="color:#b00e23">(25)</span> For
      who shall eat, or who shall drink, without him?</td>
      <td class="language Greek"><span style="color:#b00e23">(25)</span> ὅτι
      τίς φάγεται καὶ τίς φείσεται πάρεξ αὐτοῦ;</td>
      <td class="language Fayyumic"><span style="color:#b00e23">(ⲕ︦ⲉ︦)</span>
      ϫⲉ ⲛⲓⲙ ⲡⲉⲧⲛⲉⲟⲩⲱⲙ* [ⲁϩⲁ ⲛⲓⲙ ⲡⲉⲧⲛⲉⲥⲱ ⲁϫⲉⲛⲧϥ⳾]</td>
    </tr>

    <tr id="v26" class="verse">
      <td class="language Sahidic"><span style="color:#b00e23">(ⲕ︦ⲋ︦)</span> ϫⲉ
      ⲡⲣⲱⲙⲉ ⲛ̅ⲁⲅⲁⲑⲟⲥ ⲁϥϯ ⲛⲁϥ ⲛ̅ⲟⲩⲥⲟⲫⲓⲁ ⲙ̅ⲡⲉϥⲙ̅ⲧⲟ ⲉⲃⲟⲗ ⲁⲩⲱ ⲟⲩⲥⲟⲟⲩⲛ ⲙⲛ̅ ⲟⲩⲟⲩⲛⲟϥ
      ⲡⲉⲧⲣ̅ⲛⲟⲃⲉ ϩⲱⲱϥ ⲁϥϯ ⲛⲁϥ ⲛ̅ⲟⲩⲡⲉⲣⲓⲥⲡⲁⲥⲙⲟⲥ ⲉⲧⲣⲉϥⲟⲩⲱϩ ⲉⲧⲟⲟⲧϥ̅ ⲁⲩⲱ ⲛϥ̅ⲥⲟⲟⲩϩ
      ⲉϩⲟⲩⲛ ⲉⲧⲣⲉϥϯ ⲙ̅ⲡⲁⲅⲁⲑⲟⲥ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡⲛⲟⲩⲧⲉ ϫⲉ ⲡⲉⲓ̈ⲕⲉ ⲟⲩⲡⲉⲧϣⲟⲩⲉⲓⲧ ⲡⲉ ⲁⲩⲱ
      ⲟⲩⲡⲣⲟϩⲁⲓ̈ⲣⲉⲥⲓⲥ ⲡⲉ ⲙ̅ⲡⲛ̅ⲁ̅</td>
      <td class="language English"><span style="color:#b00e23">(26)</span> For
      God has given to the man who is good in his sight, wisdom, and knowledge,
      and joy: but he has given to the sinner trouble, to add and to heap up,
      that he may give to him that is good before God; for this is also vanity
      and waywardness of spirit.</td>
      <td class="language Greek"><span style="color:#b00e23">(26)</span> ὅτι τῷ
      ἀνθρώπῳ τῷ ἀγαθῷ πρὸ προσώπου αὐτοῦ ἔδωκεν σοφίαν καὶ γνῶσιν καὶ
      εὐφροσύνην· καὶ τῷ ἁµαρτάνοντι ἔδωκεν περισπασµὸν τοῦ προσθεῖναι καὶ τοῦ
      συναγαγεῖν τοῦ δοῦναι τῷ ἀγαθῷ πρὸ προσώπου τοῦ θεοῦ· ὅτι καί γε τοῦτο
      µαταιότης καὶ προαίρεσις πνεύµατος.</td>
      <td class="language Fayyumic"><span style="color:#b00e23">(ⲕ︦ⲋ︦)</span>
      [ϫⲉ] ⲛ̈ⲧⲁϥ ⲡⲗⲱⲙⲓ ⲉⲧⲛⲁⲛⲟⲩϥ ⲛⲧ[ⲁϥϯ ⲛⲉϥ ⲛ̈ⲛⲟⲩⲥⲟⲫⲓⲁ ⲙⲉⲛⲛ] ⲟⲩⲥⲁ[ⲟⲩⲛ ⲙⲉ]ⲛ
      ⲟⲩⲟⲩⲛⲁϥ⳾ ⲁϩⲁ ⲡⲉⲧⲉϥ[ⲓ̈ⲗ ⲛⲁⲃⲓ ϩⲱϥ ⲁϥϯ. ⲛⲉϥ ⲛ̈(ⲛ)ⲟⲩⲱ]ⲃⲉϣ [ⲛ̈ϥⲟⲩⲉϩ ⲧ]ⲁⲧϥ ⲁϩⲁ
      ⲛ̈ϥⲧⲁⲩϯ. ⲛⲉϥ⳾ [ⲉⲧⲗⲉϥϯ. ⲛ̈ⲧⲁϥ ⲙ̈(ⲡ)ⲡⲉⲧⲛ]ⲁ[ⲛ]ⲟ[ⲩϥ ⲙⲡⲓⲙⲧ]ⲁ ⲙ̈ⲫϯ ⲉⲃⲁⲗ⳾
      ⲡⲉⲓⲕⲏ[ⲧ ⲁⲛ ⲟⲩⲡⲓϫⲉⲓ̈ ⲡⲉ ⲁϩⲁ ⲟⲩ]ⲗⲟ[ⲩⲁⲧ] ⲙ̈[ⲡⲛ̅ⲁ̅⳾]</td>
    </tr>
  </table>
</body>
</html>
