<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_26.html" rel="next">
  <link href="isaiah_24.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="isaiah_25">Isaiah 25</h4>

  <table>
    <tr>
      <td><span style="color:#b00e23">(ⲁ̅)</span> ⲡϭ̅ⲥ̅ ⲡⲁⲛⲟⲩϯ ⲉⲓⲉ̀ϯⲱⲟⲩ ⲛⲁⲕ
      ⲉⲓⲉ̀ⲥⲙⲟⲩ ⲉ̀ⲡⲉⲕⲣⲁⲛ ϫⲉ ⲁⲕⲓⲣⲓ ⲛ̀ϩⲁⲛϩⲃⲏⲟⲩⲓ ⲉⲩⲟⲓ ⲛϣⲫⲏⲣⲓ. ⲟⲩⲥⲟϭⲛⲓ ⲛ̀ⲁⲣⲭⲉⲟⲥ
      ⲛ̀ⲑⲙⲏⲓ ⲉϥⲉ̀ϣⲱⲡⲓ ⲙ̀ⲡϭ̅ⲥ̅.</td>
      <td><span style="color:#b00e23">(1)</span> O Lord God, I will glorify
      thee, I will sing to thy name; for thou hast done wonderful things, even
      an ancient and faithful counsel. So be it.</td>
      <td><span style="color:#b00e23">(1)</span> Κύριε ὁ θεός µου, δοξάσω σε,
      ὑµνήσω τὸ ὄνοµά σου, ὅτι ἐποίησας θαυµαστὰ πράγµατα, βουλὴν ἀρχαίαν
      ἀληθινήν· γένοιτο, κύριε.</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ⲁⲕⲭⲱ ⲛ̀ϩⲁⲛⲃⲁⲕⲓ. ⲙ̀ⲫⲣⲏϯ
      ⲛ̀ϩⲁⲛⲓⲧⲉⲛ ϩⲁⲛⲃⲁⲕⲓ ⲉⲩϫⲟⲣ. ⲉ̀ⲑⲣⲟⲩϩⲉⲓ ⲛ̀ϫⲉ ⲛⲟⲩⲥⲉⲛϯ. ϯⲡⲟⲗⲓⲥ ⲛ̀ⲧⲉ ⲛⲓⲁⲥⲉⲃⲏⲥ
      ⲛ̀ⲛⲟⲩⲕⲟⲧⲥ ϣⲁ ⲉⲛⲉϩ.</td>
      <td><span style="color:#b00e23">(2)</span> For thou hast made cities a
      heap, even cities made strong that their foundations should not fall: the
      city of ungodly men shall not be built for ever.</td>
      <td><span style="color:#b00e23">(2)</span> ὅτι ἔθηκας πόλεις εἰς χῶµα,
      πόλεις ὀχυρὰς τοῦ πεσεῖν αὐτῶν τὰ θεµέλια· τῶν ἀσεβῶν πόλις εἰς τὸν αἰῶνα
      οὐ µὴ οἰκοδοµηθῇ.</td>
    </tr>

    <tr>
      <td><span style="color:#b00e23">(ⲅ̅)</span> ⲉⲑⲃⲉ ⲫⲁⲓ ⲉϥⲉ̀ⲥⲙⲟⲩ ⲉ̀ⲣⲟⲕ ⲛ̀ϫⲉ
      ⲡⲓⲗⲁⲟⲥ ⲛ̀ϩⲏⲕⲓ. ⲟⲩⲟϩ ϩⲁⲛⲃⲁⲕⲓ ⲛ̀ⲧⲉ ϩⲁⲛⲣⲱⲙⲓ ⲉⲩϭⲓ ⲙ̀ⲙⲱⲟⲩ ⲛ̀ϫⲟⲛⲥ ⲉⲩⲉ̀ⲥⲙⲟⲩ
      ⲉ̀ⲣⲟⲕ.</td>
      <td><span style="color:#b00e23">(3)</span> Therefore shall the poor
      people bless thee, and cities of injured men shall bless thee.</td>
      <td><span style="color:#b00e23">(3)</span> διὰ τοῦτο εὐλογήσει σε ὁ λαὸς
      ὁ πτωχός, καὶ πόλεις ἀνθρώπων ἀδικουµένων εὐλογήσουσίν σε·</td>
    </tr>

    <tr>
      <td><span style="color:#b00e23">(ⲇ̅)</span> ⲁⲕϣⲱⲡⲓ ⲅⲁⲣ ⲙ̀ⲃⲟⲏⲑⲟⲥ ⲙ̀ⲃⲁⲕⲓ
      ⲛⲓⲃⲉⲛ ⲉⲧⲑⲉⲃⲓⲏⲟⲩⲧ ⲛⲉⲙ ⲟⲩⲥⲕⲉⲡⲏ ⲛ̀ⲛⲏ ⲉⲧⲁⲩⲉⲣϣⲗⲁϩ ⲛ̀ϩⲏⲧ. ⲉⲑⲃⲉ ⲟⲩⲙⲉⲧⲣⲉϥⲉⲣϧⲁⲉ
      ⲉⲕⲉ̀ⲛⲁϩⲙⲟⲩ ⲛ̀ⲧⲟⲧⲟⲩ ⲛ̀ϩⲁⲛⲣⲱⲙⲓ ⲙ̀ⲡⲟⲛⲏⲣⲟⲥ. ϯⲥⲕⲉⲡⲏ ⲛ̀ⲧⲉ ⲛⲏ ⲉⲧⲟⲃⲓ ⲛⲉⲙ ⲡⲓⲡⲛ̅ⲁ̅
      ⲛ̀ⲧⲉ ⲛⲓⲣⲱⲙⲓ ⲉⲧϭⲏⲟⲩ ⲛ̀ϫⲟⲛⲥ ⲉⲩⲉ̀ⲥⲙⲟⲩ ⲉ̀ⲣⲟⲕ.</td>
      <td><span style="color:#b00e23">(4)</span> For thou hast been a helper to
      every lowly city, and a shelter to them that were disheartened by reason
      of poverty: thou shalt deliver them from wicked men: thou hast been a
      shelter of them that thirst, and a refreshing air to injured men.</td>
      <td><span style="color:#b00e23">(4)</span> ἐγένου γὰρ πάσῃ πόλει ταπεινῇ
      βοηθὸς καὶ τοῖς ἀθυµήσασιν διὰ ἔνδειαν σκέπη, ἀπὸ ἀνθρώπων πονηρῶν ῥύσῃ
      αὐτούς, σκέπη διψώντων καὶ πνεῦµα ἀνθρώπων ἀδικουµένων.</td>
    </tr>

    <tr>
      <td><span style="color:#b00e23">(ⲉ̅)</span> ⲙ̀ⲫⲣⲏϯ ⲛ̀ϩⲁⲛⲣⲱⲙⲓ ⲉⲩⲟⲓ ⲛ̀ⲕⲟⲩϫⲓ
      ⲛ̀ϩⲏⲧ ⲉⲩⲉ̀ⲥⲙⲟⲩ ⲉ̀ⲣⲟⲕ ⲛ̀ϫⲉ ⲛⲏ ⲉⲧⲟⲃⲓ ϧⲉⲛ ⲥⲓⲱⲛ. ϫⲉ ⲭⲛⲁⲛⲁϩⲙⲟⲩ ⲛ̀ⲧⲟⲧⲟⲩ
      ⲛ̀ϩⲁⲛⲣⲱⲙⲓ ⲛ̀ⲁⲥⲉⲃⲏⲥ. ⲛⲏ ⲉⲧⲁⲕⲧⲏⲓⲧⲟⲩ ⲉ̀ⲧⲟⲧⲟⲩ. ⲡϧⲣⲱⲟⲩ ⲛ̀ⲧⲉ ⲛⲓⲁⲗⲗⲟⲅⲉⲛⲏⲥ
      ⲉⲕⲉ̀ϯϣⲫⲓⲧ ⲛⲁϥ ⲛⲉⲙ ⲟⲩⲕⲁⲩⲥⲱⲛ. ϧⲉⲛ ⲧϧⲏⲓⲃⲓ ⲛ̀ⲧⲉ ϩⲁⲛϭⲏⲡⲓ. ⲡⲓⲕⲗⲏⲙⲁ ⲇⲉ ⲛ̀ⲧⲉ ⲛⲏ
      ⲉⲧϫⲟⲣ ⲉⲕⲉ̀ⲑⲉⲃⲓⲟϥ</td>
      <td><span style="color:#b00e23">(5)</span> We were as faint-hearted men
      thirsting in Sion, by reason of ungodly men to whom thou didst deliver
      us.</td>
      <td><span style="color:#b00e23">(5)</span> εὐλογήσουσίν σε ὡς ἄνθρωποι
      ὀλιγόψυχοι διψῶντες ἐν Σιων ἀπὸ ἀνθρώπων ἀσεβῶν, οἷς ἡµᾶς παρέδωκας.</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲉϥⲉ̀ⲓⲣⲓ ⲛ̀ϫⲉ ⲡϭ̅ⲥ̅
      ⲥⲁⲃⲁⲱⲑ ⲛ̀ⲛⲓⲉⲑⲛⲟⲥ ⲧⲏⲣⲟⲩ ϩⲓϫⲉⲛ ⲡⲁⲓⲧⲱⲟⲩ</td>
      <td><span style="color:#b00e23">(6)</span> And the Lord of hosts shall
      make a feast for all the nations: on this mount they shall drink
      gladness, they shall drink wine:</td>
      <td><span style="color:#b00e23">(6)</span> καὶ ποιήσει κύριος σαβαωθ πᾶσι
      τοῖς ἔθνεσιν ἐπὶ τὸ ὄρος τοῦτο. πίονται εὐφροσύνην, πίονται οἶνον,
      χρίσονται µύρον.</td>
    </tr>

    <tr>
      <td><span style="color:#b00e23">(ⲍ̅)</span> ⲙⲁ ⲛⲁⲓ ⲧⲏⲣⲟⲩ ⲉ̀ⲧⲟⲧⲟⲩ
      ⲛ̀ⲛⲓⲉⲑⲛⲟⲥ. ⲡⲁⲓⲥⲟϭⲛⲓ ⲅⲁⲣ ⲉ̀ϩⲣⲏⲓ ⲉ̀ϫⲉⲛ ⲛⲓⲉⲑⲛⲟⲥ ⲧⲏⲣⲟⲩ.</td>
      <td><span style="color:#b00e23">(7)</span> they shall anoint themselves
      with ointment in this mountain. Impart thou all these things to the
      nations; for this is God’s counsel upon all the nations.</td>
      <td><span style="color:#b00e23">(7)</span> ἐν τῷ ὄρει τούτῳ παράδος ταῦτα
      πάντα τοῖς ἔθνεσιν· ἡ γὰρ βουλὴ αὕτη ἐπὶ πάντα τὰ ἔθνη.</td>
    </tr>

    <tr>
      <td><span style="color:#b00e23">(ⲏ̅)</span> ⲁϥⲱⲙⲕ ⲛ̀ϫⲉ ⲫⲙⲟⲩ ⲉⲧⲁϥϫⲉⲙϫⲟⲙ.
      ⲟⲩⲟϩ ⲡⲁⲗⲓⲛ ⲫϯ ⲛⲁⲱⲗⲓ ⲛ̀ⲉⲣⲙⲏ ⲛⲓⲃⲉⲛ ⲉ̀ⲃⲟⲗ ϩⲁ ϩⲟ ⲛⲓⲃⲉⲛ. ⲡϣⲫⲓⲧ ⲙ̀ⲡⲓⲗⲁⲟⲥ ⲁϥⲟⲗϥ
      ⲉ̀ⲃⲟⲗ ϩⲓϫⲉⲛ ⲡⲕⲁϩⲓ ⲧⲏⲣϥ ⲣⲱϥ ⲅⲁⲣ ⲙ̀ⲡϭ̅ⲥ̅ ⲡⲉⲧⲁϥⲥⲁϫⲓ ⲛ̀ⲛⲁⲓ</td>
      <td><span style="color:#b00e23">(8)</span> Death has prevailed and
      swallowed men up; but again the Lord God has taken away every tear from
      every face. He has taken away the reproach of his people from all the
      earth: for the mouth of the Lord has spoken it.</td>
      <td><span style="color:#b00e23">(8)</span> κατέπιεν ὁ θάνατος ἰσχύσας,
      καὶ πάλιν ἀφεῖλεν ὁ θεὸς πᾶν δάκρυον ἀπὸ παντὸς προσώπου· τὸ ὄνειδος τοῦ
      λαοῦ ἀφεῖλεν ἀπὸ πάσης τῆς γῆς, τὸ γὰρ στόµα κυρίου ἐλάλησεν.</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟϩ ⲉⲩⲉ̀ϫⲟⲥ ϧⲉⲛ ⲡⲓⲉϩⲟⲟⲩ
      ⲉⲧⲉⲙ̀ⲙⲁⲩ. ϫⲉ ϩⲏⲡⲡⲉ ⲓⲥ ⲡϭ̅ⲥ̅ ⲡⲉⲛⲛⲟⲩϯ. ⲫⲏ ⲉ̀ⲛⲁⲛⲉⲣϩⲉⲗⲡⲓⲥ ⲉ̀ⲣⲟϥ ⲟⲩⲟϩ
      ⲛⲁⲛⲑⲉⲗⲏⲗ. ⲟⲩⲟϩ ⲉⲛⲉ̀ⲟⲩⲛⲟϥ ⲉ̀ϫⲉⲛ ⲡⲉⲛⲥⲱⲧⲏⲣ.</td>
      <td><span style="color:#b00e23">(9)</span> And in that day they shall
      say, behold our God in whom we have trusted, and he shall save us: this
      is the Lord; we have waited for him, and we have exulted, and will
      rejoice in our salvation.</td>
      <td><span style="color:#b00e23">(9)</span> καὶ ἐροῦσιν τῇ ἡµέρᾳ ἐκείνῃ
      Ἰδοὺ ὁ θεὸς ἡµῶν, ἐφ’ ᾧ ἠλπίζοµεν καὶ ἠγαλλιώµεθα, καὶ εὐφρανθησόµεθα ἐπὶ
      τῇ σωτηρίᾳ ἡµῶν.</td>
    </tr>

    <tr>
      <td><span style="color:#b00e23">(ⲓ̅)</span> ϫⲉ ⲫϯ ⲉϥⲉ̀ϯ ⲛ̀ⲟⲩⲟⲩϫⲁⲓ ⲉ̀ϩⲣⲏⲓ
      ⲉ̀ϫⲉⲛ ⲡⲁⲓⲧⲱⲟⲩ. ⲟⲩⲟϩ ⲉⲩⲉ̀ϩⲱⲙⲓ ⲉ̀ϩⲣⲏⲓ ⲉ̀ϫⲉⲛ ϯⲙⲱⲁⲃⲓⲧⲏⲥ. ⲙ̀ⲫⲣⲏϯ ⲉ̀ϣⲁⲩϩⲱⲙⲓ
      ⲉ̀ϫⲉⲛ ⲟⲩϭⲛⲱⲟⲩ ϧⲉⲛ ϩⲁⲛⲙⲃⲣⲉϩⲓ.</td>
      <td><span style="color:#b00e23">(10)</span> God will give rest on this
      mountain, and the country of Moab shall be trodden down, as they tread
      the floor with waggons.</td>
      <td><span style="color:#b00e23">(10)</span> ὅτι ἀνάπαυσιν δώσει ὁ θεὸς
      ἐπὶ τὸ ὄρος τοῦτο, καὶ καταπατηθήσεται ἡ Μωαβῖτις, ὃν τρόπον πατοῦσιν
      ἅλωνα ἐν ἁµάξαις·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲉϥⲉ̀ⲭⲱ ⲛ̀ⲛⲉϥϫⲓϫ ⲉ̀ⲃⲟⲗ.
      ⲙ̀ⲫⲣⲏϯ ϩⲱϥ ⲉⲧⲁϥⲑⲉⲃⲓⲟ ⲉ̀ⲧⲁⲕⲟ ⲟⲩⲟϩ ⲉⲩⲉ̀ⲑⲉⲃⲓⲟ ⲙ̀ⲡⲉϥϣⲱϣ. ⲉ̀ϫⲉⲛ ⲛⲏ ⲉⲧⲁⲩⲉⲛ
      ⲛⲉϥϫⲓϫ ⲉ̀ϩⲣⲏⲓ ⲉ̀ϫⲱⲟⲩ.</td>
      <td><span style="color:#b00e23">(11)</span> And he shall spread forth his
      hands, even as he also brings down man to destroy him: and he shall bring
      low his pride in regard to the thing on which he has laid his hands.</td>
      <td><span style="color:#b00e23">(11)</span> καὶ ἀνήσει τὰς χεῖρας αὐτοῦ,
      ὃν τρόπον καὶ αὐτὸς ἐταπείνωσεν τοῦ ἀπολέσαι, καὶ ταπεινώσει τὴν ὕβριν
      αὐτοῦ ἐφ’ ἃ τὰς χεῖρας ἐπέβαλεν·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ⲡϭⲓⲥⲓ ⲙ̀ⲙⲁⲙ̀ⲫⲱⲧ ⲛ̀ⲧⲉ
      ⲧⲉⲕϫⲟⲓ ⲉⲩⲉ̀ⲑⲉⲃⲓⲟϥ. ⲟⲩⲟϩ ⲉϥⲉ̀ⲓ̀ ⲉ̀ⲡⲉⲥⲏⲧ ϣⲁ ⲡⲕⲁϩⲓ.</td>
      <td><span style="color:#b00e23">(12)</span> And he shall bring down the
      height of the refuge of the wall, and it shall come down even to the
      ground.</td>
      <td><span style="color:#b00e23">(12)</span> καὶ τὸ ὕψος τῆς καταφυγῆς τοῦ
      τοίχου σου ταπεινώσει, καὶ καταβήσεται ἕως τοῦ ἐδάφους.</td>
    </tr>
  </table>
</body>
</html>
