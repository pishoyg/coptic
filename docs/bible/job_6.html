<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_7.html" rel="next">
  <link href="job_5.html" rel="prev">
  <script src="main.js" type="module"></script>
</head>
<body class="bible">
  <h4 id="job_6">Job 6</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁϥⲉⲣⲟⲩⲱ ⲛ̀ϫⲉ ⲓⲱⲃ ⲡⲉϫⲁϥ</td>
      <td class="language Sahidic"><span style="color:#b00e23">(ⲁ︦)</span> ⲁ
      ⲓ̈ⲱⲃ ⲇⲉ ⲟⲩⲱϣⲃ̅ ⲉϥϫⲱ ⲙ̅ⲙⲟⲥ.</td>
      <td class="language English"><span style="color:#b00e23">(1)</span> But
      Job answered and said,</td>
      <td class="language Greek"><span style="color:#b00e23">(1)</span>
      Ὑπολαβὼν δὲ Ιωβ λέγει</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲉ̀ϣⲱⲡ ⲇⲉ ⲉϥϣⲓ ⲛ̀ⲧⲉϥϣⲓ ⲙ̀ⲡⲁϫⲱⲛⲧ ⲛ̀ϫⲉ ⲟⲩⲁⲓ ⲟⲩⲟϩ ⲛ̀ⲧⲉϥⲱⲗⲓ ⲛ̀ⲛⲁⲙⲕⲁϩ ⲛ̀ϩⲏⲧ ϧⲉⲛ
      ⲟⲩⲙⲁϣⲓ ⲉⲩⲥⲟⲡ</td>
      <td class="language Sahidic"><span style="color:#b00e23">(ⲃ︦)</span> ϫⲉ
      ⲉⲛⲉ ⲟⲩⲛ̅ ⲟⲩⲁ ⲅⲁⲣ ⲛⲁϣⲓ ϩⲛ̅ ⲟⲩϣⲓ ϩⲛ̅ ⲧⲁⲟⲣⲅⲏ. ⲉⲧⲣⲉϥϫⲱⲗⲕ ⲇⲉ ⲛ̅ⲛⲁϩⲓⲥⲉ ϩⲛ̅
      ⲟⲩⲙⲁϣⲉ ϩⲓ ⲟⲩⲥⲟⲡ.</td>
      <td class="language English"><span style="color:#b00e23">(2)</span> Oh
      that one would indeed weigh the wrath that is upon me, and take up my
      griefs in a balance together!</td>
      <td class="language Greek"><span style="color:#b00e23">(2)</span> Εἰ γάρ
      τις ἱστῶν στήσαι µου τὴν ὀργήν, τὰς δὲ ὀδύνας µου ἄραι ἐν ζυγῷ
      ὁµοθυµαδόν,</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲕⲉⲧⲏ ⲥⲉⲛⲁϣⲱⲡⲓ ⲉⲩϩⲣⲟϣ ⲉ̀ϩⲟⲧⲉ ⲡⲓϣⲱ ⲛ̀ⲧⲉ ⲫⲓⲟⲙ ⲁⲗⲗⲁ ⲓⲥϫⲉⲕ ⲁⲣⲉ ⲛⲁⲥⲁϫⲓ
      ϩⲱⲟⲩ</td>
      <td class="language Sahidic"><span style="color:#b00e23">(ⲅ︦)</span> ⲕⲁⲓ
      ⲅⲁⲣ ⲥⲉⲛⲁϩⲣⲟϣ ⲉϩⲟⲩⲉ ⲡϣⲱ ⲛ̅ⲛⲉⲕⲣⲱⲟⲩ ⲛ̅ⲑⲁⲗⲁⲥⲥⲁ. ⲁⲗⲗⲁ ⲉϣϫⲉ ⲛⲁϣⲁϫⲉ ⲥⲟϣϥ̅.</td>
      <td class="language English"><span style="color:#b00e23">(3)</span> And
      verily they would be heavier than the sand by the seashore: but, as it
      seems, my words are vain.</td>
      <td class="language Greek"><span style="color:#b00e23">(3)</span> καὶ δὴ
      ἄµµου παραλίας βαρυτέρα ἔσται· ἀλλ’ ὡς ἔοικεν, τὰ ῥήµατά µού ἐστιν
      φαῦλα.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲛⲓⲥⲟⲑⲛⲉϥ ⲅⲁⲣ ⲛ̀ⲧⲉ ⲡϭ̅ⲥ̅ ⲥⲉⲭⲏ ϧⲉⲛ ⲡⲁⲥⲱⲙⲁ ⲛⲏ ⲉⲧⲉ ⲡⲟⲩⲙⲃⲟⲛ ⲥⲱ ⲙ̀ⲡⲁⲥⲛⲟϥ ⲉ̀ϣⲱⲡ
      ⲁⲓϣⲁⲛⲉⲣϩⲏⲧⲥ ⲛ̀ⲥⲁϫⲓ ⲛ̀ⲑⲱⲟⲩ ⲥⲉⲑⲟⲩⲝ ⲙ̀ⲙⲟⲓ</td>
      <td class="language Sahidic"><span style="color:#b00e23">(ⲇ︦)</span>
      ⲛ̅ⲥⲟⲧⲉ ⲅⲁⲣ ⲙ̅ⲡϫⲟⲉⲓⲥ ϩⲙ̅ ⲡⲁⲥⲱⲙⲁ. ⲛⲁⲓ ⲉⲣⲉ ⲡⲉⲩϭⲱⲛⲧ̅ ⲥⲱⲛⲅ̅ ⲙ̅ⲡⲁⲥⲛⲟϥ. ⲉⲓⲏ
      ⲉⲓⲛⲁϣⲁϫⲉ ϣⲁⲩⲧⲱⲃⲥ̅ ⲙ̅ⲙⲟⲓ.</td>
      <td class="language English"><span style="color:#b00e23">(4)</span> For
      the arrows of the Lord are in my body, whose violence drinks up my blood:
      whenever I am going to speak, they pierce me.</td>
      <td class="language Greek"><span style="color:#b00e23">(4)</span> βέλη
      γὰρ κυρίου ἐν τῷ σώµατί µού ἐστιν, ὧν ὁ θυµὸς αὐτῶν ἐκπίνει µου τὸ αἷµα·
      ὅταν ἄρξωµαι λαλεῖν, κεντοῦσί µε.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ⲟⲩ
      ⲅⲁⲣ ⲙⲏ ϥⲛⲁⲱϣ ⲉ̀ⲃⲟⲗ ⲉ̀ⲡⲁⲩⲏⲣ ⲛ̀ϫⲉ ⲟⲩⲓⲁ ⲛ̀ⲧⲱⲟⲩ ⲉ̀ⲃⲏⲗ ⲉϥⲕⲱϯ ⲛ̀ⲥⲁ ⲧⲉϥϧⲣⲉ ⲓⲉ ⲁⲛ
      ϥⲛⲁϯ ⲛ̀ⲧⲉϥⲥⲙⲏ ⲛ̀ϫⲉ ⲟⲩⲙⲁⲥⲓ ϩⲓϫⲉⲛ ⲧⲉϥⲟⲩⲟⲛϩϥ ⲉⲣⲉ ⲟⲩⲟⲛⲧⲉϥ ϧⲣⲉ ⲙ̀ⲙⲁⲩ</td>
      <td class="language Sahidic"><span style="color:#b00e23">(ⲉ︦)</span>
      ⲉϣⲁⲣⲉ ⲟⲩ ⲅⲁⲣ ϣⲱⲡⲉ. ⲙⲏ ϣⲁⲣⲉ ⲟⲩⲉⲓⲁ ⲛ̅ⲧⲟⲟⲩ ⲱϣ ⲉⲃⲟⲗ ⲉⲡϫⲓⲛϫⲏ. ⲛ̅ⲥⲁⲃⲉⲗϫⲉ ⲉϥϣⲓⲛⲉ
      ⲛ̅ⲥⲁ ⲧⲉϥϩⲣⲉ ⲙⲏ ϣⲁⲣⲉ ⲙⲁⲥⲉ ⲱϣ ⲉⲃⲟⲗ ⲉⲩⲛ̅ ϩⲣⲉ ϩⲙ̅ ⲡⲉϥⲟⲩⲟⲙϥ̅.</td>
      <td class="language English"><span style="color:#b00e23">(5)</span> What
      then? will the wild ass bray for nothing, if he is not seeking food? or
      again, will the ox low at the manger, when he has a fodder?</td>
      <td class="language Greek"><span style="color:#b00e23">(5)</span> τί γάρ;
      µὴ διὰ κενῆς κεκράξεται ὄνος ἄγριος, ἀλλ’ ἢ τὰ σῖτα ζητῶν; εἰ δὲ καὶ
      ῥήξει φωνὴν βοῦς ἐπὶ φάτνης ἔχων τὰ βρώµατα;</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ⲙⲏ
      ⲥⲉⲛⲁⲟⲩⲉⲙ ⲱⲓⲕ ⲛ̀ⲁⲧϩⲙⲟⲩ ⲓⲉ ⲟⲩⲟⲛ ϩⲗⲏϫⲓ ⲛ̀ⲧⲉ ϩⲁⲛⲥⲁϫⲓ ⲉⲩϣⲟⲩⲓⲧ</td>
      <td class="language Sahidic"><span style="color:#b00e23">(ⲋ︦)</span> ⲙⲏ
      ϣⲁⲩⲟⲩⲉⲙ ⲟⲉⲓⲕ ⲉϫⲛ̅ ϩⲙⲟⲩ. ⲏ ⲙ̅ⲙⲟⲛ ⲟⲩⲛ̅ ϯⲡⲉ ⲛ̅ϣⲁϫⲉ ⲉϥϣⲟⲩⲉⲓⲧ.</td>
      <td class="language English"><span style="color:#b00e23">(6)</span> Shall
      bread be eaten without salt? or again, is there taste in empty
      words?</td>
      <td class="language Greek"><span style="color:#b00e23">(6)</span> εἰ
      βρωθήσεται ἄρτος ἄνευ ἁλός; εἰ δὲ καὶ ἔστιν γεῦµα ἐν ῥήµασιν κενοῖς;</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲙ̀ⲙⲟⲛ ϣ̀ϫⲟⲙ ⲅⲁⲣ ⲛ̀ⲧⲉⲥⲕⲓⲙ ⲛ̀ϫⲉ ⲧⲁⲯⲩⲭⲏ ϯⲛⲁⲩ ⲅⲁⲣ ⲉ̀ⲛⲁϧⲏⲓⲃⲓ ⲉⲩⲙⲣⲟϣⲧ ⲙ̀ⲫⲣⲏϯ
      ⲙ̀ⲡⲓⲥⲑⲟⲓ ⲛ̀ⲟⲩⲙⲟⲩⲓ</td>
      <td class="language Sahidic"><span style="color:#b00e23">(ⲍ︦)</span> ⲙⲙⲛ̅
      ϣϭⲟⲙ ⲅⲁⲣ ⲉⲧⲣⲉ ⲧⲉⲯⲩⲭⲏ ϭⲱ. ϯⲛⲁⲩ ⲇⲉ ⲉⲧⲁϩⲣⲉ ⲉⲥϣⲟⲛϣ̅ ⲛ̅ⲑⲉ ⲛ̅ⲟⲩⲥⲧⲟⲓ
      ⲙ̅ⲙⲟⲩⲓ.</td>
      <td class="language English"><span style="color:#b00e23">(7)</span> For
      my wrath cannot cease; for I perceive my food as the smell of a lion to
      be loathsome.</td>
      <td class="language Greek"><span style="color:#b00e23">(7)</span> οὐ
      δύναται γὰρ παύσασθαί µου ἡ ψυχή· βρόµον γὰρ ὁρῶ τὰ σῖτά µου ὥσπερ ὀσµὴν
      λέοντος.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span> ⲉⲛⲉ
      ⲁϥϯ ⲅⲁⲣ ⲛⲏⲓ ⲡⲉ ⲟⲩⲟϩ ⲛ̀ⲧⲉϥⲓ̀ ⲛ̀ϫⲉ ⲫⲏ ⲉ̀ϯⲉⲣⲉⲧⲓⲛ ⲙ̀ⲙⲟϥ ⲟⲩⲟϩ ⲛ̀ⲧⲉ ⲡϭ̅ⲥ̅ ϯ
      ⲛ̀ⲧⲁϩⲉⲗⲡⲓⲥ</td>
      <td class="language Sahidic"><span style="color:#b00e23">(ⲏ︦)</span> ⲉⲛⲉ
      ϥⲛⲁϯ ⲅⲁⲣ ⲛⲁⲓ ⲛ̅ⲧⲉ ⲡⲁⲧⲱϩⲃ̅ ⲉⲓ. ⲁⲩⲱ ⲛ̅ⲧⲉ ⲡϫⲟⲉⲓⲥ ϯ ⲛⲁⲓ ⲛ̅ⲧⲁϩⲉⲗⲡⲓⲥ.</td>
      <td class="language English"><span style="color:#b00e23">(8)</span> For
      oh that he would grant my desire, and my petition might come, and the
      Lord would grant my hope!</td>
      <td class="language Greek"><span style="color:#b00e23">(8)</span> εἰ γὰρ
      δῴη, καὶ ἔλθοι µου ἡ αἴτησις, καὶ τὴν ἐλπίδα µου δῴη ὁ κύριος.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲙⲁⲣⲉϥⲉⲣϩⲏⲧⲥ ⲛ̀ϫⲉ ⲡϭ̅ⲥ̅ ⲟⲩⲟϩ ⲛ̀ⲧⲉϥϭⲟϩ ⲙ̀ⲙⲟⲓ ⲙ̀ⲡⲉⲛⲑⲣⲉϥϧⲟⲧⲃⲉⲧ ⲇⲉ ϣⲁ
      ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲑ︦)</span> ⲁ
      ⲡϫⲟⲉⲓⲥ ⲁⲣⲭⲉⲓ ⲙⲁⲣⲉϥⲧⲟⲃⲥⲧ̅. ⲙ̅ⲡⲣ̅ⲧⲣⲉϥⲧⲥⲁⲃⲟⲓ ⲇⲉ ϣⲁⲃⲟⲗ.</td>
      <td class="language English"><span style="color:#b00e23">(9)</span> Let
      the Lord begin and wound me, but let him not utterly destroy me.</td>
      <td class="language Greek"><span style="color:#b00e23">(9)</span>
      ἀρξάµενος ὁ κύριος τρωσάτω µε, εἰς τέλος δὲ µή µε ἀνελέτω.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲉⲥⲉ̀ϣⲱⲡⲓ ⲇⲉ ⲛⲏⲓ ⲉ̀ⲟⲩⲙⲕⲁϩ ⲛ̀ϫⲉ ⲧⲁⲃⲁⲕⲓ ⲑⲏ ⲉ̀ⲛⲁⲓϭⲓⲫⲉⲓ ⲉ̀ϫⲉⲛ ⲛⲉⲥⲥⲟⲃϯ ⲛ̀ⲛⲁϯⲁⲥⲟ
      ⲅⲁⲣ ⲁ̀ⲛⲟⲕ ⲙ̀ⲡⲓϫⲉ ⲙⲉⲑⲛⲟⲩϫ ⲅⲁⲣ ⲁ̀ⲛⲟⲕ ⲉ̀ⲛⲓⲥⲁϫⲓ ⲛ̀ⲧⲉ ⲡⲁⲛⲟⲩϯ ⲉⲑⲟⲩⲁⲃ</td>
      <td class="language Sahidic"><span style="color:#b00e23">(ⲓ︦)</span> ⲉⲣⲉ
      ⲧⲁⲡⲟⲗⲓⲥ ⲛⲁⲣ̅ ⲧⲁⲫⲟⲥ ⲛⲁⲓ. ⲧⲁⲓ ⲉⲛⲉⲓϫⲓⲃⲟϭⲥ̅ ϩⲓϫⲛ̅ ⲛⲉⲥⲥⲟⲃⲧ̅. ⲛ̅ϯⲛⲁϯⲥⲟ ⲁⲛ
      ⲙ̅ⲡⲉⲓϫⲓϭⲟⲗ ⲅⲁⲣ ⲉⲛ̅ϣⲁϫⲉ ⲉⲧⲟⲩⲁⲁⲃ ⲛ̅ⲧⲉ ⲡⲛⲟⲩⲧⲉ.</td>
      <td class="language English"><span style="color:#b00e23">(10)</span> Let
      the grave be my city, upon the walls of which I have leaped: I will not
      shrink from it; for I have not denied the holy words of my God.</td>
      <td class="language Greek"><span style="color:#b00e23">(10)</span> εἴη δέ
      µου πόλις τάφος, ἐφ’ ἧς ἐπὶ τειχέων ἡλλόµην ἐπ’ αὐτῆς, οὐ µὴ φείσωµαι· οὐ
      γὰρ ἐψευσάµην ῥήµατα ἅγια θεοῦ µου.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩ ⲅⲁⲣ ⲧⲉ ⲧⲁϫⲟⲙ ϫⲉ ϯⲁⲙⲟⲛⲓ ⲛ̀ⲧⲟⲧ ⲓⲉ ⲁϣ ⲡⲉ ⲡⲁⲭⲣⲟⲛⲟⲥ ϫⲉ ⲉ̀ϣⲱⲡ ⲉ̀ⲣⲟⲥ ⲛ̀ϫⲉ
      ⲧⲁⲯⲩⲭⲏ</td>
      <td class="language Sahidic"><span style="color:#b00e23">(ⲓ︦ⲁ︦)</span> ⲟⲩ
      ⲅⲁⲣ ⲧⲉ ⲧⲁϭⲟⲙ ϫⲉ ϯϩⲩⲡⲟⲙⲓⲛⲏ. ⲏ ⲁϣ ⲡⲉ ⲡⲁⲟⲩⲟⲉⲓϣ ϫⲉ ⲧⲁⲯⲩⲭⲏ ⲁⲛⲉⲓⲭⲉ.</td>
      <td class="language English"><span style="color:#b00e23">(11)</span> For
      what is my strength, that I continue? what is my time, that my soul
      endures?</td>
      <td class="language Greek"><span style="color:#b00e23">(11)</span> τίς
      γάρ µου ἡ ἰσχύς, ὅτι ὑποµένω; ἢ τίς µου ὁ χρόνος, ὅτι ἀνέχεταί µου ἡ
      ψυχή;</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲙⲏ ⲟⲩϫⲟⲙ ⲛ̀ⲱⲛⲓ ⲧⲉ ⲧⲁϫⲟⲙ ⲓⲉ ⲧⲁⲥⲁⲣⲝ ⲟⲩϩⲙⲟⲧ ⲧⲉ</td>
      <td class="language Sahidic"><span style="color:#b00e23">(ⲓ︦ⲃ︦)</span> ⲙⲏ
      ⲟⲩϭⲟⲙ ⲉⲛⲱⲛⲉ ⲧⲉ ⲧⲁϭⲟⲙ. ⲏ ϩⲉⲛⲡⲉⲛⲓⲡⲉ ⲛⲉ ⲛⲁⲥⲁⲣⲝ̅.</td>
      <td class="language English"><span style="color:#b00e23">(12)</span> Is
      my strength the strength of stones? or is my flesh of brass?</td>
      <td class="language Greek"><span style="color:#b00e23">(12)</span> µὴ
      ἰσχὺς λίθων ἡ ἰσχύς µου; ἢ αἱ σάρκες µού εἰσιν χάλκειαι;</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ϯⲃⲟⲏⲑⲓⲁ ⲇⲉ ⲁⲥⲟⲩⲉⲓ ⲙ̀ⲙⲟⲓ ⲟⲩⲟϩ ⲁϥⲭⲁⲧ ⲛ̀ⲥⲱϥ ⲛ̀ϫⲉ ⲫⲛⲁⲓ</td>
      <td class="language Sahidic"><span style="color:#b00e23">(ⲓ︦ⲅ︦)</span> ⲏ
      ⲛ̅ⲧⲁⲓⲛⲁϩⲧⲉ ⲉⲣⲟϥ ⲁⲛ. ⲁ ⲧⲉϥⲃⲟⲏⲑⲉⲓⲁ ⲟⲩⲉ ⲙ̅ⲙⲟⲓ.</td>
      <td class="language English"><span style="color:#b00e23">(13)</span> Or
      have I not trusted in him? but help is far from me.</td>
      <td class="language Greek"><span style="color:#b00e23">(13)</span> ἦ οὐκ
      ἐπ’ αὐτῷ ἐπεποίθειν; βοήθεια δὲ ἀπ’ ἐµοῦ ἄπεστιν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲡⲓϫⲉⲙⲡϣⲓⲛⲓ ⲇⲉ ⲛ̀ⲧⲉ ⲡϭ̅ⲥ̅ ⲁϥϩⲓⲡϩⲟ ⲙ̀ⲙⲟⲓ</td>
      <td class="language Sahidic"><span style="color:#b00e23">(ⲓ︦ⲇ︦)</span> ⲁ
      ⲡⲛⲁ ⲕⲁⲁⲧ ⲛ̅ⲥⲱϥ. ⲁ ⲡϭⲙ̅ⲡϣⲓⲛⲉ ⲇⲉ ⲙ̅ⲡⲡⲁⲛⲧⲱⲕⲣⲁⲧⲱⲣ ⲟⲃϣϥ̅ ⲉⲣⲟⲓ.</td>
      <td class="language English"><span style="color:#b00e23">(14)</span>
      Mercy has rejected me; and the visitation of the Lord has disregarded
      me.</td>
      <td class="language Greek"><span style="color:#b00e23">(14)</span>
      ἀπείπατό µε ἔλεος, ἐπισκοπὴ δὲ κυρίου ὑπερεῖδέν µε.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲙ̀ⲡⲟⲩϫⲟⲩϣⲧ ⲉ̀ⲣⲟⲓ ⲛ̀ϫⲉ ⲛⲏ ⲉⲧϧⲉⲛⲧ ⲉ̀ⲣⲟⲓ ⲙ̀ⲫⲣⲏϯ ⲛ̀ⲟⲩⲙⲟⲩⲛⲥⲱⲣⲉⲙ ⲉ̀ⲁϥⲙⲟⲩⲛⲕ ⲓⲉ
      ⲙ̀ⲫⲣⲏϯ ⲛ̀ⲟⲩϫⲟⲗ ⲉ̀ⲁⲩⲥⲉⲛⲧ ⲛⲏ ⲉ̀ⲛⲁⲩⲉⲣϩⲟϯ ϧⲁⲧⲁϩⲏ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲁⲓⲣ̅ ⲑⲉ ⲛ̅ⲟⲩⲙⲟⲩⲛⲥⲱⲣⲙ̅ ⲉⲁϥⲱϫⲛ̅. ⲁⲩⲱ ⲁⲩⲥⲁⲁⲧ ⲛ̅ⲑⲉ ⲛ̅ⲛⲉⲓϩⲟⲉⲓⲙ.</td>
      <td class="language English"><span style="color:#b00e23">(15)</span> My
      nearest relations have not regarded me; they have passed me by like a
      failing brook, or like a wave.</td>
      <td class="language Greek"><span style="color:#b00e23">(15)</span> οὐ
      προσεῖδόν µε οἱ ἐγγύτατοί µου· ὥσπερ χειµάρρους ἐκλείπων ἢ ὥσπερ κῦµα
      παρῆλθόν µε·</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ϯⲛⲟⲩ ⲇⲉ ⲁⲩⲧⲱⲟⲩⲛⲟⲩ ⲉ̀ϩⲣⲏⲓ ⲉ̀ϫⲱⲓ ⲙ̀ⲫⲣⲏϯ ⲛ̀ⲟⲩⲭⲓⲱⲛ ⲓⲉ ⲟⲩⲕⲣⲓⲥⲧⲁⲗⲟⲥ
      ⲉ̀ⲁϥϭⲱⲥ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲛⲁⲓ ⲉⲛⲉⲩⲣ̅ϩⲟⲧⲉ ϩⲏⲧ. ⲧⲉⲛⲟⲩ ⲇⲉ ⲁⲩⲧⲱⲟⲩⲛ ⲉϩⲣⲁⲓ ⲉϫⲱⲓ ⲛ̅ⲑⲉ ⲛ̅ⲟⲩⲭⲓⲱⲛ. ⲏ
      ⲟⲩⲕⲣⲩⲥⲧⲁⲗⲗⲟⲥ ⲉⲁϥⲱϭⲣ̅.</td>
      <td class="language English"><span style="color:#b00e23">(16)</span> They
      who used to reverence me, now have come against me like snow or congealed
      ice.</td>
      <td class="language Greek"><span style="color:#b00e23">(16)</span>
      οἵτινές µε διευλαβοῦντο, νῦν ἐπιπεπτώκασίν µοι ὥσπερ χιὼν ἢ κρύσταλλος
      πεπηγώς·</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲕⲁⲧⲁ ⲫⲣⲏϯ ⲉⲧⲉ ⲁϥϣⲁⲛⲃⲱⲗ ⲉ̀ⲃⲟⲗ ⲁⲣⲉϣⲁⲛ ⲟⲩϧⲙⲟⲙ ϣⲱⲡⲓ ⲙ̀ⲡⲁⲩⲥⲟⲩⲱⲛϥ ⲙ̀ⲫⲣⲏϯ
      ⲉ̀ⲛⲁϥⲟⲓ ⲙ̀ⲙⲟϥ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲛ̅ⲑⲉ ⲉϣⲁϥⲃⲱⲗ ⲉⲃⲟⲗ ⲉⲣϣⲁⲛ ⲟⲩϩⲙ̅ⲙⲉ ϣⲱⲡⲉ ⲉⲙⲉⲩⲥⲟⲩⲛ ⲡⲙⲁ ⲉⲛⲉϥ ⲛ̅ϩⲧⲏϥ.</td>
      <td class="language English"><span style="color:#b00e23">(17)</span> When
      it has melted at the approach of heat, it is not known what it was.</td>
      <td class="language Greek"><span style="color:#b00e23">(17)</span> καθὼς
      τακεῖσα θέρµης γενοµένης οὐκ ἐπεγνώσθη ὅπερ ἦν,</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲡⲁⲓⲣⲏϯ ⲁ̀ⲛⲟⲕ ϩⲱ ⲁⲩⲭⲁⲧ ⲛ̀ⲥⲱⲟⲩ ⲛ̀ϫⲉ ⲟⲩⲟⲛ ⲛⲓⲃⲉⲛ ⲁⲓⲧⲁⲕⲟ ⲇⲉ ⲟⲩⲟϩ ⲁⲓⲉⲣ ⲥⲁⲃⲟⲗ
      ⲙ̀ⲡⲁⲏⲓ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲧⲁⲓ ⲧⲉ ⲧⲁϩⲉ ϩⲱ ⲛ̅ⲧⲁ ⲟⲩⲟⲛ ⲛⲓⲙ ⲕⲁⲁⲧ ⲛ̅ⲥⲱⲟⲩ. ⲁⲓⲧⲁⲕⲟ ⲇⲉ ⲁⲓⲣ̅ⲡⲃⲟⲗ ⲙ̅ⲡⲁⲏⲓ.</td>
      <td class="language English"><span style="color:#b00e23">(18)</span> Thus
      I also have been deserted of all; and I am ruined, and become an
      outcast.</td>
      <td class="language Greek"><span style="color:#b00e23">(18)</span> οὕτως
      κἀγὼ κατελείφθην ὑπὸ πάντων, ἀπωλόµην δὲ καὶ ἔξοικος ἐγενόµην.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲁⲛⲁⲩ ⲉ̀ⲛⲓⲙⲱⲓⲧ ⲛ̀ⲧⲉ ⲑⲉⲙⲁⲛⲱⲛ ⲛⲉⲙ ⲛⲓⲙⲓⲧⲱⲟⲩⲓ ⲛ̀ⲧⲉ ⲥⲁⲃⲱⲛ ⲛⲏ ⲉⲑⲛⲁⲩ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲁⲓⲛⲁⲩ ⲉⲛⲉϩⲓⲟⲟⲩⲉ ⲛ̅ⲑⲁⲓⲙⲁⲛⲱⲛ. ⲙ̅ⲙⲁ ⲙ̅ⲙⲟⲟϣⲉ ⲛ̅ⲥⲁⲃⲱⲛ.</td>
      <td class="language English"><span style="color:#b00e23">(19)</span>
      Behold the ways of the Thaemanites, ye that mark the paths of the
      Sabaeans.</td>
      <td class="language Greek"><span style="color:#b00e23">(19)</span> ἴδετε
      ὁδοὺς Θαιµανων, ἀτραποὺς Σαβων, οἱ διορῶντες·</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲟⲩⲟϩ ⲟⲩϣⲫⲓⲧ ⲉϥⲉ̀ϣⲱⲡⲓ ⲛ̀ⲛⲏ ⲉⲧⲉ ϩⲑⲏⲟⲩ ⲭⲏ ⲉ̀ϩⲁⲛⲃⲁⲕⲓ ⲛⲉⲙ ϩⲁⲛⲭⲣⲏⲙⲁ</td>
      <td class="language Sahidic"><span style="color:#b00e23">(ⲕ︦)</span>
      ⲛⲉⲧⲛⲁⲩ ⲇⲉ ⲟⲩⲛ̅ ϣⲓⲡⲉ ⲛⲁⲣ̅ ⲉⲣⲟⲟⲩ. ⲛⲁⲓ ⲉⲧⲕⲱ ⲛ̅ϩⲧⲏⲩ ⲉⲛⲉⲓⲭⲣⲏⲙⲁ ⲙⲛ̅
      ⲛⲉⲓⲡⲟⲗⲓⲥ.</td>
      <td class="language English"><span style="color:#b00e23">(20)</span> They
      too that trust in cities and riches shall come to shame.</td>
      <td class="language Greek"><span style="color:#b00e23">(20)</span> καὶ
      αἰσχύνην ὀφειλήσουσιν οἱ ἐπὶ πόλεσιν καὶ χρήµασιν πεποιθότες.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲛ̀ⲑⲱⲧⲉⲛ ⲇⲉ ϩⲱⲧⲉⲛ ⲁⲣⲉⲧⲉⲛⲧⲱⲟⲩⲛ ⲉ̀ϩⲣⲏⲓ ⲉ̀ϫⲱⲓ ϧⲉⲛ ⲟⲩⲙⲉⲧⲁⲧⲛⲁⲓ ϩⲱⲥⲇⲉ
      ⲉⲧⲁⲣⲉⲧⲉⲛⲛⲁⲩ ⲉ̀ⲡⲓⲉⲣϩⲟⲧ ⲁⲣⲓϩⲟϯ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲙ̅ⲙⲟⲛ ⲇⲉ ⲁⲧⲉⲧⲛ̅ⲧⲱⲟⲩⲛ ⲉϩⲣⲁⲓ ⲉϫⲱⲓ ϩⲱⲧ ⲧⲏⲩⲧⲛ̅ ⲉϩⲣⲁⲓ ⲉϫⲱⲓ ϩⲛ̅ ⲟⲩⲙⲛ̅ⲧⲁⲧⲛⲁ.
      ϩⲱⲥⲇⲉ ⲁⲧⲉⲧⲛ̅ⲛⲁⲩ ⲉⲡⲁⲥⲁϣ ⲁⲣⲓϩⲟⲧⲉ.</td>
      <td class="language English"><span style="color:#b00e23">(21)</span> But
      ye also have come to me without pity; so that beholding my wound ye are
      afraid.</td>
      <td class="language Greek"><span style="color:#b00e23">(21)</span> ἀτὰρ
      δὲ καὶ ὑµεῖς ἐπέβητέ µοι ἀνελεηµόνως, ὥστε ἰδόντες τὸ ἐµὸν τραῦµα
      φοβήθητε.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲟⲩ ⲅⲁⲣ ⲙⲏⲧⲓ ⲁⲓⲉⲣⲉⲧⲓⲛ ⲛ̀ⲟⲩϩⲗⲓ ⲉⲧⲉⲛ ⲑⲏⲛⲟⲩ ⲓⲉ ⲁⲓⲉⲣⲭⲣⲓⲁ ⲛ̀ⲧⲉⲧⲉⲛϫⲟⲙ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲉϣⲁⲣⲉ ⲟⲩ ⲅⲁⲣ ϣⲱⲡⲉ. ⲙⲏ ⲧⲉⲓ ⲁⲓⲁⲓⲧⲉⲓ ⲙ̅ⲙⲱⲧⲛ̅ ⲛ̅ⲗⲁⲁⲩ. ⲏ ⲉⲓϣⲁⲁⲧ
      ⲛ̅ⲧⲉⲧⲛ̅ϭⲟⲙ</td>
      <td class="language English"><span style="color:#b00e23">(22)</span>
      What? have I made any demand of you? or do I ask for strength from
      you,</td>
      <td class="language Greek"><span style="color:#b00e23">(22)</span> τί
      γάρ; µή τι ὑµᾶς ᾔτησα ἢ τῆς παρ’ ὑµῶν ἰσχύος ἐπιδέοµαι</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ϩⲱⲥⲇⲉ ⲛ̀ⲧⲉⲧⲉⲛⲛⲁϩⲙⲉⲧ ⲛ̀ⲧⲟⲧⲟⲩ ⲛ̀ⲛⲁϫⲁϫⲓ ⲓⲉ ϩⲓⲛⲁ ⲛ̀ⲧⲉⲧⲉⲛⲥⲟⲧⲧ ⲉ̀ⲃⲟⲗ ⲛ̀ⲧⲟⲧⲟⲩ
      ⲛ̀ϩⲁⲛϫⲱⲣⲓ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ϩⲱⲥⲇⲉ ⲉⲧⲟⲩϫⲟⲓ ⲉⲛⲁϫⲁϫⲉ. ⲏ ⲉⲛⲁϩⲙⲉⲧ ⲉⲧϭⲓϫ ⲛ̅ⲛ̅ⲣⲉϥϫⲓϫⲛⲁϩ.</td>
      <td class="language English"><span style="color:#b00e23">(23)</span> to
      deliver me from enemies, or to rescue me from the hand of the mighty
      ones?</td>
      <td class="language Greek"><span style="color:#b00e23">(23)</span> ὥστε
      σῶσαί µε ἐξ ἐχθρῶν ἢ ἐκ χειρὸς δυναστῶν ῥύσασθαί µε;</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲙⲁⲥⲃⲱ ⲛⲏⲓ ⲁ̀ⲛⲟⲕ ⲇⲉ ϯⲛⲁⲭⲁⲣⲱⲓ ⲫⲏ ⲉⲧⲁⲓⲥⲱⲣⲉⲙ ⲙ̀ⲙⲟϥ ⲙⲁⲧⲁⲙⲟⲓ ⲉ̀ⲣⲟϥ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲙⲁⲧⲥⲁⲃⲟⲓ ⲁⲛⲟⲕ ⲇⲉ ϯⲛⲁⲕⲁⲣⲱⲓ. ⲙⲁⲧⲁⲙⲟⲓ ⲉⲡⲉⲛⲧⲁⲓⲡⲗⲁⲛⲁ ⲛ̅ϩⲏⲧϥ̅.</td>
      <td class="language English"><span style="color:#b00e23">(24)</span>
      Teach ye me, and I will be silent: if in anything I have erred, tell
      me.</td>
      <td class="language Greek"><span style="color:#b00e23">(24)</span>
      διδάξατέ µε, ἐγὼ δὲ κωφεύσω· εἴ τι πεπλάνηµαι, φράσατέ µοι.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲁⲗⲗⲁ ⲓⲥϫⲉⲕ ⲥⲉϩⲱⲟⲩ ⲛ̀ϫⲉ ⲛⲓⲥⲁϫⲓ ⲛ̀ⲧⲉ ⲛⲓⲑⲙⲏⲓ ϯⲉⲣⲉⲧⲓⲛ ⲅⲁⲣ ⲁⲛ ⲛ̀ⲟⲩϫⲟⲙ ⲉⲧⲉⲛ
      ⲑⲏⲛⲟⲩ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲁⲗⲗⲁ ⲛ̅ϣⲁϫⲉ ⲙ̅ⲡⲣⲙ̅ⲙ̅ⲙⲉ ⲥⲟϣϥ̅. ⲛ̅ⲛⲉⲓⲁⲓⲧⲉⲓ ⲅⲁⲣ ⲁⲛ ⲛ̅ⲟⲩϭⲟⲙ ⲛ̅ⲧⲉⲧⲏⲩⲧⲛ̅.</td>
      <td class="language English"><span style="color:#b00e23">(25)</span> But
      as it seems, the words of a true man are vain, because I do not ask
      strength of you.</td>
      <td class="language Greek"><span style="color:#b00e23">(25)</span> ἀλλ’
      ὡς ἔοικεν, φαῦλα ἀληθινοῦ ῥήµατα, οὐ γὰρ παρ’ ὑµῶν ἰσχὺν αἰτοῦµαι·</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲟⲩⲇⲉ ⲡⲉⲧⲉⲛⲥⲟϩⲓ ⲛⲁⲑⲣⲓⲕⲏⲛ ⲁⲛ ϧⲉⲛ ϩⲁⲛⲥⲁϫⲓ ⲟⲩ ⲅⲁⲣ ⲟⲩⲥⲙⲏ ⲛ̀ⲧⲉ ⲛⲉⲧⲉⲛⲥⲁϫⲓ
      ϯⲛⲁⲉⲣⲁⲛⲉⲭⲉⲥⲑⲉ ⲙ̀ⲙⲟⲥ ⲁⲛ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲁⲩⲱ ⲡⲉϫⲡⲓⲟ ⲛ̅ⲛⲉⲧⲛ̅ϣⲁϫⲉ ⲛⲁⲧⲁⲗϭⲟⲓ ⲁⲛ. ⲟⲩⲇⲉ ⲅⲁⲣ ⲛ̅ϯⲛⲁⲁⲛⲉⲓⲭⲉⲁ ⲛ̅ⲡⲟⲩⲱϣϥ̅
      ⲙ̅ⲡⲉⲧⲛ̅ϣⲁϫⲉ.</td>
      <td class="language English"><span style="color:#b00e23">(26)</span>
      Neither will your reproof cause me to cease my words, for neither will I
      endure the sound of your speech.</td>
      <td class="language Greek"><span style="color:#b00e23">(26)</span> οὐδὲ ὁ
      ἔλεγχος ὑµῶν ῥήµασίν µε παύσει, οὐδὲ γὰρ ὑµῶν φθέγµα ῥήµατος
      ἀνέξοµαι.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲡⲗⲏⲛ ⲁⲣⲉⲧⲉⲛⲧⲱⲟⲩⲛⲟⲩ ⲉ̀ϩⲣⲏⲓ ⲉ̀ϫⲉⲛ ⲟⲩⲟⲣⲫⲁⲛⲟⲥ ⲧⲉⲧⲉⲛϭⲓⲫⲉⲓ ⲇⲉ ⲉ̀ϩⲣⲏⲓ ⲉ̀ϫⲉⲛ
      ⲡⲉⲧⲉⲛϣⲫⲏⲣ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲡⲗⲏⲛ ⲣⲱ ⲧⲉⲧⲛ̅ⲧⲱⲟⲩⲛ ⲉϫⲙ̅ ⲡⲟⲣⲫⲁⲛⲟⲥ ⲧⲉⲧⲛ̅ⲃⲱϭⲉ ⲉϫⲛ̅ ⲡⲉⲧⲛ̅ϣⲃⲏⲣ.</td>
      <td class="language English"><span style="color:#b00e23">(27)</span> Even
      because ye attack the fatherless, and insult your friend.</td>
      <td class="language Greek"><span style="color:#b00e23">(27)</span> πλὴν
      ὅτι ἐπ’ ὀρφανῷ ἐπιπίπτετε, ἐνάλλεσθε δὲ ἐπὶ φίλῳ ὑµῶν.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ϯⲛⲟⲩ ⲇⲉ ϯⲛⲁϫⲟⲩϣⲧ ⲉ̀ⲛⲉⲧⲉⲛϩⲟ ⲟⲩⲟϩ ϯⲛⲁϫⲉ ⲙⲉⲑⲛⲟⲩϫ ⲁⲛ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲧⲉⲛⲟⲩ ⲇⲉ ⲉⲓⲉϭⲱϣⲧ̅ ⲉϩⲟⲩⲛ ϩⲛ̅ ⲡⲉⲧⲛ̅ϩⲟ ⲧⲁⲧⲙ̅ϫⲓϭⲟⲗ.</td>
      <td class="language English"><span style="color:#b00e23">(28)</span> But
      now, having looked upon your countenances, I will not lie.</td>
      <td class="language Greek"><span style="color:#b00e23">(28)</span> νυνὶ
      δὲ εἰσβλέψας εἰς πρόσωπα ὑµῶν οὐ ψεύσοµαι.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ϩⲉⲙⲥⲓ ⲟⲩⲛ ⲟⲩⲟϩ ⲙ̀ⲡⲉⲛⲑⲣⲉ ϭⲓⲛ̀ϫⲟⲛⲥ ϣⲱⲡⲓ ⲟⲩⲟϩ ⲡⲁⲗⲓⲛ ⲙⲁⲙⲁϯ ⲛⲉⲙ ⲡⲓⲑⲙⲏⲓ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ϩⲙⲟⲟⲥ ⲇⲉ ⲛ̅ⲧⲉⲧⲙ̅ϫⲓ ⲛ̅ϭⲟⲛⲥ̅ ϣⲱⲡⲉ. ⲁⲩⲱ ⲟⲛ ⲛ̅ⲧⲉⲧⲛ̅ⲥⲱⲟⲩϩ ⲉⲧⲙⲛ̅ⲧⲙⲉ.</td>
      <td class="language English"><span style="color:#b00e23">(29)</span> Sit
      down now, and let there not be unrighteousness; and unite again with the
      just.</td>
      <td class="language Greek"><span style="color:#b00e23">(29)</span>
      καθίσατε δὴ καὶ µὴ εἴη ἄδικον, καὶ πάλιν τῷ δικαίῳ συνέρχεσθε.</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲙ̀ⲙⲟⲛ ⲙⲉⲧⲟϫⲓ ⲅⲁⲣ ⲭⲏ ϧⲉⲛ ⲡⲁⲗⲁⲥ ϣⲁⲛ ⲟⲩⲕⲁϯ ⲁⲛ ⲡⲉⲧⲉⲥⲉⲣⲙⲉⲗⲉⲧⲁⲛ ⲉ̀ⲣⲟϥ ⲛ̀ϫⲉ
      ⲧⲁϣⲃⲱⲃⲓ</td>
      <td class="language Sahidic"><span style="color:#b00e23">(ⲗ︦)</span> ⲙⲛ̅
      ϫⲓⲛ̅ϭⲟⲛⲥ̅ ⲅⲁⲣ ϩⲙ̅ ⲡⲁⲗⲁⲥ. ⲏ ⲉⲣⲉ ⲧⲁϣⲟⲩⲱⲃⲉ ⲙⲉⲗⲉⲧⲁ ⲁⲛ ⲛ̅ⲟⲩⲙⲛ̅ⲧⲥⲁⲃⲉ.</td>
      <td class="language English"><span style="color:#b00e23">(30)</span> For
      there is no injustice in my tongue; and does not my throat meditate
      understanding?</td>
      <td class="language Greek"><span style="color:#b00e23">(30)</span> οὐ γάρ
      ἐστιν ἐν γλώσσῃ µου ἄδικον· ἢ ὁ λάρυγξ µου οὐχὶ σύνεσιν µελετᾷ;</td>
    </tr>
  </table>
</body>
</html>
