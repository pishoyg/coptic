<!DOCTYPE html>
<html>
<head>
  <title>Second Samuel</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="second_samuel_19.html" rel="next">
  <link href="second_samuel_17.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="second_samuel_18">Second Samuel 18</h4>

  <table>
    <tr>
      <td><span style="color:#b00e23">(ⲁ︦)</span> ⲇ̅ⲁ̅ⲇ̅ ⲇⲉ ⲁϥⲉⲣⲁⲛⲛⲱⲙⲉⲓ ⲏ ⲁϥϭⲉⲙ
      ⲡϣⲓ̈ⲛⲉ ⲙ̅ⲡⲗⲁⲟⲥ ⲉⲧⲛ̅ⲙⲙⲁϥ. ⲁⲩⲱ ⲁϥⲕⲱ ⲉϩⲣⲏⲓ ⲉϫⲱⲟⲩ. ⲛ̅ϩⲛ̅ⲭⲓⲗⲓⲁⲣⲭⲟⲥ. ⲙⲛ̅
      ϩⲉⲛϩⲩⲕⲁⲧⲟⲛⲧⲁⲣⲭⲟⲥ.</td>
      <td><span style="color:#b00e23">(1)</span> And David numbered the people
      with him, and set over them captains of thousands and captains of
      hundreds.</td>
      <td><span style="color:#b00e23">(1)</span> Καὶ ἐπεσκέψατο Δαυιδ τὸν λαὸν
      τὸν µετ’ αὐτοῦ καὶ κατέστησεν ἐπ’ αὐτῶν χιλιάρχους καὶ
      ἑκατοντάρχους,</td>
    </tr>

    <tr>
      <td><span style="color:#b00e23">(ⲃ︦)</span> ⲁⲩⲱ ⲇ̅ⲁ̅ⲇ̅ ⲁϥⲥⲉⲣ ⲡⲗⲁⲟⲥ ⲉⲃⲟⲗ
      ϩⲓⲛⲁⲓ. ⲡⲟⲩⲉⲛ ⲉϣⲟⲙⲛ̅ⲧ ⲙⲉⲛ ⲛ̅ⲧⲟⲟⲧϥ̅ ⲛ̅ⲓ̈ⲱⲁⲃ. ⲁⲩⲱ ⲡⲟⲩⲉⲛ ⲉϣⲟⲙⲧ̅ ⲛ̅ⲧⲟⲟⲧϥ̅
      ⲛ̅ⲁⲃⲓⲥⲁ ⲡϣⲏⲣⲉ ⲛ̅ⲥⲁⲣⲟⲩⲉⲓⲁⲥ ⲡⲥⲟⲛ ⲛ̅ⲓ̈ⲱⲁⲃ. ⲁⲩⲱ ⲡⲕⲉⲟⲩⲉⲛ ⲉϣⲟⲙⲧ̅ ⲛ̅ⲧⲟⲟⲧϥ̅
      ⲛ̅ⲉⲑⲑⲓ ⲡⲕⲉⲑⲉⲟⲥ. ⲁⲩⲱ ⲡⲉϫⲉ ⲇ̅ⲁ̅ⲇ̅ ⲛⲁⲩ ϫⲉ ϩⲛ̅ ⲟⲩⲉⲓ. ⲁⲛⲟⲕ ϯⲛⲁⲉⲓ ⲉⲃⲟⲗ
      ⲛⲙ̅ⲙⲏⲧⲛ̅.</td>
      <td><span style="color:#b00e23">(2)</span> And David sent away the
      people, the third part under the hand of Joab, and the third part under
      the hand of Abessa the son of Saruia, the brother of Joab, and the third
      part under the hand of Ethi the Gittite. And David said to the people, I
      also will surely go out with you.</td>
      <td><span style="color:#b00e23">(2)</span> καὶ ἀπέστειλεν Δαυιδ τὸν λαόν,
      τὸ τρίτον ἐν χειρὶ Ιωαβ καὶ τὸ τρίτον ἐν χειρὶ Αβεσσα υἱοῦ Σαρουιας
      ἀδελφοῦ Ιωαβ καὶ τὸ τρίτον ἐν χειρὶ Εθθι τοῦ Γεθθαίου. καὶ εἶπεν Δαυιδ
      πρὸς τὸν λαόν Ἐξελθὼν ἐξελεύσοµαι καί γε ἐγὼ µεθ’ ὑµῶν.</td>
    </tr>

    <tr>
      <td><span style="color:#b00e23">(ⲅ︦)</span> ⲡⲉϫⲁⲩ ⲛⲁϥ ϫⲉ ⲛⲧⲉⲛⲛⲁⲕⲁⲁⲕ ⲁⲛ
      ⲉⲉⲓ ⲉⲃⲟⲗ ⲛⲙ̅ⲙⲁⲛ. ϫⲉ ⲉⲛϣⲁⲛϭⲱⲧⲡ̅. ⲁⲛⲟⲛ ⲛ̅ⲧⲛ̅ⲡⲱⲧ ⲛ̅ⲥⲉⲛⲁϯϩⲧⲏⲩ ⲉⲣⲟⲛ ⲁⲛ. ⲁⲩⲱ
      ⲉⲣϣⲁⲛ ⲧⲉⲛⲡⲁϣⲉ ⲟⲛ ⲙⲟⲩ. ϩⲙ̅ ⲡⲉⲓⲕⲉ ⲟⲛ. ⲛ̅ⲥⲉⲛⲁϯϩⲧⲏⲩ ⲉⲣⲟⲛ ⲁⲛ ϫⲉ ⲁⲛⲟⲛ ⲛⲁ ⲡⲗⲁⲟⲥ.
      ⲉⲕⲛⲁⲉⲣ ⲑⲉ ⲛ̅ⲧⲟⲕ ⲛ̅ⲟⲩⲧⲃⲁ ⲛ̅ⲣⲱⲙⲉ ⲛ̅ϩⲏⲧⲛ̅. ⲧⲉⲛⲟⲩ ϭⲉ ⲟⲩⲁⲅⲁⲑⲟⲛ ⲛⲁⲛ ⲡⲉ. ⲉⲧⲣⲉⲕϭⲱ
      ⲉⲡⲁϩⲟⲩ ϩⲛ̅ ⲧⲡⲟⲗⲓⲥ. ϫⲉ ⲛ̅ⲧⲟⲕ ⲕⲛⲁϣⲱⲡⲉ ⲛⲁⲛ ⲛ̅ⲛⲁϣⲧⲉ. ⲉⲃⲟⲏⲑⲉⲓ ⲉⲣⲟⲛ.</td>
      <td><span style="color:#b00e23">(3)</span> And they said, Thou shalt not
      go out: for if we should indeed flee, they will not care for us; and if
      half of us should die, they will not mind us; for thou art as ten
      thousand of us: and now it is well that thou shalt be to us an aid to
      help us in the city.</td>
      <td><span style="color:#b00e23">(3)</span> καὶ εἶπαν Οὐκ ἐξελεύσῃ, ὅτι
      ἐὰν φυγῇ φύγωµεν, οὐ θήσουσιν ἐφ’ ἡµᾶς καρδίαν, καὶ ἐὰν ἀποθάνωµεν τὸ
      ἥµισυ ἡµῶν, οὐ θήσουσιν ἐφ’ ἡµᾶς καρδίαν, ὅτι σὺ ὡς ἡµεῖς δέκα χιλιάδες·
      καὶ νῦν ἀγαθὸν ὅτι ἔσῃ ἡµῖν ἐν τῇ πόλει βοήθεια τοῦ βοηθεῖν.</td>
    </tr>

    <tr>
      <td><span style="color:#b00e23">(ⲇ︦)</span> ⲡⲉϫⲉ ⲡⲣ̅ⲣⲟ ⲇ̅ⲁ̅ⲇ̅ ⲛⲁⲩ. ϫⲉ
      ⲡϩⲱⲃ ⲉⲧⲉⲣⲁⲛⲏⲧⲛ̅. ϯⲛⲁⲁⲁϥ. ⲡⲣ̅ⲣⲟ ⲇⲉ ⲁϥϭⲱ ϩⲓϫⲛ̅ ⲧⲡⲩⲗⲏ. ⲁⲩⲱ ⲡⲗⲁⲟⲥ ⲧⲏⲣϥ̅
      ⲁϥⲙⲟⲟϣⲉ ⲉⲃⲟⲗ. ⲉⲩⲛⲁⲉⲣϣⲉ. ϣⲉ. ⲁⲩⲱ ⲉⲩⲛⲁⲉⲣϣⲟ. ϣⲟ.</td>
      <td><span style="color:#b00e23">(4)</span> And the king said to them,
      Whatsoever shall seem good in your eyes I will do. And the king stood by
      the side of the gate, and all the people went out by hundreds and by
      thousands.</td>
      <td><span style="color:#b00e23">(4)</span> καὶ εἶπεν πρὸς αὐτοὺς ὁ
      βασιλεύς Ὃ ἐὰν ἀρέσῃ ἐν ὀφθαλµοῖς ὑµῶν, ποιήσω. καὶ ἔστη ὁ βασιλεὺς ἀνὰ
      χεῖρα τῆς πύλης, καὶ πᾶς ὁ λαὸς ἐξεπορεύετο εἰς ἑκατοντάδας καὶ εἰς
      χιλιάδας.</td>
    </tr>

    <tr>
      <td><span style="color:#b00e23">(ⲉ︦)</span> ⲡⲣ̅ⲣⲟ ⲇⲉ ⲁϥϩⲱⲛ ⲉⲧⲟⲟⲧϥ̅
      ⲛ̅ⲓ̈ⲱⲁⲃ. ⲙⲛ̅ ⲁⲃⲓⲥⲁ. ⲙⲛ̅ ⲉⲑⲑⲓ. ⲉϥϫⲱ ⲙ̅ⲙⲟⲥ ⲛⲁⲩ. ϫⲉ ϩⲁⲣⲉϩ ⲉⲡⲁϣⲏⲣⲉ ⲁⲃⲏⲥⲁⲗⲱⲙ.
      ⲁⲩⲱ ⲡⲗⲁⲟⲥ ⲧⲏⲣϥ̅. ⲁϥⲥⲱⲧⲙ̅ ⲉⲡⲣ̅ⲣⲟ ⲉϥϩⲱⲛ ⲉⲧⲟⲟⲧⲟⲩ ⲛ̅ⲛ̅ⲁⲣⲭⲱⲛ ⲧⲏⲣⲟⲩ ⲉⲧⲃⲉ
      ⲁⲃⲏⲥⲁⲗⲱⲙ.</td>
      <td><span style="color:#b00e23">(5)</span> And the king commanded Joab
      and Abessa and Ethi, saying, Spare for my sake the young man Abessalom.
      And all the people heard the king charging all the commanders concerning
      Abessalom.</td>
      <td><span style="color:#b00e23">(5)</span> καὶ ἐνετείλατο ὁ βασιλεὺς τῷ
      Ιωαβ καὶ τῷ Αβεσσα καὶ τῷ Εθθι λέγων Φείσασθέ µοι τοῦ παιδαρίου τοῦ
      Αβεσσαλωµ· καὶ πᾶς ὁ λαὸς ἤκουσεν ἐντελλοµένου τοῦ βασιλέως πᾶσιν τοῖς
      ἄρχουσιν ὑπὲρ Αβεσσαλωµ.</td>
    </tr>

    <tr>
      <td><span style="color:#b00e23">(ⲋ︦)</span> ⲁⲩⲱ ⲡⲗⲁⲟⲥ ⲧⲏⲣϥ̅. ⲁϥⲓ ⲉⲃⲟⲗ
      ⲉⲡⲙⲁ ⲛ̅ϣⲏⲛ. ⲟⲩⲃⲉ ⲡⲓ̈ⲏ̅ⲗ̅. ⲡⲡⲟⲗⲩⲙⲟⲥ ⲁϥϣⲱⲡⲉ ϩⲙ̅ ⲡⲙⲁ ⲛ̅ϣⲏⲛ ϩⲙ̅ ⲡⲕⲁϩ
      ⲛ̅ⲉⲫⲣⲉⲙ</td>
      <td><span style="color:#b00e23">(6)</span> And all the people went out
      into the wood against Israel; and the battle was in the wood of
      Ephraim.</td>
      <td><span style="color:#b00e23">(6)</span> καὶ ἐξῆλθεν πᾶς ὁ λαὸς εἰς τὸν
      δρυµὸν ἐξ ἐναντίας Ισραηλ, καὶ ἐγένετο ὁ πόλεµος ἐν τῷ δρυµῷ Εφραιµ.</td>
    </tr>

    <tr>
      <td><span style="color:#b00e23">(ⲍ︦)</span> ⲁⲩⲱ ⲡⲗⲁⲟⲥ ⲙ̅ⲡⲓ̈ⲏ̅ⲗ̅. ⲁϥϭⲱⲧⲡ̅
      ⲙ̅ⲡⲙⲁ ⲉⲧⲙ̅ⲙⲁⲩ ϩⲁⲑⲏ ⲛ̅ⲛⲉϩⲙ̅ϩⲁⲗ ⲛ̅ⲇⲁⲩⲉⲓⲇ. ⲁⲩⲱ ⲧϭⲟⲡⲧⲥ̅. ⲁⲥϣⲱⲡⲉ ⲉⲩⲛⲟϭ ⲧⲉ ϩⲙ̅
      ⲡⲉϩⲟⲟⲩ ⲉⲧⲙ̅ⲙⲁⲩ. ⲁⲩϭⲱⲧⲡ̅ ⲁⲩϩⲉ ⲛ̅ϭⲓ ⲧⲃⲁ ⲥⲛⲁⲩ ⲛ̅ⲣⲱⲙⲉ.</td>
      <td><span style="color:#b00e23">(7)</span> And the people of Israel fell
      down there before the servants of David, and there was a great slaughter
      in that day, even twenty thousand men.</td>
      <td><span style="color:#b00e23">(7)</span> καὶ ἔπταισεν ἐκεῖ ὁ λαὸς
      Ισραηλ ἐνώπιον τῶν παίδων Δαυιδ, καὶ ἐγένετο ἡ θραῦσις µεγάλη ἐν τῇ ἡµέρᾳ
      ἐκείνῃ, εἴκοσι χιλιάδες ἀνδρῶν.</td>
    </tr>

    <tr>
      <td><span style="color:#b00e23">(ⲏ︦)</span> ⲁⲩⲱ ⲡⲡⲟⲗⲩⲙⲟⲥ ⲁϥϣⲱⲡⲉ ⲙ̅ⲡⲙⲁ
      ⲉⲧⲙ̅ⲙⲁⲩ. ⲉϥⲡⲟⲣϣ̅ ⲉⲃⲟⲗ ϩⲓϫⲙ̅ ⲡϩⲟ ⲙ̅ⲡⲕⲁϩ ⲧⲏⲣϥ̅. ⲁⲩⲱ ⲡⲙⲁ ⲛ̅ϣⲏⲛ. ⲛⲁϣⲉ
      ⲛⲉⲛⲧⲁϥⲟⲩⲟⲙⲟⲩ ⲉⲃⲟⲗ ϩⲙ̅ ⲡⲗⲁⲟⲥ. ⲉϩⲟⲩⲉ ⲉⲛⲉⲛⲧⲁ ⲧⲥⲏϥⲉ ⲟⲩⲟⲙⲟⲩ ϩⲙ̅ ⲡⲗⲁⲟⲥ ⲙ̅ⲡⲉϩⲟⲟⲩ
      ⲉⲧⲙ̅ⲙⲁⲩ.</td>
      <td><span style="color:#b00e23">(8)</span> And the battle there was
      scattered over the face of all the land: and the wood consumed more of
      the people than the sword consumed among the people in that day.</td>
      <td><span style="color:#b00e23">(8)</span> καὶ ἐγένετο ἐκεῖ ὁ πόλεµος
      διεσπαρµένος ἐπὶ πρόσωπον πάσης τῆς γῆς, καὶ ἐπλεόνασεν ὁ δρυµὸς τοῦ
      καταφαγεῖν ἐκ τοῦ λαοῦ ὑπὲρ οὓς κατέφαγεν ἐν τῷ λαῷ ἡ µάχαιρα ἐν τῇ ἡµέρᾳ
      ἐκείνῃ.</td>
    </tr>

    <tr>
      <td><span style="color:#b00e23">(ⲑ︦)</span> ⲁⲩⲱ ⲁⲃⲏⲥⲁⲗⲱⲙ ⲁϥⲓ̈ ⲉϩⲟⲩⲛ ⲉϩⲣⲁⲩ
      ⲛ̅ⲛⲉϩⲙ̅ϩⲁⲗ ⲉⲇ̅ⲁ̅ⲇ̅. ⲁⲃⲏⲥⲁⲗⲱⲙ ⲇⲉ ⲛⲉϥⲧⲁⲗⲏⲩ ⲉⲩⲙⲁⲥⲡⲟⲣⲕ̅. ⲁⲩⲱ ⲧⲉϥⲙⲁⲥⲡⲟⲣⲕ̅.
      ⲁⲥⲡⲱⲧ ⲉϩⲟⲩⲛ ϩⲁ ⲟⲩⲕⲗⲁⲧⲟⲥⲭ ⲛ̅ⲧⲉ ⲧⲛⲟϭ ⲛ̅ⲥⲉⲓ ⲉⲧⲣⲏⲧ. ⲁⲩⲱ ⲧⲉϥⲁⲡⲉ. ⲁⲥϭⲱⲗϫ̅ ⲉϩⲟⲩⲛ
      ⲉⲧⲥⲉⲓ. ⲉⲧⲙ̅ⲙⲁⲩ. ⲁⲩⲱ ⲁϥϭⲱ ⲉϥⲁϣⲉ. ⲟⲩⲇⲉ ⲧⲡⲉ ⲙⲛ̅ ⲡⲕⲁϩ. ⲁⲩⲱ ⲡⲙⲁⲥⲡⲟⲣⲕ̅ ⲉⲧϩⲁⲣⲉϩ
      ⲁϥⲃⲱⲕ ⲁϥⲕⲁⲁϥ.</td>
      <td><span style="color:#b00e23">(9)</span> And Abessalom went to meet the
      servants of David: and Abessalom was mounted on his mule, and the mule
      came under the thick boughs of a great oak; and his head was entangled in
      the oak, and he was suspended between heaven and earth; and the mule
      passed on from under him.</td>
      <td><span style="color:#b00e23">(9)</span> καὶ συνήντησεν Αβεσσαλωµ
      ἐνώπιον τῶν παίδων Δαυιδ, καὶ Αβεσσαλωµ ἐπιβεβηκὼς ἐπὶ τοῦ ἡµιόνου αὐτοῦ,
      καὶ εἰσῆλθεν ὁ ἡµίονος ὑπὸ τὸ δάσος τῆς δρυὸς τῆς µεγάλης, καὶ ἐκρεµάσθη
      ἡ κεφαλὴ αὐτοῦ ἐν τῇ δρυί, καὶ ἐκρεµάσθη ἀνὰ µέσον τοῦ οὐρανοῦ καὶ ἀνὰ
      µέσον τῆς γῆς, καὶ ὁ ἡµίονος ὑποκάτω αὐτοῦ παρῆλθεν.</td>
    </tr>

    <tr>
      <td><span style="color:#b00e23">(ⲓ︦)</span> ⲁⲩⲣⲱⲙⲉ ⲇⲉ ⲛⲁⲩ ⲉⲣⲟϥ ⲁⲩⲱ ⲁϥⲧⲁⲙⲉ
      ⲓ̈ⲱⲁⲃ ⲉϥϫⲱ ⲙ̅ⲙⲟⲥ. ϫⲉ ⲉⲓⲥ ϩⲏⲏⲧⲉ ⲁⲓⲛⲁⲩ ⲉⲁⲃⲏⲥⲁⲗⲱⲙ. ⲉϥⲁϣⲉ ⲉⲧⲛⲟϭ ⲛ̅ⲥⲉⲓ.</td>
      <td><span style="color:#b00e23">(10)</span> And a man saw it, and
      reported to Joab, and said, Behold, I saw Abessalom hanging in an
      oak.</td>
      <td><span style="color:#b00e23">(10)</span> καὶ εἶδεν ἀνὴρ εἷς καὶ
      ἀνήγγειλεν Ιωαβ καὶ εἶπεν Ἰδοὺ ἑώρακα τὸν Αβεσσαλωµ κρεµάµενον ἐν τῇ
      δρυί.</td>
    </tr>

    <tr>
      <td><span style="color:#b00e23">(ⲓ︦ⲁ︦)</span> ⲁⲩⲱ ⲡⲉϫⲉ ⲓ̈ⲱⲁⲃ ⲙ̅ⲡⲣⲱⲙⲉ
      ⲡⲉⲧⲧⲁⲙⲟ ⲙ̅ⲙⲟϥ. ϫⲉ ⲉⲓⲥ ϩⲏⲏⲧⲉ ⲙⲉⲛ ⲁⲕⲛⲁⲩ ⲉⲣⲟϥ. ⲉⲧⲃⲉ ⲟⲩ ϭⲉ ⲙ̅ⲡⲉⲕⲣⲁϩⲧϥ̅.
      ⲛⲅ̅ⲉⲛⲧϥ̅ ⲉⲡⲕⲁϩ. ⲁⲩⲱ ⲁⲛⲟⲕ ⲛⲉⲓⲛⲁϯ ⲛⲁⲕ ⲙ̅ⲙⲏⲧⲉ ⲛ̅ⲥⲁⲧⲉⲉⲣⲉ ⲛ̅ϩⲁⲧ. ⲙⲛ̅ ⲟⲩⲉⲛⲍⲱⲛⲏ
      ⲉⲛⲉⲥⲱⲥ.</td>
      <td><span style="color:#b00e23">(11)</span> And Joab said to the man who
      reported it to him, And, behold, thou didst see him: why didst thou not
      smite him there to the ground? and I would have given thee ten pieces of
      silver, and a girdle.</td>
      <td><span style="color:#b00e23">(11)</span> καὶ εἶπεν Ιωαβ τῷ ἀνδρὶ τῷ
      ἀπαγγέλλοντι Καὶ ἰδοὺ ἑόρακας· τί ὅτι οὐκ ἐπάταξας αὐτὸν εἰς τὴν γῆν; καὶ
      ἐγὼ ἂν δεδώκειν σοι δέκα ἀργυρίου καὶ παραζώνην µίαν.</td>
    </tr>

    <tr>
      <td><span style="color:#b00e23">(ⲓ︦ⲃ︦)</span> ⲡⲣⲱⲙⲉ ⲇⲉ ⲡⲉϫⲁϥ ⲉϩⲟⲩⲛ ϩⲛ̅
      ⲓ̈ⲱⲁⲃ. ϫⲉ ⲉⲓⲥ ϩⲏⲏⲧⲉ ⲁⲛⲟⲕ. ⲕⲁⲛ ⲉⲕϣⲁⲛϯ ⲉϩⲣⲏⲓ ⲉⲛⲁϭⲓϫ. ⲙ̅ⲙⲏⲧⲉ ⲛ̅ϣⲉ ⲛ̅ⲥⲁⲧⲉⲉⲣⲉ
      ⲛ̅ϩⲁⲧ. ⲛ̅ⲛⲁⲉⲛ ⲧⲟⲟⲧ ⲉϫⲙ̅ ⲡϣⲏⲣⲉ ⲙ̅ⲡⲣ̅ⲣⲟ. ϫⲉ ⲉⲛⲥⲱⲧⲙ̅ ⲉⲡⲣ̅ⲣⲟ ⲉⲁϥϩⲱⲛ ⲉⲧⲟⲟⲧⲕ̅.
      ⲁⲩⲱ ⲉⲧⲟⲟⲧϥ̅ ⲛ̅ⲁⲃⲓⲥⲁ. ⲁⲩⲱ ⲉⲧⲟⲟⲧϥ̅ ⲛ̅ⲉⲑⲑⲓ ⲉϥϫⲱ ⲙ̅ⲙⲟⲥ ⲛⲏⲧⲛ̅. ϫⲉ ϩⲁⲣⲉϩ
      ⲉⲡⲁϣⲏⲣⲉ ⲁⲃⲏⲥⲁⲗⲱⲙ.</td>
      <td><span style="color:#b00e23">(12)</span> And the man said to Joab,
      Were I even to receive a thousand shekels of silver, I would not lift my
      hand against the king’s son; for in our ears the king charged thee and
      Abessa and Ethi, saying, Take care of the young man Abessalom for
      me,</td>
      <td><span style="color:#b00e23">(12)</span> εἶπεν δὲ ὁ ἀνὴρ πρὸς Ιωαβ Καὶ
      ἐγώ εἰµι ἵστηµι ἐπὶ τὰς χεῖράς µου χιλίους σίκλους ἀργυρίου, οὐ µὴ
      ἐπιβάλω χεῖρά µου ἐπὶ τὸν υἱὸν τοῦ βασιλέως, ὅτι ἐν τοῖς ὠσὶν ἡµῶν
      ἐνετείλατο ὁ βασιλεὺς σοὶ καὶ Αβεσσα καὶ τῷ Εθθι λέγων Φυλάξατέ µοι τὸ
      παιδάριον τὸν Αβεσσαλωµ</td>
    </tr>

    <tr>
      <td><span style="color:#b00e23">(ⲓ︦ⲅ︦)</span> ⲉⲧⲉⲙⲉⲣⲛⲟⲃⲉ ⲉⲧⲉϥⲯⲩⲭⲏ. ⲁⲩⲱ
      ⲡⲉⲓϣⲁϫⲉ ⲧⲏⲣϥ̅ ⲛϥ̅ⲛⲁϩⲱⲡ ⲁⲛ ⲉⲡⲣ̅ⲣⲟ. ϫⲉ ⲛ̅ⲧⲟⲕ ⲉⲧⲛⲁϯ ⲟⲩⲃⲏϥ.</td>
      <td><span style="color:#b00e23">(13)</span> so as to do no harm to his
      life: and nothing of the matter will be concealed from the king, and thou
      wilt set thyself against me.</td>
      <td><span style="color:#b00e23">(13)</span> µὴ ποιῆσαι ἐν τῇ ψυχῇ αὐτοῦ
      ἄδικον· καὶ πᾶς ὁ λόγος οὐ λήσεται ἀπὸ τοῦ βασιλέως, καὶ σὺ στήσῃ ἐξ
      ἐναντίας.</td>
    </tr>

    <tr>
      <td><span style="color:#b00e23">(ⲓ︦ⲇ︦)</span> ⲡⲉϫⲉ ⲓ̈ⲱⲁⲃ ⲛⲁϥ ϫⲉ ⲡⲉⲓ̈ϩⲱⲃ
      ⲁⲛⲟⲕ ϯⲛⲁⲉⲣϣⲟⲣⲡ̅ ⲛⲁⲁⲁϥ. ⲁⲩⲱ ⲛ̅ϯⲛⲁϭⲱ ⲁⲛ ⲉⲓⲟ ⲛ̅ϭⲱⲃ ⲛⲁϩⲣⲟⲕ. ⲛ̅ⲧⲉⲓ̈ϩⲉ. ⲁⲩⲱ
      ⲓ̈ⲱⲁⲃ. ⲁϥϫⲓ̈ ⲛ̅ϣⲟⲙⲧⲉ ⲛ̅ⲥⲟⲧⲉ ⲉϩⲣⲏⲓ ⲉⲧⲟⲟⲧϥ̅. ⲁϥⲧⲣⲧⲱⲣⲟⲩ ϩⲙ̅ ⲡϩⲏⲧ ⲛ̅ⲁⲃⲏⲥⲁⲗⲱⲙ.
      ⲉⲧⲓ ⲉϥⲥⲟⲛϩ̅. ϩⲙ̅ ⲡϩⲏⲧ ⲙ̅ⲡϣⲏⲛ.</td>
      <td><span style="color:#b00e23">(14)</span> And Joab said, I will begin
      this; I will not thus remain with thee. And Joab took three darts in his
      hand, and thrust them into the heart of Abessalom, while he was yet alive
      in the heart of the oak.</td>
      <td><span style="color:#b00e23">(14)</span> καὶ εἶπεν Ιωαβ Τοῦτο ἐγὼ
      ἄρξοµαι· οὐχ οὕτως µενῶ ἐνώπιόν σου. καὶ ἔλαβεν Ιωαβ τρία βέλη ἐν τῇ
      χειρὶ αὐτοῦ καὶ ἐνέπηξεν αὐτὰ ἐν τῇ καρδίᾳ Αβεσσαλωµ. ἔτι αὐτοῦ ζῶντος ἐν
      τῇ καρδίᾳ τῆς δρυὸς</td>
    </tr>

    <tr>
      <td><span style="color:#b00e23">(ⲓ︦ⲉ︦)</span> ⲁⲩⲱ ⲙⲏⲧ ⲛ̅ϩⲙ̅ϩⲁⲗ ⲉⲩϥⲓ̈
      ⲛ̅ⲛⲉⲥⲕⲉⲩⲏ ⲛ̅ⲓ̈ⲱⲁⲃ. ⲁⲩⲕⲧⲟ ⲉⲁⲃⲏⲥⲁⲗⲱⲙ. ⲁⲩⲣⲁϩⲧϥ̅ ⲁⲩⲙⲟⲟⲩⲧϥ̅</td>
      <td><span style="color:#b00e23">(15)</span> And ten young men that bore
      Joab’s armour compassed Abessalom, and smote him and slew him.</td>
      <td><span style="color:#b00e23">(15)</span> καὶ ἐκύκλωσαν δέκα παιδάρια
      αἴροντα τὰ σκεύη Ιωαβ καὶ ἐπάταξαν τὸν Αβεσσαλωµ καὶ ἐθανάτωσαν
      αὐτόν.</td>
    </tr>

    <tr>
      <td><span style="color:#b00e23">(ⲓ︦ⲋ︦)</span> ⲁⲩⲱ ⲓ̈ⲱⲁⲃ ⲁϥⲥⲁⲗⲡⲓⲍⲉ ϩⲛ̅
      ⲧⲥⲁⲗⲡⲓⲅⲝ ⲛⲁϣⲧⲁⲡ. ⲡⲗⲁⲟⲥ ⲁϥⲟⲗϥ ⲉⲃⲟⲗ. ⲁⲩⲗⲟ ⲉⲩⲡⲏⲧ ⲛ̅ⲥⲁ ⲡⲓ̈ⲏ̅ⲗ̅. ⲁⲩⲱ ⲓ̈ⲱⲁⲃ
      ⲛⲉϥϯⲥⲁ ⲉⲡⲗⲁⲟⲥ.</td>
      <td><span style="color:#b00e23">(16)</span> And Joab blew the trumpet,
      and the people returned from pursuing Israel, for Joab spared the
      people.</td>
      <td><span style="color:#b00e23">(16)</span> καὶ ἐσάλπισεν Ιωαβ ἐν
      κερατίνῃ, καὶ ἀπέστρεψεν ὁ λαὸς τοῦ µὴ διώκειν ὀπίσω Ισραηλ, ὅτι ἐφείδετο
      Ιωαβ τοῦ λαοῦ.</td>
    </tr>

    <tr>
      <td><span style="color:#b00e23">(ⲓ︦ⲍ︦)</span> ⲁⲩⲱ ⲁϥϫⲓ ⲛ̅ⲁⲃⲏⲥⲁⲗⲱⲙ.
      ⲁⲩⲛⲟϫϥ̅ ⲉϩⲣⲏⲓ ⲉⲩⲛⲟϭ ⲛ̅ⲟⲩⲱϣ ϩⲙ̅ ⲡⲙⲁ ⲛ̅ϣⲏⲛ. ⲉϩⲣⲏⲓ ⲉⲡⲛⲟϭ ⲛ̅ϩⲓ̈ⲉⲓⲧ. ⲁⲩⲱ
      ⲁϥϩⲱⲣϭ̅ ⲉϫⲱϥ ⲛ̅ⲟⲩⲛⲟϭ ⲛ̅ⲥⲟⲟⲩϩⲥ̅ ⲛ̅ⲱⲛⲉ. ⲡⲓ̈ⲏ̅ⲗ̅ ⲇⲉ ⲧⲏⲣϥ̅ ⲡⲟⲩⲁ ⲡⲟⲩⲁ ⲁϥⲃⲱⲕ
      ⲉϩⲣⲏⲓ ⲉⲧⲉϥⲥⲕⲩⲛⲏ.</td>
      <td><span style="color:#b00e23">(17)</span> And he took Abessalom, and
      cast him into a great cavern in the wood, into a deep pit, and set up
      over him a very great heap of stones: and all Israel fled every man to
      his tent.</td>
      <td><span style="color:#b00e23">(17)</span> καὶ ἔλαβεν τὸν Αβεσσαλωµ καὶ
      ἔρριψεν αὐτὸν εἰς χάσµα µέγα ἐν τῷ δρυµῷ εἰς τὸν βόθυνον τὸν µέγαν καὶ
      ἐστήλωσεν ἐπ’ αὐτὸν σωρὸν λίθων µέγαν σφόδρα. καὶ πᾶς Ισραηλ ἔφυγεν ἀνὴρ
      εἰς τὸ σκήνωµα αὐτοῦ.</td>
    </tr>

    <tr>
      <td><span style="color:#b00e23">(ⲓ︦ⲏ︦)</span> ⲁⲃⲏⲥⲁⲗⲱⲙ ⲇⲉ ⲉⲧⲓ ⲉϥⲟⲛϩ̅.
      ⲁϥⲧⲁϩⲟ ⲉⲣⲁⲧⲥ̅ ⲛⲁϥ ⲛⲧ̅ⲉϥⲥⲧⲩⲗⲏ ϩⲙ̅ ⲡⲓⲁ ⲉϥϫⲱ ⲙ̅ⲙⲟⲥ ϫⲉ ⲧⲁ ⲡⲣ̅ⲣⲟ ⲁⲃⲏⲥⲁⲗⲱⲙ ⲧⲉ.
      ⲉⲃⲟⲗ ϫⲉ ⲁϥϫⲟⲟⲥ ϫⲉ ⲙⲛ̅ ϣⲏⲣⲉ ϣⲟⲟⲡ ⲛⲁϥ. ⲉⲧⲣⲉϥⲉⲣⲡⲙⲉⲉⲩⲉ ⲙ̅ⲡⲉϥⲣⲁⲛ. ⲁⲩⲱ ⲁⲩⲙⲟⲩⲧⲉ
      ⲉⲡⲉϥⲣⲁⲛ ⲉϫⲛ̅ ⲧⲉⲥⲧⲩⲗⲏ. ⲉⲁⲩⲙⲟⲩⲧⲉ ⲉⲣⲟⲥ. ϫⲉ ⲧϭⲓϫ ⲛ̅ⲁⲃⲏⲥⲁⲗⲱⲙ ϣⲁ ⲉϩⲣⲏⲓ ⲉⲡⲟⲟⲩ
      ⲛ̅ϩⲟⲟⲩ.</td>
      <td><span style="color:#b00e23">(18)</span> Now Abessalom while yet alive
      had taken and set up for himself the pillar near which he was taken, and
      set it up so as to have the pillar in the king’s dale; for he said he had
      no son to keep his name in remembrance: and he called the pillar,
      Abessalom’s hand, until this day.</td>
      <td><span style="color:#b00e23">(18)</span> καὶ Αβεσσαλωµ ἔτι ζῶν καὶ
      ἔστησεν ἑαυτῷ τὴν στήλην, ἐν ᾗ ἐλήµφθη, καὶ ἐστήλωσεν αὐτὴν λαβεῖν, τὴν
      στήλην τὴν ἐν τῇ κοιλάδι τοῦ βασιλέως, ὅτι εἶπεν Οὐκ ἔστιν αὐτῷ υἱὸς
      ἕνεκεν τοῦ ἀναµνῆσαι τὸ ὄνοµα αὐτοῦ· καὶ ἐκάλεσεν τὴν στήλην Χεὶρ
      Αβεσσαλωµ ἕως τῆς ἡµέρας ταύτης.</td>
    </tr>

    <tr>
      <td><span style="color:#b00e23">(ⲓ︦ⲑ︦)</span> ⲁⲩⲱ ⲁⲭⲓⲙⲁⲁⲥ ⲡϣⲏⲣⲉ ⲛ̅ⲥⲁⲇⲱⲕ.
      ⲡⲉϫⲁϥ ⲛ̅ⲓ̈ⲱⲁⲃ. ϫⲉ ϯⲛⲁⲡⲱⲧ ⲛ̅ⲧⲁϫⲓ ⲡⲟⲩⲱ ⲙ̅ⲡⲣ̅ⲣⲟ. ϫⲉ ⲁ ⲡϫⲟⲉⲓⲥ ⲉⲣ ⲡⲉϥϩⲁⲡ ⲙⲛ̅
      ⲛⲉϥϫⲁϫⲉ.</td>
      <td><span style="color:#b00e23">(19)</span> And Achimaas the son of Sadoc
      said, Let me run now and carry glad tidings to the king, for the Lord has
      delivered him from the hand of his enemies.</td>
      <td><span style="color:#b00e23">(19)</span> Καὶ Αχιµαας υἱὸς Σαδωκ εἶπεν
      Δράµω δὴ καὶ εὐαγγελιῶ τῷ βασιλεῖ ὅτι ἔκρινεν αὐτῷ κύριος ἐκ χειρὸς τῶν
      ἐχθρῶν αὐτοῦ.</td>
    </tr>

    <tr>
      <td><span style="color:#b00e23">(ⲕ︦)</span> ⲡⲉϫⲉ ⲓ̈ⲱⲁⲃ ⲛⲁϥ ϫⲉ ⲛ̅ⲧⲕ̅
      ⲟⲩⲣⲱⲙⲉ ⲛ̅ⲧⲟⲕ. ⲛ̅ϣⲟⲩⲡⲉⲓⲟⲩⲱ. ⲕⲁⲧⲁ ⲡⲟⲟⲩ ⲛ̅ϩⲟⲟⲩ. ⲉⲕⲉϫⲓⲟⲩⲱ ⲇⲉ ϩⲛ̅ ⲕⲉϩⲟⲟⲩ. ϩⲙ̅
      ⲡⲟⲟⲩ ⲇⲉ ⲛ̅ϩⲟⲟⲩ ⲛⲅ̅ⲛⲁϣ̅ⲃⲱⲕ ⲁⲛ. ⲙⲛ̅ ⲡⲉⲓⲟⲩⲱ. ϫⲉ ⲁ ⲡϣⲏⲣⲉ ⲙ̅ⲡⲣ̅ⲣⲟ ⲙⲟⲩ.</td>
      <td><span style="color:#b00e23">(20)</span> And Joab said to him, Thou
      shalt not be a messenger of glad tidings this day; thou shalt bear them
      another day; but on this day thou shalt bear no tidings, because the king’
       s son is dead.</td>
      <td><span style="color:#b00e23">(20)</span> καὶ εἶπεν αὐτῷ Ιωαβ Οὐκ ἀνὴρ
      εὐαγγελίας σὺ ἐν τῇ ἡµέρᾳ ταύτῃ καὶ εὐαγγελιῇ ἐν ἡµέρᾳ ἄMῃ, ἐν δὲ τῇ
      ἡµέρᾳ ταύτῃ οὐκ εὐαγγελιῇ, οὗ εἵνεκεν ὁ υἱὸς τοῦ βασιλέως ἀπέθανεν.</td>
    </tr>

    <tr>
      <td><span style="color:#b00e23">(ⲕ︦ⲁ︦)</span> ⲡⲉϫⲉ ⲓ̈ⲱⲁⲃ ⲛ̅ⲭⲟⲩⲥⲓ̈. ϫⲉ ⲡⲱⲧ
      ⲛⲅ̅ⲧⲁⲙⲉ ⲡⲣ̅ⲣⲟ. ⲉⲛⲉⲛⲧⲁⲕⲛⲁⲩ ⲉⲣⲟⲟⲩ. ⲁⲩⲱ ⲭⲟⲩⲥⲓ̈ ⲁϥⲡⲁϩⲧϥ̅ ⲁϥⲟⲩⲱϣⲧ̅ ⲛ̅ⲓ̈ⲱⲁⲃ.
      ⲁϥⲓ̈ ⲉⲃⲟⲗ ϩⲓ̈ⲧⲟⲟⲧϥ̅.</td>
      <td><span style="color:#b00e23">(21)</span> And Joab said to Chusi, Go,
      report to the king all that thou hast seen. And Chusi did obeisance to
      Joab, and went out.</td>
      <td><span style="color:#b00e23">(21)</span> καὶ εἶπεν Ιωαβ τῷ Χουσι
      Βαδίσας ἀνάγγειλον τῷ βασιλεῖ ὅσα εἶδες· καὶ προσεκύνησεν Χουσι τῷ Ιωαβ
      καὶ ἐξῆλθεν.</td>
    </tr>

    <tr>
      <td><span style="color:#b00e23">(ⲕ︦ⲃ︦)</span> ⲁⲭⲓⲙⲁⲁⲥ ϫⲉ ⲡϣⲏⲣⲉ ⲛ̅ⲥⲁⲇⲱⲕ.
      ⲁϥⲟⲩⲱϣⲃ̅ ⲉϥϫⲱ ⲙ̅ⲙⲟⲥ ⲛ̅ⲓ̈ⲱⲁⲃ ϫⲉ ⲕⲁⲁⲧ ⲛ̅ⲧⲁⲡⲱⲧ ϩⲱ ⲙⲛ̅ ⲭⲟⲩⲥⲓ̈. ⲡⲉϫⲉ ⲓ̈ⲱⲁⲃ ⲛⲁϥ
      ϫⲉ ⲉⲧⲃⲉ ⲟⲩ ⲛ̅ⲧⲟⲕ ⲉⲕⲛⲁⲡⲱⲧ. ⲧⲉⲛⲟⲩ ⲡⲁϣⲏⲣⲉ ⲁⲙⲟⲩ ϭⲱ. ϫⲉ ⲛ̅ⲧⲕ̅ ⲟⲩϣⲟⲩⲡⲱⲧ ⲁⲛ ⲉϫⲓ
      ⲡⲉⲓⲟⲩⲱ. ⲛ̅ⲟⲩϩⲏⲩ ⲛⲁⲕ ⲁⲛ ⲡⲉ.</td>
      <td><span style="color:#b00e23">(22)</span> And Achimaas the son of Sadoc
      said again to Joab, Nay, let me also run after Chusi. And Joab said, Why
      wouldest thou thus run, my son? attend, thou hast no tidings for profit
      if thou go.</td>
      <td><span style="color:#b00e23">(22)</span> καὶ προσέθετο ἔτι Αχιµαας
      υἱὸς Σαδωκ καὶ εἶπεν πρὸς Ιωαβ Καὶ ἔστω ὅτι δράµω καί γε ἐγὼ ὀπίσω τοῦ
      Χουσι. καὶ εἶπεν Ιωαβ Ἵνα τί τοῦτο τρέχεις, υἱέ µου; δεῦρο, οὐκ ἔστιν σοι
      εὐαγγελία εἰς ὠφέλειαν πορευοµένῳ.</td>
    </tr>

    <tr>
      <td><span style="color:#b00e23">(ⲕ︦ⲅ︦)</span> ⲡⲉϫⲉ ⲁⲭⲓⲙⲁⲁⲥ ⲛⲁϥ ϫⲉ ⲟⲩ
      ⲡⲉⲧϣⲟⲟⲡ ϭⲉ. ⲉⲓϣⲁⲛⲡⲱⲧ ϩⲱ. ⲡⲉϫⲉ ⲓ̈ⲱⲁⲃ ⲛⲁϥ. ϫⲉ ⲉⲓ̈ⲉϩⲉ(sic). ⲡⲱⲧ ⲁⲩⲱ ⲁⲭⲓⲙⲁⲁⲥ
      ⲁϥⲡⲱⲧ. ϩⲛ̅ ⲧⲉϩⲓⲏ ⲛ̅ⲕⲉⲭⲁⲣ. ⲁϥⲉⲣ ϩⲓϩⲏ ⲛ̅ⲭⲟⲩⲥⲉⲓ.</td>
      <td><span style="color:#b00e23">(23)</span> And he said, Why should I not
      run? and Joab said to him, Run. And Achimaas ran along the way of Kechar,
      and outran Chusi.</td>
      <td><span style="color:#b00e23">(23)</span> καὶ εἶπεν Τί γὰρ ἐὰν
      δραµοῦµαι; καὶ εἶπεν αὐτῷ Ιωαβ Δράµε. καὶ ἔδραµεν Αχιµαας ὁδὸν τὴν τοῦ
      Κεχαρ καὶ ὑπερέβη τὸν Χουσι. —</td>
    </tr>

    <tr>
      <td><span style="color:#b00e23">(ⲕ︦ⲇ︦)</span> ⲇ̅ⲁ̅ⲇ̅ ⲇⲉ ⲛⲉϥϩⲙⲟⲟⲥ ϩⲛ̅
      ⲧⲙⲏⲧⲉ. ⲛ̅ⲧⲡⲩⲗⲏ ⲥⲛ̅ⲧⲉ. ⲁⲩⲱ ⲡⲉⲥⲕⲟⲡⲟⲥ ⲁϥⲃⲱⲕ ⲉϩⲣⲏⲓ. ⲉⲡⲉⲧⲡⲉ ⲛ̅ⲧⲡⲩⲗⲏ ⲥⲛ̅ⲧⲉ.
      ϩⲁϩⲧⲙ̅ ⲡⲉⲥⲧⲓⲭⲟⲥ. ⲁⲩⲱ ⲁϥϥⲓⲁⲧϥ̅. ⲉϩⲣⲏⲓ. ⲁϥⲛⲁⲩ. ⲁⲩⲱ ⲉⲓⲥ ⲟⲩⲣⲱⲙⲉ ⲉϥⲡⲏⲧ ⲟⲩⲁⲁϥ.
      ⲉϥⲙⲟⲟϣⲉ ⲉⲣⲟϥ.</td>
      <td><span style="color:#b00e23">(24)</span> And David was sitting between
      the two gates: and the watchman went up on the top of the gate of the
      wall, and lifted up his eyes, and looked, and behold a man running alone
      before him.</td>
      <td><span style="color:#b00e23">(24)</span> καὶ Δαυιδ ἐκάθητο ἀνὰ µέσον
      τῶν δύο πυλῶν. καὶ ἐπορεύθη ὁ σκοπὸς εἰς τὸ δῶµα τῆς πύλης πρὸς τὸ τεῖχος
      καὶ ἐπῆρεν τοὺς ὀφθαλµοὺς αὐτοῦ καὶ εἶδεν καὶ ἰδοὺ ἀνὴρ τρέχων µόνος
      ἐνώπιον αὐτοῦ,</td>
    </tr>

    <tr>
      <td><span style="color:#b00e23">(ⲕ︦ⲉ︦)</span> ⲡⲉⲥⲕⲟⲡⲟⲥ ⲇⲉ ⲁϥⲱϣ ⲉⲃⲟⲗ.
      ⲁϥⲧⲁⲙⲉ ⲡⲣ̅ⲣⲟ ⲉϥϫⲱ ⲙ̅ⲙⲟⲥ. ϫⲉ ⲟⲩⲣⲱⲙⲉ ⲡⲉ ⲙⲁⲩⲁⲁϥ. ⲁⲩⲱ ⲡⲣ̅ⲣⲟ ⲡⲉϫⲁϥ ϫⲉ ⲉϣϫⲉ
      ⲟⲩⲣⲱⲙⲉ ⲛ̅ⲟⲩⲱⲧ ⲡⲉ. ⲟⲩⲉⲛ ⲟⲩⲱ ϩⲛ̅ ⲧⲉϥⲧⲁⲡⲣⲟ. ϩⲛ̅ ⲟⲩⲡⲱⲧ ⲇⲉ. ⲛⲉϥⲡⲏⲧ ⲉϩⲟⲩⲛ
      ⲉⲣⲟⲟⲩ.</td>
      <td><span style="color:#b00e23">(25)</span> And the watchman cried out,
      and reported to the king. And the king said, If he be alone, there are
      good tidings in his mouth. And the man came and drew near.</td>
      <td><span style="color:#b00e23">(25)</span> καὶ ἀνεβόησεν ὁ σκοπὸς καὶ
      ἀπήγγειλεν τῷ βασιλεῖ. καὶ εἶπεν ὁ βασιλεύς Εἰ µόνος ἐστίν, εὐαγγελία ἐν
      τῷ στόµατι αὐτοῦ. καὶ ἐπορεύετο πορευόµενος καὶ ἐγγίζων.</td>
    </tr>

    <tr>
      <td><span style="color:#b00e23">(ⲕ︦ⲋ︦)</span> ⲁⲩⲱ ⲡⲉⲥⲕⲟⲡⲟⲥ ⲁϥⲛⲁⲩ ⲉⲕⲉⲣⲱⲙⲉ
      ⲉϥⲡⲏⲧ. ⲁⲩⲱ ⲡⲉⲥⲕⲟⲡⲟⲥ ⲁϥⲱϣ ⲉⲃⲟⲗ ϩⲓϫⲛ̅ ⲧⲡⲩⲗⲏ ⲉϥϫⲱ ⲙ̅ⲙⲟⲥ. ϫⲉ ⲉⲓⲥ ⲕⲉⲣⲱⲙⲉ ⲉϥⲡⲏⲧ
      ⲟⲩⲁⲁϥ. ⲡⲉϫⲉ ⲡⲣ̅ⲣⲟ ϫⲉ ⲡⲉⲓ̈ⲕⲏⲧ ⲉϥⲛⲏⲩ ⲉϫⲓ ⲟⲩⲱ.</td>
      <td><span style="color:#b00e23">(26)</span> And the watchman saw another
      man running: and the watchman cried at the gate, and said, And look,
      another man running alone. And the king said, He also brings glad
      tidings.</td>
      <td><span style="color:#b00e23">(26)</span> καὶ εἶδεν ὁ σκοπὸς ἄνδρα
      ἕτερον τρέχοντα, καὶ ἐβόησεν ὁ σκοπὸς πρὸς τῇ πύλῃ καὶ εἶπεν Ἰδοὺ ἀνὴρ
      ἕτερος τρέχων µόνος. καὶ εἶπεν ὁ βασιλεύς Καί γε οὗτος
      εὐαγγελιζόµενος.</td>
    </tr>

    <tr>
      <td><span style="color:#b00e23">(ⲕ︦ⲍ︦)</span> ⲡⲉⲥⲕⲟⲡⲟⲥ ⲇⲉ ⲡⲉϫⲁϥ ϫⲉ ϯⲛⲁⲩ
      ⲁⲛⲟⲕ. ⲉⲧϭⲓⲛⲡⲱⲧ ⲙ̅ⲡϣⲟⲣⲡ. ⲉϥⲟ ⲛ̅ⲑⲉ ⲛ̅ⲧϭⲓⲛⲡⲱⲧ ⲛ̅ⲁⲭⲓⲙⲁⲁⲥ ⲡϣⲏⲣⲉ ⲛ̅ⲥⲁⲇⲟⲕ. ⲡⲉϫⲉ
      ⲡⲣ̅ⲣⲟ ϫⲉ ⲟⲩⲣⲱⲙⲉ ⲉⲛⲁⲛⲟⲩϥ ⲡⲉ ⲡⲁⲓ. ⲁⲩⲱ ϥⲛⲁⲉⲓ ⲙⲛ ⲟⲩⲱ(sic) ⲉⲛⲁⲛⲟⲩϥ.</td>
      <td><span style="color:#b00e23">(27)</span> And the watchman said, I see
      the running of the first as the running of Achimaas the son of Sadoc. And
      the king said, He is a good man, and will come to report glad
      tidings.</td>
      <td><span style="color:#b00e23">(27)</span> καὶ εἶπεν ὁ σκοπός Ἐγὼ ὁρῶ
      τὸν δρόµον τοῦ πρώτου ὡς δρόµον Αχιµαας υἱοῦ Σαδωκ. καὶ εἶπεν ὁ βασιλεύς
      Ἀνὴρ ἀγαθὸς οὗτος καί γε εἰς εὐαγγελίαν ἀγαθὴν ἐλεύσεται.</td>
    </tr>

    <tr>
      <td><span style="color:#b00e23">(ⲕ︦ⲏ︦)</span> ⲁⲩⲱ ⲁⲭⲓⲙⲁⲁⲥ. ⲁϥⲱϣ ⲉⲃⲟⲗ ⲉϥϫⲱ
      ⲙ̅ⲙⲟⲥ ⲉϩⲟⲩⲛ ϩⲙ̅ ⲡⲣ̅ⲣⲟ. ϫⲉ ϯⲣⲏⲛⲏ. ⲁⲩⲱ ⲁϥⲡⲁϩⲧϥ̅ ⲉⲡⲕⲁϩ ϩⲓⲑⲏ ⲙ̅ⲡⲣ̅ⲣⲟ.
      ⲁϥⲟⲩⲱϣⲧ̅ ⲉϥϫⲱ ⲙ̅ⲙⲟⲥ ϫⲉ ϥⲥⲙⲁⲙⲁⲁⲧ ⲛ̅ϭⲓ ⲡϫⲟⲉⲓⲥ ⲡⲉⲕⲛⲟⲩⲧⲉ. ⲡⲁⲓ ⲛ̅ⲧⲁϥⲱⲣϥ̅ ⲉϩⲟⲩⲛ
      ⲛ̅ⲛ̅ⲣⲱⲙⲉ ⲉⲧⲙⲟⲥⲧⲉ. ⲛⲉⲛ (sic) ⲧⲉⲩϭⲓϫ ⲉϫⲙ̅ ⲡⲁϫⲟⲉⲓⲥ ⲡⲣ̅ⲣⲟ.</td>
      <td><span style="color:#b00e23">(28)</span> And Achimaas cried out and
      said to the king, Peace. And he did obeisance to the king with his face
      to the ground, and said, Blessed be the Lord thy God, who has delivered
      up the men that lifted up their hands against my lord the king.</td>
      <td><span style="color:#b00e23">(28)</span> καὶ ἐβόησεν Αχιµαας καὶ εἶπεν
      πρὸς τὸν βασιλέα Εἰρήνη· καὶ προσεκύνησεν τῷ βασιλεῖ ἐπὶ πρόσωπον αὐτοῦ
      ἐπὶ τὴν γῆν· καὶ εἶπεν Εὐλογητὸς κύριος ὁ θεός σου, ὃς ἀπέκλεισεν τοὺς
      ἄνδρας τοὺς µισοῦντας τὴν χεῖρα αὐτῶν ἐν τῷ κυρίῳ µου τῷ βασιλεῖ.</td>
    </tr>

    <tr>
      <td><span style="color:#b00e23">(ⲕ︦ⲑ︦)</span> ⲛ̅ⲧⲉⲩⲛⲟⲩ ⲇⲉ ⲡⲣ̅ⲣⲟ ⲡⲉϫⲁϥ ϫⲉ
      ϯⲣⲏⲛⲏ ⲙ̅ⲡⲁϣⲏⲣⲉ ⲁⲃⲏⲥⲁⲗⲱⲙ. ⲡⲉϫⲉ ⲁⲭⲓⲙⲁⲁⲥ ϫⲉ ⲁⲓⲛⲁⲩ ⲉⲡⲙⲏⲏϣⲉ ⲧⲏⲣϥ̅ ⲉⲩⲉⲩⲫⲣⲁⲛⲉ.
      ϩⲙ ⲡⲧⲣⲉ ⲓ̈ⲱⲁⲃ ⲡϩⲙ̅ϩⲁⲗ ⲙ̅ⲡⲣ̅ⲣⲟ. ϫⲉⲩ ⲡⲉⲕϩⲙ̅ϩⲁⲗ ⲉⲃⲟⲗ ⲉⲧⲉ ⲁⲛⲟⲕ ⲡⲉ. ⲁⲩⲱ
      ⲙ̅ⲡⲉⲓⲉⲓⲙⲉ ϫⲉ ⲟⲩⲛ̅ (sic) ⲡⲉ ⲡϩⲱⲃ ⲛ̅ⲧⲁϥϣⲱⲡⲉ ⲙ̅ⲙⲟϥ.</td>
      <td><span style="color:#b00e23">(29)</span> And the king said, Is the
      young man Abessalom safe? and Achimaas said, I saw a great multitude at
      the time of Joab’s sending the king’s servant and thy servant, and I knew
      not what was there.</td>
      <td><span style="color:#b00e23">(29)</span> καὶ εἶπεν ὁ βασιλεύς Εἰρήνη
      τῷ παιδαρίῳ τῷ Αβεσσαλωµ; καὶ εἶπεν Αχιµαας Εἶδον τὸ πλῆθος τὸ µέγα τοῦ
      ἀποστεῖλαι τὸν δοῦλον τοῦ βασιλέως Ιωαβ καὶ τὸν δοῦλόν σου, καὶ οὐκ ἔγνων
      τί ἐκεῖ.</td>
    </tr>

    <tr>
      <td><span style="color:#b00e23">(ⲗ︦)</span> ⲡⲉϫⲉ ⲡⲣ̅ⲣⲟ ⲛⲁϥ. ϫⲉ ⲁⲙⲟⲩ
      ⲛ̅ⲧⲟⲟⲩⲛ ⲛⲅ̅ⲁϩⲉⲣⲁⲧⲕ̅ ⲙ̅ⲡⲉⲓ̈ⲙⲁ. ⲁϥⲃⲱⲕ ⲇⲉ ⲁϥⲁϩⲉⲣⲁⲧϥ̅.</td>
      <td><span style="color:#b00e23">(30)</span> And the king said, Turn
      aside, stand still here. And he turned aside, and stood.</td>
      <td><span style="color:#b00e23">(30)</span> καὶ εἶπεν ὁ βασιλεύς
      Ἐπίστρεψον, στηλώθητι ὧδε· καὶ ἐπεστράφη καὶ ἔστη.</td>
    </tr>

    <tr>
      <td><span style="color:#b00e23">(ⲗ︦ⲁ︦)</span> ⲁⲩⲱ ⲉⲓⲥ ⲭⲟⲩⲥⲉⲓ ϩⲱⲱϥ ⲁϥⲉⲓ.
      ⲡⲉϫⲁϥ ϩⲓⲑⲏ ⲙ̅ⲡⲣ̅ⲣⲟ. ϫⲉ ⲙⲁⲣⲉ ⲡⲁϫⲟⲉⲓⲥ ⲡⲣ̅ⲣⲟ ⲥⲱⲧⲙ̅ ⲉⲡϣⲉⲛⲟⲩⲃⲉ. ϫⲉ ⲁ ⲡϫⲟⲉⲓⲥ ⲉⲣ
      ⲡⲉⲕϩⲁⲡ ⲙ̅ⲡⲟⲟⲩ. ⲉⲃⲟⲗ ϩⲛ̅ ⲛⲉⲧⲧⲱⲟⲩⲛ ⲧⲏⲣⲟⲩ ⲉϩⲣⲏⲓ ⲉϫⲱⲕ.</td>
      <td><span style="color:#b00e23">(31)</span> And, behold, Chusi came up,
      and said to the king, Let my lord the king hear glad tidings, for the
      Lord has avenged thee this day upon all them that rose up against
      thee.</td>
      <td><span style="color:#b00e23">(31)</span> καὶ ἰδοὺ ὁ Χουσι παρεγένετο
      καὶ εἶπεν τῷ βασιλεῖ Εὐαγγελισθήτω ὁ κύριός µου ὁ βασιλεύς, ὅτι ἔκρινέν
      σοι κύριος σήµερον ἐκ χειρὸς πάντων τῶν ἐπεγειροµένων ἐπὶ σέ.</td>
    </tr>

    <tr>
      <td><span style="color:#b00e23">(ⲗ︦ⲃ︦)</span> ⲡⲉϫⲉ ⲡⲣ̅ⲣⲟ ϩⲛ̅ ⲭⲟⲩⲥⲓ̈. ϫⲉ
      ϯⲣⲏⲛⲏ ϣⲟⲟⲡ ⲙ̅ⲡⲁϣⲏⲣⲉ ⲁⲃⲏⲥⲁⲗⲱⲙ. ⲡⲉϫⲉ ⲭⲟⲩⲥⲓ̈ ϩⲓ̈ⲑⲏ ⲙ̅ⲡⲣ̅ⲣⲟ. ϫⲉ ⲛⲉϫⲁϫⲉ
      ⲙ̅ⲡⲁϫⲟⲉⲓⲥ ⲡⲣ̅ⲣⲟ. ⲉⲩⲉⲉⲣ ⲑⲉ ⲙ̅ⲡϣⲏⲣⲉ ⲉⲧⲙ̅ⲙⲁⲩ. ⲁⲩⲱ ⲟⲩⲟⲛ ⲛⲓⲙ ⲛ̅ⲧⲁⲩⲧⲱⲟⲩⲛ ⲉϫⲱⲕ
      ⲉϩⲛ̅ⲡⲉⲑⲟⲟⲩ ⲉⲣⲟⲕ.</td>
      <td><span style="color:#b00e23">(32)</span> And the king said to Chusi,
      Is it well with the young man Abessalom? and Chusi said, Let the enemies
      of my lord the king, and all whosoever have risen up against him for
      evil, be as that young man.</td>
      <td><span style="color:#b00e23">(32)</span> καὶ εἶπεν ὁ βασιλεὺς πρὸς τὸν
      Χουσι Εἰ εἰρήνη τῷ παιδαρίῳ τῷ Αβεσσαλωµ; καὶ εἶπεν ὁ Χουσι Γένοιντο ὡς
      τὸ παιδάριον οἱ ἐχθροὶ τοῦ κυρίου µου τοῦ βασιλέως καὶ πάντες, ὅσοι
      ἐπανέστησαν ἐπ’ αὐτὸν εἰς κακά.</td>
    </tr>

    <tr>
      <td><span style="color:#b00e23">(ⲗ︦ⲅ︦)</span> ⲡⲣ̅ⲣⲟ ⲇⲉ ⲁϥϣⲧⲟⲣⲧⲣ̅. ⲁⲩⲱ
      ⲁϥⲃⲱⲕ ⲉϩⲣⲏⲓ ⲉϫⲛ̅ ⲧⲡⲩⲗⲏ. ⲁϥⲣⲓⲙⲉ. ⲁⲩⲱ ⲛⲉϥϫⲱ ⲙ̅ⲙⲟⲥ ϩⲓⲛⲁⲓ ⲉϥⲙⲟⲟϣⲉ. ϫⲉ ⲡⲁϣⲏⲣⲉ.
      ⲁⲃⲏⲥⲁⲗⲱⲙ ⲡⲁϣⲏⲣⲉ. ⲡⲁϣⲏⲣⲉ ⲁⲃⲏⲥⲁⲗⲱⲙ. ⲛⲓⲙ ⲡⲉⲧⲛⲁϯ ⲙ̅ⲡⲁⲙⲟⲩ ϩⲁ ⲡⲱⲕ. ⲁⲛⲟⲕ ⲉⲩⲉⲧⲁⲁⲧ
      ⲉⲡⲉⲕⲙⲁ ⲡⲁϣⲏⲣⲉ. ⲁⲃⲏⲥⲁⲗⲱⲙ ⲡⲁϣⲏⲣⲉ.</td>
      <td><span style="color:#b00e23">(33)</span> And the king was troubled,
      and went to the chamber over the gate, and wept: and thus he said as he
      went, My son Abessalom, my son, my son Abessalom; would God I had died
      for thee, even I had died for thee, Abessalom, my son, my son!</td>
      <td><span style="color:#b00e23">(19:1)</span> καὶ ἐταράχθη ὁ βασιλεὺς καὶ
      ἀνέβη εἰς τὸ ὑπερῷον τῆς πύλης καὶ ἔκλαυσεν· καὶ οὕτως εἶπεν ἐν τῷ
      πορεύεσθαι αὐτόν Υἱέ µου Αβεσσαλωµ, υἱέ µου υἱέ µου Αβεσσαλωµ, τίς δῴη
      τὸν θάνατόν µου ἀντὶ σοῦ, ἐγὼ ἀντὶ σοῦ; Αβεσσαλωµ υἱέ µου υἱέ µου. —</td>
    </tr>
  </table>
</body>
</html>
