<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_22.html" rel="next">
  <link href="job_20.html" rel="prev">
  <script src="main.js" type="module"></script>
</head>
<body class="chapter">
  <h4 id="job_21" class="title">Job 21</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁϥⲉ̀ⲣⲟⲩⲱ ⲛ̀ϫⲉ ⲓⲱⲃ ⲡⲉϫⲁϥ</td>
      <td class="language Sahidic"><span style="color:#b00e23">(ⲁ︦)</span> ⲁ
      ⲓ̈ⲱⲃ ⲇⲉ ⲟⲩⲱϣⲃ̅ ⲉϥϫⲱ ⲙ̅ⲙⲟⲥ</td>
      <td class="language English"><span style="color:#b00e23">(1)</span> But
      Job answered and said,</td>
      <td class="language Greek"><span style="color:#b00e23">(1)</span>
      Ὑπολαβὼν δὲ Ιωβ λέγει</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲥⲱⲧⲉⲙ ⲉ̀ⲛⲁⲥⲁϫⲓ ϩⲓⲛⲁ ⲛ̀ⲧⲉϣ̀ⲧⲉⲙ ⲧⲁⲛⲟⲙϯ ϣⲱⲡⲓ ⲛⲏⲓ ⲉ̀ⲃⲟⲗ ϩⲓⲧⲉⲛ ⲑⲏⲛⲟⲩ</td>
      <td class="language Sahidic"><span style="color:#b00e23">(ⲃ︦)</span> ϫⲉ
      ⲥⲱⲧⲙ̅ ⲉⲣⲟⲓ ⲥⲱⲧⲙ̅ ⲉⲛⲁϣⲁϫⲉ. ϫⲉⲕⲁⲥ ⲛ̅ⲛⲉ ⲡⲁⲓ ϣⲱⲡⲉ ⲛⲁⲓ ⲛ̅ⲥⲟⲗⲥⲗ̅ ⲛ̅ⲧⲉ
      ⲧⲏⲩⲧⲛ̅.</td>
      <td class="language English"><span style="color:#b00e23">(2)</span> Hear
      ye, hear ye my words, that I may not have this consolation from you.</td>
      <td class="language Greek"><span style="color:#b00e23">(2)</span>
      Ἀκούσατε ἀκούσατέ µου τῶν λόγων, ἵνα µὴ ᾖ µοι παρ’ ὑµῶν αὕτη ἡ
      παράκλησις.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϥⲁⲓ
      ⲙ̀ⲙⲟⲓ ⲁ̀ⲛⲟⲕ ϯⲛⲁⲥⲁϫⲓ ⲓⲧⲁ ⲛ̀ⲧⲉⲧⲉⲛⲥⲱⲃⲓ ⲙ̀ⲙⲟⲓ</td>
      <td class="language Sahidic"><span style="color:#b00e23">(ⲅ︦)</span> ϥⲉⲓ
      ⲉⲣⲱⲧⲛ̅ ⲁⲛⲟⲕ ⲇⲉ ⲛ̅ⲧⲁϣⲁϫⲉ ⲁⲩⲱ ⲛ̅ⲛⲉⲧⲛ̅ⲥⲱⲃⲉ ⲛ̅ⲥⲱⲓ.</td>
      <td class="language English"><span style="color:#b00e23">(3)</span> Raise
      me, and I will speak; then ye shall not laugh me to scorn.</td>
      <td class="language Greek"><span style="color:#b00e23">(3)</span> ἄρατέ
      µε, ἐγὼ δὲ λαλήσω, εἶτ’ οὐ καταγελάσετέ µου.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ⲟⲩ
      ⲅⲁⲣ ⲙⲏ ⲡⲁⲥⲟϩⲓ ⲟⲩⲉ̀ⲃⲟⲗ ϩⲓⲧⲉⲛ ⲣⲱⲙⲓ ⲡⲉ ⲓⲉ ⲉⲑⲃⲉⲟⲩ ϯϫⲱⲛⲧ ⲁⲧϫⲟⲩϣⲧ ⲉ̀ⲣⲟⲓ</td>
      <td class="language Sahidic"><span style="color:#b00e23">(ⲇ︦)</span>
      ⲉϣⲁⲣⲉ ⲟⲩ ⲅⲁⲣ ϣⲱⲡⲉ. ⲙⲏ ⲡⲁϫⲡⲓⲟ ⲡⲁ ⲟⲩⲣⲱⲙⲉ ⲡⲉ. ⲏ ⲉⲧⲃⲉ ⲟⲩ ⲛ̅ϯⲛⲁϭⲱⲛⲧ̅ ⲁⲛ.</td>
      <td class="language English"><span style="color:#b00e23">(4)</span> What!
      is my reproof of man? and why should I not be angry?</td>
      <td class="language Greek"><span style="color:#b00e23">(4)</span> τί γάρ;
      µὴ ἀνθρώπου µου ἡ ἔλεγξις; ἢ διὰ τί οὐ θυµωθήσοµαι;</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲁⲣⲓϣⲫⲏⲣⲓ ⲟⲩⲟϩ ⲭⲱ ⲛ̀ⲧⲉⲧⲉⲛϫⲓϫ ⲓⲧⲉ ⲧⲉⲛⲟⲩⲟϫⲓ</td>
      <td class="language Sahidic"><span style="color:#b00e23">(ⲉ︦)</span>
      ⲉⲧⲉⲧⲛ̅ϭⲱϣⲧ̅ ⲉϩⲟⲩⲛ ⲉϩⲣⲁⲓ ⲛ̅ⲧⲉⲧⲛ̅ⲣ̅ϣⲡⲏⲣⲉ. ⲛ̅ⲧⲉⲧⲛ̅ϯ ⲧⲉⲧⲛ̅ϭⲓϫ ⲉⲣⲛ̅
      ⲣⲱⲧⲛ̅.</td>
      <td class="language English"><span style="color:#b00e23">(5)</span> Look
      upon me, and wonder, laying your hand upon your cheek.</td>
      <td class="language Greek"><span style="color:#b00e23">(5)</span>
      εἰσβλέψαντες εἰς ἐµὲ θαυµάσατε χεῖρα θέντες ἐπὶ σιαγόνι.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲉ̀ϣⲱⲡ ⲅⲁⲣ ⲁⲓϣⲁⲛⲉⲣⲫⲙⲉⲩⲓ ϣⲁⲓϣⲑⲟⲣⲧⲉⲣ ⲥⲉⲁⲙⲟⲛⲓ ⲇⲉ ⲛ̀ⲛⲁⲥⲁⲣⲝ ⲛ̀ϫⲉ ϩⲁⲛⲉⲙⲕⲁϩ
      ⲛ̀ϩⲏⲧ</td>
      <td class="language Sahidic"><span style="color:#b00e23">(ⲋ︦)</span>
      ⲉⲓϣⲁⲛⲣ̅ⲡⲙⲉⲉⲩⲉ. ⲅⲁⲣ ϣⲁⲓϣⲧⲟⲣⲧⲣ̅. ⲙ̅ⲙⲟⲕϩⲥ̅ ⲇⲉ ϣⲟⲟⲡ ϩⲛ̅ ⲛⲁⲥⲁⲣⲝ̅.</td>
      <td class="language English"><span style="color:#b00e23">(6)</span> For
      even when I remember, I am alarmed, and pains seize my flesh.</td>
      <td class="language Greek"><span style="color:#b00e23">(6)</span> ἐάν τε
      γὰρ µνησθῶ, ἐσπούδακα, ἔχουσιν δέ µου τὰς σάρκας ὀδύναι.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲉⲑⲃⲉⲟⲩ ⲛⲓⲁⲥⲉⲃⲏⲥ ⲥⲉⲟⲛϧ ⲁⲩⲉⲣⲁⲡⲁⲥ ⲇⲉ ⲟⲛ ϧⲉⲛ ⲟⲩⲙⲉⲧⲣⲁⲙⲁⲟ</td>
      <td class="language Sahidic"><span style="color:#b00e23">(ⲍ︦)</span> ⲉⲧⲃⲉ
      ⲟⲩ ⲛ̅ⲁⲥⲉⲃⲏⲥ ⲟⲛϩ̅. ⲁⲩⲱ ⲥⲕ̅ ⲇⲉ ϩⲛ̅ ⲧⲉⲩⲙⲛ̅ⲧⲣⲙ̅ⲙⲁⲟ.</td>
      <td class="language English"><span style="color:#b00e23">(7)</span>
      Wherefore do the ungodly live, and grow old even in wealth?</td>
      <td class="language Greek"><span style="color:#b00e23">(7)</span> διὰ τί
      ἀσεβεῖς ζῶσιν, πεπαλαίωνται δὲ καὶ ἐν πλούτῳ;</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲡⲟⲩⲟⲩⲧⲁϩ ϣⲟⲡ ⲕⲁⲧⲁ ⲡⲓⲟⲩⲱϣ ⲛ̀ⲧⲉ ⲧⲟⲩⲯⲩⲭⲏ ⲛ̀ⲟⲩϣⲏⲣⲓ ⲇⲉ ⲥⲉ ⲙ̀ⲡⲉⲙ̀ⲑⲟ
      ⲛ̀ⲛⲟⲩⲃⲁⲗ</td>
      <td class="language Sahidic"><span style="color:#b00e23">(ⲏ︦)</span>
      ⲡⲉⲩϫⲡⲟ ⲛⲏⲩ ⲉⲃⲟⲗ ϩⲙ̅ ⲡⲉⲩϩⲏⲧ. ⲁⲩⲱ ⲛⲉⲩϣⲏⲣⲉ ⲙ̅ⲡⲉⲩⲙ̅ⲧⲟ ⲉⲃⲟⲗ.</td>
      <td class="language English"><span style="color:#b00e23">(8)</span> Their
      seed is according to their desire, and their children are in their
      sight.</td>
      <td class="language Greek"><span style="color:#b00e23">(8)</span> ὁ
      σπόρος αὐτῶν κατὰ ψυχήν, τὰ δὲ τέκνα αὐτῶν ἐν ὀφθαλµοῖς.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲛ̀ⲟⲩⲏⲓ ⲥⲉⲟⲓ ⲛ̀ϩⲉⲛⲟⲩϥⲓ ⲙ̀ⲙⲟⲛ ϩⲟϯ ⲇⲉ ⲥⲁ ϩⲗⲓ ⲛ̀ⲥⲁ ⲙ̀ⲙⲟⲛ ⲙⲁⲥⲧⲓⲅⲅⲟⲥ ⲇⲉ ϩⲓϫⲱⲟⲩ
      ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅</td>
      <td class="language Sahidic"><span style="color:#b00e23">(ⲑ︦)</span>
      ⲛⲉⲩⲏⲓ ⲟⲩⲟⲟⲗⲉ. ⲙⲛ̅ ϩⲟⲧⲉ ⲛ̅ⲥⲁ ⲗⲁⲁⲩ ⲛ̅ⲥⲁ. ⲙⲛ̅ ⲙⲁⲥⲧⲓⲅⲝ̅ ϩⲓⲧⲙ̅ ⲡϫⲟⲉⲓⲥ
      ϩⲓϫⲱⲟⲩ.</td>
      <td class="language English"><span style="color:#b00e23">(9)</span> Their
      houses are prosperous, neither have they any where cause for fear,
      neither is there a scourge from the Lord upon them.</td>
      <td class="language Greek"><span style="color:#b00e23">(9)</span> οἱ
      οἶκοι αὐτῶν εὐθηνοῦσιν, φόβος δὲ οὐδαµοῦ, µάστιξ δὲ παρὰ κυρίου οὐκ ἔστιν
      ἐπ’ αὐτοῖς.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲧⲟⲩⲉϩⲉ ⲙ̀ⲡⲉⲥⲙⲓⲥⲓ ϧⲁϫⲉⲛ ⲡⲥⲏⲟⲩ ⲁⲥⲛⲟϩⲉⲙ ⲇⲉ ⲛ̀ϫⲉ ⲑⲏ ⲉⲧⲉ ⲙⲃⲟⲕⲓ ⲛ̀ⲧⲱⲟⲩ ⲟⲩⲟϩ
      ⲙ̀ⲡⲉⲥϩⲓϧⲏⲧⲥ ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲓ︦)</span> ⲙ̅ⲡⲉ
      ⲧⲉⲩⲉϩⲉ ϩⲓ ϩⲏⲧⲥ. ⲁⲥⲟⲩϫⲁⲓ ⲇⲉ ⲉⲥⲉⲉⲧ. ⲁⲩⲱ ⲙ̅ⲡⲉⲥϣⲧⲟⲣⲧⲣ̅.</td>
      <td class="language English"><span style="color:#b00e23">(10)</span>
      Their cow does not cast her calf, and their beast with young is safe, and
      does not miscarry.</td>
      <td class="language Greek"><span style="color:#b00e23">(10)</span> ἡ βοῦς
      αὐτῶν οὐκ ὠµοτόκησεν, διεσώθη δὲ αὐτῶν ἐν γαστρὶ ἔχουσα καὶ οὐκ
      ἔσφαλεν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲥⲉϣⲟⲡ ⲇⲉ ⲙ̀ⲫⲣⲏϯ ⲙ̀ϩⲁⲛⲉⲥⲱⲟⲩ ⲛ̀ⲉⲛⲉϩ ⲛ̀ⲟⲩϣⲏⲣⲓ ⲇⲉ ⲥⲉⲥⲱⲃⲓ ⲛⲉⲙ ⲛⲟⲩⲉⲣⲏⲟⲩ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲥⲉϣⲟⲟⲡ ⲇⲉ ⲛ̅ⲑⲉ ⲛ̅ϩⲉⲛⲉⲥⲟⲟⲩ ⲛ̅ϣⲁ ⲉⲛⲉϩ. ⲛⲉⲩϣⲏⲣⲉ ⲇⲉ ⲧⲏⲗⲏⲗ.</td>
      <td class="language English"><span style="color:#b00e23">(11)</span> And
      they remain as an unfailing flock, and their children play before them,
      taking up the psaltery and harp;</td>
      <td class="language Greek"><span style="color:#b00e23">(11)</span>
      µένουσιν δὲ ὡς πρόβατα αἰώνια, τὰ δὲ παιδία αὐτῶν προσπαίζουσιν</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲉⲩϭⲓ ⲛ̀ⲛⲟⲩⲯⲁⲗⲧⲏⲣⲓⲟⲛ ⲛⲉⲙ ⲛⲟⲩⲕⲩⲑⲁⲣⲁ ⲟⲩⲟϩ ⲥⲉⲟⲩⲛⲟϥ ϧⲉⲛ ⲟⲩⲥⲙⲏ ⲙ̀ⲯⲁⲗⲙⲟⲥ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲉⲩϫⲓ ⲛ̅ⲟⲩⲯⲁⲗⲧⲏⲣⲓⲟⲛ ⲙⲛ̅ ⲟⲩⲕⲓⲑⲁⲣⲁ. ⲁⲩⲱ ⲉⲩⲉⲩⲫⲣⲁⲛⲉ ϩⲛ̅ ⲟⲩϩⲣⲟⲟⲩ ⲙ̅ⲯⲁⲗⲙⲟⲥ.</td>
      <td class="language English"><span style="color:#b00e23">(12)</span> and
      they rejoice at the voice of a song.</td>
      <td class="language Greek"><span style="color:#b00e23">(12)</span>
      ἀναλαβόντες ψαλτήριον καὶ κιθάραν καὶ εὐφραίνονται φωνῇ ψαλµοῦ.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲁⲩϫⲉⲕ ⲛ̀ⲟⲩⲱⲛϧ ⲇⲉ ϧⲉⲛ ϩⲁⲛⲁⲅⲁⲑⲟⲛ ⲁⲩⲉⲛⲕⲟⲧ ⲇⲉ ϧⲉⲛ ⲟⲩⲉⲙⲧⲟⲛ ⲛ̀ⲧⲉ ⲁⲙⲉⲛϯ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁⲩϫⲉⲕ ⲡⲉⲩⲁϩⲉ ⲇⲉ ⲉⲃⲟⲗ ϩⲛ̅ ϩⲉⲛⲁⲅⲁⲑⲟⲛ. ⲁⲩⲱ ⲁⲩⲛ̅ⲕⲟⲧⲕ̅ ϩⲛ̅ ⲟⲩⲙ̅ⲧⲟⲛ ϩⲛ̅
      ⲁⲙⲛ̅ⲧⲉ.</td>
      <td class="language English"><span style="color:#b00e23">(13)</span> And
      they spend their days in wealth, and fall asleep in the rest of the
      grave.</td>
      <td class="language Greek"><span style="color:#b00e23">(13)</span>
      συνετέλεσαν δὲ ἐν ἀγαθοῖς τὸν βίον αὐτῶν, ἐν δὲ ἀναπαύσει ᾅδου
      ἐκοιµήθησαν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ϥϫⲱ ⲙ̀ⲙⲟⲥ ⲛ̀ϫⲉ ⲡϭ̅ⲥ̅ ϫⲉ ϩⲉⲛⲕ ⲥⲁⲃⲟⲗ ⲙ̀ⲙⲟⲓ ⲛⲉⲕⲙⲱⲓⲧ ϯⲟⲩⲱϣ ⲉⲥⲟⲩⲱⲛⲟⲩ ⲁⲛ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ϥϫⲱ ⲇⲉ ⲙ̅ⲙⲟⲥ ⲙ̅ⲡϫⲟⲉⲓⲥ ϫⲉ ⲥⲁϩⲱⲕ ⲉⲃⲟⲗ ⲙ̅ⲙⲟⲓ. ⲛ̅ϯⲟⲩⲉϣ ⲉⲓⲙⲉ ⲁⲛ
      ⲉⲛⲉⲕϩⲓⲟⲟⲩⲉ.</td>
      <td class="language English"><span style="color:#b00e23">(14)</span> Yet
      such a man says to the Lord, Depart from me; I desire not to know thy
      ways.</td>
      <td class="language Greek"><span style="color:#b00e23">(14)</span> λέγει
      δὲ κυρίῳ Ἀπόστα ἀπ’ ἐµοῦ, ὁδούς σου εἰδέναι οὐ βούλοµαι·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      &lt;ⲟⲩ ⲧⲉ ϯⲙⲉⲧϩⲩⲕⲁⲛⲟⲥ ϫⲉ ⲉⲛⲉ̀ⲉⲣⲃⲱⲕ ⲛⲁϥ ⲟⲩⲟϩ ⲟⲩ ⲡⲉ ⲡⲓϩⲏⲟⲩ ϫⲉ
      ⲛ̀ⲧⲉⲛⲉⲣⲁⲡⲁⲛⲧⲁⲛ ⲛⲁϥ&gt;</td>
      <td class="language Sahidic"><span style="color:#b00e23">(ⲓ︦ⲉ︦)</span>
      </td>
      <td class="language English"><span style="color:#b00e23">(15)</span> What
      is the Mighty One, that we should serve him? and what profit is there
      that we should approach him?</td>
      <td class="language Greek"><span style="color:#b00e23">(15)</span> τί
      ἱκανός, ὅτι δουλεύσοµεν αὐτῷ; καὶ τίς ὠφέλεια, ὅτι ἀπαντήσοµεν αὐτῷ;</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲛⲁⲣⲉ ⲛⲟⲩⲁⲅⲁⲑⲟⲛ ⲅⲁⲣ ⲭⲏ ϧⲉⲛ ⲛⲟⲩϫⲓϫ ⲛⲓϩⲃⲏⲟⲩⲓ ⲇⲉ ⲛ̀ⲧⲉ ⲡⲓⲁⲥⲉⲃⲏⲥ ϥⲛⲁⲩ ⲉⲣⲱⲟⲩ
      ⲁⲛ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲛⲉⲣⲉ ⲛⲉⲩⲁⲅⲁⲑⲟⲛ ⲅⲁⲣ ϩⲛ̅ ⲧⲟⲟⲧⲟⲩ. ⲛϥ̅ϭⲱϣⲧ̅ ⲇⲉ ⲁⲛ ⲉⲛⲉϩⲃⲏⲩⲉ ⲛ̅ⲛ̅ⲁⲥⲉⲃⲏⲥ.</td>
      <td class="language English"><span style="color:#b00e23">(16)</span> For
      their good things were in their hands, but he regards not the works of
      the ungodly.</td>
      <td class="language Greek"><span style="color:#b00e23">(16)</span> ἐν
      χερσὶν γὰρ ἦν αὐτῶν τὰ ἀγαθά, ἔργα δὲ ἀσεβῶν οὐκ ἐφορᾷ.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲙ̀ⲙⲟⲛ ⲇⲉ ⲁⲗⲗⲁ ⲡϧⲏⲃⲥ ⲛ̀ⲧⲉ ⲛⲓⲁⲥⲉⲃⲏⲥ ϥⲛⲁϭⲉⲛⲟ ⲉϥⲉ̀ⲓ̀ ⲇⲉ ⲉ̀ϧⲣⲏⲓ ⲉ̀ϫⲱⲟⲩ ⲛ̀ϫⲉ
      ⲡⲓⲟⲩⲱϫⲡ ⲉⲩⲉ̀ⲧⲁϩⲱⲟⲩ ⲛ̀ϫⲉ ϩⲁⲛⲛⲁⲕϩⲓ ⲉ̀ⲃⲟⲗ ϧⲉⲛ ⲟⲩϫⲱⲛⲧ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲙ̅ⲙⲟⲛ ⲇⲉ ⲁⲗⲗⲁ ⲡϩⲏⲃⲥ̅ ⲛ̅ⲛ̅ⲁⲥⲉⲃⲏⲥ ⲛⲁϫⲉⲛⲁ. ⲡⲉⲩⲧⲁⲕⲟ ⲇⲉ ⲛⲏⲩ ⲉϫⲱⲟⲩ. ⲛ̅ⲛⲁⲁⲕⲉ ⲇⲉ
      ⲛⲁϫⲓⲧⲟⲩ ⲉⲃⲟⲗ ϩⲛ̅ ⲧⲟⲣⲅⲏ.</td>
      <td class="language English"><span style="color:#b00e23">(17)</span>
      Nevertheless, the lamp of the ungodly also shall be put out, and
      destruction shall come upon them, and pangs of vengeance shall seize
      them.</td>
      <td class="language Greek"><span style="color:#b00e23">(17)</span> οὐ µὴν
      δὲ ἀλλὰ καὶ ἀσεβῶν λύχνος σβεσθήσεται, ἐπελεύσεται δὲ αὐτοῖς ἡ
      καταστροφή, ὠδῖνες δὲ αὐτοὺς ἕξουσιν ἀπὸ ὀργῆς.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲉⲩⲉ̀ϣⲱⲡⲓ ⲇⲉ ⲙ̀ⲫⲣⲏϯ ⲛ̀ⲟⲩⲧⲟϩ ϧⲁϫⲱϥ ⲛ̀ⲟⲩⲑⲏⲟⲩ ⲓⲉ ⲙ̀ⲫⲣⲏϯ ⲛ̀ⲟⲩϣⲱⲓϣ ⲉ̀ⲁⲥⲟⲗϥ ⲛ̀ϫⲉ
      ⲟⲩⲥⲁⲣⲁⲑⲏⲟⲩ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲥⲉⲛⲁϣⲱⲡⲉ ⲇⲉ ⲛ̅ⲑⲉ ⲛ̅ϩⲉⲛⲧⲱϩ ⲛ̅ⲛⲁϩⲣⲉⲛ ⲟⲩⲧⲏⲩ. ⲏ ⲛ̅ⲑⲉ ⲛ̅ⲟⲩϣⲟⲉⲓϣ ⲉⲁⲩϩⲁⲧⲏⲩ
      ϥⲓⲧϥ̅.</td>
      <td class="language English"><span style="color:#b00e23">(18)</span> And
      they shall be as chaff before the wind, or as dust which the storm has
      taken up.</td>
      <td class="language Greek"><span style="color:#b00e23">(18)</span>
      ἔσονται δὲ ὥσπερ ἄχυρα πρὸ ἀνέµου ἢ ὥσπερ κονιορτός, ὃν ὑφείλατο
      λαῖλαψ.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲉⲣⲉ ⲛⲟⲩϩⲩⲡⲁⲣⲭⲟⲛⲧⲁ ⲙⲟⲩⲛ ⲉ̀ⲛⲟⲩϣⲏⲣⲓ ⲉϥⲉ̀ϯϣⲉⲃⲓⲱ ⲛⲁϥ ⲕⲁⲧⲁ ⲣⲟϥ ⲟⲩⲟϩ
      ⲉϥⲉ̀ⲉⲙⲓ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲉⲣⲉ ⲛⲉϥⲛ̅ⲕⲁ ⲇⲉ ⲱϫⲛ̅ ⲛ̅ⲧⲛ̅ ⲛⲉϥϣⲏⲣⲉ.</td>
      <td class="language English"><span style="color:#b00e23">(19)</span> Let
      his substance fail to supply his children: God shall recompense him, and
      he shall know it.</td>
      <td class="language Greek"><span style="color:#b00e23">(19)</span>
      ἐκλίποι υἱοὺς τὰ ὑπάρχοντα αὐτοῦ· ἀνταποδώσει πρὸς αὐτὸν καὶ
      γνώσεται.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲡⲉϥⲃⲁⲗ ⲉϥⲉ̀ⲛⲁⲩ ⲉ̀ⲡⲉϥϧⲟⲗϧⲉⲗ &lt;ⲛ̀ⲛⲉϥⲛⲟϩⲉⲙ ⲇⲉ ⲉ̀ⲃⲟⲗ ⲛ̀ⲧⲟⲧϥ ⲙ̀ⲡϭ̅ⲥ̅
      ⲙ̀ⲡϭ̅ⲥ̅</td>
      <td class="language Sahidic"><span style="color:#b00e23">(ⲕ︦)</span> ⲉⲣⲉ
      ⲛⲉϥⲃⲁⲗ ⲛⲁⲩ ⲉⲡⲕⲱⲛⲥ̅. ⲛ̅ⲛⲉϥⲟⲩϫⲁⲓ ⲇⲉ ϩⲓⲧⲙ̅ ⲡϫⲟⲉⲓⲥ.</td>
      <td class="language English"><span style="color:#b00e23">(20)</span> Let
      his eyes see his own destruction, and let him not be saved by the
      Lord.</td>
      <td class="language Greek"><span style="color:#b00e23">(20)</span>
      ἴδοισαν οἱ ὀφθαλµοὶ αὐτοῦ τὴν ἑαυτοῦ σφαγήν, ἀπὸ δὲ κυρίου µὴ
      διασωθείη·</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ϫⲉ ⲡⲉϥⲟⲩⲱϣ ⲛ̀ϩⲏⲧ ϣⲟⲡ ⲛⲉⲙⲁϥ ϧⲉⲛ ⲡⲉϥⲏⲓ ⲟⲩⲟϩ ⲛⲓⲏⲡⲓ ⲛ̀ⲧⲉ ⲛⲉϥⲉⲃⲏⲧ ⲁⲩⲫⲁϣⲟⲩ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      </td>
      <td class="language English"><span style="color:#b00e23">(21)</span> For
      his desire is in his house with him, and the number of his months has
      been suddenly cut off.</td>
      <td class="language Greek"><span style="color:#b00e23">(21)</span> ὅτι τί
      θέληµα αὐτοῦ ἐν οἴκῳ αὐτοῦ µετ’ αὐτόν; καὶ ἀριθµοὶ µηνῶν αὐτοῦ
      διῃρέθησαν.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲙⲏ ⲡϭ̅ⲥ̅ ⲁⲛ ⲉⲧϯ ⲛ̀ⲟⲩⲕⲁϯ ⲛⲉⲙ ⲟⲩⲉⲡⲓⲥⲧⲓⲙⲏ ⲛ̀ⲑⲟϥ ⲇⲉ ⲉⲧϯϩⲁⲡ ⲉ̀ϩⲁⲛϧⲱⲧⲉⲃ</td>
      <td class="language Sahidic"><span style="color:#b00e23">(ⲕ︦ⲃ︦)</span> ⲙⲏ
      ⲡϫⲟⲉⲓⲥ ⲁⲛ ⲡⲉⲧϯⲥⲃⲱ ⲛ̅ⲟⲩⲙⲛ̅ⲧⲣⲙ̅ⲛ̅ϩⲏⲧ ⲙⲛ̅ ⲟⲩⲙⲛ̅ⲧⲥⲁⲃⲉ. ⲛ̅ⲧⲟϥ ⲇⲉ ⲡⲉⲧⲕⲣⲓⲛⲉ
      ⲛ̅ⲛ̅ϩⲱⲧⲃ̅.</td>
      <td class="language English"><span style="color:#b00e23">(22)</span> Is
      it not the Lord who teaches understanding and knowledge? and does not he
      judge murders?</td>
      <td class="language Greek"><span style="color:#b00e23">(22)</span>
      πότερον οὐχὶ ὁ κύριός ἐστιν ὁ διδάσκων σύνεσιν καὶ ἐπιστήµην; αὐτὸς δὲ
      φόνους διακρινεῖ.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲛ̀ⲑⲟϥ ⲇⲉ ⲉϥⲉ̀ⲙⲟⲩ ϧⲉⲛ ⲡⲁⲙⲁϩⲓ ⲛ̀ⲧⲉ ⲧⲉϥⲙⲉⲧⲁⲧϩⲏⲧ ϥⲟⲩⲟϫ ⲇⲉ ⲧⲏⲣϥ ⲟⲩⲟϩ
      ϥⲉⲣⲉⲩⲑⲉⲛⲓⲛ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      </td>
      <td class="language English"><span style="color:#b00e23">(23)</span> One
      shall die in his perfect strength, and wholly at ease and
      prosperous;</td>
      <td class="language Greek"><span style="color:#b00e23">(23)</span> οὗτος
      ἀποθανεῖται ἐν κράτει ἁπλοσύνης αὐτοῦ, ὅλος δὲ εὐπαθῶν καὶ εὐθηνῶν·</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲛⲉϥⲙⲁϧⲧ ⲇⲉ ⲁⲩⲙⲟϩ ⲛ̀ⲱⲧ ⲡⲉϥⲁⲧⲕⲁⲥ ⲇⲉ ⲡⲉⲛⲫⲱⲛ ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲡⲉⲩⲥⲁⲛϩⲟⲩⲛ ⲙⲉϩ ⲛⲱⲧ. ⲛⲉⲩⲁⲗⲧⲕⲁⲥ ⲡⲏⲛ ⲉⲃⲟⲗ.</td>
      <td class="language English"><span style="color:#b00e23">(24)</span> and
      his inwards are full of fat, and his marrow is diffused throughout
      him.</td>
      <td class="language Greek"><span style="color:#b00e23">(24)</span> τὰ δὲ
      ἔγκατα αὐτοῦ πλήρη στέατος, µυελὸς δὲ αὐτοῦ διαχεῖται.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲛ̀ⲑⲟϥ ⲇⲉ ϣⲁϥⲙⲟⲩ ϩⲓⲧⲉⲛ ⲡϣⲁϣⲓ ⲛ̀ⲧⲉ ⲧⲉϥⲯⲩⲭⲏ ⲙ̀ⲡⲉϥⲟⲩⲉⲙ ϩⲗⲓ ⲛ̀ⲁⲅⲁⲑⲟⲛ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲛ̅ⲧⲟϥ ⲇⲉ ϥⲛⲁⲙⲟⲩ ϩⲓⲧⲙ̅ ⲡⲥⲓϣⲉ ⲛ̅ⲧⲉϥⲯⲩⲭⲏ. ⲙ̅ⲡⲉϥⲟⲩⲉⲙ ⲗⲁⲁⲩ ⲛ̅ⲁⲅⲁⲑⲟⲛ.</td>
      <td class="language English"><span style="color:#b00e23">(25)</span> And
      another dies in bitterness of soul, not eating any good thing.</td>
      <td class="language Greek"><span style="color:#b00e23">(25)</span> ὁ δὲ
      τελευτᾷ ὑπὸ πικρίας ψυχῆς οὐ φαγὼν οὐδὲν ἀγαθόν.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲥⲉⲉⲛⲕⲟⲧ ⲇⲉ ϩⲓϫⲉⲛ ⲡⲕⲁϩⲓ ⲉⲩⲥⲟⲡ ⲡⲧⲁⲕⲟ ⲇⲉ ϣⲁϥϩⲟⲃⲥⲟⲩ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲥⲉⲛ̅ⲕⲟⲧⲕ̅ ⲇⲉ ϩⲓⲟⲩⲥⲟⲡ ϩⲙ̅ ⲡⲕⲁϩ. ⲁ ⲡⲧⲁⲕⲟ ϩⲟⲃⲥⲟⲩ.</td>
      <td class="language English"><span style="color:#b00e23">(26)</span> But
      they lie down in the earth together, and corruption covers them.</td>
      <td class="language Greek"><span style="color:#b00e23">(26)</span>
      ὁµοθυµαδὸν δὲ ἐπὶ γῆς κοιµῶνται, σαπρία δὲ αὐτοὺς ἐκάλυψεν.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ϩⲱⲥⲇⲉ ϯⲥⲱⲟⲩⲛ ⲙ̀ⲙⲱⲧⲉⲛ ϫⲉ ⲁⲣⲉⲧⲉⲛⲟⲩⲉϩ ⲉ̀ϫⲱⲓ ϧⲉⲛ ⲟⲩⲙⲉⲧⲧⲟⲗⲙⲏⲣⲟⲥ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ϩⲱⲥⲇⲉ ϯⲥⲟⲟⲩⲛ ⲙ̅ⲙⲱⲧⲛ̅ ϫⲉ ⲧⲉⲧⲛ̅ⲧⲱⲟⲩⲛ ⲉϫⲱⲓ ϩⲛ̅ ⲟⲩⲧⲟⲗⲙⲏ.</td>
      <td class="language English"><span style="color:#b00e23">(27)</span> So I
      know you, that ye presumptuously attack me:</td>
      <td class="language Greek"><span style="color:#b00e23">(27)</span> ὥστε
      οἶδα ὑµᾶς ὅτι τόλµῃ ἐπίκεισθέ µοι·</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ϩⲱⲥⲇⲉ ⲧⲉⲧⲉⲛⲛⲁϫⲟⲥ ϫⲉ ⲁϥⲑⲱⲛ ⲡⲏⲓ ⲛ̀ⲟⲩⲁⲣⲭⲱⲛ ⲟⲩⲟϩ ϫⲉ ⲁⲥⲑⲱⲛ ϯⲥⲕⲉⲡⲏ ⲛ̀ⲧⲉ
      ⲛⲓⲙⲁⲛ̀ϣⲱⲡⲓ ⲛ̀ⲧⲉ ⲛⲓⲁⲥⲉⲃⲏⲥ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      </td>
      <td class="language English"><span style="color:#b00e23">(28)</span> so
      that ye will say, Where is the house of the prince? and where is the
      covering of the tabernacles of the ungodly?</td>
      <td class="language Greek"><span style="color:#b00e23">(28)</span> ὅτι
      ἐρεῖτε Ποῦ ἐστιν οἶκος ἄρχοντος; καὶ ποῦ ἐστιν ἡ σκέπη τῶν σκηνωµάτων τῶν
      ἀσεβῶν;</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ϣⲉⲛ ⲛⲏ ⲉⲧⲥⲓⲛⲓ ϩⲓ ⲛⲓⲙⲱⲓⲧ ⲟⲩⲟϩ ⲛⲟⲩⲙⲏⲓⲛⲓ ⲙ̀ⲡⲉⲣⲁⲓⲧⲟⲩ ⲛ̀ϣⲉⲙ̀ⲙⲟ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      </td>
      <td class="language English"><span style="color:#b00e23">(29)</span> Ask
      those that go by the way, and do not disown their tokens.</td>
      <td class="language Greek"><span style="color:#b00e23">(29)</span>
      ἐρωτήσατε παραπορευοµένους ὁδόν, καὶ τὰ σηµεῖα αὐτῶν οὐκ
      ἀπαλλοτριώσετε·</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span> ϫⲉ
      ⲁⲩϥⲁⲓ ⲙ̀ⲡⲓⲁⲥⲉⲃⲏⲥ ⲉ̀ⲟⲩⲉϩⲟⲟⲩ ⲛ̀ⲧⲉ ⲡⲧⲁⲕⲟ ⲉⲩⲉ̀ϭⲓⲧⲟⲩ ⲉ̀ⲡⲉϩⲟⲟⲩ ⲛ̀ⲧⲉ
      ⲡⲉϥϫⲱⲛⲧ</td>
      <td class="language Sahidic"><span style="color:#b00e23">(ⲗ︦)</span>
      </td>
      <td class="language English"><span style="color:#b00e23">(30)</span> For
      the wicked hastens to the day of destruction: they shall be led away for
      the day of his vengeance.</td>
      <td class="language Greek"><span style="color:#b00e23">(30)</span> ὅτι
      εἰς ἡµέραν ἀπωλείας κουφίζεται ὁ πονηρός, εἰς ἡµέραν ὀργῆς αὐτοῦ
      ἀπαχθήσονται.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲛⲓⲙ ⲉⲧⲛⲁⲫⲓⲣⲓ ⲉ̀ⲡⲉϥⲙⲱⲓⲧ ⲙ̀ⲡⲉⲙ̀ⲑⲟ ⲙ̀ⲡⲉϥϩⲟ ⲟⲩⲟϩ ⲛ̀ⲑⲟϥ ⲁϥⲓⲣⲓ ⲛⲓⲙ ⲉⲑⲛⲁϯϣⲉⲃⲓⲱ
      ⲛⲁϥ</td>
      <td class="language Sahidic"><span style="color:#b00e23">(ⲗ︦ⲁ︦)</span>
      </td>
      <td class="language English"><span style="color:#b00e23">(31)</span> Who
      will tell him his way to his face, whereas he has done it? who shall
      recompense him?</td>
      <td class="language Greek"><span style="color:#b00e23">(31)</span> τίς
      ἀπαγγελεῖ ἐπὶ προσώπου αὐτοῦ τὴν ὁδὸν αὐτοῦ; καὶ αὐτὸς ἐποίησεν, τίς
      ἀνταποδώσει αὐτῷ;</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲟⲩⲟϩ ⲛ̀ⲑⲟϥ ⲁ&lt;ϥ&gt;ϭⲓⲧϥ ⲉ̀ϩⲁⲛⲙϩⲁⲩ ⲟⲩⲟϩ ⲁϥⲉⲣϣ̀ⲣⲱⲓⲥ ϩⲓϫⲉⲛ ⲟⲩⲥⲗⲏ</td>
      <td class="language Sahidic"><span style="color:#b00e23">(ⲗ︦ⲃ︦)</span>
      </td>
      <td class="language English"><span style="color:#b00e23">(32)</span> And
      he has been led away to the tombs, and he has watched over the
      heaps.</td>
      <td class="language Greek"><span style="color:#b00e23">(32)</span> καὶ
      αὐτὸς εἰς τάφους ἀπηνέχθη καὶ ἐπὶ σορῷ ἠγρύπνησεν.</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲁⲩϩⲗⲟϫ ⲛⲁϥ ⲛ̀ϫⲉ ϩⲁⲛⲭⲁⲗⲓⲝ ⲛ̀ⲧⲉ ⲡⲓⲭⲓⲙⲁⲣⲣⲟⲥ ⲟⲩⲟϩ ⲣⲱⲙⲓ ⲛⲓⲃⲉⲛ ⲉϥⲉ̀ϣⲉ ⲛⲁϥ
      ϩⲓⲫⲁϩⲟⲩ ⲙ̀ⲙⲟϥ ⲟⲩⲟϩ ϩⲁⲛⲁⲧⲏⲡⲓ ϧⲁϫⲱϥ</td>
      <td class="language Sahidic"><span style="color:#b00e23">(ⲗ︦ⲅ︦)</span>
      </td>
      <td class="language English"><span style="color:#b00e23">(33)</span> The
      stones of the valley have been sweet to him, and every man shall depart
      after him, and there are innumerable ones before him.</td>
      <td class="language Greek"><span style="color:#b00e23">(33)</span>
      ἐγλυκάνθησαν αὐτῷ χάλικες χειµάρρου, καὶ ὀπίσω αὐτοῦ πᾶς ἄνθρωπος
      ἀπελεύσεται, καὶ ἔµπροσθεν αὐτοῦ ἀναρίθµητοι.</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲡⲱⲥ ⲇⲉ ⲧⲉⲧⲉⲛϯⲛⲟⲙϯ ⲛⲏⲓ ⲉ̀ⲡⲁⲃⲏⲣ ⲙ̀ⲡⲉⲧⲉⲛϯ ϩⲗⲓ ⲅⲁⲣ ⲛ̀ⲉⲙⲧⲟⲛ ⲛⲏⲓ ⲁⲛ</td>
      <td class="language Sahidic"><span style="color:#b00e23">(ⲗ︦ⲇ︦)</span>
      ⲛ̅ⲁϣ ⲇⲉ ⲛ̅ϩⲉ ⲧⲉⲧⲛ̅ⲥⲟⲡⲥ̅ ⲙ̅ⲙⲟⲓ ⲉⲡϫⲓⲛϫⲏ. ⲟⲩⲗⲁⲁⲩ ⲇⲉ ⲡⲉ ⲉⲧⲣⲁⲕⲁⲣⲱⲓ
      ϩⲁⲣⲱⲧⲛ̅.</td>
      <td class="language English"><span style="color:#b00e23">(34)</span> How
      then do ye comfort me in vain? whereas I have no rest from your
      molestation.</td>
      <td class="language Greek"><span style="color:#b00e23">(34)</span> πῶς δὲ
      παρακαλεῖτέ µε κενά; τὸ δὲ ἐµὲ καταπαύσασθαι ἀφ’ ὑµῶν οὐδέν.</td>
    </tr>
  </table>
</body>
</html>
