<!DOCTYPE html>
<html>
<head>
  <title>Deuteronomy</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="deuteronomy_2.html" rel="next">
  <link href="numbers_36.html" rel="prev">
  <script src="main.js" type="module"></script>
</head>
<body class="bible">
  <h4 id="deuteronomy_1">Deuteronomy 1</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲛⲁⲓ
      ⲛⲉ ⲛⲓⲥⲁϫⲓ ⲉⲧⲁϥⲥⲁϫⲓ ⲙ̀ⲙⲱⲟⲩ ⲛ̀ϫⲉ ⲙⲱⲩ̀ⲥⲏⲥ ⲛⲉⲙ ⲡⲓⲥ̅ⲗ̅ ⲧⲏⲣϥ ϩⲓⲙⲏⲣ ⲙ̀ⲡⲓⲓⲟⲣⲇⲁⲛⲏⲥ
      ⲛ̀ϩⲣⲏⲓ ϩⲓ ⲡϣⲁϥⲉ ⲥⲁⲛⲓⲙⲁⲛ̀ϩⲱⲧⲡ ϧⲁⲑⲟⲩⲟϥ ⲙ̀ⲫⲓⲟⲙ ⲛ̀ϩⲁϩ ⲟⲩⲧⲱϥ ⲙ̀ⲫⲁⲣⲣⲁⲛ ⲧⲟⲫⲉⲗ
      ⲛⲉⲙ ⲗⲟⲃⲟⲛⲁ ⲛⲉⲙ ⲁⲩⲗⲱⲛ ⲛⲉⲙ ⲕⲁⲧⲁⲕⲣⲩⲥⲉⲁ</td>
      <td class="language English"><span style="color:#b00e23">(1)</span> These
      are the words which Moses spoke to all Israel on this side Jordan in the
      desert towards the west near the Red Sea, between Pharan Tophol, and
      Lobon, and Aulon, and the gold works.</td>
      <td class="language Greek"><span style="color:#b00e23">(1)</span> Οὗτοι
      οἱ λόγοι, οὓς ἐλάλησεν Μωυσῆς παντὶ Ισραηλ πέραν τοῦ Ιορδάνου ἐν τῇ ἐρήµῳ
      πρὸς δυσµαῖς πλησίον τῆς ἐρυθρᾶς ἀνὰ µέσον Φαραν, Τοφολ καὶ Λοβον καὶ
      Αυλων καὶ Καταχρύσεα·</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲓ̅ⲁ̅ ⲛ̀ⲉϩⲟⲟⲩ ⲉ̀ⲃⲟⲗ ϧⲉⲛ ⲭⲱⲣⲏⲃ ⲡⲓⲙⲱⲓⲧ ⲉ̀ⲡⲧⲱⲟⲩ ⲛ̀ⲥⲏⲓⲣ ϣⲁ ⲕⲁⲇⲏⲥ ⲃⲁⲣⲛⲏ</td>
      <td class="language English"><span style="color:#b00e23">(2)</span> It is
      a journey of eleven days from Choreb to mount Seir as far as Cades
      Barne.</td>
      <td class="language Greek"><span style="color:#b00e23">(2)</span> ἕνδεκα
      ἡµερῶν ἐν Χωρηβ ὁδὸς ἐπ’ ὄρος Σηιρ ἕως Καδης Βαρνη.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲁⲥϣⲱⲡⲓ ϧⲉⲛ ϯⲙⲁϩⲙ̅ ⲛ̀ⲣⲟⲙⲡⲓ ϧⲉⲛ ⲡⲓⲙⲁϩⲓ̅ⲁ̅ ⲛ̀ⲁⲃⲟⲧ ⲛ̀ⲥⲟⲩⲁⲓ ⲙ̀ⲡⲓⲁⲃⲟⲧ
      ⲁϥⲥⲁϫⲓ ⲛ̀ϫⲉ ⲙⲱⲩ̀ⲥⲏⲥ ⲛⲉⲙ ⲛⲉⲛϣⲏⲣⲓ ⲧⲏⲣⲟⲩ ⲙ̀ⲡⲓⲥ̅ⲗ̅ ⲕⲁⲧⲁ ϩⲱⲃ ⲛⲓⲃⲉⲛ ⲉⲧⲁϥϩⲉⲛϩⲱⲛϥ
      ⲉ̀ⲣⲱⲟⲩ ⲉ̀ϫⲟⲧⲟⲩ ⲛⲱⲟⲩ ⲡϭ̅ⲥ̅ ⲫϯ</td>
      <td class="language English"><span style="color:#b00e23">(3)</span> And
      it came to pass in the fortieth year, in the eleventh month, on the first
      day of the month, Moses spoke to all the children of Israel, according to
      all things which the Lord commanded him for them:</td>
      <td class="language Greek"><span style="color:#b00e23">(3)</span> καὶ
      ἐγενήθη ἐν τῷ τεσσαρακοστῷ ἔτει ἐν τῷ ἑνδεκάτῳ µηνὶ µιᾷ τοῦ µηνὸς
      ἐλάλησεν Μωυσῆς πρὸς πάντας υἱοὺς Ισραηλ κατὰ πάντα, ὅσα ἐνετείλατο
      κύριος αὐτῷ πρὸς αὐτούς.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲙⲉⲛⲉⲛⲥⲁ ⲑⲣⲉϥϣⲁⲣⲓ ⲉ̀ⲥⲏⲱⲛ ⲡⲟⲩⲣⲟ ⲛ̀ⲧⲉ ⲛⲓⲁⲙⲟⲣⲣⲉⲟⲥ ⲫⲏ ⲉⲧⲁϥϣⲱⲡⲓ ϧⲉⲛ ⲉⲥⲉⲃⲱⲛ ⲛⲉⲙ
      ⲱⲅ ⲡⲟⲩⲣⲟ ⲛ̀ⲑⲃⲁⲥⲁⲛ ⲫⲏ ⲉⲧⲁϥϣⲱⲡⲓ ϧⲉⲛ ⲁⲥⲧⲁⲣⲱⲑ ⲛⲉⲙ ϧⲉⲛ ⲁⲇⲣⲁⲓ</td>
      <td class="language English"><span style="color:#b00e23">(4)</span> after
      he had smitten Seon king of the Amorites who dwelt in Esebon, and Og the
      king of Basan who dwelt in Astaroth and in Edrain;</td>
      <td class="language Greek"><span style="color:#b00e23">(4)</span> µετὰ τὸ
      πατάξαι Σηων βασιλέα Αµορραίων τὸν κατοικήσαντα ἐν Εσεβων καὶ Ωγ βασιλέα
      τῆς Βασαν τὸν κατοικήσαντα ἐν Ασταρωθ καὶ ἐν Εδραϊν</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ⲫⲏ
      ⲉⲧⲁϥϣⲱⲡⲓ ϩⲓⲙⲏⲣ ⲙ̀ⲡⲓⲓⲟⲣⲇⲁⲛⲏⲥ ϧⲉⲛ ⲡⲕⲁϩⲓ ⲙ̀ⲙⲱⲁⲃ ⲧⲟⲧⲉ ⲁϥⲉⲣϩⲏⲧⲥ ⲛ̀ϫⲉ ⲙⲱⲩ̀ⲥⲏⲥ
      ⲉ̀ⲥⲁϫⲓ ⲙ̀ⲡⲁⲓⲛⲟⲙⲟⲥ ⲫⲁⲓ ⲉϥϫⲱ ⲙ̀ⲙⲟⲥ</td>
      <td class="language English"><span style="color:#b00e23">(5)</span>
      beyond Jordan in the land of Moab, Moses began to declare this law,
      saying,</td>
      <td class="language Greek"><span style="color:#b00e23">(5)</span> ἐν τῷ
      πέραν τοῦ Ιορδάνου ἐν γῇ Μωαβ ἤρξατο Μωυσῆς διασαφῆσαι τὸν νόµον τοῦτον
      λέγων</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ϫⲉ
      ⲡϭ̅ⲥ̅ ⲡⲉⲛⲛⲟⲩϯ ⲁϥⲥⲁϫⲓ ⲛⲉⲙⲁⲛ ϧⲉⲛ ⲭⲱⲣⲏⲃ ⲉϥϫⲱ ⲙ̀ⲙⲟⲥ ϫⲉ ⲕⲏⲛ ⲉ̀ⲣⲱⲧⲉⲛ ⲉ̀ϣⲱⲡⲓ ϩⲓ
      ⲡⲁⲓⲧⲱⲟⲩ</td>
      <td class="language English"><span style="color:#b00e23">(6)</span> The
      Lord your God spoke to us in Choreb, saying, Let it suffice you to have
      dwelt so long in this mountain.</td>
      <td class="language Greek"><span style="color:#b00e23">(6)</span> Κύριος
      ὁ θεὸς ἡµῶν ἐλάλησεν ἡµῖν ἐν Χωρηβ λέγων Ἱκανούσθω ὑµῖν κατοικεῖν ἐν τῷ
      ὄρει τούτῳ·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲕⲉⲧ
      ⲑⲏⲛⲟⲩ ⲟⲩⲟϩ ϥⲁⲓ ⲙ̀ⲙⲱⲧⲉⲛ ⲛ̀ⲑⲱⲧⲉⲛ ⲙⲁϣⲉ ⲛⲱⲧⲉⲛ ⲉ̀ϧⲟⲩⲛ ⲉ̀ⲡⲧⲱⲟⲩ ⲛ̀ⲧⲉ ⲛⲓⲁⲡⲟⲣⲣⲉⲟⲥ
      ⲛⲉⲙ ϩⲁ ⲛⲏ ⲧⲏⲣⲟⲩ ⲉⲧϣⲟⲡ ϧⲉⲛ ⲁⲣⲁⲃⲁ ⲥⲟⲩⲧⲱⲟⲩ ⲛⲉⲙ ⲁⲩⲙⲉϣϣⲱⲧ ⲛⲉⲙ ⲥⲁ ⲡⲉⲙⲉⲛⲧ ⲛⲉⲙ
      ϯⲡⲁⲣⲁⲗⲓⲁ ⲡⲕⲁϩⲓ ⲛ̀ⲧⲉ ⲛⲓⲭⲁⲛⲁⲛⲉⲟⲥ ⲛⲉⲙ ⲡⲓⲁⲛⲧⲓⲗⲓⲃⲁⲛⲟⲥ ϣⲁ ⲡⲓⲁⲣⲟ ⲡⲓⲛⲓϣϯ
      ⲡⲓⲉⲩⲫⲣⲁⲧⲏⲥ</td>
      <td class="language English"><span style="color:#b00e23">(7)</span> Turn
      ye and depart and enter into the mountain of the Amorites, and go to all
      that dwell near about Araba, to the mountain and the plain and to the
      south, and the land of the Chananites near the sea, and Antilibanus, as
      far as the great river, the river Euphrates.</td>
      <td class="language Greek"><span style="color:#b00e23">(7)</span>
      ἐπιστράφητε καὶ ἀπάρατε ὑµεῖς καὶ εἰσπορεύεσθε εἰς ὄρος Αµορραίων καὶ
      πρὸς πάντας τοὺς περιοίκους Αραβα εἰς ὄρος καὶ πεδίον καὶ πρὸς λίβα καὶ
      παραλίαν, γῆν Χαναναίων καὶ Ἀντιλίβανον ἕως τοῦ ποταµοῦ τοῦ µεγάλου
      Εὐφράτου.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁⲛⲁⲩ ⲓⲥ ⲁⲓϯ ⲙ̀ⲡⲓⲕⲁϩⲓ ⲙ̀ⲡⲉⲧⲉⲛⲙ̀ⲑⲟ ⲙⲁϣⲉ ⲛⲱⲧⲉⲛ ⲉ̀ϧⲟⲩⲛ ⲁⲣⲓⲕⲗⲏⲣⲟⲛⲟⲙⲓⲛ ⲙ̀ⲡⲓⲕⲁϩⲓ
      ⲫⲏ ⲉⲧⲁⲓⲱⲣⲕ ⲙ̀ⲙⲟϥ ⲛ̀ⲛⲉⲧⲉⲛⲓⲟϯ ⲁⲃⲣⲁⲁⲙ ⲛⲉⲙ ⲓⲥⲁⲁⲕ ⲛⲉⲙ ⲓⲁⲕⲱⲃ ⲉ̀ⲧⲏⲓϥ ⲛⲱⲟⲩ ⲛⲉⲙ
      ⲡⲟⲩϫⲣⲟϫ ⲙⲉⲛⲉⲛⲥⲱⲟⲩ</td>
      <td class="language English"><span style="color:#b00e23">(8)</span>
      Behold, God has delivered the land before you; go in and inherit the
      land, which I sware to your fathers, Abraam, and Isaac, and Jacob, to
      give it to them and to their seed after them.</td>
      <td class="language Greek"><span style="color:#b00e23">(8)</span> ἴδετε
      παραδέδωκα ἐνώπιον ὑµῶν τὴν γῆν· εἰσπορευθέντες κληρονοµήσατε τὴν γῆν, ἣν
      ὤµοσα τοῖς πατράσιν ὑµῶν τῷ Αβρααµ καὶ Ισαακ καὶ Ιακωβ δοῦναι αὐτοῖς καὶ
      τῷ σπέρµατι αὐτῶν µετ’ αὐτούς.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲟⲩⲟϩ ⲁⲓϫⲟⲥ ⲛⲱⲧⲉⲛ ϧⲉⲛ ⲡⲓⲥⲏⲟⲩ ⲉⲧⲉⲙ̀ⲙⲁⲩ ⲉⲓϫⲱ ⲙ̀ⲙⲟⲥ ϫⲉ ϯⲛⲁϣϫⲉⲙϫⲟⲙ ⲙ̀ⲙⲁⲩⲁⲧ ⲁⲛ
      ⲉ̀ϥⲁⲓ ⲙ̀ⲙⲱⲧⲉⲛ</td>
      <td class="language English"><span style="color:#b00e23">(9)</span> And I
      spoke to you at that time, saying, I shall not be able by myself to bear
      you.</td>
      <td class="language Greek"><span style="color:#b00e23">(9)</span> καὶ
      εἶπα πρὸς ὑµᾶς ἐν τῷ καιρῷ ἐκείνῳ λέγων Οὐ δυνήσοµαι µόνος φέρειν
      ὑµᾶς·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲡϭ̅ⲥ̅ ⲡⲉⲧⲉⲛⲛⲟⲩϯ ⲁϥⲑⲣⲉⲧⲉⲛⲁϣⲁⲓ ϩⲏⲡⲡⲉ ⲧⲉⲧⲉⲛⲟⲓ ⲙ̀ⲫⲟⲟⲩ ⲙ̀ⲫⲣⲏϯ ⲛ̀ⲛⲓⲥⲓⲟⲩ ⲛ̀ⲧⲉ
      ⲧⲫⲉ ϧⲉⲛ ⲡⲉⲧⲉⲛⲁϣⲁⲓ</td>
      <td class="language English"><span style="color:#b00e23">(10)</span> The
      Lord your God has multiplied you, and, behold, ye are to-day as the stars
      of heaven for multitude.</td>
      <td class="language Greek"><span style="color:#b00e23">(10)</span> κύριος
      ὁ θεὸς ὑµῶν ἐπλήθυνεν ὑµᾶς, καὶ ἰδού ἐστε σήµερον ὡσεὶ τὰ ἄστρα τοῦ
      οὐρανοῦ τῷ πλήθει·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲡϭ̅ⲥ̅ ⲫϯ ⲛ̀ⲧⲉ ⲛⲉⲧⲉⲛⲓⲟϯ ⲉϥⲉ̀ⲟⲩⲟϩ ⲉ̀ⲣⲱⲧⲉⲛ ϩⲱⲥⲇⲉ ⲛ̀ⲧⲉⲧⲉⲛⲉⲣϣⲟ ⲛ̀ⲕⲱⲃ ⲟⲩⲟϩ
      ⲉϥⲉ̀ⲥⲙⲟⲩ ⲉ̀ⲣⲱⲧⲉⲛ ⲕⲁⲧⲁ ⲫⲣⲏϯ ⲉⲧⲁϥⲥⲁϫⲓ ⲛⲉⲙⲱⲧⲉⲛ</td>
      <td class="language English"><span style="color:#b00e23">(11)</span> The
      Lord God of your fathers add to you a thousand-fold more than you are,
      and bless you as he has spoken to you.</td>
      <td class="language Greek"><span style="color:#b00e23">(11)</span> κύριος
      ὁ θεὸς τῶν πατέρων ὑµῶν προσθείη ὑµῖν ὡς ἐστὲ χιλιοπλασίως καὶ εὐλογήσαι
      ὑµᾶς, καθότι ἐλάλησεν ὑµῖν.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲡⲱⲥ ϯⲛⲁϣϫⲉⲙϫⲟⲙ ⲙ̀ⲙⲁⲩⲁⲧ ⲉ̀ϥⲁⲓ ⲙ̀ⲡⲉⲧⲉⲛϧⲓⲥⲓ ⲛⲉⲙ ⲧⲉⲧⲉⲛⲏⲡⲓ ⲛⲉⲙ
      ⲛⲉⲧⲉⲛⲁⲛⲧⲓⲗⲟⲅⲓⲁ</td>
      <td class="language English"><span style="color:#b00e23">(12)</span> How
      shall I alone be able to bear your labour, and your burden, and your
      gainsayings?</td>
      <td class="language Greek"><span style="color:#b00e23">(12)</span> πῶς
      δυνήσοµαι µόνος φέρειν τὸν κόπον ὑµῶν καὶ τὴν ὑπόστασιν ὑµῶν καὶ τὰς
      ἀντιλογίας ὑµῶν;</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲙⲁ ϩⲁⲛⲣⲱⲙⲓ ⲛⲏⲓ ⲉ̀ⲃⲟⲗ ϧⲉⲛ ⲑⲏⲛⲟⲩ ⲛ̀ⲥⲁⲃⲉ ⲉ̀ⲟⲩⲟⲛ ⲉ̀ⲡⲓⲥⲧⲏⲙⲏ ⲙ̀ⲙⲱⲟⲩ ⲟⲩⲟϩ
      ⲛ̀ⲕⲁⲧϩⲏⲧ ⲉ̀ⲛⲉⲧⲉⲛⲫⲩⲗⲏ ⲛ̀ⲧⲁⲭⲁⲩ ⲉ̀ϩⲣⲏⲓ ⲉ̀ϫⲉⲛ ⲑⲏⲛⲟⲩ ⲛ̀ϩⲁⲛⲏⲅⲟⲩⲙⲉⲛⲟⲥ ⲛⲱⲧⲉⲛ</td>
      <td class="language English"><span style="color:#b00e23">(13)</span> Take
      to yourselves wise and understanding and prudent men for your tribes, and
      I will set your leaders over you.</td>
      <td class="language Greek"><span style="color:#b00e23">(13)</span> δότε
      ἑαυτοῖς ἄνδρας σοφοὺς καὶ ἐπιστήµονας καὶ συνετοὺς εἰς τὰς φυλὰς ὑµῶν,
      καὶ καταστήσω ἐφ’ ὑµῶν ἡγουµένους ὑµῶν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲁⲧⲉⲧⲉⲛⲉⲣⲟⲩⲱ ⲛⲏⲓ ⲡⲉϫⲱⲧⲉⲛ ϫⲉ ⲛⲁⲛⲉ ⲡⲓⲥⲁϫⲓ ⲫⲏ ⲉⲧⲁⲕⲥⲁϫⲓ ⲙ̀ⲙⲟϥ ⲉ̀ⲁⲓϥ</td>
      <td class="language English"><span style="color:#b00e23">(14)</span> And
      ye answered me and said, The thing which thou hast told us is good to
      do.</td>
      <td class="language Greek"><span style="color:#b00e23">(14)</span> καὶ
      ἀπεκρίθητέ µοι καὶ εἴπατε Καλὸν τὸ ῥῆµα, ὃ ἐλάλησας ποιῆσαι.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ⲁⲓϭⲓ ⲉ̀ⲃⲟⲗ ϧⲉⲛ ⲑⲏⲛⲟⲩ ⲛ̀ϩⲁⲛⲣⲱⲙⲓ ⲛ̀ⲥⲁⲃⲉ ⲥⲟⲩⲟⲛ ⲉ̀ⲡⲓⲥⲧⲏⲙⲏ ⲙ̀ⲙⲱⲟⲩ ⲟⲩⲟϩ
      ⲛ̀ⲕⲁⲧϩⲏⲧ ⲁⲓⲭⲁⲩ ⲛ̀ϩⲏⲅⲟⲩⲙⲉⲛⲟⲥ ⲉ̀ϩⲣⲏⲓ ⲉ̀ϫⲉⲛ ⲑⲏⲛⲟⲩ ⲛ̀ϩⲁⲛϣⲟ ⲛⲉⲙ ϩⲁⲛⲁⲛϣⲉ ⲛⲉⲙ
      ϩⲁⲛⲁⲛⲛ ⲛⲉⲙ ϩⲁⲛⲁⲛⲓ ⲛⲉⲙ ϩⲁⲛⲥⲁϧ ⲛ̀ⲛⲉⲧⲉⲛⲣⲉϥϯϩⲁⲡ</td>
      <td class="language English"><span style="color:#b00e23">(15)</span> So I
      took of you wise and understanding and prudent men, and I set them to
      rule over you as rulers of thousands, and rulers of hundreds, and rulers
      of fifties, and rulers of tens, and officers to your judges.</td>
      <td class="language Greek"><span style="color:#b00e23">(15)</span> καὶ
      ἔλαβον ἐξ ὑµῶν ἄνδρας σοφοὺς καὶ ἐπιστήµονας καὶ συνετοὺς καὶ κατέστησα
      αὐτοὺς ἡγεῖσθαι ἐφ’ ὑµῶν χιλιάρχους καὶ ἑκατοντάρχους καὶ πεντηκοντάρχους
      καὶ δεκαδάρχους καὶ γραµµατοεισαγωγεῖς τοῖς κριταῖς ὑµῶν.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ⲁⲓϩⲟⲛϩⲉⲛ ⲉ̀ⲧⲟⲧⲟⲩ ⲛ̀ⲛⲉⲧⲉⲛⲣⲉϥϯϩⲁⲡ ϧⲉⲛ ⲡⲓⲥⲏⲟⲩ ⲉⲧⲉⲙ̀ⲙⲁⲩ ⲉⲓϫⲱ ⲙ̀ⲙⲟⲥ ϫⲉ
      ⲥⲱⲧⲉⲙ ⲟⲩⲧⲱⲟⲩ ⲛ̀ⲛⲉⲧⲉⲛⲥⲛⲏⲟⲩ ⲟⲩⲟϩ ⲙⲁϩⲁⲡ ϧⲉⲛ ⲟⲩϩⲁⲡ ⲙ̀ⲙⲉⲑⲙⲏⲓ ⲟⲩⲧⲉ ⲣⲱⲙⲓ ⲛⲉⲙ
      ⲟⲩⲧⲉ ⲡⲉϥⲥⲟⲛ ⲛⲉⲙ ⲟⲩⲧⲉ ⲡⲉϥⲡⲣⲟⲥⲓⲗⲓⲧⲟⲥ</td>
      <td class="language English"><span style="color:#b00e23">(16)</span> And
      I charged your judges at that time, saying, Hear causes between your
      brethren, and judge rightly between a man and his brother, and the
      stranger that is with him.</td>
      <td class="language Greek"><span style="color:#b00e23">(16)</span> καὶ
      ἐνετειλάµην τοῖς κριταῖς ὑµῶν ἐν τῷ καιρῷ ἐκείνῳ λέγων Διακούετε ἀνὰ
      µέσον τῶν ἀδελφῶν ὑµῶν καὶ κρίνατε δικαίως ἀνὰ µέσον ἀνδρὸς καὶ ἀνὰ µέσον
      ἀδελφοῦ καὶ ἀνὰ µέσον προσηλύτου αὐτοῦ.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲛ̀ⲛⲉⲕⲥⲟⲩⲉⲛ ⲟⲩϩⲟ ϧⲉⲛ ⲡϩⲁⲡ ⲉⲕⲉ̀ϯϩⲁⲡ ⲕⲁⲧⲁ ⲡⲓⲕⲟⲩϫⲓ ⲛⲉⲙ ⲕⲁⲧⲁ ⲡⲓⲛⲓϣϯ ⲛ̀ⲛⲉⲕϩⲱⲡ
      ϧⲁⲧϩⲏ ⲙ̀ⲡϩⲟ ⲛ̀ⲟⲩⲣⲱⲙⲓ ϫⲉ ⲡⲓϩⲁⲡ ⲫⲁ ⲫϯ ⲡⲉ ⲟⲩⲟϩ ⲡⲓⲥⲁϫⲓ ⲉⲧⲛⲁϣⲧ ⲛ̀ⲧⲉⲛ ⲑⲏⲛⲟⲩ
      ⲉⲣⲉⲧⲉⲛⲉⲉⲛϥ ϩⲁⲣⲟⲓ ⲉⲓⲉ̀ⲥⲱⲧⲉⲙ ⲉ̀ⲣⲟϥ</td>
      <td class="language English"><span style="color:#b00e23">(17)</span> Thou
      shalt not have respect to persons in judgment, thou shalt judge small and
      great equally; thou shalt not shrink from before the person of a man, for
      the judgment is God’s; and whatsoever matter shall be too hard for you,
      ye shall bring it to me, and I will hear it.</td>
      <td class="language Greek"><span style="color:#b00e23">(17)</span> οὐκ
      ἐπιγνώσῃ πρόσωπον ἐν κρίσει, κατὰ τὸν µικρὸν καὶ κατὰ τὸν µέγαν κρινεῖς,
      οὐ µὴ ὑποστείλῃ πρόσωπον ἀνθρώπου, ὅτι ἡ κρίσις τοῦ θεοῦ ἐστιν· καὶ τὸ
      ῥῆµα, ὃ ἐὰν σκληρὸν ᾖ ἀφ’ ὑµῶν, ἀνοίσετε αὐτὸ ἐπ’ ἐµέ, καὶ ἀκούσοµαι
      αὐτό.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲁⲓϩⲟⲛϩⲉⲛ ⲛ̀ⲧⲉⲛ ⲑⲏⲛⲟⲩ ϧⲉⲛ ⲡⲓⲥⲏⲟⲩ ⲉⲧⲉⲙ̀ⲙⲁⲩ ⲛ̀ⲛⲓⲥⲁϫⲓ ⲧⲏⲣⲟⲩ
      ⲉⲧⲉⲧⲉⲛⲛⲁⲁⲓⲧⲟⲩ</td>
      <td class="language English"><span style="color:#b00e23">(18)</span> And
      I charged upon you at that time all the commands which ye shall
      perform.</td>
      <td class="language Greek"><span style="color:#b00e23">(18)</span> καὶ
      ἐνετειλάµην ὑµῖν ἐν τῷ καιρῷ ἐκείνῳ πάντας τοὺς λόγους, οὓς
      ποιήσετε.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ⲁⲛⲧⲱⲟⲩⲛ ϧⲉⲛ ⲭⲱⲣⲏⲃ ⲁⲛϣⲉ ⲛⲁⲛ ϩⲓ ⲡϣⲁϥⲉ ⲧⲏⲣϥ ⲉⲧⲉⲙ̀ⲙⲁⲩ ⲫⲏ ⲉⲧⲟⲓ ⲛ̀ϩⲟϯ ⲟⲩⲟϩ
      ⲉⲧⲛⲁⲁϥ ⲫⲏ ⲉⲧⲁⲣⲉⲧⲉⲛⲛⲁⲩ ⲉ̀ⲣⲟϥ ⲡⲓⲙⲱⲓⲧ ⲛ̀ⲧⲉ ⲡⲧⲱⲟⲩ ⲙ̀ⲡⲓⲁⲙⲟⲣⲣⲉⲟⲥ ⲕⲁⲧⲁ ⲫⲣⲏϯ ⲉⲧⲁ
      ⲡϭ̅ⲥ̅ ⲡⲉⲛⲛⲟⲩϯ ϩⲟⲛϩⲉⲛ ⲛⲁⲛ</td>
      <td class="language English"><span style="color:#b00e23">(19)</span> And
      we departed from Choreb, and went through all that great wilderness and
      terrible, which ye saw, by the way of the mountain of the Amorite, as the
      Lord our God charged us, and we came as far as Cades Barne.</td>
      <td class="language Greek"><span style="color:#b00e23">(19)</span> Καὶ
      ἀπάραντες ἐκ Χωρηβ ἐπορεύθηµεν πᾶσαν τὴν ἔρηµον τὴν µεγάλην καὶ τὴν
      φοβερὰν ἐκείνην, ἣν εἴδετε, ὁδὸν ὄρους τοῦ Αµορραίου, καθότι ἐνετείλατο
      κύριος ὁ θεὸς ἡµῶν ἡµῖν, καὶ ἤλθοµεν ἕως Καδης Βαρνη.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲟⲩⲟϩ ⲁⲓϫⲟⲥ ⲛⲱⲧⲉⲛ ϫⲉ ⲁⲧⲉⲧⲉⲛⲓ ϣⲁ ⲡⲧⲱⲟⲩ ⲙ̀ⲡⲓⲁⲙⲟⲣⲣⲉⲟⲥ ⲫⲏ ⲉⲧⲉ ⲡϭ̅ⲥ̅ ⲡⲉⲛⲛⲟⲩϯ
      ⲛⲁⲧⲏⲓϥ ⲛⲱⲧⲉⲛ</td>
      <td class="language English"><span style="color:#b00e23">(20)</span> And
      I said to you, Ye have come as far as the mountain of the Amorite, which
      the Lord our God gives to you:</td>
      <td class="language Greek"><span style="color:#b00e23">(20)</span> καὶ
      εἶπα πρὸς ὑµᾶς Ἤλθατε ἕως τοῦ ὄρους τοῦ Αµορραίου, ὃ ὁ κύριος ὁ θεὸς ἡµῶν
      δίδωσιν ὑµῖν.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲁⲛⲁⲩ ⲓⲥ ⲁ ⲡϭ̅ⲥ̅ ⲡⲉⲧⲉⲛⲛⲟⲩϯ ϯ ⲙ̀ⲡⲓⲕⲁϩⲓ ϧⲁⲧϩⲏ ⲙ̀ⲡⲉⲧⲉⲛϩⲟ ⲙⲁϣⲉ ⲛⲱⲧⲉⲛ ⲉ̀ϩⲣⲏⲓ
      ⲁⲣⲓⲕⲗⲏⲣⲟⲛⲟⲙⲓⲛ ⲙ̀ⲙⲟϥ ⲙ̀ⲫⲣⲏϯ ⲉⲧⲁ ⲡϭ̅ⲥ̅ ⲛ̀ⲧⲉ ⲛⲉⲧⲉⲛⲓⲟϯ ϫⲟⲥ ⲛⲱⲧⲉⲛ ⲙ̀ⲡⲉⲣⲉⲣϩⲟϯ
      ⲟⲩⲇⲉ ⲙ̀ⲡⲉⲣⲉⲣϣⲗⲁϩ ⲛ̀ϩⲏⲧ</td>
      <td class="language English"><span style="color:#b00e23">(21)</span>
      behold, the Lord your God has delivered to us the land before you: go up
      and inherit it as the Lord God of your fathers said to you; fear not,
      neither be afraid.</td>
      <td class="language Greek"><span style="color:#b00e23">(21)</span> ἴδετε
      παραδέδωκεν ὑµῖν κύριος ὁ θεὸς ὑµῶν πρὸ προσώπου ὑµῶν τὴν γῆν· ἀναβάντες
      κληρονοµήσατε, ὃν τρόπον εἶπεν κύριος ὁ θεὸς τῶν πατέρων ὑµῶν ὑµῖν· µὴ
      φοβεῖσθε µηδὲ δειλιάσητε.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲟⲩⲟϩ ⲁⲣⲉⲧⲉⲛ̀ⲓ ϩⲁⲣⲟⲓ ⲧⲏⲣⲟⲩ ⲟⲩⲟϩ ⲡⲉϫⲱⲧⲉⲛ ϫⲉ ⲙⲁⲣⲉⲛⲟⲩⲱⲣⲡ ⲛ̀ϩⲁⲛⲣⲱⲙⲓ ϧⲁϫⲱⲛ
      ⲙⲁⲣⲟⲩⲙⲉϣⲧ ⲡⲓⲕⲁϩⲓ ⲛⲁⲛ ⲟⲩⲟϩ ⲙⲁⲣⲟⲩⲧⲁⲙⲟⲛ ⲉ̀ⲟⲩⲥⲁϫⲓ ⲡⲓⲙⲱⲓⲧ ⲫⲏ ⲉⲧⲉⲛⲛⲁϣⲉ ⲛⲁⲛ
      ⲉ̀ϩⲣⲏⲓ ϩⲓⲱⲧϥ ⲛⲉⲙ ⲛⲓⲃⲁⲕⲓ ⲉⲧⲉⲛⲛⲁϣⲉ ⲉ̀ϧⲟⲩⲛ ⲉ̀ⲣⲱⲟⲩ</td>
      <td class="language English"><span style="color:#b00e23">(22)</span> And
      ye all came to me, and said, Let us send men before us, and let them go
      up to the land for us; and let them bring back to us a report of the way
      by which we shall go up, and of the cities into which we shall
      enter.</td>
      <td class="language Greek"><span style="color:#b00e23">(22)</span> καὶ
      προσήλθατέ µοι πάντες καὶ εἴπατε Ἀποστείλωµεν ἄνδρας προτέρους ἡµῶν, καὶ
      ἐφοδευσάτωσαν ἡµῖν τὴν γῆν καὶ ἀναγγειλάτωσαν ἡµῖν ἀπόκρισιν τὴν ὁδόν, δι’
       ἧς ἀναβησόµεθα ἐν αὐτῇ, καὶ τὰς πόλεις, εἰς ἃς εἰσπορευσόµεθα εἰς
      αὐτάς.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲟⲩⲟϩ ⲁ ⲡⲓⲥⲁϫⲓ ⲣⲁⲛⲏⲓ ⲙ̀ⲡⲁⲙ̀ⲑⲟ ⲁⲓϭⲓ ⲉ̀ⲃⲟⲗ ϧⲉⲛ ⲑⲏⲛⲟⲩ ⲙ̀ⲡⲓⲓ̅ⲃ̅ ⲛ̀ⲣⲱⲙⲓ ⲕⲁⲧⲁ
      ⲫⲩⲗⲏ</td>
      <td class="language English"><span style="color:#b00e23">(23)</span> And
      the saying pleased me: and I took of you twelve men, one man of a
      tribe.</td>
      <td class="language Greek"><span style="color:#b00e23">(23)</span> καὶ
      ἤρεσεν ἐναντίον µου τὸ ῥῆµα, καὶ ἔλαβον ἐξ ὑµῶν δώδεκα ἄνδρας, ἄνδρα ἕνα
      κατὰ φυλήν.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲟⲩⲟϩ ⲉⲧⲁⲩⲕⲟⲧⲟⲩ ⲁⲩϣⲉ ⲛⲱⲟⲩ ⲉ̀ϩⲣⲏⲓ ⲉ̀ϫⲉⲛ ⲡⲓⲧⲱⲟⲩ ⲁⲩⲓ̀ ϣⲁ ϯϧⲉⲗⲗⲟⲧ ⲛ̀ⲧⲉ ⲡⲓⲥⲙⲁϩ
      ⲟⲩⲟϩ ⲉⲧⲁⲩⲙⲟϣⲧⲥ</td>
      <td class="language English"><span style="color:#b00e23">(24)</span> And
      they turned and went up to the mountain, and they came as far as the
      valley of the cluster, and surveyed it.</td>
      <td class="language Greek"><span style="color:#b00e23">(24)</span> καὶ
      ἐπιστραφέντες ἀνέβησαν εἰς τὸ ὄρος καὶ ἤλθοσαν ἕως Φάραγγος βότρυος καὶ
      κατεσκόπευσαν αὐτήν.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲁⲩϭⲓ ϧⲉⲛ ⲛⲟⲩϫⲓϫ ⲉ̀ⲃⲟⲗ ϧⲉⲛ ⲡⲟⲩⲧⲁϩ ⲛ̀ⲧⲉ ⲡⲕⲁϩⲓ ⲁⲩⲓⲛⲓ ⲉ̀ⲡⲉⲥⲏⲧ ϩⲁⲣⲟⲛ ⲟⲩⲟϩ
      ⲛⲁⲩϫⲱ ⲙ̀ⲙⲟⲥ ϫⲉ ⲛⲁⲛⲉ ⲡⲓⲕⲁϩⲓ ⲫⲏ ⲉⲧⲉ ⲡϭ̅ⲥ̅ ⲡⲉⲛⲛⲟⲩϯ ⲛⲁⲧⲏⲓϥ ⲛⲁⲛ</td>
      <td class="language English"><span style="color:#b00e23">(25)</span> And
      they took in their hands of the fruit of the land, and brought it to you,
      and said, The land is good which the Lord our God gives us.</td>
      <td class="language Greek"><span style="color:#b00e23">(25)</span> καὶ
      ἐλάβοσαν ἐν ταῖς χερσὶν αὐτῶν ἀπὸ τοῦ καρποῦ τῆς γῆς καὶ κατήνεγκαν πρὸς
      ἡµᾶς καὶ ἔλεγον Ἀγαθὴ ἡ γῆ, ἣν κύριος ὁ θεὸς ἡµῶν δίδωσιν ἡµῖν.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲟⲩⲟϩ ⲙ̀ⲡⲉⲧⲉⲛⲟⲩⲱϣ ⲉ̀ϣⲉ ⲉ̀ⲡϣⲱⲓ ⲁⲗⲗⲁ ⲁⲣⲉⲧⲉⲛⲉⲣⲁⲧⲥⲱⲧⲉⲙ ⲛ̀ⲥⲁ ⲡⲥⲁϫⲓ ⲙ̀ⲡϭ̅ⲥ̅
      ⲡⲉⲧⲉⲛⲛⲟⲩϯ</td>
      <td class="language English"><span style="color:#b00e23">(26)</span> Yet
      ye would not go up, but rebelled against the words of the Lord our
      God.</td>
      <td class="language Greek"><span style="color:#b00e23">(26)</span> καὶ
      οὐκ ἠθελήσατε ἀναβῆναι καὶ ἠπειθήσατε τῷ ῥήµατι κυρίου τοῦ θεοῦ ὑµῶν</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲟⲩⲟϩ ⲁⲣⲉⲧⲉⲛⲭⲣⲉⲙⲣⲉⲙ ϧⲉⲛ ⲛⲉⲧⲉⲛⲥⲕⲩⲛⲏ ⲟⲩⲟϩ ⲡⲉϫⲱⲧⲉⲛ ϫⲉ ⲉⲑⲃⲉⲟⲩ ϫⲉ ⲡϭ̅ⲥ̅ ⲙⲟⲥϯ
      ⲙ̀ⲙⲟⲛ ⲁϥⲉⲛⲧⲉⲛ ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲭⲏⲙⲓ ⲉ̀ⲧⲏⲓⲧⲉⲛ ⲉ̀ϧⲣⲏⲓ ⲉ̀ⲛⲉⲛϫⲓϫ
      ⲛ̀ⲛⲓⲁⲙⲟⲣⲣⲉⲟⲥ ⲉϥⲟⲧⲧⲉⲛ ⲉ̀ⲃⲟⲗ</td>
      <td class="language English"><span style="color:#b00e23">(27)</span> And
      ye murmured in your tents, and said, Because the Lord hated us, he has
      brought us out of the land of Egypt to deliver us into the hands of the
      Amorites, to destroy us.</td>
      <td class="language Greek"><span style="color:#b00e23">(27)</span> καὶ
      διεγογγύζετε ἐν ταῖς σκηναῖς ὑµῶν καὶ εἴπατε Διὰ τὸ µισεῖν κύριον ἡµᾶς
      ἐξήγαγεν ἡµᾶς ἐκ γῆς Αἰγύπτου παραδοῦναι ἡµᾶς εἰς χεῖρας Αµορραίων
      ἐξολεθρεῦσαι ἡµᾶς.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲁⲛⲛⲁϣⲉ ⲛⲁⲛ ⲉ̀ⲡϣⲱⲓ ⲉ̀ⲑⲱⲛ ⲁ̀ⲛⲟⲛ ⲛⲉⲧⲉⲛⲥⲛⲏⲟⲩ ϫⲉ ⲁⲩⲫⲉⲛϩ ⲡⲉⲧⲉⲛϩⲏⲧ ⲉⲩϫⲱ ⲙ̀ⲙⲟⲥ ϫⲉ
      ⲟⲩⲛⲓϣϯ ⲛ̀ϣⲗⲟⲗ ⲉ̀ⲛⲁϣⲱϥ ⲟⲩⲟϩ ⲉϥϫⲟⲣ ⲉ̀ϩⲟⲧⲉⲣⲟⲛ ⲛⲉⲙ ϩⲁⲛⲛⲓϣϯ ⲙ̀ⲃⲁⲕⲓ ⲉⲩⲧⲁⲕⲧⲏⲟⲩⲧ
      ⲛ̀ⲥⲟⲃⲧ ϣⲁ ⲉ̀ϩⲣⲏⲓ ⲉ̀ⲧⲫⲉ ⲁⲗⲗⲁ ⲛⲉⲙ ϩⲁⲛⲕⲉϣⲏⲣⲓ ⲛⲁⲫⲱⲡ ⲁⲛⲛⲁⲩ ⲉ̀ⲣⲱⲟⲩ ⲙ̀ⲙⲁⲩ</td>
      <td class="language English"><span style="color:#b00e23">(28)</span>
      Whither do we go up? and your brethren drew away your heart, saying, It
      is a great nation and populous, and mightier than we; and there are
      cities great and walled up to heaven: moreover we saw there the sons of
      the giants.</td>
      <td class="language Greek"><span style="color:#b00e23">(28)</span> ποῦ
      ἡµεῖς ἀναβαίνοµεν; οἱ ἀδελφοὶ ὑµῶν ἀπέστησαν ὑµῶν τὴν καρδίαν λέγοντες
      Ἔθνος µέγα καὶ πολὺ καὶ δυνατώτερον ἡµῶν καὶ πόλεις µεγάλαι καὶ
      τετειχισµέναι ἕως τοῦ οὐρανοῦ, ἀλλὰ καὶ υἱοὺς γιγάντων ἑωράκαµεν
      ἐκεῖ.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲟⲩⲟϩ ⲁⲓϫⲟⲥ ⲛⲱⲧⲉⲛ ϫⲉ ⲙ̀ⲡⲉⲣⲉⲣϣⲗⲁϩ ⲛ̀ϩⲏⲧ ⲟⲩⲇⲉ ⲙ̀ⲡⲉⲣⲉⲣϩⲟϯ ϧⲁⲧⲟⲩϩⲏ</td>
      <td class="language English"><span style="color:#b00e23">(29)</span> And
      I said to you, Fear not, neither be ye afraid of them;</td>
      <td class="language Greek"><span style="color:#b00e23">(29)</span> καὶ
      εἶπα πρὸς ὑµᾶς Μὴ πτήξητε µηδὲ φοβηθῆτε ἀπ’ αὐτῶν·</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲡϭ̅ⲥ̅ ⲅⲁⲣ ⲡⲉⲧⲉⲛⲛⲟⲩϯ ϥⲉⲣϣⲟⲣⲡ ⲙ̀ⲙⲟϣⲓ ϧⲁⲧϩⲏ ⲙ̀ⲡⲉⲧⲉⲛϩⲟ ⲛ̀ⲑⲟϥ ⲉⲧⲛⲁⲃⲱⲧⲥ ⲉ̀ⲣⲱⲟⲩ
      ⲛⲉⲙⲱⲧⲉⲛ ⲕⲁⲧⲁ ϩⲱⲃ ⲛⲓⲃⲉⲛ ⲉⲧⲁϥⲁⲓⲧⲟⲩ ⲛⲉⲙⲱⲧⲉⲛ ϧⲉⲛ ⲡⲕⲁϩⲓ ⲛ̀ⲭⲏⲙⲓ</td>
      <td class="language English"><span style="color:#b00e23">(30)</span> the
      Lord your God who goes before your face, he shall fight against them
      together with you effectually, according to all that he wrought for you
      in the land of Egypt;</td>
      <td class="language Greek"><span style="color:#b00e23">(30)</span> κύριος
      ὁ θεὸς ὑµῶν ὁ προπορευόµενος πρὸ προσώπου ὑµῶν αὐτὸς συνεκπολεµήσει
      αὐτοὺς µεθ’ ὑµῶν κατὰ πάντα, ὅσα ἐποίησεν ὑµῖν ἐν γῇ Αἰγύπτῳ</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲛⲉⲙ ϧⲉⲛ ⲡⲁⲓϣⲁϥⲉ ⲉⲧⲁⲣⲉⲧⲉⲛⲛⲁⲩ ⲉ̀ⲣⲟϥ ⲙ̀ⲫⲣⲏϯ ⲉⲧⲁϥϣⲁⲛⲟⲩϣⲕ ⲛ̀ϫⲉ ⲡϭ̅ⲥ̅ ⲡⲉⲕⲛⲟⲩϯ
      ⲙ̀ⲫⲣⲏϯ ⲛ̀ⲟⲩⲓⲱⲧ ⲉϥϣⲁⲛϣ ⲛ̀ⲛⲉϥϣⲏⲣⲓ ⲕⲁⲧⲁ ⲡⲓⲙⲱⲓⲧ ⲧⲏⲣϥ ⲉⲧⲁⲣⲉⲧⲉⲛⲙⲟϣⲓ ϩⲓⲱⲧϥ
      ϣⲁⲧⲉⲧⲉⲛⲓ̀ ⲉ̀ⲡⲁⲓⲙⲁ</td>
      <td class="language English"><span style="color:#b00e23">(31)</span> and
      in this wilderness which ye saw, by the way of the mountain of the
      Amorite; how the Lord thy God will bear thee as a nursling, as if any man
      should nurse his child, through all the way which ye have gone until ye
      came to this place.</td>
      <td class="language Greek"><span style="color:#b00e23">(31)</span> καὶ ἐν
      τῇ ἐρήµῳ ταύτῃ, ἣν εἴδετε, ὡς ἐτροφοφόρησέν σε κύριος ὁ θεός σου, ὡς εἴ
      τις τροφοφορήσει ἄνθρωπος τὸν υἱὸν αὐτοῦ, κατὰ πᾶσαν τὴν ὁδόν, ἣν
      ἐπορεύθητε, ἕως ἤλθετε εἰς τὸν τόπον τοῦτον.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲟⲩⲟϩ ⲛ̀ϧⲣⲏⲓ ϧⲉⲛ ⲡⲁⲓⲥⲁϫⲓ ⲙ̀ⲡⲉⲧⲉⲛⲛⲁϩϯ ⲉ̀ⲡϭ̅ⲥ̅ ⲡⲉⲧⲉⲛⲛⲟⲩϯ</td>
      <td class="language English"><span style="color:#b00e23">(32)</span> And
      in this matter ye believed not the Lord our God,</td>
      <td class="language Greek"><span style="color:#b00e23">(32)</span> καὶ ἐν
      τῷ λόγῳ τούτῳ οὐκ ἐνεπιστεύσατε κυρίῳ τῷ θεῷ ὑµῶν,</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲫⲏ ⲉⲧⲉⲣϣⲟⲣⲡ ⲙ̀ⲙⲟϣⲓ ϧⲁϫⲱⲧⲉⲛ ϩⲓ ⲡⲓⲙⲱⲓⲧ ⲉ̀ⲥⲱⲧⲡ ⲛⲱⲧⲉⲛ ⲛ̀ⲟⲩⲙⲁ ⲉϥϭⲓⲙⲱⲓⲧ ⲛⲱⲧⲉⲛ
      ϧⲉⲛ ⲟⲩⲭⲣⲱⲙ ⲙ̀ⲡⲓⲉϫⲱⲣϩ ⲉϥⲧⲁⲙⲟ ⲙ̀ⲙⲱⲧⲉⲛ ⲉ̀ⲡⲓⲙⲱⲓⲧ ⲉⲧⲉⲧⲉⲛⲛⲁⲙⲟϣⲓ ϩⲓⲱⲧϥ ⲛⲉⲙ ϧⲉⲛ
      ⲟⲩϭⲏⲡⲓ ⲙ̀ⲡⲓⲉϩⲟⲟⲩ</td>
      <td class="language English"><span style="color:#b00e23">(33)</span> who
      goes before you in the way to choose you a place, guiding you in fire by
      night, shewing you the way by which ye go, and a cloud by day.</td>
      <td class="language Greek"><span style="color:#b00e23">(33)</span> ὃς
      προπορεύεται πρότερος ὑµῶν ἐν τῇ ὁδῷ ἐκλέγεσθαι ὑµῖν τόπον ὁδηγῶν ὑµᾶς ἐν
      πυρὶ νυκτὸς δεικνύων ὑµῖν τὴν ὁδόν, καθ’ ἣν πορεύεσθε ἐπ’ αὐτῆς, καὶ ἐν
      νεφέλῃ ἡµέρας.</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲟⲩⲟϩ ⲁ ⲡϭ̅ⲥ̅ ⲥⲱⲧⲉⲙ ⲉ̀ⲧⲥⲙⲏ ⲛ̀ⲧⲉ ⲛⲉⲧⲉⲛⲥⲁϫⲓ ⲟⲩⲟϩ ⲉⲧⲁϥϫⲱⲛⲧ ⲁϥⲱⲣⲕ ⲉϥϫⲱ
      ⲙ̀ⲙⲟⲥ</td>
      <td class="language English"><span style="color:#b00e23">(34)</span> And
      the Lord heard the voice of your words, and being greatly provoked he
      sware, saying,</td>
      <td class="language Greek"><span style="color:#b00e23">(34)</span> καὶ
      ἤκουσεν κύριος τὴν φωνὴν τῶν λόγων ὑµῶν καὶ παροξυνθεὶς ὤµοσεν λέγων</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ϫⲉ ⲁⲛ ⲉⲣⲉ ϣⲟⲩⲁⲓ ⲛ̀ⲛⲁⲓⲣⲱⲙⲓ ⲛⲁⲩ ⲉ̀ⲡⲓⲕⲁϩⲓ ⲉⲑⲛⲁⲛⲉϥ ⲫⲏ ⲉⲧⲁⲓⲱⲣⲕ ⲙ̀ⲙⲟϥ
      ⲛ̀ⲛⲟⲩⲓⲟϯ</td>
      <td class="language English"><span style="color:#b00e23">(35)</span> Not
      one of these men shall see this good land, which I sware to their
      fathers,</td>
      <td class="language Greek"><span style="color:#b00e23">(35)</span> Εἰ
      ὄψεταί τις τῶν ἀνδρῶν τούτων τὴν ἀγαθὴν ταύτην γῆν, ἣν ὤµοσα τοῖς
      πατράσιν αὐτῶν,</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      ⲉ̀ⲃⲏⲗ ⲉ̀ⲭⲁⲗⲉⲃ ⲡϣⲏⲣⲓ ⲛ̀ⲓⲉⲫⲱⲛⲏ ⲫⲁⲓ ⲉϥⲉ̀ⲛⲁⲩ ⲉ̀ⲣⲟϥ ⲟⲩⲟϩ ⲛ̀ⲑⲟϥ ⲉ̀ϯⲛⲁϯ ⲙ̀ⲡⲓⲕⲁϩⲓ
      ⲛⲁϥ ⲫⲏ ⲉⲧⲁϥϩⲱⲙⲓ ⲉ̀ϫⲱϥ ⲛⲉⲙ ⲛⲉϥϣⲏⲣⲓ ⲉⲑⲃⲉ ϫⲉ ϥⲟⲩⲉϩ ⲛ̀ⲥⲁ ⲡϭ̅ⲥ̅</td>
      <td class="language English"><span style="color:#b00e23">(36)</span>
      except Chaleb the son of Jephonne, he shall see it; and to him I will
      give the land on which he went up, and to his sons, because he attended
      to the things of the Lord.</td>
      <td class="language Greek"><span style="color:#b00e23">(36)</span> πλὴν
      Χαλεβ υἱὸς Ιεφοννη, οὗτος ὄψεται αὐτήν, καὶ τούτῳ δώσω τὴν γῆν, ἐφ’ ἣν
      ἐπέβη, καὶ τοῖς υἱοῖς αὐτοῦ διὰ τὸ προσκεῖσθαι αὐτὸν τὰ πρὸς κύριον.</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      ⲟⲩⲟϩ ⲁ̀ⲛⲟⲕ ϩⲱ ⲁϥⲉⲙⲃⲟⲛ ⲉ̀ⲣⲟⲓ ⲛ̀ϫⲉ ⲡϭ̅ⲥ̅ ⲉⲑⲃⲉ ⲑⲏⲛⲟⲩ ⲉϥϫⲱ ⲙ̀ⲙⲟⲥ ϫⲉ ⲟⲩⲇⲉ
      ⲛ̀ⲑⲟⲕ ⲛ̀ⲛⲉⲕϣⲉ ⲛⲁⲕ ⲉ̀ϧⲟⲩⲛ ⲉ̀ⲙⲁⲩ</td>
      <td class="language English"><span style="color:#b00e23">(37)</span> And
      the Lord was angry with me for your sake, saying, Neither shalt thou by
      any means enter therein.</td>
      <td class="language Greek"><span style="color:#b00e23">(37)</span> καὶ
      ἐµοὶ ἐθυµώθη κύριος δι’ ὑµᾶς λέγων Οὐδὲ σὺ οὐ µὴ εἰσέλθῃς ἐκεῖ·</td>
    </tr>

    <tr id="v38" class="verse">
      <td class="language Bohairic"><span style="color:#b00e23">(ⲗ̅ⲏ̅)</span>
      ⲓⲏⲥⲟⲩ ⲡϣⲏⲣⲓ ⲛ̀ⲛⲁⲩⲏ ⲫⲁⲓ ⲉⲧⲟϩⲓ ⲉ̀ⲣⲁⲧϥ ⲥⲁⲃⲟⲗ ⲙ̀ⲙⲟⲕ ⲫⲁⲓ ⲉϥⲉ̀ϣⲉ ⲛⲁϥ ⲉ̀ϧⲟⲩⲛ
      ⲉ̀ⲙⲁⲩ ⲛ̀ⲑⲟϥ ⲡⲉⲧⲉⲕⲛⲁϯⲛⲟⲙϯ ⲛⲁϥ ϫⲉ ⲛ̀ⲑⲟϥ ⲛⲉ ⲉⲧⲛⲁⲧⲏⲓϥ ϧⲉⲛ ⲟⲩⲕⲗⲏⲣⲟⲥ
      ⲙ̀ⲡⲓⲥ̅ⲗ̅</td>
      <td class="language English"><span style="color:#b00e23">(38)</span>
      Joshua the son of Naue, who stands by thee, he shall enter in there; do
      thou strengthen him, for he shall cause Israel to inherit it.</td>
      <td class="language Greek"><span style="color:#b00e23">(38)</span> Ἰησοῦς
      υἱὸς Ναυη ὁ παρεστηκώς σοι, οὗτος εἰσελεύσεται ἐκεῖ· αὐτὸν κατίσχυσον,
      ὅτι αὐτὸς κατακληρονοµήσει αὐτὴν τῷ Ισραηλ.</td>
    </tr>

    <tr id="v39" class="verse">
      <td class="language Bohairic"><span style="color:#b00e23">(ⲗ̅ⲑ̅)</span>
      ⲛⲉⲙ ⲛⲉⲧⲉⲛⲁⲗⲱⲟⲩⲓ ⲉⲧⲁⲣⲉⲧⲉⲛϫⲟⲥ ϫⲉ ⲉⲩⲉ̀ϣⲱⲡⲓ ⲉ̀ⲡϩⲱⲗⲉⲙ ⲛⲉⲙ ⲁⲗⲟⲩ ⲛⲓⲃⲉⲛ ⲙ̀ⲃⲉⲣⲓ ⲫⲏ
      ⲉ̀ⲧⲉϥⲥⲱⲟⲩⲛ ⲁⲛ ⲙ̀ⲫⲟⲟⲩ ⲛ̀ⲟⲩⲁⲅⲁⲑⲟⲛ ⲓⲉ ⲟⲩⲡⲉⲧϩⲱⲟⲩ ⲛⲁⲓ ⲉⲩⲉ̀ϣⲉ ⲛⲱⲟⲩ ⲉ̀ϧⲟⲩⲛ ⲉ̀ⲙⲁⲩ
      ⲛⲁⲓ ⲉ̀ϯⲛⲁⲧⲏⲓϥ ⲛⲱⲟⲩ ⲟⲩⲟϩ ⲛ̀ⲑⲱⲟⲩ ⲉⲧⲛⲁⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟϥ</td>
      <td class="language English"><span style="color:#b00e23">(39)</span> And
      every young child who this day knows not good or evil, —they shall enter
      therein, and to them I will give it, and they shall inherit it.</td>
      <td class="language Greek"><span style="color:#b00e23">(39)</span> καὶ
      πᾶν παιδίον νέον, ὅστις οὐκ οἶδεν σήµερον ἀγαθὸν ἢ κακόν, οὗτοι
      εἰσελεύσονται ἐκεῖ, καὶ τούτοις δώσω αὐτήν, καὶ αὐτοὶ κληρονοµήσουσιν
      αὐτήν.</td>
    </tr>

    <tr id="v40" class="verse">
      <td class="language Bohairic"><span style="color:#b00e23">(ⲙ̅)</span>
      ⲟⲩⲟϩ ⲛ̀ⲑⲱⲧⲉⲛ ⲁⲣⲉⲧⲉⲛⲕⲉⲧ ⲑⲏⲛⲟⲩ ⲁⲣⲉⲧⲉⲛϧⲱⲕ ϩⲓ ⲡⲓϣⲁϥⲉ ⲉ̀ⲡⲓⲙⲱⲓⲧ ⲉ̀ⲫⲓⲟⲙ
      ⲛ̀ϣⲁⲣⲓ</td>
      <td class="language English"><span style="color:#b00e23">(40)</span> And
      ye turned and marched into the wilderness, in the way by the Red
      Sea.</td>
      <td class="language Greek"><span style="color:#b00e23">(40)</span> καὶ
      ὑµεῖς ἐπιστραφέντες ἐστρατοπεδεύσατε εἰς τὴν ἔρηµον ὁδὸν τὴν ἐπὶ τῆς
      ἐρυθρᾶς θαλάσσης.</td>
    </tr>

    <tr id="v41" class="verse">
      <td class="language Bohairic"><span style="color:#b00e23">(ⲙ̅ⲁ̅)</span>
      ⲟⲩⲟϩ ⲁⲣⲉⲧⲉⲛⲉⲣⲟⲩⲱ ⲡⲉϫⲱⲧⲉⲛ ⲛⲏⲓ ϫⲉ ⲁⲛⲉⲣⲛⲟⲃⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲡⲉⲛⲛⲟⲩϯ ⲁ̀ⲛⲟⲛ
      ⲧⲉⲛⲛⲁϣⲉ ⲛⲁⲛ ⲉ̀ⲡϣⲱⲓ ⲧⲉⲛⲛⲁⲃⲱⲧⲥ ⲕⲁⲧⲁ ϩⲱⲃ ⲛⲓⲃⲉⲛ ⲉⲧⲁ ⲡϭ̅ⲥ̅ ⲡⲉⲛⲛⲟⲩϯ ϩⲉⲛϩⲱⲛⲧⲉⲛ
      ⲉ̀ⲣⲱⲟⲩ ⲟⲩⲟϩ ⲁ ⲡⲓⲟⲩⲁⲓ ⲡⲓⲟⲩⲁⲓ ϭⲓ ⲛ̀ⲛⲉϥⲥⲕⲉⲩⲟⲥ ⲙ̀ⲡⲟⲗⲉⲙⲓⲕⲟⲛ ⲁⲣⲉⲧⲉⲛⲑⲱⲟⲩϯ
      ⲁⲣⲉⲧⲉⲛϣⲉ ⲛⲱⲧⲉⲛ ⲉ̀ϩⲣⲏⲓ ⲉ̀ⲡⲓⲧⲱⲟⲩ</td>
      <td class="language English"><span style="color:#b00e23">(41)</span> And
      ye answered and said, We have sinned before the Lord our God; we will go
      up and fight according to all that the Lord our God has commanded us: and
      having taken every one his weapons of war, and being gathered together,
      ye went up to the mountain.</td>
      <td class="language Greek"><span style="color:#b00e23">(41)</span> καὶ
      ἀπεκρίθητέ µοι καὶ εἴπατε Ἡµάρτοµεν ἔναντι κυρίου τοῦ θεοῦ ἡµῶν· ἡµεῖς
      ἀναβάντες πολεµήσοµεν κατὰ πάντα, ὅσα ἐνετείλατο κύριος ὁ θεὸς ἡµῶν ἡµῖν.
      καὶ ἀναλαβόντες ἕκαστος τὰ σκεύη τὰ πολεµικὰ αὐτοῦ καὶ συναθροισθέντες
      ἀνεβαίνετε εἰς τὸ ὄρος.</td>
    </tr>

    <tr id="v42" class="verse">
      <td class="language Bohairic"><span style="color:#b00e23">(ⲙ̅ⲃ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ⲛⲏⲓ ϫⲉ ⲁϫⲟⲥ ⲛⲱⲟⲩ ϫⲉ ⲛ̀ⲛⲉⲧⲉⲛϣⲉ ⲛⲱⲧⲉⲛ ⲉ̀ϩⲣⲏⲓ ⲟⲩⲇⲉ
      ⲛ̀ⲛⲉⲧⲉⲛⲃⲱⲧⲥ ϯ ⲛⲉⲙⲱⲧⲉⲛ ⲅⲁⲣ ⲁⲛ ⲉⲣⲉⲧⲉⲛⲉϧⲟⲙϧⲉⲙ ⲙ̀ⲡⲉⲙⲑⲟ ⲛ̀ⲛⲉⲧⲉⲛϫⲁϫⲓ</td>
      <td class="language English"><span style="color:#b00e23">(42)</span> And
      the Lord said to me, Tell them, Ye shall not go up, neither shall ye
      fight, for I am not with you; thus shall ye not be destroyed before your
      enemies.</td>
      <td class="language Greek"><span style="color:#b00e23">(42)</span> καὶ
      εἶπεν κύριος πρός µε Εἰπὸν αὐτοῖς Οὐκ ἀναβήσεσθε οὐδὲ µὴ πολεµήσετε, οὐ
      γάρ εἰµι µεθ’ ὑµῶν· καὶ οὐ µὴ συντριβῆτε ἐνώπιον τῶν ἐχθρῶν ὑµῶν.</td>
    </tr>

    <tr id="v43" class="verse">
      <td class="language Bohairic"><span style="color:#b00e23">(ⲙ̅ⲅ̅)</span>
      ⲟⲩⲟϩ ⲁⲓⲥⲁϫⲓ ⲛⲉⲙⲱⲧⲉⲛ ⲙ̀ⲡⲉⲧⲉⲛⲥⲱⲧⲉⲙ ⲛ̀ⲥⲱⲓ ⲁⲧⲉⲧⲉⲛⲉⲣⲡⲁⲣⲁⲃⲉⲛⲓⲛ ⲙ̀ⲡⲥⲁϫⲓ ⲙ̀ⲡϭ̅ⲥ̅
      ⲟⲩⲟϩ ⲁⲧⲉⲧⲉⲛϭⲓ ⲙ̀ⲡⲓϩⲱⲃ ⲛ̀ϫⲟⲛⲥ ⲁⲣⲉⲧⲉⲛϣⲉ ⲛⲱⲧⲉⲛ ⲉ̀ϩⲣⲏⲓ ⲉ̀ⲡⲓⲧⲱⲟⲩ</td>
      <td class="language English"><span style="color:#b00e23">(43)</span> And
      I spoke to you, and ye did not hearken to me; and ye transgressed the
      commandment of the Lord; and ye forced your way and went up into the
      mountain.</td>
      <td class="language Greek"><span style="color:#b00e23">(43)</span> καὶ
      ἐλάλησα ὑµῖν, καὶ οὐκ εἰσηκούσατέ µου καὶ παρέβητε τὸ ῥῆµα κυρίου καὶ
      παραβιασάµενοι ἀνέβητε εἰς τὸ ὄρος.</td>
    </tr>

    <tr id="v44" class="verse">
      <td class="language Bohairic"><span style="color:#b00e23">(ⲙ̅ⲇ̅)</span>
      ⲟⲩⲟϩ ⲁϥⲓ̀ ⲉ̀ⲃⲟⲗ ⲛ̀ϫⲉ ⲡⲓⲁⲙⲟⲣⲣⲉⲟⲥ ⲫⲏ ⲉⲧϣⲟⲡ ϧⲉⲛ ⲡⲓⲧⲱⲟⲩ ⲉⲧⲉⲙ̀ⲙⲁⲩ ⲉ̀ⲃⲟⲗ ⲉ̀ϩⲣⲉⲛ
      ⲑⲏⲛⲟⲩ ⲟⲩⲟϩ ⲁϥϭⲟϫⲓ ⲛ̀ⲥⲁ ⲑⲏⲛⲟⲩ ⲙ̀ⲫⲣⲏϯ ⲉ̀ϣⲁⲩⲁⲓϥ ⲛ̀ϫⲉ ⲛⲓⲁϥ ⲛ̀ⲉⲃⲓⲱ ⲟⲩⲟϩ
      ⲛⲁⲩϫⲱⲧϩ ⲙ̀ⲙⲱⲧⲉⲛ ⲓⲥϫⲉⲛ ⲥⲏⲓⲣ ϣⲁ ⲉ̀ϩⲣⲏⲓ ⲉ̀ⲣⲁⲙⲁ</td>
      <td class="language English"><span style="color:#b00e23">(44)</span> And
      the Amorite who dwelt in that mountain came out to meet you, and pursued
      you as bees do, and wounded you from Seir to Herma.</td>
      <td class="language Greek"><span style="color:#b00e23">(44)</span> καὶ
      ἐξῆλθεν ὁ Αµορραῖος ὁ κατοικῶν ἐν τῷ ὄρει ἐκείνῳ εἰς συνάντησιν ὑµῖν καὶ
      κατεδίωξαν ὑµᾶς, ὡς εἰ ποιήσαισαν αἱ µέλισσαι, καὶ ἐτίτρωσκον ὑµᾶς ἀπὸ
      Σηιρ ἕως Ερµα.</td>
    </tr>

    <tr id="v45" class="verse">
      <td class="language Bohairic"><span style="color:#b00e23">(ⲙ̅ⲉ̅)</span>
      ⲟⲩⲟϩ ⲁⲣⲉⲧⲉⲛϩⲉⲙⲥⲓ ⲁⲣⲉⲧⲉⲛⲣⲓⲙⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲟⲩⲟϩ ⲙ̀ⲡⲉ ⲡϭ̅ⲥ̅ ⲥⲱⲧⲉⲙ
      ⲉⲧⲉⲧⲉⲛⲥⲙⲏ ⲟⲩⲇⲉ ⲙ̀ⲡⲉϥϯϩⲑⲏϥ ⲉ̀ⲣⲱⲧⲉⲛ</td>
      <td class="language English"><span style="color:#b00e23">(45)</span> And
      ye sat down and wept before the Lord our God, and the Lord hearkened not
      to your voice, neither did he take heed to you.</td>
      <td class="language Greek"><span style="color:#b00e23">(45)</span> καὶ
      καθίσαντες ἐκλαίετε ἔναντι κυρίου, καὶ οὐκ εἰσήκουσεν κύριος τῆς φωνῆς
      ὑµῶν οὐδὲ προσέσχεν ὑµῖν.</td>
    </tr>

    <tr id="v46" class="verse">
      <td class="language Bohairic"><span style="color:#b00e23">(ⲙ̅ⲋ̅)</span>
      ⲟⲩⲟϩ ⲁⲣⲉⲧⲉⲛϩⲉⲙⲥⲓ ϧⲉⲛ ⲕⲁⲇⲏⲥ ⲛ̀ⲟⲩⲙⲏϣ ⲛ̀ⲉϩⲟⲟⲩ ⲛⲓⲃⲉⲛ ⲉⲧⲁⲣⲉⲧⲉⲛⲁⲓⲧⲟⲩ
      ⲉⲣⲉⲧⲉⲛϩⲉⲙⲥⲓ ⲙ̀ⲙⲁⲩ</td>
      <td class="language English"><span style="color:#b00e23">(46)</span> And
      ye dwelt in Cades many days, as many days as ye dwelt there.</td>
      <td class="language Greek"><span style="color:#b00e23">(46)</span> καὶ
      ἐνεκάθησθε ἐν Καδης ἡµέρας πολλάς, ὅσας ποτὲ ἡµέρας ἐνεκάθησθε.</td>
    </tr>
  </table>
</body>
</html>
