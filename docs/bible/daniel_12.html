<!DOCTYPE html>
<html>
<head>
  <title>Daniel</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="daniel_c.html" rel="next">
  <link href="daniel_11.html" rel="prev">
  <script src="main.js" type="module"></script>
</head>
<body class="chapter">
  <h4 id="daniel_12" class="title">Daniel 12</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ϧⲉⲛ ⲡⲓⲥⲏⲟⲩ ⲉⲧⲉⲙ̀ⲙⲁⲩ ⲉϥⲉ̀ⲧⲱⲛϥ ⲛ̀ϫⲉ ⲙⲓⲭⲁⲏⲗ ⲡⲓⲁⲣⲭⲱⲛ ⲡⲓⲛⲓϣϯ. ⲫⲏ ⲉⲧⲟϩⲓ
      ⲉ̀ⲣⲁⲧϥ ⲉ̀ϫⲉⲛ ⲛⲉⲛϣⲏⲣⲓ ⲙ̀ⲡⲉⲕⲗⲁⲟⲥ. ⲉϥⲉ̀ϣⲱⲡⲓ ⲛ̀ϫⲉ ⲟⲩⲥⲏⲟⲩ ⲛ̀ϩⲟϫϩⲉϫ. ⲫⲁⲓ ⲉⲧⲉ
      ⲙ̀ⲡⲉ ⲟⲩⲟⲛ ϣⲱⲡⲓ ⲙ̀ⲡⲉϥⲣⲏϯ ⲉⲛⲉϩ. ⲓⲥϫⲉⲛ ⲉⲧⲁ ⲉⲑⲛⲟⲥ ϣⲱⲡⲓ ϩⲓϫⲉⲛ ⲡⲕⲁϩⲓ. ϣⲁ ⲉ̀ϧⲟⲩⲛ
      ⲉ̀ⲡⲓⲥⲏⲟⲩ ⲉⲧⲉⲙ̀ⲙⲁⲩ. ⲟⲩⲟϩ ϧⲉⲛ ⲡⲓⲥⲏⲟⲩ ⲉⲧⲉⲙ̀ⲙⲁⲩ. ⲟⲩⲟⲛ ⲛⲓⲃⲉⲛ ⲉⲧⲟⲩⲛⲁϫⲉⲙϥ ϧⲉⲛ
      ⲡⲉⲕⲗⲁⲟⲥ ⲉϥⲉ̀ⲥϧⲏⲟⲩⲧ ϩⲓ ⲡⲓϫⲱⲙ.</td>
      <td class="language English"><span style="color:#b00e23">(1)</span> And
      at that time Michael the great prince shall stand up, that stands over
      the children of thy people: and there shall be a time of tribulation,
      such tribulation as has not been from the time that there was a nation on
      the earth until that time: at that time thy people shall be delivered,
      even every one that is written in the book.</td>
      <td class="language Greek"><span style="color:#b00e23">(1)</span> καὶ
      ἐν τῷ καιρῷ ἐκείνῳ ἀναστήσεται Μιχαηλ ὁ ἄρχων ὁ μέγας ὁ
      ἑστηκὼς ἐπὶ τοὺς υἱοὺς τοῦ λαοῦ σου καὶ ἔσται καιρὸς
      θλίψεως θλῖψις οἵα οὐ γέγονεν ἀφ’ οὗ γεγένηται ἔθνος ἐπὶ
      τῆς γῆς ἕως τοῦ καιροῦ ἐκείνου καὶ ἐν τῷ καιρῷ ἐκείνῳ
      σωθήσεται ὁ λαός σου πᾶς ὁ εὑρεθεὶς γεγραμμένος ἐν τῇ
      βίβλῳ</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲙⲏϣ ⲛ̀ⲧⲉ ⲛⲏ ⲉⲧⲉⲛⲕⲟⲧ ⲉ̀ⲡⲕⲁϩⲓ ⲉⲩⲉ̀ⲧⲱⲟⲩⲛⲟⲩ. ⲟⲩⲟϩ ⲛⲁⲓ ⲉⲩⲉ̀ⲱⲛϧ ϣⲁ ⲉⲛⲉϩ. ⲟⲩⲟϩ
      ⲛⲓⲕⲉⲭⲱⲟⲩⲛⲓ ⲉⲩϣⲱϣ ⲛⲉⲙ ⲟⲩϣⲓⲡⲓ. ⲛ̀ⲉⲛⲉϩ.</td>
      <td class="language English"><span style="color:#b00e23">(2)</span> And
      many of them that sleep in the dust of the earth shall awake, some to
      everlasting life, and some to reproach and everlasting shame.</td>
      <td class="language Greek"><span style="color:#b00e23">(2)</span> καὶ
      πολλοὶ τῶν καθευδόντων ἐν γῆς χώματι ἐξεγερθήσονται οὗτοι εἰς
      ζωὴν αἰώνιον καὶ οὗτοι εἰς ὀνειδισμὸν καὶ εἰς αἰσχύνην
      αἰώνιον</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲛⲏ ⲉⲧⲕⲁϯ ⲉⲩⲉ̀ⲫⲓⲣⲓ ⲙ̀ⲫⲣⲏϯ ⲙ̀ⲡⲓⲟⲩⲱⲓⲛⲓ. ⲛ̀ⲧⲉ ⲡⲓⲥⲧⲉⲣⲉⲱⲙⲁ ⲉ̀ⲃⲟⲗ ϧⲉⲛ ⲛⲓⲙⲏϣ
      ⲛ̀ⲑⲙⲏⲓ ⲙ̀ⲫⲣⲏϯ ⲛ̀ⲛⲓⲥⲏⲟⲩ ϣⲁ ⲉⲛⲉϩ ⲟⲩⲟϩ ⲉⲧⲓ.</td>
      <td class="language English"><span style="color:#b00e23">(3)</span> And
      the wise shall shine as the brightness of the firmament, and some of the
      many righteous as the stars for ever and ever.</td>
      <td class="language Greek"><span style="color:#b00e23">(3)</span> καὶ
      οἱ συνιέντες ἐκλάμψουσιν ὡς ἡ λαμπρότης τοῦ στερεώματος καὶ
      ἀπὸ τῶν δικαίων τῶν πολλῶν ὡς οἱ ἀστέρες εἰς τοὺς αἰῶνας
      καὶ ἔτι</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲛ̀ⲑⲟⲕ ⲇⲁⲛⲓⲏⲗ ⲧⲱⲡ ⲛ̀ⲛⲓⲥⲁϫⲓ. ⲟⲩⲟϩ ⲁⲣⲓⲥⲫⲣⲁⲅⲓⲍⲓⲛ ⲙ̀ⲡⲓϫⲱⲙ. ϣⲁ ⲡⲥⲏⲟⲩ
      ⲛ̀ϯⲥⲩⲛⲧⲉⲗⲓⲁ. ϣⲁ ⲛ̀ⲧⲟⲩϭⲓⲥⲃⲱ ⲛ̀ϫⲉ ϩⲁⲛⲙⲏϣ. ⲟⲩⲟϩ ⲛ̀ⲧⲉⲥⲁϣⲁⲓ ⲛ̀ϫⲉ ϯⲅⲛⲱⲥⲓⲥ.</td>
      <td class="language English"><span style="color:#b00e23">(4)</span> And
      thou, Daniel, close the words, and seal the book to the time of the end;
      until many are taught, and knowledge is increased.</td>
      <td class="language Greek"><span style="color:#b00e23">(4)</span> καὶ
      σύ Δανιηλ ἔμφραξον τοὺς λόγους καὶ σφράγισον τὸ βιβλίον ἕως
      καιροῦ συντελείας ἕως διδαχθῶσιν πολλοὶ καὶ πληθυνθῇ ἡ
      γνῶσις</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲁ̀ⲛⲟⲕ ⲇⲁⲛⲓⲏⲗ ⲁⲓⲛⲁⲩ ϩⲏⲡⲡⲉ ⲓⲥ ⲃ̅ ⲉⲩⲟϩⲓ ⲉ̀ⲣⲁⲧⲟⲩ ⲟⲩⲁⲓ ⲥⲁⲙⲛⲁⲓ ⲛ̀ⲛⲉⲛⲥⲫⲟⲧⲟⲩ
      ⲙ̀ⲫⲓⲁⲣⲟ. ⲕⲉⲟⲩⲁⲓ ⲥⲁⲙⲛⲁⲓ ⲛ̀ⲛⲉⲛⲥⲫⲟⲧⲟⲩ ⲙ̀ⲫⲓⲁⲣⲟ.</td>
      <td class="language English"><span style="color:#b00e23">(5)</span> And I
      Daniel saw, and, behold, two others stood, on one side of the bank of the
      river, and the other on the other side of the bank of the river.</td>
      <td class="language Greek"><span style="color:#b00e23">(5)</span> καὶ
      εἶδον ἐγὼ Δανιηλ καὶ ἰδοὺ δύο ἕτεροι εἱστήκεισαν εἷς
      ἐντεῦθεν τοῦ χείλους τοῦ ποταμοῦ καὶ εἷς ἐντεῦθεν τοῦ
      χείλους τοῦ ποταμοῦ</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲡⲉϫⲏⲓ ⲙ̀ⲡⲓⲣⲱⲙⲓ. ⲫⲏ ⲉⲧⲉ ⲡⲓⲃⲁⲇⲇⲓⲛ ⲧⲟⲓ ϩⲓⲱⲧϥ. ⲫⲏ ⲉ̀ⲛⲁϥⲭⲏ ϩⲓϫⲉⲛ ⲛⲓⲙⲱⲟⲩ ⲛ̀ⲧⲉ
      ⲫⲓⲁⲣⲟ ϫⲉ ϣⲁ ⲑⲛⲁⲩ ⲡⲉ ⲡϫⲱⲕ ⲛ̀ⲧⲉ ⲛⲁⲓϣⲫⲏⲣⲓ ⲉⲧⲁⲕϫⲟⲧⲟⲩ.</td>
      <td class="language English"><span style="color:#b00e23">(6)</span> And
      one said to the man clothed in linen, who was over the water of the
      river, When will be the end of the wonders which thou has mentioned</td>
      <td class="language Greek"><span style="color:#b00e23">(6)</span> καὶ
      εἶπεν τῷ ἀνδρὶ τῷ ἐνδεδυμένῳ τὰ βαδδιν ὃς ἦν ἐπάνω τοῦ
      ὕδατος τοῦ ποταμοῦ ἕως πότε τὸ πέρας ὧν εἴρηκας τῶν
      θαυμασίων</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲁⲓⲥⲱⲧⲉⲙ ⲉ̀ⲡⲓⲣⲱⲙⲓ ⲫⲏ ⲉⲧⲉ ⲡⲓⲃⲁⲇⲇⲓⲛ ⲧⲟⲓ ϩⲓⲱⲧϥ ⲫⲏ ⲉⲧϩⲓϫⲉⲛ ⲛⲓⲙⲱⲟⲩ ⲛ̀ⲧⲉ
      ⲫⲓⲁⲣⲟ. ⲁϥϭⲓⲥⲓ ⲛ̀ⲧⲉϥⲟⲩⲓⲛⲁⲙ ⲛⲉⲙ ⲧⲉϥϫⲁϭⲏ ⲉ̀ϩⲣⲏⲓ ⲉ̀ⲧⲫⲉ. ⲁϥⲱⲣⲕ ⲙ̀ⲫⲏ ⲉⲧⲟⲛϧ ϣⲁ
      ⲉⲛⲉϩ. ϫⲉ ⲟⲩⲥⲏⲟⲩ ⲛⲉⲙ ϩⲁⲛⲥⲏⲟⲩ. ⲛⲉⲙ ⲧⲫⲁϣⲓ ⲛ̀ⲟⲩⲥⲏⲟⲩ. ϧⲉⲛ ⲡϫⲓⲛⲑⲣⲉϥϫⲱⲕ ⲉ̀ⲃⲟⲗ
      ⲛ̀ϫⲉ ⲟⲩϫⲱⲣ ⲉ̀ⲃⲟⲗ ⲛ̀ⲧⲉ ⲟⲩϫⲓϫ. ⲛ̀ⲧⲉ ⲟⲩⲗⲁⲟⲥ ⲉϥⲧⲟⲩⲃⲏⲟⲩⲧ. ⲥⲉⲛⲁⲉⲙⲓ ⲉ̀ⲛⲁⲓ
      ⲧⲏⲣⲟⲩ.</td>
      <td class="language English"><span style="color:#b00e23">(7)</span> And I
      heard the man clothed in linen, who was over the water of the river, and
      he lifted up his right hand and his left hand to heaven, and sware by him
      that lives for ever, that it should be for a time of times and half a
      time: when the dispersion is ended they shall know all these things.</td>
      <td class="language Greek"><span style="color:#b00e23">(7)</span> καὶ
      ἤκουσα τοῦ ἀνδρὸς τοῦ ἐνδεδυμένου τὰ βαδδιν ὃς ἦν ἐπάνω
      τοῦ ὕδατος τοῦ ποταμοῦ καὶ ὕψωσεν τὴν δεξιὰν αὐτοῦ καὶ τὴν
      ἀριστερὰν αὐτοῦ εἰς τὸν οὐρανὸν καὶ ὤμοσεν ἐν τῷ ζῶντι
      τὸν αἰῶνα ὅτι εἰς καιρὸν καιρῶν καὶ ἥμισυ καιροῦ ἐν τῷ
      συντελεσθῆναι διασκορπισμὸν χειρὸς λαοῦ ἡγιασμένου γνώσονται
      πάντα ταῦτα</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁ̀ⲛⲟⲕ ⲁⲓⲥⲱⲧⲉⲙ. ⲟⲩⲟϩ ⲁⲓⲕⲁϯ. ⲡⲉϫⲏⲓ ϫⲉ ⲡⲁϭ̅ⲥ̅. ⲟⲩ ⲛⲉ ⲛⲓϧⲁⲉⲩ ⲛ̀ⲧⲉ ⲛⲁⲓ.</td>
      <td class="language English"><span style="color:#b00e23">(8)</span> And I
      heard, but I understood not: and I said, O Lord, what will be the end of
      these things?</td>
      <td class="language Greek"><span style="color:#b00e23">(8)</span> καὶ
      ἐγὼ ἤκουσα καὶ οὐ συνῆκα καὶ εἶπα κύριε τί τὰ ἔσχατα
      τούτων</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲡⲉϫⲁϥ ⲛⲏⲓ ⲙ̀ⲡⲁⲓⲣⲏϯ. ϫⲉ ⲇⲁⲛⲓⲏⲗ ⲁⲙⲟⲩ ϫⲉ ⲥⲉⲧⲟⲡ ⲛ̀ϫⲉ ⲛⲓⲥⲁϫⲓ. ⲟⲩⲟϩ
      ⲁⲩⲉⲣⲥⲫⲣⲁⲅⲓⲍⲓⲛ ⲙ̀ⲙⲱⲟⲩ. ϣⲁ ⲡϫⲱⲕ ⲛⲟ̀ⲩⲥⲩⲛⲧⲉⲗⲓⲁ</td>
      <td class="language English"><span style="color:#b00e23">(9)</span> And
      he said, Go, Daniel: for the words are closed and sealed up to the time
      of the end.</td>
      <td class="language Greek"><span style="color:#b00e23">(9)</span> καὶ
      εἶπεν δεῦρο Δανιηλ ὅτι ἐμπεφραγμένοι καὶ ἐσφραγισμένοι οἱ
      λόγοι ἕως καιροῦ πέρας</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲛ̀ⲥⲉⲥⲟⲕ ⲟⲩⲟϩ ⲛ̀ⲥⲉⲟⲩⲃⲁϣ. ⲟⲩⲟϩ ⲛ̀ⲥⲉⲫⲓⲥⲓ ⲛ̀ϫⲉ ϩⲁⲛⲙⲏϣ ⲟⲩⲟϩ ⲛ̀ⲥⲉⲉⲣⲙⲉⲧⲁⲛⲟⲓⲛ
      ⲛ̀ϫⲉ ⲛⲓⲁⲛⲟⲙⲟⲥ ⲟⲩⲟϩ ⲛⲓⲕⲁⲧϩⲏⲧ ⲉⲩⲉ̀ⲕⲁϯ</td>
      <td class="language English"><span style="color:#b00e23">(10)</span> Many
      must be tested, and thoroughly whitened, and tried with fire, and
      sanctified; but the transgressors shall transgress: and none of the
      transgressors shall understand; but the wise shall understand.</td>
      <td class="language Greek"><span style="color:#b00e23">(10)</span>
      ἐκλεγῶσιν καὶ ἐκλευκανθῶσιν καὶ πυρωθῶσιν πολλοί καὶ
      ἀνομήσωσιν ἄνομοι καὶ οὐ συνήσουσιν πάντες ἄνομοι καὶ οἱ
      νοήμονες συνήσουσιν</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉ̀ⲃⲟⲗ ϧⲉⲛ ⲛⲓⲥⲏⲟⲩ ⲛ̀ϣⲓⲃϯ. ⲛ̀ⲧⲉ ⲟⲩⲉⲛⲧⲉⲗⲉⲭⲓⲥⲙⲟⲥ. ⲛⲉⲙ ⲉ̀ⲡϫⲓⲛϯ ⲙ̀ⲡⲓⲥⲱϥ ⲛ̀ⲧⲉ
      ⲡⲓϣⲱϥ ϣⲟ ⲃ̅ ⲛⲉⲙ ⲥ̅ ⲛⲉⲙ ϥ̅ ⲛ̀ⲉϩⲟⲟⲩ.</td>
      <td class="language English"><span style="color:#b00e23">(11)</span> And
      from the time of the removal of the perpetual sacrifice, when the
      abomination of desolation shall be set up, there shall be a thousand two
      hundred and ninety days.</td>
      <td class="language Greek"><span style="color:#b00e23">(11)</span> καὶ
      ἀπὸ καιροῦ παραλλάξεως τοῦ ἐνδελεχισμοῦ καὶ τοῦ δοθῆναι
      βδέλυγμα ἐρημώσεως ἡμέραι χίλιαι διακόσιαι ἐνενήκοντα</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲙⲁⲕⲁⲣⲓⲟⲥ ⲡⲉ ⲫⲏ ⲉⲑⲛⲁⲁⲙⲟⲛⲓ ⲛ̀ⲧⲟⲧϥ. ⲟⲩⲟϩ ⲉⲑⲛⲁⲫⲟϩ ⲉ̀ϣⲟ ⲛⲉⲙ ⲧ̅ ⲛⲉⲙ ⲗ̅ⲉ̅</td>
      <td class="language English"><span style="color:#b00e23">(12)</span>
      Blessed is he that waits, and comes to the thousand three hundred and
      thirty-five days.</td>
      <td class="language Greek"><span style="color:#b00e23">(12)</span>
      μακάριος ὁ ὑπομένων καὶ φθάσας εἰς ἡμέρας χιλίας τριακοσίας
      τριάκοντα πέντε</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲛ̀ⲑⲟⲕ ⲁⲙⲟⲩ ⲙ̀ⲧⲟⲛ ⲙ̀ⲙⲟⲕ ⲉⲧⲓ ⲅⲁⲣ. ⲟⲩⲟⲛ ϩⲁⲛⲉϩⲟⲟⲩ ⲉ̀ⲡϫⲱⲕ ⲉ̀ⲛⲟⲩⲥⲩⲛⲧⲉⲗⲓⲁ. ⲟⲩⲟϩ
      ⲉⲕⲉ̀ⲙⲧⲟⲛ ⲙ̀ⲙⲟⲕ ⲉⲕⲉ̀ⲧⲱⲛⲕ ⲉ̀ⲡⲓⲕⲗⲏⲣⲟⲥ. ⲉⲩⲥⲩⲛⲧⲉⲗⲓⲁ ⲛ̀ⲧⲉ ϩⲁⲛⲉϩⲟⲟⲩ.</td>
      <td class="language English"><span style="color:#b00e23">(13)</span> But
      go thou, and rest; for there are yet days and seasons to the fulfillment
      of the end; and thou shalt stand in thy lot at the end of the days.</td>
      <td class="language Greek"><span style="color:#b00e23">(13)</span> καὶ
      σὺ δεῦρο καὶ ἀναπαύου ἔτι γὰρ ἡμέραι εἰς ἀναπλήρωσιν
      συντελείας καὶ ἀναστήσῃ εἰς τὸν κλῆρόν σου εἰς συντέλειαν
      ἡμερῶν</td>
    </tr>
  </table>
</body>
</html>
