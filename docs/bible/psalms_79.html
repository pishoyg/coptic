<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_80.html" rel="next">
  <link href="psalms_78.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_79" class="title">Psalms 79</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲟ̅ⲑ̅.
      ⲛ̀ⲧⲉ ⲁⲥⲁⲫ: ⲉ̀ⲡϫⲱⲕ ⲉ̀ⲃⲟⲗ. ⲉ̀ϫⲉⲛ ⲛⲏ ⲉⲧⲟⲩⲛⲁϣⲟⲃⲧⲟⲩ ⲉⲩⲙⲉⲧⲙⲉⲑⲣⲉ: ϯϩⲱⲇⲏ ⲉ̀ϫⲉⲛ
      ⲛⲓⲁⲥⲥⲩⲣⲓⲟⲥ.</span>
      </td>
      <td class="language Sahidic">ⲟ̅ⲑ̅. ⲉⲡϫⲱⲕ ⲉⲃⲟⲗ ϩⲁ ⲛⲉⲧⲛⲁϣⲓⲃⲉ ⲡⲙⲛ̅ⲧⲣⲉ ⲛ̅ⲁⲥⲁⲫ
      ⲡⲉⲯⲁⲗⲙⲟⲥ ϩⲁ ⲡⲁⲥⲥⲩⲣⲓⲟⲥ.</td>
      <td class="language English">For the end, for alternate strains, a
      testimony for Asaph, a Psalm concerning the Assyrian.</td>
      <td class="language Greek">Εἰς τὸ τέλος, ὑπὲρ τῶν
      ἀλλοιωθησοµένων· µαρτύριον τῷ Ασαφ, ψαλµὸς ὑπὲρ τοῦ
      Ἀσσυρίου.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲙⲁϩⲑⲏⲕ ⲫⲏ ⲉⲧⲁⲙⲟⲛⲓ ⲙ̀ⲡⲓⲥ̅ⲗ̅: ⲫⲏ ⲉⲧϭⲓⲙⲱⲓⲧ ϧⲁϫⲱϥ ⲛ̀ⲓⲱⲥⲏⲫ ⲙ̀ⲫⲣⲏϯ ⲛ̀ⲟⲩⲉⲥⲱⲟⲩ.
      <span style="color:#05537d">(2)</span> ⲫⲏ ⲉⲧϩⲉⲙⲥⲓ ϩⲓϫⲉⲛ ⲛⲓⲭⲉⲣⲟⲩⲃⲓⲙ ⲟⲩⲟⲛϩⲕ
      ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲁ︦)</span>
      ⲡⲉⲧⲙⲟⲟⲛⲉ ⲙ̅ⲡⲓⲏ̅ⲗ̅ ϯϩⲧⲏⲕ. ⲡⲉⲧϫⲓⲙⲟⲉⲓⲧ ϩⲏⲧϥ̅ ⲛ̅ⲓⲱⲥⲏⲫ ⲛ̅ⲑⲉ ⲛ̅ⲛⲓⲉⲥⲟⲟⲩ.
      ⲡⲉⲧϩⲙⲟⲟⲥ ⲉϩⲣⲁⲓ ⲉϫⲛ̅ ⲛⲉⲭⲉⲣⲟⲩⲃⲓⲛ ⲟⲩⲟⲛϩⲕ̅ ⲉⲃⲟⲗ.</td>
      <td class="language English"><span style="color:#b00e23">(1)</span>
      Attend, O Shepherd of Israel, who guidest Joseph like a flock; thou who
      sittest upon the cherubs, manifest thyself;</td>
      <td class="language Greek"><span style="color:#b00e23">(1)</span> Ὁ
      ποιµαίνων τὸν Ισραηλ, πρόσχες, ὁ ὁδηγῶν ὡσεὶ πρόβατα τὸν Ιωσηφ,
      ὁ καθήµενος ἐπὶ τῶν χερουβιν, ἐµφάνηθι.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲙ̀ⲡⲉⲕⲙ̀ⲑⲟ ⲛ̀ⲉⲫⲣⲉⲙ ⲛⲉⲙ ⲃⲉⲛⲓⲁⲙⲓⲛ ⲛⲉⲙ ⲙⲁⲛⲁⲥⲥⲏ: ⲙⲁⲧⲟⲩⲛⲟⲥ ⲧⲉⲕϫⲟⲙ ⲁⲙⲟⲩ
      ⲉ̀ⲫⲛⲁϩⲙⲉⲛ.</td>
      <td class="language Sahidic"><span style="color:#b00e23">(ⲃ︦)</span>
      ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲉⲫⲣⲁⲓⲙ ⲙⲛ̅ ⲃⲉⲛⲓⲁⲙⲉⲓⲛ ⲙⲛ̅ ⲙⲁⲛⲁⲥⲥⲏ ⲙⲁⲧⲟⲩⲛⲉⲥ ⲧⲉⲕϭⲟⲙ ⲛⲅ̅ⲉⲓ
      ⲉⲧⲟⲩϫⲟⲛ</td>
      <td class="language English"><span style="color:#b00e23">(2)</span>
      before Ephraim and Benjamin and Manasse, stir up thy power, and come to
      deliver us.</td>
      <td class="language Greek"><span style="color:#b00e23">(2)</span>
      ἐναντίον Εφραιµ καὶ Βενιαµιν καὶ Μανασση ἐξέγειρον τὴν δυναστείαν
      σου καὶ ἐλθὲ εἰς τὸ σῶσαι ἡµᾶς.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲙⲁⲧⲁⲥⲑⲟⲛ ⲫϯ: ⲙⲁⲣⲉ ⲡⲉⲕϩⲟ ⲉⲣⲟⲩⲱⲓⲛⲓ ⲉ̀ϩⲣⲏⲓ ⲉ̀ϫⲱⲛ ⲟⲩⲟϩ ⲉ̀ⲛⲉⲛⲟϩⲉⲙ.</td>
      <td class="language Sahidic"><span style="color:#b00e23">(ⲅ︦)</span>
      ⲡⲛⲟⲩⲧⲉ ⲙⲁⲕⲧⲟⲛ ⲟⲩⲱⲛϩ̅ ⲉⲃⲟⲗ ⲙ̅ⲡⲉⲕϩⲟ ⲁⲩⲱ ⲧⲛ̅ⲛⲁⲟⲩϫⲁⲓ.</td>
      <td class="language English"><span style="color:#b00e23">(3)</span> Turn
      us, O God, and cause thy face to shine; and we shall be delivered.</td>
      <td class="language Greek"><span style="color:#b00e23">(3)</span> ὁ
      θεός, ἐπίστρεψον ἡµᾶς καὶ ἐπίφανον τὸ πρόσωπόν σου, καὶ
      σωθησόµεθα.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ: ϣⲁ ⲑⲛⲁⲩ ⲕϫⲱⲛⲧ ⲉ̀ϩⲣⲏⲓ ⲉ̀ϫⲉⲛ ⲧⲡⲣⲟⲥⲉⲩⲭⲏ ⲛ̀ⲧⲉ
      ⲡⲉⲕⲃⲱⲕ.</td>
      <td class="language Sahidic"><span style="color:#b00e23">(ⲇ︦)</span>
      ⲡϫⲟⲉⲓⲥ ⲡⲛⲟⲩⲧⲉ ⲛ̅ⲛ̅ϭⲟⲙ ϣⲁⲧⲛⲁⲩ ⲕⲛⲟϭⲥ ⲉϫⲙ̅ ⲡⲉϣⲗⲏⲗ ⲛ̅ⲛⲉⲕϩⲙ̅ϩⲁⲗ.</td>
      <td class="language English"><span style="color:#b00e23">(4)</span> O
      Lord God of hosts, how long art thou angry with the prayer of thy
      servant?</td>
      <td class="language Greek"><span style="color:#b00e23">(4)</span> κύριε
      ὁ θεὸς τῶν δυνάµεων, ἕως πότε ὀργίζῃ ἐπὶ τὴν προσευχὴν τοῦ
      δούλου σου,</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲁⲕⲧⲉⲙⲙⲟⲛ ⲛ̀ⲟⲩⲱⲓⲕ ⲛ̀ⲧⲉ ϩⲁⲛⲉⲣⲙⲱⲟⲩⲓ: ⲟⲩⲟϩ ⲁⲕⲧⲥⲟⲛ ⲛ̀ⲟⲩϣⲓ ⲛ̀ⲉⲣⲙⲏ.</td>
      <td class="language Sahidic"><span style="color:#b00e23">(ⲉ︦)</span>
      ⲕⲛⲁⲧⲙ̅ⲙⲟⲛ ⲛ̅ⲟⲩⲟⲉⲓⲕ ⲛ̅ⲣⲙ̅ⲉⲓⲏ. ⲕⲛⲁⲧⲥⲟⲛ ⲛ̅ϩⲉⲛⲣⲙⲉⲓⲏ ϩⲛ̅ ⲟⲩϣⲓ.</td>
      <td class="language English"><span style="color:#b00e23">(5)</span> Thou
      wilt feed us with bread of tears; and wilt cause us to drink tears by
      measure.</td>
      <td class="language Greek"><span style="color:#b00e23">(5)</span>
      ψωµιεῖς ἡµᾶς ἄρτον δακρύων καὶ ποτιεῖς ἡµᾶς ἐν δάκρυσιν ἐν
      µέτρῳ;</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁⲕⲭⲁⲛ ⲉⲩⲁⲛⲧⲓⲗⲟⲅⲓⲁ ⲛ̀ⲛⲉⲛⲑⲉϣⲉⲩ: ⲟⲩⲟϩ ⲁⲩⲉⲗⲕϣⲁⲓ ⲛ̀ⲥⲱⲛ ⲛ̀ϫⲉ ⲛⲉⲛϫⲁϫⲓ.</td>
      <td class="language Sahidic"><span style="color:#b00e23">(ⲋ︦)</span> ⲁⲕⲕⲱ
      ⲙ̅ⲙⲟⲛ ⲛ̅ⲟⲩⲱϩⲙ̅ ⲛ̅ⲛⲉⲧϩⲏⲛ ⲉⲣⲟⲛ. ⲁⲩⲱ ⲛⲉⲛϫⲓϫⲉⲉⲩ ⲁⲩⲗⲕϣⲁ ⲛ̅ⲥⲱⲛ</td>
      <td class="language English"><span style="color:#b00e23">(6)</span> Thou
      has made us a strife to our neighbours; and our enemies have mocked at
      us.</td>
      <td class="language Greek"><span style="color:#b00e23">(6)</span> ἔθου
      ἡµᾶς εἰς ἀντιλογίαν τοῖς γείτοσιν ἡµῶν, καὶ οἱ ἐχθροὶ ἡµῶν
      ἐµυκτήρισαν ἡµᾶς.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ ⲙⲁⲧⲁⲥⲑⲟⲛ: ⲙⲁⲣⲉ ⲡⲉⲕϩⲟ ⲉⲣⲟⲩⲱⲓⲛⲓ ⲉ̀ϩⲣⲏⲓ ⲉ̀ϫⲱⲛ ⲟⲩⲟϩ
      ⲉ̀ⲛⲉⲛⲟϩⲉⲙ.</td>
      <td class="language Sahidic"><span style="color:#b00e23">(ⲍ︦)</span>
      ⲡⲛⲟⲩⲧⲉ ⲛ̅ⲛ̅ϭⲟⲙ ⲙⲁⲕⲧⲟⲛ. ⲛⲅ̅ⲟⲩⲉⲛϩ ⲡⲉⲕϩⲟ ⲉⲃⲟⲗ ⲉϫⲱⲛ ⲛ̅ⲧⲛ̅ⲟⲩϫⲁⲓ. ⲇⲓⲁⲯⲁⲗⲙⲁ</td>
      <td class="language English"><span style="color:#b00e23">(7)</span> Turn
      us, O Lord God of hosts, and cause thy face to shine; and we shall be
      saved. Pause.</td>
      <td class="language Greek"><span style="color:#b00e23">(7)</span> κύριε
      ὁ θεὸς τῶν δυνάµεων, ἐπίστρεψον ἡµᾶς καὶ ἐπίφανον τὸ
      πρόσωπόν σου, καὶ σωθησόµεθα. διάψαλµα.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁⲕⲟⲩⲱⲧⲉⲃ ⲛ̀ⲟⲩⲃⲱ ⲛ̀ⲁⲗⲟⲗⲓ ⲉ̀ⲃⲟⲗ ϧⲉⲛ ⲭⲏⲙⲓ: ⲁⲕϩⲓⲟⲩⲓ ⲛ̀ϩⲁⲛⲉⲑⲛⲟⲥ ⲉ̀ⲃⲟⲗ ⲁⲕⲧⲱϫⲓ
      ⲙ̀ⲙⲟⲥ:</td>
      <td class="language Sahidic"><span style="color:#b00e23">(ⲏ︦)</span>
      ⲁⲕⲡⲉⲛⲉ ⲟⲩⲃⲱ ⲛ̅ⲉⲗⲟⲟⲗⲉ ⲉⲃⲟⲗ ϩⲛ̅ ⲕⲏⲙⲉ. ⲁⲕⲛⲟⲩϫⲉ ⲉⲃⲟⲗ ⲛ̅ϩⲉⲛϩⲉⲑⲛⲟⲥ
      ⲁⲕⲧⲟϭⲥ̅.</td>
      <td class="language English"><span style="color:#b00e23">(8)</span> Thou
      hast transplanted a vine out of Egypt: thou hast cast out the heathen,
      and planted it.</td>
      <td class="language Greek"><span style="color:#b00e23">(8)</span>
      ἄµπελον ἐξ Αἰγύπτου µετῆρας, ἐξέβαλες ἔθνη καὶ κατεφύτευσας
      αὐτήν·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ⲁⲕϭⲓⲙⲱⲓⲧ ϧⲁϫⲱⲥ. <span style=
      "color:#05537d">(9)</span> ⲟⲩⲟϩ ⲁⲕⲧⲱϫⲓ ⲛ̀ⲛⲉⲥⲛⲟⲩⲛⲓ ⲁϥⲙⲟϩ ⲛ̀ϫⲉ ⲡⲕⲁϩⲓ:</td>
      <td class="language Sahidic"><span style="color:#b00e23">(ⲑ︦)</span>
      ⲁⲕϫⲓⲙⲟⲉⲓⲧ ϩⲁ ⲧⲉⲥϩⲏ. ⲁⲕⲧⲉϭ ⲛⲉⲥⲛⲟⲩⲛⲉ ⲁ ⲡⲕⲁϩ ⲙⲟⲩϩ.</td>
      <td class="language English"><span style="color:#b00e23">(9)</span> Thou
      madest a way before it, and didst cause its roots to strike, and the land
      was filled with it.</td>
      <td class="language Greek"><span style="color:#b00e23">(9)</span>
      ὡδοποίησας ἔµπροσθεν αὐτῆς καὶ κατεφύτευσας τὰς ῥίζας αὐτῆς,
      καὶ ἐπλήσθη ἡ γῆ.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ⲧⲉⲥϧⲏⲓⲃⲓ ⲁⲥϩⲱⲃⲥ ⲉ̀ϫⲉⲛ ϩⲁⲛⲧⲱⲟⲩ:
      ⲟⲩⲟϩ ⲛⲉⲥϫⲁⲗ ⲛ̀ⲛⲓϣⲉⲛⲥⲓϥⲓ ⲛ̀ⲧⲉ ⲫϯ.</td>
      <td class="language Sahidic"><span style="color:#b00e23">(ⲓ︦)</span> ⲁ
      ⲧⲉⲥϩⲁⲉⲓⲃⲉⲥ ϩⲃ̅ⲥ ⲛ̅ⲧⲟⲩⲉⲓⲏ ⲁⲩⲱ ⲁ ⲛⲉⲥϯⲟⲩⲱ ϩⲃ̅ⲥ ⲛ̅ⲕⲉⲇⲣⲟⲥ ⲙ̅ⲡⲛⲟⲩⲧⲉ.</td>
      <td class="language English"><span style="color:#b00e23">(10)</span> Its
      shadow covered the mountains, and its shoots equalled the goodly
      cedars.</td>
      <td class="language Greek"><span style="color:#b00e23">(10)</span>
      ἐκάλυψεν ὄρη ἡ σκιὰ αὐτῆς καὶ αἱ ἀναδενδράδες αὐτῆς τὰς
      κέδρους τοῦ θεοῦ·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(10)</span> ⲁⲥⲥⲟⲩⲧⲉⲛ ⲛ̀ⲛⲉⲥⲕⲗⲏⲙⲁ ⲉ̀ⲃⲟⲗ ϣⲁ
      ⲫⲓⲟⲙ: ⲟⲩⲟϩ ⲛⲉⲥⲙⲟⲩⲗϫ ϣⲁ ⲫⲓⲁⲣⲟ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲥⲡⲣϣ̅ ⲛⲉⲥϣⲗϩ̅ ⲉⲃⲟⲗ ϣⲁ ⲑⲁⲗⲁⲥⲥⲁ. ⲁⲩⲱ ⲛⲉⲥϯⲟⲩⲱ ϣⲁ ⲡⲉⲓⲉⲣⲟ.</td>
      <td class="language English"><span style="color:#b00e23">(11)</span> It
      sent forth its branches to the sea, and its shoots to the river.</td>
      <td class="language Greek"><span style="color:#b00e23">(11)</span>
      ἐξέτεινεν τὰ κλήµατα αὐτῆς ἕως θαλάσσης καὶ ἕως ποταµοῦ τὰς
      παραφυάδας αὐτῆς.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(11)</span> ⲉⲑⲃⲉ ⲟⲩ ⲁⲕⲣⲱϧⲧ ⲙ̀ⲡⲉⲥⲥⲟⲃⲧ ⲟⲩⲟϩ
      ⲥⲉϭⲱⲗ ⲙ̀ⲙⲟⲥ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲧⲥⲓⲛⲓ ϩⲓ ⲡⲓⲙⲱⲓⲧ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲉⲧⲃⲉ ⲟⲩ ⲁⲕϣⲣ̅ϣⲣ̅ ⲡⲉⲥϫⲟⲗϫⲗ. ⲁⲩⲱ ⲥⲉϫⲱⲱⲗⲉ ⲛ̅ϩⲏⲧⲥ̅ ⲛ̅ϭⲓ ⲟⲩⲟⲛ ⲛⲓⲙ ⲉⲧⲙⲟⲟϣⲉ ϩⲛ̅
      ⲧⲉϩⲓⲏ</td>
      <td class="language English"><span style="color:#b00e23">(12)</span>
      Wherefore hast thou broken down its hedge, while all that pass by the way
      pluck it?</td>
      <td class="language Greek"><span style="color:#b00e23">(12)</span> ἵνα
      τί καθεῖλες τὸν φραγµὸν αὐτῆς καὶ τρυγῶσιν αὐτὴν πάντες οἱ
      παραπορευόµενοι τὴν ὁδόν;</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(12)</span> ⲁϥⲧⲁⲕⲟⲥ ⲛ̀ϫⲉ ⲟⲩⲣⲓⲣ ⲛⲧⲱⲟⲩ ⲉ̀ⲃⲟⲗ
      ϧⲉⲛ ⲟⲩⲓⲁϩ ϣϣⲏⲛ: ⲟⲩⲓⲁⲛⲧⲱⲟⲩ ⲡⲉⲧⲁϥⲙⲉⲛⲛⲏⲧⲥ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁϥⲧⲁⲕⲟⲥ ⲛ̅ϭⲓ ⲟⲩⲣⲓⲣ ϩⲟⲟⲩⲧ ⲉⲃⲟⲗ ϩⲛ̅ ⲧⲥⲱϣⲉ ⲁⲩⲱ ⲟⲩⲉⲓⲁϩⲟⲟⲩⲧ ⲁϥⲙⲁⲛ̅ⲟⲩⲟⲩⲥ</td>
      <td class="language English"><span style="color:#b00e23">(13)</span> The
      boar out of the wood has laid it waste, and the wild beast has devoured
      it.</td>
      <td class="language Greek"><span style="color:#b00e23">(13)</span>
      ἐλυµήνατο αὐτὴν σῦς ἐκ δρυµοῦ, καὶ µονιὸς ἄγριος κατενεµήσατο
      αὐτήν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(13)</span> ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ ⲕⲟⲧⲕ ϫⲉ ϫⲟⲩϣⲧ
      ⲉ̀ⲃⲟⲗ ϧⲉⲛ ⲧⲫⲉ: ⲟⲩⲟϩ ⲁⲛⲁⲩ ⲟⲩⲟϩ ϫⲉⲙⲡϣⲓⲛⲓ ⲛ̀ⲧⲁⲓⲃⲱ ⲛ̀ⲁⲗⲟⲗⲓ: ⲥⲉⲃⲧⲱⲧⲥ ⲟⲩⲟϩ
      ⲥⲉⲙⲛⲏⲧⲥ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲙⲁⲕⲧⲟⲛ ϭⲉ ⲡⲛⲟⲩⲧⲉ ⲛ̅ⲛ̅ϭⲟⲙ. ⲛⲅ̅ϭⲱϣⲧ̅ ⲉⲃⲟⲗ ϩⲛ̅ ⲧⲡⲉ ⲛⲅ̅ⲛⲁⲩ. ⲛⲅ̅ⲙ̅ⲡϣⲓⲛⲉ
      ⲛ̅ⲧⲉⲓⲃⲱ ⲛ̅ⲉⲗⲟⲟⲗⲉ ⲛⲅ̅ⲥⲃ̅ⲧⲱⲧⲥ̅</td>
      <td class="language English"><span style="color:#b00e23">(14)</span> O
      God of hosts, turn, we pray thee: look on us from heaven, and behold and
      visit this vine;</td>
      <td class="language Greek"><span style="color:#b00e23">(14)</span> ὁ
      θεὸς τῶν δυνάµεων, ἐπίστρεψον δή, ἐπίβλεψον ἐξ οὐρανοῦ καὶ
      ἰδὲ καὶ ἐπίσκεψαι τὴν ἄµπελον ταύτην</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      <span style="color:#05537d">(13)</span> ⲑⲁⲓ ⲉⲧⲁⲥϭⲟⲥ ⲛ̀ϫⲉ ⲧⲉⲕⲟⲩⲓⲛⲁⲙ.
      <span style="color:#05537d">(14)</span> ⲛⲉⲙ ⲉ̀ϫⲉⲛ ⲡϣⲏⲣⲓ ⲙ̀ⲫⲣⲱⲙⲓ ⲫⲁⲓ
      ⲉⲧⲁⲕⲧⲁϫⲣⲟϥ ⲛⲁⲕ.</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲧⲁⲓ ⲉⲛⲧⲁ ⲧⲉⲕⲟⲩⲛⲁⲙ ⲧⲟϭⲥ̅. ⲁⲩⲱ ⲉϫⲙ̅ ⲡϣⲏⲣⲉ ⲙ̅ⲡⲣⲱⲙⲉ ⲉⲛⲧⲁⲕⲧⲁϫⲣⲟϥ ⲛⲁⲕ</td>
      <td class="language English"><span style="color:#b00e23">(15)</span> and
      restore that which thy right hand has planted: and look on the son of man
      whom thou didst strengthen for thyself.</td>
      <td class="language Greek"><span style="color:#b00e23">(15)</span> καὶ
      κατάρτισαι αὐτήν, ἣν ἐφύτευσεν ἡ δεξιά σου, καὶ ἐπὶ υἱὸν
      ἀνθρώπου, ὃν ἐκραταίωσας σεαυτῷ.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      <span style="color:#05537d">(15)</span> ϫⲉ ⲁⲩⲣⲟⲕϩⲥ ϧⲉⲛ ⲡⲓⲭⲣⲱⲙ ⲟⲩⲟϩ ⲁⲩϭⲣⲏ
      ⲙ̀ⲙⲟⲥ: ⲉ̀ⲃⲟⲗ ϩⲓⲧⲉⲛ ⲧⲉⲡⲓⲧⲓⲙⲓⲁ ⲛ̀ⲧⲉ ⲡⲉⲕϩⲟ ⲉⲩⲉ̀ⲧⲁⲕⲟ.</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲉⲥⲣⲟⲕϩ̅ ϩⲛ̅ ⲟⲩⲕⲱϩⲧ̅ ⲁⲩⲱ ⲉⲥϭⲣⲏ ⲥⲉⲛⲁⲧⲁⲕⲟ ⲉⲃⲟⲗ ϩⲛ̅ ⲧⲉⲡⲓⲧⲓⲙⲓⲁ ⲙ̅ⲡⲉⲕϩⲟ.</td>
      <td class="language English"><span style="color:#b00e23">(16)</span> It
      is burnt with fire and dug up: they shall perish at the rebuke of thy
      presence.</td>
      <td class="language Greek"><span style="color:#b00e23">(16)</span>
      ἐµπεπυρισµένη πυρὶ καὶ ἀνεσκαµµένη· ἀπὸ ἐπιτιµήσεως τοῦ
      προσώπου σου ἀπολοῦνται.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(16)</span> ⲙⲁⲣⲉ ⲧⲉⲕϫⲓϫ ϣⲱⲡⲓ ϩⲓϫⲉⲛ ⲫⲣⲱⲙⲓ ⲛ̀ⲧⲉ
      ⲧⲉⲕⲟⲩⲓⲛⲁⲙ: ⲛⲉⲙ ⲉ̀ϫⲉⲛ ⲡϣⲏⲣⲓ ⲙ̀ⲫⲣⲱⲙⲓ ⲫⲁⲓ ⲉⲧⲁⲕⲧⲁϫⲣⲟϥ ⲛⲁⲕ:</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲉⲣⲉ ⲧⲉⲕϭⲓϫ ϣⲱⲡⲉ ⲉϫⲙ̅ ⲡⲣⲱⲙⲉ ⲛ̅ⲧⲉⲕⲟⲩⲛⲁⲙ. ⲁⲩⲱ ⲉϫⲙ̅ ⲡϣⲏⲣⲉ ⲙ̅ⲡⲣⲱⲙⲉ ⲉⲛⲧⲁⲕⲧⲁϫⲣⲟϥ
      ⲛⲁⲕ</td>
      <td class="language English"><span style="color:#b00e23">(17)</span> Let
      thy hand be upon the man of thy right hand, and upon the son of man whom
      thou didst strengthen for thyself.</td>
      <td class="language Greek"><span style="color:#b00e23">(17)</span>
      γενηθήτω ἡ χείρ σου ἐπ’ ἄνδρα δεξιᾶς σου καὶ ἐπὶ υἱὸν
      ἀνθρώπου, ὃν ἐκραταίωσας σεαυτῷ·</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      <span style="color:#05537d">(16)</span> ⲟⲩⲟϩ ⲛ̀ⲛⲉⲛϩⲉⲛⲉⲛ ⲥⲁⲃⲟⲗ ⲙ̀ⲙⲟⲕ
      ⲉⲕⲉ̀ⲧⲁⲛϧⲟⲛ ⲟⲩⲟϩ ⲉⲛⲉ̀ⲧⲱⲃϩ ⲙ̀ⲡⲉⲕⲣⲁⲛ.</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲁⲩⲱ ⲛ̅ⲛⲉⲛⲥⲁϩⲱⲛ ⲉⲃⲟⲗ ⲙ̅ⲙⲟⲕ. ⲕⲛⲁⲧⲁⲛϩⲟⲛ ⲁⲩⲱ ⲧⲛ̅ⲛⲁⲉⲡⲓⲕⲁⲗⲉⲓ ⲙ̅ⲡⲉⲕⲣⲁⲛ.</td>
      <td class="language English"><span style="color:#b00e23">(18)</span> So
      will we not depart from thee: thou shalt quicken us, and we will call
      upon thy name.</td>
      <td class="language Greek"><span style="color:#b00e23">(18)</span> καὶ
      οὐ µὴ ἀποστῶµεν ἀπὸ σοῦ, ζωώσεις ἡµᾶς, καὶ τὸ ὄνοµά σου
      ἐπικαλεσόµεθα.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      <span style="color:#05537d">(17)</span> ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ ⲙⲁⲧⲁⲥⲑⲟⲛ:
      ⲙⲁⲣⲉ ⲡⲉⲕϩⲟ ⲉⲣⲟⲩⲱⲓⲛⲓ ⲉ̀ϩⲣⲏⲓ ⲉ̀ϫⲱⲛ ⲟⲩⲟϩ ⲉⲛⲉ̀ⲛⲟϩⲉⲙ.</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲡϫⲟⲉⲓⲥ ⲡⲛⲟⲩⲧⲉ ⲛ̅ⲛ̅ϭⲟⲙ ⲙⲁⲕⲧⲟⲛ. ⲛⲅ̅ⲟⲩⲉⲛϩ̅ ⲡⲉⲕϩⲟ ⲉⲃⲟⲗ ⲉϫⲱⲛ ⲛ̅ⲧⲛ̅ⲟⲩϫⲁⲓ:</td>
      <td class="language English"><span style="color:#b00e23">(19)</span> Turn
      us, O Lord God of hosts, and make thy face to shine; and we shall be
      saved.</td>
      <td class="language Greek"><span style="color:#b00e23">(19)</span> κύριε
      ὁ θεὸς τῶν δυνάµεων, ἐπίστρεψον ἡµᾶς καὶ ἐπίφανον τὸ
      πρόσωπόν σου, καὶ σωθησόµεθα.</td>
    </tr>
  </table>
</body>
</html>
