<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_80.html" rel="next">
  <link href="psalms_78.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="psalms_79">Psalms 79</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲟ̅ⲑ̅. ⲛ̀ⲧⲉ ⲁⲥⲁⲫ: ⲉ̀ⲡϫⲱⲕ ⲉ̀ⲃⲟⲗ.
      ⲉ̀ϫⲉⲛ ⲛⲏ ⲉⲧⲟⲩⲛⲁϣⲟⲃⲧⲟⲩ ⲉⲩⲙⲉⲧⲙⲉⲑⲣⲉ: ϯϩⲱⲇⲏ ⲉ̀ϫⲉⲛ ⲛⲓⲁⲥⲥⲩⲣⲓⲟⲥ.</span>
      </td>
      <td>ⲟ̅ⲑ̅. ⲉⲡϫⲱⲕ ⲉⲃⲟⲗ ϩⲁ ⲛⲉⲧⲛⲁϣⲓⲃⲉ ⲡⲙⲛ̅ⲧⲣⲉ ⲛ̅ⲁⲥⲁⲫ ⲡⲉⲯⲁⲗⲙⲟⲥ ϩⲁ
      ⲡⲁⲥⲥⲩⲣⲓⲟⲥ.</td>
      <td>For the end, for alternate strains, a testimony for Asaph, a Psalm
      concerning the Assyrian.</td>
      <td>Εἰς τὸ τέλος, ὑπὲρ τῶν ἀλλοιωθησοµένων· µαρτύριον τῷ Ασαφ, ψαλµὸς
      ὑπὲρ τοῦ Ἀσσυρίου.</td>
    </tr>

    <tr>
      <td><span style="color:#b00e23">(ⲁ̅)</span> ⲙⲁϩⲑⲏⲕ ⲫⲏ ⲉⲧⲁⲙⲟⲛⲓ ⲙ̀ⲡⲓⲥ̅ⲗ̅:
      ⲫⲏ ⲉⲧϭⲓⲙⲱⲓⲧ ϧⲁϫⲱϥ ⲛ̀ⲓⲱⲥⲏⲫ ⲙ̀ⲫⲣⲏϯ ⲛ̀ⲟⲩⲉⲥⲱⲟⲩ. <span style=
      "color:#05537d">(2)</span> ⲫⲏ ⲉⲧϩⲉⲙⲥⲓ ϩⲓϫⲉⲛ ⲛⲓⲭⲉⲣⲟⲩⲃⲓⲙ ⲟⲩⲟⲛϩⲕ ⲉ̀ⲃⲟⲗ</td>
      <td><span style="color:#b00e23">(ⲁ︦)</span> ⲡⲉⲧⲙⲟⲟⲛⲉ ⲙ̅ⲡⲓⲏ̅ⲗ̅ ϯϩⲧⲏⲕ.
      ⲡⲉⲧϫⲓⲙⲟⲉⲓⲧ ϩⲏⲧϥ̅ ⲛ̅ⲓⲱⲥⲏⲫ ⲛ̅ⲑⲉ ⲛ̅ⲛⲓⲉⲥⲟⲟⲩ. ⲡⲉⲧϩⲙⲟⲟⲥ ⲉϩⲣⲁⲓ ⲉϫⲛ̅ ⲛⲉⲭⲉⲣⲟⲩⲃⲓⲛ
      ⲟⲩⲟⲛϩⲕ̅ ⲉⲃⲟⲗ.</td>
      <td><span style="color:#b00e23">(1)</span> Attend, O Shepherd of Israel,
      who guidest Joseph like a flock; thou who sittest upon the cherubs,
      manifest thyself;</td>
      <td><span style="color:#b00e23">(1)</span> Ὁ ποιµαίνων τὸν Ισραηλ,
      πρόσχες, ὁ ὁδηγῶν ὡσεὶ πρόβατα τὸν Ιωσηφ, ὁ καθήµενος ἐπὶ τῶν χερουβιν,
      ἐµφάνηθι.</td>
    </tr>

    <tr>
      <td><span style="color:#b00e23">(ⲃ̅)</span> ⲙ̀ⲡⲉⲕⲙ̀ⲑⲟ ⲛ̀ⲉⲫⲣⲉⲙ ⲛⲉⲙ
      ⲃⲉⲛⲓⲁⲙⲓⲛ ⲛⲉⲙ ⲙⲁⲛⲁⲥⲥⲏ: ⲙⲁⲧⲟⲩⲛⲟⲥ ⲧⲉⲕϫⲟⲙ ⲁⲙⲟⲩ ⲉ̀ⲫⲛⲁϩⲙⲉⲛ.</td>
      <td><span style="color:#b00e23">(ⲃ︦)</span> ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲉⲫⲣⲁⲓⲙ ⲙⲛ̅
      ⲃⲉⲛⲓⲁⲙⲉⲓⲛ ⲙⲛ̅ ⲙⲁⲛⲁⲥⲥⲏ ⲙⲁⲧⲟⲩⲛⲉⲥ ⲧⲉⲕϭⲟⲙ ⲛⲅ̅ⲉⲓ ⲉⲧⲟⲩϫⲟⲛ</td>
      <td><span style="color:#b00e23">(2)</span> before Ephraim and Benjamin
      and Manasse, stir up thy power, and come to deliver us.</td>
      <td><span style="color:#b00e23">(2)</span> ἐναντίον Εφραιµ καὶ Βενιαµιν
      καὶ Μανασση ἐξέγειρον τὴν δυναστείαν σου καὶ ἐλθὲ εἰς τὸ σῶσαι ἡµᾶς.</td>
    </tr>

    <tr>
      <td><span style="color:#b00e23">(ⲅ̅)</span> ⲙⲁⲧⲁⲥⲑⲟⲛ ⲫϯ: ⲙⲁⲣⲉ ⲡⲉⲕϩⲟ
      ⲉⲣⲟⲩⲱⲓⲛⲓ ⲉ̀ϩⲣⲏⲓ ⲉ̀ϫⲱⲛ ⲟⲩⲟϩ ⲉ̀ⲛⲉⲛⲟϩⲉⲙ.</td>
      <td><span style="color:#b00e23">(ⲅ︦)</span> ⲡⲛⲟⲩⲧⲉ ⲙⲁⲕⲧⲟⲛ ⲟⲩⲱⲛϩ̅ ⲉⲃⲟⲗ
      ⲙ̅ⲡⲉⲕϩⲟ ⲁⲩⲱ ⲧⲛ̅ⲛⲁⲟⲩϫⲁⲓ.</td>
      <td><span style="color:#b00e23">(3)</span> Turn us, O God, and cause thy
      face to shine; and we shall be delivered.</td>
      <td><span style="color:#b00e23">(3)</span> ὁ θεός, ἐπίστρεψον ἡµᾶς καὶ
      ἐπίφανον τὸ πρόσωπόν σου, καὶ σωθησόµεθα.</td>
    </tr>

    <tr>
      <td><span style="color:#b00e23">(ⲇ̅)</span> ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ: ϣⲁ ⲑⲛⲁⲩ
      ⲕϫⲱⲛⲧ ⲉ̀ϩⲣⲏⲓ ⲉ̀ϫⲉⲛ ⲧⲡⲣⲟⲥⲉⲩⲭⲏ ⲛ̀ⲧⲉ ⲡⲉⲕⲃⲱⲕ.</td>
      <td><span style="color:#b00e23">(ⲇ︦)</span> ⲡϫⲟⲉⲓⲥ ⲡⲛⲟⲩⲧⲉ ⲛ̅ⲛ̅ϭⲟⲙ ϣⲁⲧⲛⲁⲩ
      ⲕⲛⲟϭⲥ ⲉϫⲙ̅ ⲡⲉϣⲗⲏⲗ ⲛ̅ⲛⲉⲕϩⲙ̅ϩⲁⲗ.</td>
      <td><span style="color:#b00e23">(4)</span> O Lord God of hosts, how long
      art thou angry with the prayer of thy servant?</td>
      <td><span style="color:#b00e23">(4)</span> κύριε ὁ θεὸς τῶν δυνάµεων, ἕως
      πότε ὀργίζῃ ἐπὶ τὴν προσευχὴν τοῦ δούλου σου,</td>
    </tr>

    <tr>
      <td><span style="color:#b00e23">(ⲉ̅)</span> ⲁⲕⲧⲉⲙⲙⲟⲛ ⲛ̀ⲟⲩⲱⲓⲕ ⲛ̀ⲧⲉ
      ϩⲁⲛⲉⲣⲙⲱⲟⲩⲓ: ⲟⲩⲟϩ ⲁⲕⲧⲥⲟⲛ ⲛ̀ⲟⲩϣⲓ ⲛ̀ⲉⲣⲙⲏ.</td>
      <td><span style="color:#b00e23">(ⲉ︦)</span> ⲕⲛⲁⲧⲙ̅ⲙⲟⲛ ⲛ̅ⲟⲩⲟⲉⲓⲕ ⲛ̅ⲣⲙ̅ⲉⲓⲏ.
      ⲕⲛⲁⲧⲥⲟⲛ ⲛ̅ϩⲉⲛⲣⲙⲉⲓⲏ ϩⲛ̅ ⲟⲩϣⲓ.</td>
      <td><span style="color:#b00e23">(5)</span> Thou wilt feed us with bread
      of tears; and wilt cause us to drink tears by measure.</td>
      <td><span style="color:#b00e23">(5)</span> ψωµιεῖς ἡµᾶς ἄρτον δακρύων καὶ
      ποτιεῖς ἡµᾶς ἐν δάκρυσιν ἐν µέτρῳ;</td>
    </tr>

    <tr>
      <td><span style="color:#b00e23">(ⲋ̅)</span> ⲁⲕⲭⲁⲛ ⲉⲩⲁⲛⲧⲓⲗⲟⲅⲓⲁ ⲛ̀ⲛⲉⲛⲑⲉϣⲉⲩ:
      ⲟⲩⲟϩ ⲁⲩⲉⲗⲕϣⲁⲓ ⲛ̀ⲥⲱⲛ ⲛ̀ϫⲉ ⲛⲉⲛϫⲁϫⲓ.</td>
      <td><span style="color:#b00e23">(ⲋ︦)</span> ⲁⲕⲕⲱ ⲙ̅ⲙⲟⲛ ⲛ̅ⲟⲩⲱϩⲙ̅ ⲛ̅ⲛⲉⲧϩⲏⲛ
      ⲉⲣⲟⲛ. ⲁⲩⲱ ⲛⲉⲛϫⲓϫⲉⲉⲩ ⲁⲩⲗⲕϣⲁ ⲛ̅ⲥⲱⲛ</td>
      <td><span style="color:#b00e23">(6)</span> Thou has made us a strife to
      our neighbours; and our enemies have mocked at us.</td>
      <td><span style="color:#b00e23">(6)</span> ἔθου ἡµᾶς εἰς ἀντιλογίαν τοῖς
      γείτοσιν ἡµῶν, καὶ οἱ ἐχθροὶ ἡµῶν ἐµυκτήρισαν ἡµᾶς.</td>
    </tr>

    <tr>
      <td><span style="color:#b00e23">(ⲍ̅)</span> ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ ⲙⲁⲧⲁⲥⲑⲟⲛ:
      ⲙⲁⲣⲉ ⲡⲉⲕϩⲟ ⲉⲣⲟⲩⲱⲓⲛⲓ ⲉ̀ϩⲣⲏⲓ ⲉ̀ϫⲱⲛ ⲟⲩⲟϩ ⲉ̀ⲛⲉⲛⲟϩⲉⲙ.</td>
      <td><span style="color:#b00e23">(ⲍ︦)</span> ⲡⲛⲟⲩⲧⲉ ⲛ̅ⲛ̅ϭⲟⲙ ⲙⲁⲕⲧⲟⲛ.
      ⲛⲅ̅ⲟⲩⲉⲛϩ ⲡⲉⲕϩⲟ ⲉⲃⲟⲗ ⲉϫⲱⲛ ⲛ̅ⲧⲛ̅ⲟⲩϫⲁⲓ. ⲇⲓⲁⲯⲁⲗⲙⲁ</td>
      <td><span style="color:#b00e23">(7)</span> Turn us, O Lord God of hosts,
      and cause thy face to shine; and we shall be saved. Pause.</td>
      <td><span style="color:#b00e23">(7)</span> κύριε ὁ θεὸς τῶν δυνάµεων,
      ἐπίστρεψον ἡµᾶς καὶ ἐπίφανον τὸ πρόσωπόν σου, καὶ σωθησόµεθα.
      διάψαλµα.</td>
    </tr>

    <tr>
      <td><span style="color:#b00e23">(ⲏ̅)</span> ⲁⲕⲟⲩⲱⲧⲉⲃ ⲛ̀ⲟⲩⲃⲱ ⲛ̀ⲁⲗⲟⲗⲓ ⲉ̀ⲃⲟⲗ
      ϧⲉⲛ ⲭⲏⲙⲓ: ⲁⲕϩⲓⲟⲩⲓ ⲛ̀ϩⲁⲛⲉⲑⲛⲟⲥ ⲉ̀ⲃⲟⲗ ⲁⲕⲧⲱϫⲓ ⲙ̀ⲙⲟⲥ:</td>
      <td><span style="color:#b00e23">(ⲏ︦)</span> ⲁⲕⲡⲉⲛⲉ ⲟⲩⲃⲱ ⲛ̅ⲉⲗⲟⲟⲗⲉ ⲉⲃⲟⲗ ϩⲛ̅
      ⲕⲏⲙⲉ. ⲁⲕⲛⲟⲩϫⲉ ⲉⲃⲟⲗ ⲛ̅ϩⲉⲛϩⲉⲑⲛⲟⲥ ⲁⲕⲧⲟϭⲥ̅.</td>
      <td><span style="color:#b00e23">(8)</span> Thou hast transplanted a vine
      out of Egypt: thou hast cast out the heathen, and planted it.</td>
      <td><span style="color:#b00e23">(8)</span> ἄµπελον ἐξ Αἰγύπτου µετῆρας,
      ἐξέβαλες ἔθνη καὶ κατεφύτευσας αὐτήν·</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(8)</span> ⲁⲕϭⲓⲙⲱⲓⲧ ϧⲁϫⲱⲥ. <span style=
      "color:#05537d">(9)</span> ⲟⲩⲟϩ ⲁⲕⲧⲱϫⲓ ⲛ̀ⲛⲉⲥⲛⲟⲩⲛⲓ ⲁϥⲙⲟϩ ⲛ̀ϫⲉ ⲡⲕⲁϩⲓ:</td>
      <td><span style="color:#b00e23">(ⲑ︦)</span> ⲁⲕϫⲓⲙⲟⲉⲓⲧ ϩⲁ ⲧⲉⲥϩⲏ. ⲁⲕⲧⲉϭ
      ⲛⲉⲥⲛⲟⲩⲛⲉ ⲁ ⲡⲕⲁϩ ⲙⲟⲩϩ.</td>
      <td><span style="color:#b00e23">(9)</span> Thou madest a way before it,
      and didst cause its roots to strike, and the land was filled with
      it.</td>
      <td><span style="color:#b00e23">(9)</span> ὡδοποίησας ἔµπροσθεν αὐτῆς καὶ
      κατεφύτευσας τὰς ῥίζας αὐτῆς, καὶ ἐπλήσθη ἡ γῆ.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(9)</span> ⲧⲉⲥϧⲏⲓⲃⲓ ⲁⲥϩⲱⲃⲥ ⲉ̀ϫⲉⲛ ϩⲁⲛⲧⲱⲟⲩ: ⲟⲩⲟϩ ⲛⲉⲥϫⲁⲗ
      ⲛ̀ⲛⲓϣⲉⲛⲥⲓϥⲓ ⲛ̀ⲧⲉ ⲫϯ.</td>
      <td><span style="color:#b00e23">(ⲓ︦)</span> ⲁ ⲧⲉⲥϩⲁⲉⲓⲃⲉⲥ ϩⲃ̅ⲥ ⲛ̅ⲧⲟⲩⲉⲓⲏ
      ⲁⲩⲱ ⲁ ⲛⲉⲥϯⲟⲩⲱ ϩⲃ̅ⲥ ⲛ̅ⲕⲉⲇⲣⲟⲥ ⲙ̅ⲡⲛⲟⲩⲧⲉ.</td>
      <td><span style="color:#b00e23">(10)</span> Its shadow covered the
      mountains, and its shoots equalled the goodly cedars.</td>
      <td><span style="color:#b00e23">(10)</span> ἐκάλυψεν ὄρη ἡ σκιὰ αὐτῆς καὶ
      αἱ ἀναδενδράδες αὐτῆς τὰς κέδρους τοῦ θεοῦ·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(10)</span> ⲁⲥⲥⲟⲩⲧⲉⲛ ⲛ̀ⲛⲉⲥⲕⲗⲏⲙⲁ ⲉ̀ⲃⲟⲗ ϣⲁ ⲫⲓⲟⲙ: ⲟⲩⲟϩ
      ⲛⲉⲥⲙⲟⲩⲗϫ ϣⲁ ⲫⲓⲁⲣⲟ.</td>
      <td><span style="color:#b00e23">(ⲓ︦ⲁ︦)</span> ⲁⲥⲡⲣϣ̅ ⲛⲉⲥϣⲗϩ̅ ⲉⲃⲟⲗ ϣⲁ
      ⲑⲁⲗⲁⲥⲥⲁ. ⲁⲩⲱ ⲛⲉⲥϯⲟⲩⲱ ϣⲁ ⲡⲉⲓⲉⲣⲟ.</td>
      <td><span style="color:#b00e23">(11)</span> It sent forth its branches to
      the sea, and its shoots to the river.</td>
      <td><span style="color:#b00e23">(11)</span> ἐξέτεινεν τὰ κλήµατα αὐτῆς
      ἕως θαλάσσης καὶ ἕως ποταµοῦ τὰς παραφυάδας αὐτῆς.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(11)</span> ⲉⲑⲃⲉ ⲟⲩ ⲁⲕⲣⲱϧⲧ ⲙ̀ⲡⲉⲥⲥⲟⲃⲧ ⲟⲩⲟϩ ⲥⲉϭⲱⲗ ⲙ̀ⲙⲟⲥ
      ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲧⲥⲓⲛⲓ ϩⲓ ⲡⲓⲙⲱⲓⲧ.</td>
      <td><span style="color:#b00e23">(ⲓ︦ⲃ︦)</span> ⲉⲧⲃⲉ ⲟⲩ ⲁⲕϣⲣ̅ϣⲣ̅ ⲡⲉⲥϫⲟⲗϫⲗ.
      ⲁⲩⲱ ⲥⲉϫⲱⲱⲗⲉ ⲛ̅ϩⲏⲧⲥ̅ ⲛ̅ϭⲓ ⲟⲩⲟⲛ ⲛⲓⲙ ⲉⲧⲙⲟⲟϣⲉ ϩⲛ̅ ⲧⲉϩⲓⲏ</td>
      <td><span style="color:#b00e23">(12)</span> Wherefore hast thou broken
      down its hedge, while all that pass by the way pluck it?</td>
      <td><span style="color:#b00e23">(12)</span> ἵνα τί καθεῖλες τὸν φραγµὸν
      αὐτῆς καὶ τρυγῶσιν αὐτὴν πάντες οἱ παραπορευόµενοι τὴν ὁδόν;</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(12)</span> ⲁϥⲧⲁⲕⲟⲥ ⲛ̀ϫⲉ ⲟⲩⲣⲓⲣ ⲛⲧⲱⲟⲩ ⲉ̀ⲃⲟⲗ ϧⲉⲛ ⲟⲩⲓⲁϩ
      ϣϣⲏⲛ: ⲟⲩⲓⲁⲛⲧⲱⲟⲩ ⲡⲉⲧⲁϥⲙⲉⲛⲛⲏⲧⲥ.</td>
      <td><span style="color:#b00e23">(ⲓ︦ⲅ︦)</span> ⲁϥⲧⲁⲕⲟⲥ ⲛ̅ϭⲓ ⲟⲩⲣⲓⲣ ϩⲟⲟⲩⲧ
      ⲉⲃⲟⲗ ϩⲛ̅ ⲧⲥⲱϣⲉ ⲁⲩⲱ ⲟⲩⲉⲓⲁϩⲟⲟⲩⲧ ⲁϥⲙⲁⲛ̅ⲟⲩⲟⲩⲥ</td>
      <td><span style="color:#b00e23">(13)</span> The boar out of the wood has
      laid it waste, and the wild beast has devoured it.</td>
      <td><span style="color:#b00e23">(13)</span> ἐλυµήνατο αὐτὴν σῦς ἐκ
      δρυµοῦ, καὶ µονιὸς ἄγριος κατενεµήσατο αὐτήν.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(13)</span> ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ ⲕⲟⲧⲕ ϫⲉ ϫⲟⲩϣⲧ ⲉ̀ⲃⲟⲗ ϧⲉⲛ
      ⲧⲫⲉ: ⲟⲩⲟϩ ⲁⲛⲁⲩ ⲟⲩⲟϩ ϫⲉⲙⲡϣⲓⲛⲓ ⲛ̀ⲧⲁⲓⲃⲱ ⲛ̀ⲁⲗⲟⲗⲓ: ⲥⲉⲃⲧⲱⲧⲥ ⲟⲩⲟϩ ⲥⲉⲙⲛⲏⲧⲥ</td>
      <td><span style="color:#b00e23">(ⲓ︦ⲇ︦)</span> ⲙⲁⲕⲧⲟⲛ ϭⲉ ⲡⲛⲟⲩⲧⲉ ⲛ̅ⲛ̅ϭⲟⲙ.
      ⲛⲅ̅ϭⲱϣⲧ̅ ⲉⲃⲟⲗ ϩⲛ̅ ⲧⲡⲉ ⲛⲅ̅ⲛⲁⲩ. ⲛⲅ̅ⲙ̅ⲡϣⲓⲛⲉ ⲛ̅ⲧⲉⲓⲃⲱ ⲛ̅ⲉⲗⲟⲟⲗⲉ
      ⲛⲅ̅ⲥⲃ̅ⲧⲱⲧⲥ̅</td>
      <td><span style="color:#b00e23">(14)</span> O God of hosts, turn, we pray
      thee: look on us from heaven, and behold and visit this vine;</td>
      <td><span style="color:#b00e23">(14)</span> ὁ θεὸς τῶν δυνάµεων,
      ἐπίστρεψον δή, ἐπίβλεψον ἐξ οὐρανοῦ καὶ ἰδὲ καὶ ἐπίσκεψαι τὴν ἄµπελον
      ταύτην</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(13)</span> ⲑⲁⲓ ⲉⲧⲁⲥϭⲟⲥ ⲛ̀ϫⲉ ⲧⲉⲕⲟⲩⲓⲛⲁⲙ. <span style=
      "color:#05537d">(14)</span> ⲛⲉⲙ ⲉ̀ϫⲉⲛ ⲡϣⲏⲣⲓ ⲙ̀ⲫⲣⲱⲙⲓ ⲫⲁⲓ ⲉⲧⲁⲕⲧⲁϫⲣⲟϥ
      ⲛⲁⲕ.</td>
      <td><span style="color:#b00e23">(ⲓ︦ⲉ︦)</span> ⲧⲁⲓ ⲉⲛⲧⲁ ⲧⲉⲕⲟⲩⲛⲁⲙ ⲧⲟϭⲥ̅.
      ⲁⲩⲱ ⲉϫⲙ̅ ⲡϣⲏⲣⲉ ⲙ̅ⲡⲣⲱⲙⲉ ⲉⲛⲧⲁⲕⲧⲁϫⲣⲟϥ ⲛⲁⲕ</td>
      <td><span style="color:#b00e23">(15)</span> and restore that which thy
      right hand has planted: and look on the son of man whom thou didst
      strengthen for thyself.</td>
      <td><span style="color:#b00e23">(15)</span> καὶ κατάρτισαι αὐτήν, ἣν
      ἐφύτευσεν ἡ δεξιά σου, καὶ ἐπὶ υἱὸν ἀνθρώπου, ὃν ἐκραταίωσας σεαυτῷ.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(15)</span> ϫⲉ ⲁⲩⲣⲟⲕϩⲥ ϧⲉⲛ ⲡⲓⲭⲣⲱⲙ ⲟⲩⲟϩ ⲁⲩϭⲣⲏ ⲙ̀ⲙⲟⲥ: ⲉ̀ⲃⲟⲗ
      ϩⲓⲧⲉⲛ ⲧⲉⲡⲓⲧⲓⲙⲓⲁ ⲛ̀ⲧⲉ ⲡⲉⲕϩⲟ ⲉⲩⲉ̀ⲧⲁⲕⲟ.</td>
      <td><span style="color:#b00e23">(ⲓ︦ⲋ︦)</span> ⲉⲥⲣⲟⲕϩ̅ ϩⲛ̅ ⲟⲩⲕⲱϩⲧ̅ ⲁⲩⲱ
      ⲉⲥϭⲣⲏ ⲥⲉⲛⲁⲧⲁⲕⲟ ⲉⲃⲟⲗ ϩⲛ̅ ⲧⲉⲡⲓⲧⲓⲙⲓⲁ ⲙ̅ⲡⲉⲕϩⲟ.</td>
      <td><span style="color:#b00e23">(16)</span> It is burnt with fire and dug
      up: they shall perish at the rebuke of thy presence.</td>
      <td><span style="color:#b00e23">(16)</span> ἐµπεπυρισµένη πυρὶ καὶ
      ἀνεσκαµµένη· ἀπὸ ἐπιτιµήσεως τοῦ προσώπου σου ἀπολοῦνται.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(16)</span> ⲙⲁⲣⲉ ⲧⲉⲕϫⲓϫ ϣⲱⲡⲓ ϩⲓϫⲉⲛ ⲫⲣⲱⲙⲓ ⲛ̀ⲧⲉ ⲧⲉⲕⲟⲩⲓⲛⲁⲙ:
      ⲛⲉⲙ ⲉ̀ϫⲉⲛ ⲡϣⲏⲣⲓ ⲙ̀ⲫⲣⲱⲙⲓ ⲫⲁⲓ ⲉⲧⲁⲕⲧⲁϫⲣⲟϥ ⲛⲁⲕ:</td>
      <td><span style="color:#b00e23">(ⲓ︦ⲍ︦)</span> ⲉⲣⲉ ⲧⲉⲕϭⲓϫ ϣⲱⲡⲉ ⲉϫⲙ̅ ⲡⲣⲱⲙⲉ
      ⲛ̅ⲧⲉⲕⲟⲩⲛⲁⲙ. ⲁⲩⲱ ⲉϫⲙ̅ ⲡϣⲏⲣⲉ ⲙ̅ⲡⲣⲱⲙⲉ ⲉⲛⲧⲁⲕⲧⲁϫⲣⲟϥ ⲛⲁⲕ</td>
      <td><span style="color:#b00e23">(17)</span> Let thy hand be upon the man
      of thy right hand, and upon the son of man whom thou didst strengthen for
      thyself.</td>
      <td><span style="color:#b00e23">(17)</span> γενηθήτω ἡ χείρ σου ἐπ’ ἄνδρα
      δεξιᾶς σου καὶ ἐπὶ υἱὸν ἀνθρώπου, ὃν ἐκραταίωσας σεαυτῷ·</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> <span style=
      "color:#05537d">(16)</span> ⲟⲩⲟϩ ⲛ̀ⲛⲉⲛϩⲉⲛⲉⲛ ⲥⲁⲃⲟⲗ ⲙ̀ⲙⲟⲕ ⲉⲕⲉ̀ⲧⲁⲛϧⲟⲛ ⲟⲩⲟϩ
      ⲉⲛⲉ̀ⲧⲱⲃϩ ⲙ̀ⲡⲉⲕⲣⲁⲛ.</td>
      <td><span style="color:#b00e23">(ⲓ︦ⲏ︦)</span> ⲁⲩⲱ ⲛ̅ⲛⲉⲛⲥⲁϩⲱⲛ ⲉⲃⲟⲗ ⲙ̅ⲙⲟⲕ.
      ⲕⲛⲁⲧⲁⲛϩⲟⲛ ⲁⲩⲱ ⲧⲛ̅ⲛⲁⲉⲡⲓⲕⲁⲗⲉⲓ ⲙ̅ⲡⲉⲕⲣⲁⲛ.</td>
      <td><span style="color:#b00e23">(18)</span> So will we not depart from
      thee: thou shalt quicken us, and we will call upon thy name.</td>
      <td><span style="color:#b00e23">(18)</span> καὶ οὐ µὴ ἀποστῶµεν ἀπὸ σοῦ,
      ζωώσεις ἡµᾶς, καὶ τὸ ὄνοµά σου ἐπικαλεσόµεθα.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> <span style=
      "color:#05537d">(17)</span> ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ ⲙⲁⲧⲁⲥⲑⲟⲛ: ⲙⲁⲣⲉ ⲡⲉⲕϩⲟ
      ⲉⲣⲟⲩⲱⲓⲛⲓ ⲉ̀ϩⲣⲏⲓ ⲉ̀ϫⲱⲛ ⲟⲩⲟϩ ⲉⲛⲉ̀ⲛⲟϩⲉⲙ.</td>
      <td><span style="color:#b00e23">(ⲓ︦ⲑ︦)</span> ⲡϫⲟⲉⲓⲥ ⲡⲛⲟⲩⲧⲉ ⲛ̅ⲛ̅ϭⲟⲙ
      ⲙⲁⲕⲧⲟⲛ. ⲛⲅ̅ⲟⲩⲉⲛϩ̅ ⲡⲉⲕϩⲟ ⲉⲃⲟⲗ ⲉϫⲱⲛ ⲛ̅ⲧⲛ̅ⲟⲩϫⲁⲓ:</td>
      <td><span style="color:#b00e23">(19)</span> Turn us, O Lord God of hosts,
      and make thy face to shine; and we shall be saved.</td>
      <td><span style="color:#b00e23">(19)</span> κύριε ὁ θεὸς τῶν δυνάµεων,
      ἐπίστρεψον ἡµᾶς καὶ ἐπίφανον τὸ πρόσωπόν σου, καὶ σωθησόµεθα.</td>
    </tr>
  </table>
</body>
</html>
