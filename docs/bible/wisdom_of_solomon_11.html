<!DOCTYPE html>
<html>
<head>
  <title>Wisdom of Solomon</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="wisdom_of_solomon_12.html" rel="next">
  <link href="wisdom_of_solomon_10.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="wisdom_of_solomon_11">Wisdom of Solomon 11</h4>

  <table>
    <tr>
      <td><span style="color:#b00e23">(ⲁ︦)</span> ⲁⲥⲥⲟⲟⲩⲧⲛ̅ ⲛⲉⲩϩⲃⲏⲩⲉ ϩⲛ̅ ⲧϭⲓϫ
      ⲙ̅ⲡⲉⲡⲣⲟⲫⲏⲧⲏⲥ ⲉⲧⲟⲩⲁⲁⲃ.</td>
      <td><span style="color:#b00e23">(1)</span> She prospered their works in
      the hand of the holy prophet.</td>
      <td><span style="color:#b00e23">(1)</span> Εὐόδωσεν τὰ ἔργα αὐτῶν ἐν
      χειρὶ προφήτου ἁγίου.</td>
    </tr>

    <tr>
      <td><span style="color:#b00e23">(ⲃ︦)</span> ⲁⲩⲃⲱⲕ ϩⲛ̅ ⲟⲩϫⲁⲓ̈ⲉ ⲉⲙⲉⲩⲟⲩⲱϩ
      ⲛ̅ϩⲏⲧϥ̅ ⲁⲩⲡⲏⲥⲥⲉ ⲛ̅ⲛⲉⲩⲥⲕⲏⲛⲏ ϩⲛ̅ ϩⲉⲛⲙⲁ ⲉⲙⲉⲩⲙⲟⲟⲩϣⲉ ⲛ̅ϩⲏⲧⲟⲩ.</td>
      <td><span style="color:#b00e23">(2)</span> They went through the
      wilderness that was not inhabited, and pitched tents in places where
      there lay no way.</td>
      <td><span style="color:#b00e23">(2)</span> διώδευσαν ἔρηµον ἀοίκητον καὶ
      ἐν ἀβάτοις ἔπηξαν σκηνάς·</td>
    </tr>

    <tr>
      <td><span style="color:#b00e23">(ⲅ︦)</span> ⲁⲩⲁϩⲉ ⲣⲁⲧⲟⲩ ⲟⲩⲃⲉ ⲛⲉⲧϯ ⲟⲩⲃⲏⲟⲩ
      ⲁⲩϫⲣⲟ ⲉⲛⲉⲩϫⲁϫⲉ.</td>
      <td><span style="color:#b00e23">(3)</span> They stood against their
      enemies, and were avenged of their adversaries.</td>
      <td><span style="color:#b00e23">(3)</span> ἀντέστησαν πολεµίοις καὶ
      ἐχθροὺς ἠµύναντο.</td>
    </tr>

    <tr>
      <td><span style="color:#b00e23">(ⲇ︦)</span> ⲁⲩⲉⲓⲃⲉ ⲁⲩⲱϣ ⲉϩⲣⲁⲓ̈ ⲉⲣⲟⲕ: ⲁⲕϯ
      ⲛⲁⲩ ⲛ̅ⲟⲩⲙⲟⲟⲩ ⲉⲃⲟⲗ ϩⲛ̅ ⲟⲩⲡⲉⲧⲣⲁ ⲉⲥⲛⲁϣⲧ̅ ⲟⲩⲧⲁⲗϭⲉ ⲙ̅ⲡⲓⲃⲉ ⲉⲃⲟⲗ ϩⲛ̅ ⲟⲩⲱⲛⲉ
      ⲉϥⲛⲁϣⲧ̅.</td>
      <td><span style="color:#b00e23">(4)</span> When they were thirsty, they
      called upon thee, and water was given them out of the flinty rock, and
      their thirst was quenched out of the hard stone.</td>
      <td><span style="color:#b00e23">(4)</span> ἐδίψησαν καὶ ἐπεκαλέσαντό σε,
      καὶ ἐδόθη αὐτοῖς ἐκ πέτρας ἀκροτόµου ὕδωρ καὶ ἴαµα δίψης ἐκ λίθου
      σκληροῦ.</td>
    </tr>

    <tr>
      <td><span style="color:#b00e23">(ⲉ︦)</span> ϩⲛ̅ ⲛⲉⲛⲧⲁⲩⲧⲁⲕⲉ ⲛⲉⲩϫⲁϫⲉ ⲅⲁⲣ
      ⲛ̅ϩⲏⲧⲟⲩ</td>
      <td><span style="color:#b00e23">(5)</span> For by what things their
      enemies were punished,</td>
      <td><span style="color:#b00e23">(5)</span> δι’ ὧν γὰρ ἐκολάσθησαν οἱ
      ἐχθροὶ αὐτῶν,</td>
    </tr>

    <tr>
      <td><span style="color:#b00e23">(ⲋ︦)</span> ϩⲛ̅ ⲛⲁⲓ̈ ⲛ̅ⲧⲟⲟⲩ ⲛ̅ⲧⲁⲩϯ ⲙ̅ⲧⲟⲛ
      ⲛⲁⲩϩⲙ̅ ⲡⲉⲩϩⲓⲥⲉ.</td>
      <td>by the same they in their need were benefited.</td>
      <td>διὰ τούτων αὐτοὶ ἀποροῦντες εὐεργετήθησαν.</td>
    </tr>

    <tr>
      <td><span style="color:#b00e23">(ⲍ︦)</span> ⲉⲡⲙⲁ ⲛ̅ⲟⲩⲡⲏⲅⲏ ⲙ̅ⲙⲟⲟⲩ ⲉϥⲥⲟⲧϥ̅
      ⲁⲩϣⲧⲣ̅ⲧⲱⲣⲟⲩ ϩⲛ̅ ⲟⲩⲙⲟⲟⲩ ⲉϥⲧⲣⲉϣⲣⲱϣ.</td>
      <td><span style="color:#b00e23">(6)</span> For instead of a fountain of a
      perpetual running river troubled with foul blood,</td>
      <td><span style="color:#b00e23">(6)</span> ἀντὶ µὲν πηγῆς ἀενάου ποταµοῦ
      αἵµατι λυθρώδει ταραχθέντος</td>
    </tr>

    <tr>
      <td><span style="color:#b00e23">(ⲏ︦)</span> ⲉⲩϫⲡⲓⲟ ⲙ̅ⲡⲟⲩⲉϩⲥⲁϩⲛⲉ
      ⲛ̅ⲛⲉⲧⲙⲟⲩⲟⲩⲧ ⲛ̅ⲛ̅ϣⲏⲣⲉ ⲕⲟⲩⲓ̈ ⲁⲕϯ ⲛⲁⲩ ⲛ̅ⲟⲩⲙⲟⲟⲩ ⲉϥⲟϣ ⲉⲙⲡⲟⲩⲙⲉⲉⲩⲉ ⲉⲣⲟϥ</td>
      <td><span style="color:#b00e23">(7)</span> For a manifest reproof of that
      commandment, whereby the infants were slain, thou gavest unto them
      abundance of water by a means which they hoped not for:</td>
      <td><span style="color:#b00e23">(7)</span> εἰς ἔλεγχον νηπιοκτόνου
      διατάγµατος ἔδωκας αὐτοῖς δαψιλὲς ὕδωρ ἀνελπίστως</td>
    </tr>

    <tr>
      <td><span style="color:#b00e23">(ⲑ︦)</span> ⲉⲁⲕⲧⲥⲁⲃⲟⲟⲩ ϩⲓⲧⲙ̅ ⲡⲉⲓⲃⲉ
      ⲉⲧⲛⲉⲙⲁⲩ ⲛ̅ⲑⲉ ⲉⲛⲧⲁⲕⲑⲙ̅ⲕⲉ ⲛⲉⲩϫⲁϫⲉ.</td>
      <td><span style="color:#b00e23">(8)</span> Declaring by that thirst then
      how thou hadst punished their adversaries.</td>
      <td><span style="color:#b00e23">(8)</span> δείξας διὰ τοῦ τότε δίψους πῶς
      τοὺς ὑπεναντίους ἐκόλασας.</td>
    </tr>

    <tr>
      <td><span style="color:#b00e23">(ⲓ︦)</span> ⲛ̅ⲧⲉⲣⲟⲩϫⲟⲛⲧⲟⲩ ⲅⲁⲣ ⲕⲁⲓⲡⲉⲣ
      ⲉⲩϯⲥⲃⲱ ⲛⲁⲩϩⲛ̅ ⲟⲩⲛⲁ ⲁⲩⲉⲓⲙⲉ ⲉⲑⲉ ⲉⲛⲧⲁ ⲛ̅ⲁⲥⲉⲃⲏⲥ ⲙ̅ⲕⲁϩ ⲉⲩⲕⲣⲓⲛⲉ ⲙ̅ⲙⲟⲟⲩ ϩⲛ̅
      ⲟⲩⲟⲣⲅⲏ.</td>
      <td><span style="color:#b00e23">(9)</span> For when they were tried
      albeit but in mercy chastised, they knew how the ungodly were judged in
      wrath and tormented, thirsting in another manner than the just.</td>
      <td><span style="color:#b00e23">(9)</span> ὅτε γὰρ ἐπειράσθησαν, καίπερ
      ἐν ἐλέει παιδευόµενοι, ἔγνωσαν πῶς µετ’ ὀργῆς κρινόµενοι ἀσεβεῖς
      ἐβασανίζοντο·</td>
    </tr>

    <tr>
      <td><span style="color:#b00e23">(ⲓ︦ⲁ︦)</span> ⲛⲁⲓ̈ ⲙⲉⲛ ⲅⲁⲣ ⲁⲕⲇⲟϭⲓⲙⲁⲍⲉ
      ⲙ̅ⲙⲟⲟⲩ ϩⲱⲥ ⲉⲓⲱⲧ ⲉⲕϯⲥⲃⲱ ⲛⲁⲩ ⲛⲏ ⲇⲉ ⲛ̅ⲧⲟⲟⲩ ⲛⲉⲕⲧϭⲁⲓ̈ⲟ ⲙ̅ⲙⲟⲟⲩ ⲛ̅ⲑⲉ ⲛ̅ⲟⲩⲣ̅ⲣⲟ
      ⲣ̅ⲣⲉϥϣⲱⲱⲧ ⲉⲃⲟⲗ ⲉⲕϩⲉⲧⲁⲍⲉ ⲙ̅ⲙⲟⲟⲩ.</td>
      <td><span style="color:#b00e23">(10)</span> For these thou didst admonish
      and try, as a father: but the other, as a severe king, thou didst condemn
      and punish.</td>
      <td><span style="color:#b00e23">(10)</span> τούτους µὲν γὰρ ὡς πατὴρ
      νουθετῶν ἐδοκίµασας, ἐκείνους δὲ ὡς ἀπότοµος βασιλεὺς καταδικάζων
      ἐξήτασας.</td>
    </tr>

    <tr>
      <td><span style="color:#b00e23">(ⲓ︦ⲃ︦)</span> ⲉⲩϩⲁⲧⲏⲩ ⲇⲉ ⲁⲩⲱ ⲉⲩⲙ̅ⲡⲉⲩⲙ̅ⲧⲟ
      ⲉⲃⲟⲗ ⲁⲩⲧⲟⲉⲓⲧ:</td>
      <td><span style="color:#b00e23">(11)</span> Whether they were absent or
      present, they were vexed alike.</td>
      <td><span style="color:#b00e23">(11)</span> καὶ ἀπόντες δὲ καὶ παρόντες
      ὁµοίως ἐτρύχοντο·</td>
    </tr>

    <tr>
      <td><span style="color:#b00e23">(ⲓ︦ⲅ︦)</span> ⲁⲩⲗⲩⲡⲏ ⲅⲁⲣ ⲧⲁϩⲟⲟⲩ ⲉⲥⲕⲏⲃ ⲁⲩⲱ
      ⲟⲩⲁϣⲁϩⲟⲙ ⲙⲛ̅ ⲟⲩⲙⲉⲉⲩⲉ ⲛ̅ϩⲏⲧ ⲉⲛⲧⲁⲩⲟⲩⲉⲓⲛⲉ.</td>
      <td><span style="color:#b00e23">(12)</span> For a double grief came upon
      them, and a groaning for the remembrance of things past.</td>
      <td><span style="color:#b00e23">(12)</span> διπλῆ γὰρ αὐτοὺς ἔλαβεν λύπη
      καὶ στεναγµὸς µνηµῶν τῶν παρελθόντων·</td>
    </tr>

    <tr>
      <td><span style="color:#b00e23">(ⲓ︦ⲇ︦)</span> ⲛ̅ⲧⲉⲣⲟⲩⲥⲱⲧⲙ̅ ⲅⲁⲣ ϫⲉ ⲁⲩⲣ̅
      ⲡⲡⲉⲧⲛⲁⲛⲟⲩϥ ⲛⲁⲩ ϩⲓⲧⲛ̅ ⲛⲉⲛⲧⲁⲩⲙⲟⲕϩⲟⲩ ⲛ̅ϩⲏⲧⲟⲩ ⲛ̅ⲧⲟⲟⲩ ⲁⲩⲥⲟⲩⲛ̅ ⲡϫⲟⲉⲓⲥ.</td>
      <td><span style="color:#b00e23">(13)</span> For when they heard by their
      own punishments the other to be benefited, they had some feeling of the
      Lord.</td>
      <td><span style="color:#b00e23">(13)</span> ὅτε γὰρ ἤκουσαν διὰ τῶν ἰδίων
      κολάσεων εὐεργετηµένους αὐτούς, ᾔσθοντο τοῦ κυρίου.</td>
    </tr>

    <tr>
      <td><span style="color:#b00e23">(ⲓ︦ⲉ︦)</span> ⲡⲉⲛⲧⲁⲩⲛⲟϫϥ̅ ⲅⲁⲣ ⲉⲃⲟⲗ
      ⲙ̅ⲡⲉⲩⲟⲉⲓϣ ⲁⲩⲧⲥ̅ⲧⲟϥ ⲉⲃⲟⲗ ⲉⲩⲛⲟϭⲛⲉϭ ⲙ̅ⲙⲟϥ ϩⲛ̅ ⲑⲁⲏ ⲛ̅ⲛⲉⲩϩⲃⲏⲩⲉ ⲁⲩⲣ̅ϣⲡⲏⲣⲉ ⲙ̅ⲙⲟϥ
      ⲛ̅ⲧⲁⲩⲉⲓⲃⲉ ⲛ̅ⲧⲟⲟⲩ ⲁⲛ ⲛ̅ⲑⲉ ⲛ̅ⲛ̅ⲇⲓⲕⲁⲓⲟⲥ</td>
      <td><span style="color:#b00e23">(14)</span> For whom they respected with
      scorn, when he was long before thrown out at the casting forth of the
      infants, him in the end, when they saw what came to pass, they
      admired.</td>
      <td><span style="color:#b00e23">(14)</span> ὃν γὰρ ἐν ἐκθέσει πάλαι
      ῥιφέντα ἀπεῖπον χλευάζοντες, ἐπὶ τέλει τῶν ἐκβάσεων ἐθαύµασαν οὐχ ὅµοια
      δικαίοις διψήσαντες.</td>
    </tr>

    <tr>
      <td><span style="color:#b00e23">(ⲓ︦ⲋ︦)</span> ⲉⲡⲙⲁ ⲛ̅ⲙ̅ⲙⲟⲕⲙⲉⲕ ⲛ̅ⲛ̅ⲁⲑⲏⲧ
      ⲙ̅ⲡⲉⲩϫⲓⲛ̅ϭⲟⲛⲥ̅ ϩⲛ̅ ⲛⲁⲓ̈ ⲁⲩⲡⲗⲁⲛⲁ ⲁⲩϣⲙ̅ϣⲉ ⲛ̅ϩⲉⲛϫⲁⲧϥⲉ ⲙⲛ̅ ϩⲉⲛⲑⲏⲣⲓⲟⲛ
      ⲉⲗⲁⲭⲓⲥⲧⲟⲛ ⲁⲕⲧⲛ̅ⲛⲟⲟⲩ ⲛⲁⲩ ⲛ̅ⲟⲩⲁϣⲏ ⲛ̅ⲍⲱⲟⲛ ⲛ̅ⲁⲗⲟⲅⲟⲛ ⲉⲩϫⲓⲕⲃⲁ</td>
      <td><span style="color:#b00e23">(15)</span> But for the foolish devices
      of their wickedness, wherewith being deceived they worshipped serpents
      void of reason, and vile beasts, thou didst send a multitude of
      unreasonable beasts upon them for vengeance;</td>
      <td><span style="color:#b00e23">(15)</span> ἀντὶ δὲ λογισµῶν ἀσυνέτων
      ἀδικίας αὐτῶν, ἐν οἷς πλανηθέντες ἐθρήσκευον ἄλογα ἑρπετὰ καὶ κνώδαλα
      εὐτελῆ, ἐπαπέστειλας αὐτοῖς πλῆθος ἀλόγων ζῴων εἰς ἐκδίκησιν,</td>
    </tr>

    <tr>
      <td><span style="color:#b00e23">(ⲓ︦ⲍ︦)</span> ϫⲉⲕⲁⲥ ⲉⲩⲉⲉⲓⲙⲉ ϫⲉ ⲛⲉⲧⲉⲣⲉ ⲟⲩⲁ
      ⲣ̅ⲛⲟⲃⲉ ⲛ̅ϩⲏⲧⲟⲩ ⲉⲩⲕⲟⲗⲁⲍⲉ ⲙ̅ⲙⲟϥ ϩⲣⲁⲓ̈ ⲛ̅ϩⲏⲧⲟⲩ.</td>
      <td><span style="color:#b00e23">(16)</span> That they might know, that
      wherewithal a man sinneth, by the same also shall he be punished.</td>
      <td><span style="color:#b00e23">(16)</span> ἵνα γνῶσιν ὅτι, δι’ ὧν τις
      ἁµαρτάνει, διὰ τούτων κολάζεται.</td>
    </tr>

    <tr>
      <td><span style="color:#b00e23">(ⲓ︦ⲏ︦)</span> ⲛⲉⲥⲁⲡⲟⲣⲓ ⲅⲁⲣ ⲁⲛ ⲛ̅ϭⲓ ⲧⲉⲕϭⲓϫ
      ⲉⲧϭⲙ̅ϭⲟⲙ ⲧⲉⲛⲧⲁⲥⲥⲛ̅ⲧ ⲡⲕⲟⲥⲙⲟⲥ ⲉⲃⲟⲗ ϩⲛ̅ ⲟⲩϩⲩⲗⲏ ⲛ̅ⲁⲧⲉⲥⲙⲟⲧ ⲉⲧⲣⲉⲕⲧⲛ̅ⲛⲟⲟⲩ ⲛⲁⲩ
      ⲛ̅ⲟⲩⲁϣⲏ ⲛ̅ⲁⲣⲁⲝ ⲏ ϩⲉⲛⲙⲟⲩⲓ̈ ⲉⲩⲛⲁϣⲧ̅</td>
      <td><span style="color:#b00e23">(17)</span> For thy Almighty hand, that
      made the world of matter without form, wanted not means to send among
      them a multitude of bears or fierce lions,</td>
      <td><span style="color:#b00e23">(17)</span> οὐ γὰρ ἠπόρει ἡ παντοδύναµός
      σου χεὶρ καὶ κτίσασα τὸν κόσµον ἐξ ἀµόρφου ὕλης ἐπιπέµψαι αὐτοῖς πλῆθος
      ἄρκων ἢ θρασεῖς λέοντας</td>
    </tr>

    <tr>
      <td><span style="color:#b00e23">(ⲓ︦ⲑ︦)</span> ⲏ ϩⲉⲛⲕⲉⲑⲏⲣⲓⲟⲛ ⲛ̅ⲥⲱⲛⲧ̅
      ⲃ̅ⲃⲣ̅ⲣⲉ ⲉⲛⲥⲉⲥⲟⲟⲩⲛ ⲙ̅ⲙⲟⲟⲩ ⲁⲛ ⲉⲩⲙⲉϩ ⲛ̅ϭⲱⲛⲧ̅ ⲏ ⲉⲩⲗ̅ϩⲏⲥ ϩⲛ̅ ⲟⲩⲛⲓϥⲉ ⲛ̅ⲕⲱϩⲧ ⲏ
      ϩⲙ̅ ⲡⲉⲩϩⲣⲟⲟⲩ ⲉⲩϣⲱϣ ⲛ̅ⲟⲩⲕⲁⲡⲛⲟⲥ ⲏ ⲉⲣⲉ ϩⲉⲛϯⲕ̅ ⲉⲩⲛⲁϣⲧ̅ ϥⲱϭⲉ ⲉⲃⲟⲗ ϩⲛ̅
      ⲛⲉⲩⲃⲁⲗ</td>
      <td><span style="color:#b00e23">(18)</span> Or unknown wild beasts, full
      of rage, newly created, breathing out either a fiery vapour, or filthy
      scents of scattered smoke, or shooting horrible sparkles out of their
      eyes:</td>
      <td><span style="color:#b00e23">(18)</span> ἢ νεοκτίστους θυµοῦ πλήρεις
      θῆρας ἀγνώστους ἤτοι πυρπνόον φυσῶντας ἄσθµα ἢ βρόµον λικµωµένους καπνοῦ
      ἢ δεινοὺς ἀπ’ ὀµµάτων σπινθῆρας ἀστράπτοντας,</td>
    </tr>

    <tr>
      <td><span style="color:#b00e23">(ⲕ︦)</span> ⲛⲁⲓ ⲉⲣⲉ ⲡⲉⲩⲥⲁϣ ⲁⲛ ⲙ̅ⲙⲁⲧⲉ
      ⲛⲁϭⲙ̅ϭⲟⲙ ⲉⲧⲁⲕⲟⲟⲩ ⲁⲗⲗⲁ ⲡⲉⲩⲕⲉϩⲟ ⲉϥϯϩⲟⲧⲉ ⲛⲁⲩ ⲉϥⲛⲁⲟϫⲛⲟⲩ:</td>
      <td><span style="color:#b00e23">(19)</span> Whereof not only the harm
      might dispatch them at once, but also the terrible sight utterly destroy
      them.</td>
      <td><span style="color:#b00e23">(19)</span> ὧν οὐ µόνον ἡ βλάβη ἠδύνατο
      συνεκτρῖψαι αὐτούς, ἀλλὰ καὶ ἡ ὄψις ἐκφοβήσασα διολέσαι.</td>
    </tr>

    <tr>
      <td><span style="color:#b00e23">(ⲕ︦ⲁ︦)</span> ⲉϫⲛ̅ ⲛⲁⲓ̈ ⲇⲉ ⲧⲏⲣⲟⲩ
      ⲛⲉⲩⲛ̅ϣϭⲟⲙ ⲛ̅ⲣⲁϩⲧⲟⲩ ⲉϩⲣⲁⲓ̈ ϩⲛ̅ ⲟⲩⲡⲛⲉⲩⲙⲁ ⲛ̅ⲟⲩⲱⲧ ⲁ ⲡϫⲓⲕⲃⲁ ⲡⲱⲧ ⲛ̅ⲥⲱⲟⲩ ⲁⲩⲱ
      ⲛ̅ⲥⲉϣⲁϣⲟⲩ ⲉⲃⲟⲗ ϩⲓⲧⲙ̅ ⲡⲉⲡⲛⲉⲩⲙⲁ ⲛ̅ⲧⲉⲕϭⲟⲙ ⲁⲗⲗⲁ ⲁⲕⲧⲉϣ ϩⲱⲃ ⲛⲓⲙ ϩⲛ̅ ⲟⲩⲣⲱϣⲉ ⲙⲛ̅
      ⲟⲩⲏⲡⲉ ⲙⲛ̅ ⲟⲩϣⲓ.</td>
      <td><span style="color:#b00e23">(20)</span> Yea, and without these might
      they have fallen down with one blast, being persecuted of vengeance, and
      scattered abroad through the breath of thy power: but thou hast ordered
      all things in measure and number and weight.</td>
      <td><span style="color:#b00e23">(20)</span> καὶ χωρὶς δὲ τούτων ἑνὶ
      πνεύµατι πεσεῖν ἐδύναντο ὑπὸ τῆς δίκης διωχθέντες καὶ λικµηθέντες ὑπὸ
      πνεύµατος δυνάµεώς σου· ἀλλὰ πάντα µέτρῳ καὶ ἀριθµῷ καὶ σταθµῷ
      διέταξας.</td>
    </tr>

    <tr>
      <td><span style="color:#b00e23">(ⲕ︦ⲃ︦)</span> ⲧⲛⲟϭ ⲅⲁⲣ ⲛ̅ϭⲟⲙ ϣⲟⲟⲡ ⲛⲁⲕ
      ⲛ̅ⲟⲩⲟⲉⲓϣ ⲛⲓⲙ ⲁⲩⲱ ⲛⲓⲙ ⲡⲉⲧⲛⲁϯ ⲟⲩⲃⲉ ⲡⲁⲙⲁϩⲧⲉ ⲙ̅ⲡⲉⲕϭⲃⲟⲓ̈;</td>
      <td><span style="color:#b00e23">(21)</span> For thou canst shew thy great
      strength at all times when thou wilt; and who may withstand the power of
      thine arm?</td>
      <td><span style="color:#b00e23">(21)</span> τὸ γὰρ µεγάλως ἰσχύειν σοὶ
      πάρεστιν πάντοτε, καὶ κράτει βραχίονός σου τίς ἀντιστήσεται;</td>
    </tr>

    <tr>
      <td><span style="color:#b00e23">(ⲕ︦ⲅ︦)</span> ϫⲉ ⲉⲣⲉ ⲡⲕⲟⲥⲙⲟⲥ ⲧⲏⲣϥ̅ ⲟ ⲛ̅ⲑⲉ
      ⲙ̅ⲡⲣⲓⲕⲉ ⲛ̅ⲟⲩⲙⲁϣⲉ ⲙ̅ⲡⲉⲕⲙ̅ⲧⲟ ⲉⲃⲟⲗ ⲁⲩⲱ ⲛ̅ⲑⲉ ⲛ̅ⲟⲩⲧⲗ̅ϯⲗⲉ ⲛ̅ⲉⲓⲱⲧ ⲉⲁⲥⲉⲓ ⲉϩⲣⲁⲓ̈
      ⲉϫⲙ̅ ⲡⲕⲁϩ ⲙ̅ⲡⲛⲟⲩ ⲛ̅ϣⲱⲣⲡ̅.</td>
      <td><span style="color:#b00e23">(22)</span> For the whole world before
      thee is as a little grain of the balance, yea, as a drop of the morning
      dew that falleth down upon the earth.</td>
      <td><span style="color:#b00e23">(22)</span> ὅτι ὡς ῥοπὴ ἐκ πλαστίíων ὅλος
      ὁ κόσµος ἐναντίον σου καὶ ὡς ῥανὶς δρόσου ὀρθρινὴ κατελθοῦσα ἐπὶ
      γῆν.</td>
    </tr>

    <tr>
      <td><span style="color:#b00e23">(ⲕ︦ⲇ︦)</span> ⲉⲕⲛⲁ ⲇⲉ ⲙ̅ⲡⲧⲏⲣϥ̅ ϫⲉ ⲟⲩⲛ̅
      ϭⲟⲙ ⲙ̅ⲙⲟⲕ ⲉϩⲱⲃ ⲛⲓⲙ ⲉⲕⲕⲱ ⲇⲉ ⲉⲃⲟⲗ ⲛ̅ⲛ̅ⲛⲟⲃⲉ ⲛ̅ⲣ̅ⲣⲱⲙⲉ ⲉⲩⲙⲉⲧⲁⲛⲟⲓⲁ.</td>
      <td><span style="color:#b00e23">(23)</span> But thou hast mercy upon all;
      for thou canst do all things, and winkest at the sins of men, because
      they should amend.</td>
      <td><span style="color:#b00e23">(23)</span> ἐλεεῖς δὲ πάντας, ὅτι πάντα
      δύνασαι, καὶ παρορᾷς ἁµαρτήµατα ἀνθρώπων εἰς µετάνοιαν.</td>
    </tr>

    <tr>
      <td><span style="color:#b00e23">(ⲕ︦ⲉ︦)</span> ⲕⲙⲉ ⲅⲁⲣ ⲛ̅ⲛⲉⲧϣⲟⲟⲡ ⲧⲏⲣⲟⲩ ⲁⲩⲱ
      ⲛⲅ̅ϥⲱⲧⲉ ⲁⲛ ⲛ̅ⲗⲁⲁⲩ ⲛ̅ⲛⲉⲛⲧⲁⲕⲧⲁⲙⲓⲟⲟⲩ: ⲛ̅ⲛⲉⲕⲛⲁⲥⲛ̅ⲧ ⲛ̅ⲕⲁ ⲅⲁⲣ ⲁⲛ ⲉⲕⲙⲟⲥⲧⲉ
      ⲙ̅ⲙⲟϥ.</td>
      <td><span style="color:#b00e23">(24)</span> For thou lovest all the
      things that are, and abhorrest nothing which thou hast made: for never
      wouldest thou have made any thing, if thou hadst hated it.</td>
      <td><span style="color:#b00e23">(24)</span> ἀγαπᾷς γὰρ τὰ ὄντα πάντα καὶ
      οὐδὲν βδελύσσῃ ὧν ἐποίησας· οὐδὲ γὰρ ἂν µισῶν τι κατεσκεύασας.</td>
    </tr>

    <tr>
      <td><span style="color:#b00e23">(ⲕ︦ⲋ︦)</span> ⲛ̅ⲁϣ ⲇⲉ ⲛ̅ϩⲉ ⲉⲣⲉ ⲟⲩϩⲱⲃ
      ⲛⲁⲙⲟⲩⲛ ⲉⲃⲟⲗ ⲉⲙⲡⲉⲕⲟⲩⲁϣϥ̅; ⲏ ⲉϥⲛⲁϭⲱ ϣⲁ ⲡⲧⲏⲣϥ̅ ⲛⲓⲙ ⲡⲉⲧⲉ ⲙ̅ⲡⲕ̅ϯⲣⲁⲛ ⲉⲣⲟϥ;</td>
      <td><span style="color:#b00e23">(25)</span> And how could any thing have
      endured, if it had not been thy will? or been preserved, if not called by
      thee?</td>
      <td><span style="color:#b00e23">(25)</span> πῶς δὲ διέµεινεν ἄν τι, εἰ µὴ
      σὺ ἠθέλησας, ἢ τὸ µὴ κληθὲν ὑπὸ σοῦ διετηρήθη;</td>
    </tr>

    <tr>
      <td><span style="color:#b00e23">(ⲕ︦ⲍ︦)</span> ⲕϯⲥⲟ ⲇⲉ ⲉⲣⲟⲟⲩ ⲧⲏⲣⲟⲩ ϫⲉ
      ⲡⲉⲧⲉⲛⲱⲕ ⲛⲉ ⲡϫⲟⲉⲓⲥ ⲙ̅ⲙⲁⲉⲓ̈ ⲯⲩⲭⲏ.</td>
      <td><span style="color:#b00e23">(26)</span> But thou sparest all: for
      they are thine, O Lord, thou lover of souls.</td>
      <td><span style="color:#b00e23">(26)</span> φείδῃ δὲ πάντων, ὅτι σά
      ἐστιν, δέσποτα φιλόψυχε·</td>
    </tr>
  </table>
</body>
</html>
