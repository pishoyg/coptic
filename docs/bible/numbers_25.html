<!DOCTYPE html>
<html>
<head>
  <title>Numbers</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="numbers_26.html" rel="next">
  <link href="numbers_24.html" rel="prev">
  <script src="main.js" type="module"></script>
</head>
<body class="chapter">
  <h4 id="numbers_25" class="title">Numbers 25</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲁϥⲙⲧⲟⲛ ⲙ̀ⲙⲟϥ ⲛ̀ϫⲉ ⲡⲓⲥ̅ⲗ̅ ϧⲉⲛ ⲥⲁⲧⲓⲛ ⲟⲩⲟϩ ⲁϥⲥⲱϥ ⲛ̀ϫⲉ ⲡⲓⲗⲁⲟⲥ
      ⲉ̀ⲉⲣⲡⲟⲣⲛⲉⲩⲓⲛ ϧⲉⲛ ⲛⲓϣⲉⲣⲓ ⲛ̀ⲧⲉ ⲙⲱⲁⲃ</td>
      <td class="language English"><span style="color:#b00e23">(1)</span> And
      Israel sojourned in Sattin, and the people profaned itself by going
      a-whoring after the daughters of Moab.</td>
      <td class="language Greek"><span style="color:#b00e23">(1)</span> Καὶ
      κατέλυσεν Ισραηλ ἐν Σαττιν· καὶ ἐβεβηλώθη ὁ λαὸς ἐκπορνεῦσαι
      εἰς τὰς θυγατέρας Μωαβ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲁⲩⲙⲟⲩϯ ⲉ̀ⲣⲱⲟⲩ ϩⲁ ⲛⲓϣⲟⲩϣⲱⲟⲩϣⲓ ⲛ̀ⲧⲉ ⲛⲓⲓⲇⲱⲗⲟⲛ ⲟⲩⲟϩ ⲁ ⲡⲓⲗⲁⲟⲥ ⲟⲩⲱⲙ
      ⲛ̀ⲛⲟⲩϣⲟⲩϣⲱⲟⲩϣⲓ ⲟⲩⲟϩ ⲁⲩⲟⲩⲱϣⲧ ⲛ̀ⲛⲟⲩⲓⲇⲱⲗⲟⲛ</td>
      <td class="language English"><span style="color:#b00e23">(2)</span> And
      they called them to the sacrifices of their idols; and the people ate of
      their sacrifices, and worshipped their idols.</td>
      <td class="language Greek"><span style="color:#b00e23">(2)</span> καὶ
      ἐκάλεσαν αὐτοὺς ἐπὶ ταῖς θυσίαις τῶν εἰδώλων αὐτῶν, καὶ
      ἔφαγεν ὁ λαὸς τῶν θυσιῶν αὐτῶν καὶ προσεκύνησαν τοῖς
      εἰδώλοις αὐτῶν.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲁⲩϫⲱⲕ ⲉ̀ⲃⲟⲗ ⲛ̀ϫⲉ ⲡⲓⲥ̅ⲗ̅ ϧⲉⲛ ⲃⲉⲗⲫⲉⲅⲱⲣ ⲟⲩⲟϩ ⲁ ⲡϭ̅ⲥ̅ ϫⲱⲛⲧ ⲉ̀ⲡⲓⲥ̅ⲗ̅</td>
      <td class="language English"><span style="color:#b00e23">(3)</span> And
      Israel consecrated themselves to Beel-phegor; and the Lord was very angry
      with Israel.</td>
      <td class="language Greek"><span style="color:#b00e23">(3)</span> καὶ
      ἐτελέσθη Ισραηλ τῷ Βεελφεγωρ· καὶ ὠργίσθη θυµῷ κύριος τῷ
      Ισραηλ.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ⲙ̀ⲙⲱⲩ̀ⲥⲏⲥ ϫⲉ ϭⲓ ⲛ̀ⲛⲓⲁⲣⲭⲏⲅⲟⲥ ⲧⲏⲣⲟⲩ ⲛ̀ⲧⲉ ⲡⲓⲗⲁⲟⲥ ⲟⲩⲟϩ ⲁⲣⲓⲧⲟⲩ
      ⲛ̀ⲥⲱⲓⲧ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲙ̀ⲡⲉⲙ̀ⲑⲟ ⲙ̀ⲫⲣⲏ ⲟⲩⲟϩ ⲉϥⲉ̀ⲧⲁⲥⲑⲟ ⲛ̀ϫⲉ ⲡϫⲱⲛⲧ ⲛⲉⲙ
      ⲡⲉⲙⲃⲟⲛ ⲙ̀ⲡϭ̅ⲥ̅ ⲉ̀ⲃⲟⲗ ϩⲁ ⲡⲓⲥ̅ⲗ̅</td>
      <td class="language English"><span style="color:#b00e23">(4)</span> And
      the Lord said to Moses, Take all the princes of the people, and make them
      examples of judgment for the Lord in the face of the sun, and the anger
      of the Lord shall be turned away from Israel.</td>
      <td class="language Greek"><span style="color:#b00e23">(4)</span> καὶ
      εἶπεν κύριος τῷ Μωυσῇ Λαβὲ πάντας τοὺς ἀρχηγοὺς τοῦ λαοῦ
      καὶ παραδειγµάτισον αὐτοὺς κυρίῳ ἀπέναντι τοῦ ἡλίου, καὶ
      ἀποστραφήσεται ὀργὴ θυµοῦ κυρίου ἀπὸ Ισραηλ.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲡⲉϫⲉ ⲙⲱⲩ̀ⲥⲏⲥ ⲛ̀ⲛⲓⲫⲩⲗⲏ ⲛ̀ⲧⲉ ⲡⲓⲥ̅ⲗ̅ ϫⲉ ⲙⲁⲣⲉ ⲡⲓⲟⲩⲁⲓ ⲡⲓⲟⲩⲁⲓ ⲙ̀ⲙⲱⲧⲉⲛ
      ϧⲱⲧⲉⲃ ⲙ̀ⲡⲉϥⲣⲉⲙⲛ̀ⲏⲓ ⲉⲧⲁϥϫⲱⲕ ⲉ̀ⲃⲟⲗ ϧⲉⲛ ⲃⲉⲗⲫⲉⲅⲱⲣ</td>
      <td class="language English"><span style="color:#b00e23">(5)</span> And
      Moses said to the tribes of Israel, Slay ye every one his friend that is
      consecrated to Beel-phegor.</td>
      <td class="language Greek"><span style="color:#b00e23">(5)</span> καὶ
      εἶπεν Μωυσῆς ταῖς φυλαῖς Ισραηλ Ἀποκτείνατε ἕκαστος τὸν
      οἰκεῖον αὐτοῦ τὸν τετελεσµένον τῷ Βεελφεγωρ.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲓⲥ ⲟⲩⲣⲱⲙⲓ ⲉ̀ⲃⲟⲗ ϧⲉⲛ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲁϥⲓⲛⲓ ⲙⲡⲉϥⲥⲟⲛ ϩⲁ ϯⲥϩⲓⲙⲓ
      ⲙ̀ⲙⲁⲇⲓⲁⲛⲓⲧⲓⲥ ⲙ̀ⲡⲉⲙ̀ⲑⲟ ⲙ̀ⲙⲱⲩ̀ⲥⲏⲥ ⲛⲉⲙ ⲡⲉⲙ̀ⲑⲟ ⲛ̀ϯⲥⲩⲛⲁⲅⲱⲅⲏ ⲧⲏⲣⲥ ⲛ̀ⲧⲉ ⲛⲉⲛϣⲏⲣⲓ
      ⲙ̀ⲡⲓⲥ̅ⲗ̅ ⲛ̀ⲑⲱⲟⲩ ⲇⲉ ⲛⲁⲩⲣⲓⲙⲓ ϧⲁⲧⲉⲛ ⲛⲓⲣⲱⲟⲩ ⲛ̀ⲧⲉ ϯⲥⲕⲩⲛⲏ ⲛ̀ⲧⲉ ϯⲙⲉⲧⲙⲉⲑⲣⲉ</td>
      <td class="language English"><span style="color:#b00e23">(6)</span> And,
      behold, a man of the children of Israel came and brought his brother to a
      Madianitish woman before Moses, and before all the congregation of the
      children of Israel; and they were weeping at the door of the tabernacle
      of witness.</td>
      <td class="language Greek"><span style="color:#b00e23">(6)</span> Καὶ
      ἰδοὺ ἄνθρωπος τῶν υἱῶν Ισραηλ ἐλθὼν προσήγαγεν τὸν ἀδελφὸν
      αὐτοῦ πρὸς τὴν Μαδιανῖτιν ἐναντίον Μωυσῆ καὶ ἔναντι πάσης
      συναγωγῆς υἱῶν Ισραηλ, αὐτοὶ δὲ ἔκλαιον παρὰ τὴν θύραν τῆς
      σκηνῆς τοῦ µαρτυρίου.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲉⲧⲁϥⲛⲁⲩ ⲛ̀ϫⲉ ⲫⲓⲛⲛⲉⲟⲥ ⲡϣⲏⲣⲓ ⲛ̀ⲉⲗⲉⲁⲍⲁⲣ ⲡϣⲏⲣⲓ ⲛ̀ⲁⲁⲣⲱⲛ ⲡⲓⲟⲩⲏⲃ ⲁϥⲧⲱⲛϥ
      ⲉ̀ⲃⲟⲗ ϧⲉⲛ ϯⲥⲩⲛⲁⲅⲱⲅⲏ ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲟⲩⲟϩ ⲁϥϭⲓ ⲛ̀ⲟⲩⲥⲓⲣⲟⲙⲁⲥⲧⲏⲥ ϧⲉⲛ
      ⲧⲉϥϫⲓϫ</td>
      <td class="language English"><span style="color:#b00e23">(7)</span> And
      Phinees the son of Eleazar, the son of Aaron the priest, saw it, and rose
      out of the midst of the congregation, and took a javelin in his
      hand,</td>
      <td class="language Greek"><span style="color:#b00e23">(7)</span> καὶ
      ἰδὼν Φινεες υἱὸς Ελεαζαρ υἱοῦ Ααρων τοῦ ἱερέως ἐξανέστη ἐκ
      µέσου τῆς συναγωγῆς καὶ λαβὼν σειροµάστην ἐν τῇ χειρὶ</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span> ⲁϥⲓ
      ⲉ̀ⲃⲟⲗ ϩⲓⲫⲁϩⲟⲩ ⲙ̀ⲡⲓⲣⲱⲙⲓ ⲛ̀ⲓⲥⲣⲁⲏⲗⲓⲧⲏⲥ ⲉ̀ϯϩⲣⲱ ⲟⲩⲟϩ ⲁϥϧⲉⲗϧⲱⲗⲟⲩ ⲙ̀ⲡⲃ̅ ⲡⲓⲣⲱⲙⲓ
      ⲛ̀ⲓⲥⲣⲁⲏⲗⲓⲧⲏⲥ ⲛⲉⲙ ϯⲥϩⲓⲙⲓ ⲉ̀ⲃⲟⲗ ϩⲓⲧⲉⲛ ⲧⲉⲥⲟϯ ⲟⲩⲟϩ ⲁϥⲗⲟϫϥ ⲛ̀ϫⲉ ⲡⲓⲉⲣϧⲟⲧ ⲉ̀ⲃⲟⲗ
      ϧⲉⲛ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅</td>
      <td class="language English"><span style="color:#b00e23">(8)</span> and
      went in after the Israelitish man into the chamber, and pierced them both
      through, both the Israelitish man, and the woman through her womb; and
      the plague was stayed from the children of Israel.</td>
      <td class="language Greek"><span style="color:#b00e23">(8)</span>
      εἰσῆλθεν ὀπίσω τοῦ ἀνθρώπου τοῦ Ισραηλίτου εἰς τὴν κάµινον
      καὶ ἀπεκέντησεν ἀµφοτέρους, τόν τε ἄνθρωπον τὸν Ισραηλίτην καὶ
      τὴν γυναῖκα διὰ τῆς µήτρας αὐτῆς· καὶ ἐπαύσατο ἡ πληγὴ ἀπὸ
      υἱῶν Ισραηλ.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲁⲩϣⲱⲡⲓ ⲇⲉ ⲛ̀ϫⲉ ⲛⲏ ⲉⲧⲁⲩⲙⲟⲩ ϧⲉⲛ ϯⲡⲗⲏⲅⲏ ⲛ̀ⲕ̅ⲇ̅ ⲛ̀ϣⲟ</td>
      <td class="language English"><span style="color:#b00e23">(9)</span> And
      those that died in the plague were four and twenty thousand.</td>
      <td class="language Greek"><span style="color:#b00e23">(9)</span> καὶ
      ἐγένοντο οἱ τεθνηκότες ἐν τῇ πληγῇ τέσσαρες καὶ εἴκοσι
      χιλιάδες.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟϩ ⲁ ⲡϭ̅ⲥ̅ ⲥⲁϫⲓ ⲛⲉⲙ ⲙⲱⲩ̀ⲥⲏⲥ ⲉϥϫⲱ ⲙ̀ⲙⲟⲥ</td>
      <td class="language English"><span style="color:#b00e23">(10)</span> And
      the Lord spoke to Moses, saying,</td>
      <td class="language Greek"><span style="color:#b00e23">(10)</span> Καὶ
      ἐλάλησεν κύριος πρὸς Μωυσῆν λέγων</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ϫⲉ ⲫⲓⲛⲛⲉⲟⲥ ⲡϣⲏⲣⲓ ⲛ̀ⲉⲗⲉⲁⲍⲁⲣ ⲡϣⲏⲣⲓ ⲛ̀ⲁⲁⲣⲱⲛ ⲁϥϯⲉⲙⲧⲟⲛ ⲙ̀ⲡⲁⲉⲙⲃⲟⲛ ⲉ̀ⲃⲟⲗ ϧⲉⲛ
      ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ϧⲉⲛ ⲡϫⲓⲛⲑⲣⲉϥⲭⲟϩ ⲉ̀ⲡⲁⲭⲟϩ ⲛ̀ϧⲏⲧⲟⲩ ⲟⲩⲟϩ ⲙ̀ⲡⲓϥⲉⲧ ⲛⲉⲛϣⲏⲣⲓ
      ⲙ̀ⲡⲓⲥ̅ⲗ̅ ⲉ̀ⲃⲟⲗ ϧⲉⲛ ⲡϫⲓⲛⲑⲣⲉϥⲭⲟϩ ⲉ̀ⲡⲁⲭⲟϩ ⲛ̀ϧⲏⲧⲟⲩ</td>
      <td class="language English"><span style="color:#b00e23">(11)</span>
      Phinees the son of Eleazar the son of Aaron the priest has caused my
      wrath to cease from the children of Israel, when I was exceedingly
      jealous among them, and I did not consume the children of Israel in my
      jealousy.</td>
      <td class="language Greek"><span style="color:#b00e23">(11)</span> Φινεες
      υἱὸς Ελεαζαρ υἱοῦ Ααρων τοῦ ἱερέως κατέπαυσεν τὸν θυµόν µου
      ἀπὸ υἱῶν Ισραηλ ἐν τῷ ζηλῶσαί µου τὸν ζῆλον ἐν αὐτοῖς, καὶ
      οὐκ ἐξανήλωσα τοὺς υἱοὺς Ισραηλ ἐν τῷ ζήλῳ µου.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲡⲁⲓⲣⲏϯ ⲁϫⲟⲥ ϩⲏⲡⲡⲉ ⲁ̀ⲛⲟⲕ ϯⲛⲁϯ ⲛⲁϥ ⲛ̀ⲟⲩⲇⲓⲁⲑⲏⲕⲏ ⲛ̀ⲧⲉ ⲟⲩϩⲓⲣⲏⲛⲏ</td>
      <td class="language English"><span style="color:#b00e23">(12)</span> Thus
      do thou say to him, Behold, I give him a covenant of peace:</td>
      <td class="language Greek"><span style="color:#b00e23">(12)</span>
      οὕτως εἰπόν Ἰδοὺ ἐγὼ δίδωµι αὐτῷ διαθήκην εἰρήνης,</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲉⲥⲉ̀ϣⲱⲡⲓ ⲛⲁϥ ⲛⲉⲙ ⲡⲉϥϫⲣⲟϫ ⲙⲉⲛⲉⲛⲥⲱϥ ⲉⲩⲇⲓⲁⲑⲏⲕⲏ ⲛ̀ⲧⲉ ⲟⲩⲙⲉⲧⲟⲩⲏⲃ ϣⲁ ⲉⲛⲉϩ
      ⲉ̀ⲫⲙⲁ ϫⲉ ⲁϥⲭⲟϩ ϧⲉⲛ ⲡⲉϥⲛⲟⲩϯ ⲟⲩⲟϩ ⲁϥⲉⲣⲣⲉϥⲛⲟϩⲉⲙ ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅</td>
      <td class="language English"><span style="color:#b00e23">(13)</span> and
      he and his seed after him shall have a perpetual covenant of priesthood,
      because he was zealous for his God, and made atonement for the children
      of Israel.</td>
      <td class="language Greek"><span style="color:#b00e23">(13)</span> καὶ
      ἔσται αὐτῷ καὶ τῷ σπέρµατι αὐτοῦ µετ’ αὐτὸν διαθήκη
      ἱερατείας αἰωνία, ἀνθ’ ὧν ἐζήλωσεν τῷ θεῷ αὐτοῦ καὶ
      ἐξιλάσατο περὶ τῶν υἱῶν Ισραηλ.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲫⲣⲁⲛ ⲇⲉ ⲙ̀ⲡⲓⲣⲱⲙⲓ ⲉⲧⲁⲩϧⲉⲗϧⲱⲗϥ ⲛⲉⲙ ϯⲥϩⲓⲙⲓ ⲙ̀ⲙⲁⲇⲓⲁⲛⲓⲧⲓⲥ ⲥⲁⲙⲃⲣⲓ ⲡϣⲏⲣⲓ
      ⲛ̀ⲥⲁⲗⲙⲱⲛ ⲡⲁⲣⲭⲱⲛ ⲛ̀ⲧⲉ ⲡⲏⲓ ⲛ̀ⲧⲉ ⲡⲓⲙⲁⲛ̀ϣⲱⲡⲓ ⲛ̀ⲧⲉ ⲥⲩⲙⲉⲱⲛ</td>
      <td class="language English"><span style="color:#b00e23">(14)</span> Now
      the name of the smitten Israelitish man, who was smitten with the
      Madianitish woman, was Zambri son of Salmon, prince of a house of the
      tribe of Symeon.</td>
      <td class="language Greek"><span style="color:#b00e23">(14)</span> τὸ
      δὲ ὄνοµα τοῦ ἀνθρώπου τοῦ Ισραηλίτου τοῦ πεπληγότος, ὃς
      ἐπλήγη µετὰ τῆς Μαδιανίτιδος, Ζαµβρι υἱὸς Σαλω ἄρχων οἴκου
      πατριᾶς τῶν Συµεων·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ⲫⲣⲁⲛ ⲛ̀ϯⲥϩⲓⲙⲓ ⲙ̀ⲙⲁⲇⲓⲁⲛⲓⲧⲓⲥ ⲉⲧⲁⲩϧⲉⲗϧⲱⲗⲥ ⲡⲉ ⲭⲁⲥⲃⲓ ⲧϣⲉⲣⲓ ⲛ̀ⲥⲟⲩⲣⲓ ⲡⲁⲣⲭⲱⲛ
      ⲛ̀ⲧⲉ ⲡⲓϣⲗⲟⲗ ⲛ̀ⲧⲉ ⲙⲟⲱⲑ ⲡⲏⲓ ⲛ̀ⲛⲓⲙⲉⲧⲓⲱⲧ ⲛ̀ⲧⲉ ⲙⲁⲇⲓⲁⲙ</td>
      <td class="language English"><span style="color:#b00e23">(15)</span> And
      the name of the Madianitish woman who was smitten, was Chasbi, daughter
      of Sur, a prince of the nation of Ommoth: it is a chief house among the
      people of Madiam.</td>
      <td class="language Greek"><span style="color:#b00e23">(15)</span> καὶ
      ὄνοµα τῇ γυναικὶ τῇ Μαδιανίτιδι τῇ πεπληγυίᾳ Χασβι θυγάτηρ
      Σουρ ἄρχοντος ἔθνους Οµµωθ, οἴκου πατριᾶς ἐστιν τῶν Μαδιαν.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ⲁ ⲡϭ̅ⲥ̅ ⲥⲁϫⲓ ⲛⲉⲙ ⲙⲱⲩ̀ⲥⲏⲥ ⲉϥϫⲱ ⲙ̀ⲙⲟⲥ ϫⲉ ⲥⲁϫⲓ ⲛⲉⲙ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅
      ⲉⲕϫⲱ ⲙ̀ⲙⲟⲥ</td>
      <td class="language English"><span style="color:#b00e23">(16)</span> And
      the Lord spoke to Moses, saying, Speak to the children of Israel,
      saying,</td>
      <td class="language Greek"><span style="color:#b00e23">(16)</span> Καὶ
      ἐλάλησεν κύριος πρὸς Μωυσῆν λέγων Λάλησον τοῖς υἱοῖς Ισραηλ
      λέγων</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ϫⲉ ⲁⲣⲓϫⲁϫⲓ ⲛⲉⲙ ⲛⲓⲙⲁⲇⲓⲁⲛⲓⲧⲏⲥ ⲟⲩⲟϩ ϯ ⲟⲩⲃⲏⲟⲩ</td>
      <td class="language English"><span style="color:#b00e23">(17)</span>
      Plague the Madianites as enemies, and smite them,</td>
      <td class="language Greek"><span style="color:#b00e23">(17)</span>
      Ἐχθραίνετε τοῖς Μαδιηναίοις καὶ πατάξατε αὐτούς,</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ϫⲉ ⲥⲉⲟⲓ ⲛϫⲁϫⲓ ⲉ̀ⲣⲱⲧⲉⲛ ϧⲉⲛ ⲟⲩⲙⲉⲧⲇⲟⲗⲓⲟⲥ ⲉⲑⲃⲉ ⲫⲟⲅⲱⲣ ⲛⲉⲙ ⲉⲑⲃⲉ ⲭⲁⲥⲃⲓ ⲧϣⲉⲣⲓ
      ⲙ̀ⲙⲁⲇⲓⲁⲙ ⲧⲟⲩⲥⲱⲛⲓ ⲑⲏ ⲉⲧⲁⲩϧⲉⲗϧⲱⲗⲥ ϩⲓ ⲡϣⲁϥⲉ ϧⲉⲛ ⲡⲓⲉϩⲟⲟⲩ ⲛ̀ⲧⲉ ⲡⲓⲉⲣϧⲟⲧ ⲉⲑⲃⲉ
      ⲫⲟⲅⲱⲣ</td>
      <td class="language English"><span style="color:#b00e23">(18)</span> for
      they are enemies to you by the treachery wherein they ensnare you through
      Phogor, and through Chasbi their sister, daughter of a prince of Madiam,
      who was smitten in the day of the plague because of Phogor.</td>
      <td class="language Greek"><span style="color:#b00e23">(18)</span> ὅτι
      ἐχθραίνουσιν αὐτοὶ ὑµῖν ἐν δολιότητι, ὅσα δολιοῦσιν ὑµᾶς
      διὰ Φογωρ καὶ διὰ Χασβι θυγατέρα ἄρχοντος Μαδιαν ἀδελφὴν αὐτῶν
      τὴν πεπληγυῖαν ἐν τῇ ἡµέρᾳ τῆς πληγῆς διὰ Φογωρ.</td>
    </tr>
  </table>
</body>
</html>
