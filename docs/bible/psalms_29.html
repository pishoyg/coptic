<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_30.html" rel="next">
  <link href="psalms_28.html" rel="prev">
  <script src="main.js" type="module"></script>
</head>
<body class="bible">
  <h4 id="psalms_29">Psalms 29</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲕ̅ⲑ̅.
      ⲛ̀ⲧⲉ ⲇⲁⲩⲓⲇ. ϯϩⲱⲇⲏ ⲛ̀ⲧⲉ ⲡⲓⲁⲓⲕ ⲛ̀ⲧⲉ ⲡⲏⲓ</span>
      </td>
      <td class="language Sahidic">ⲕ̅ⲑ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲧⲱⲇⲏ ⲙ̅ϫⲓⲁⲉⲓⲕ
      ⲙ̅ⲡⲏⲓ ⲛ̅ⲇⲁⲩⲉⲓⲇ.</td>
      <td class="language English">For the end, a Psalm and Song at the
      dedication of the house of David.</td>
      <td class="language Greek">Εἰς τὸ τέλος· ψαλµὸς ᾠδῆς τοῦ ἐγκαινισµοῦ τοῦ
      οἴκου· τῷ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ϯⲛⲁϭⲁⲥⲕ ⲡϭ̅ⲥ̅ ϫⲉ ⲁⲕϣⲟⲡⲧ ⲉ̀ⲣⲟⲕ: ⲟⲩⲟϩ ⲙ̀ⲡⲉⲕⲑⲣⲉ ⲛⲁϫⲁϫⲓ ⲟⲩⲛⲟϥ ⲙ̀ⲙⲱⲟⲩ ⲉ̀ϩⲣⲏⲓ
      ⲉ̀ϫⲱⲓ.</td>
      <td class="language Sahidic"><span style="color:#b00e23">(ⲁ︦)</span>
      ϯⲛⲁϫⲁⲥⲧⲓ ⲡϫⲟⲉⲓⲥ ϫⲉ ⲁⲕϣⲟⲡⲧ̅ ⲉⲣⲟⲕ. ⲁⲩⲱ ⲙ̅ⲡⲕⲉⲩⲫⲣⲁⲛⲉ ⲛ̅ⲛⲁϫⲁϫⲉ ⲉϫⲱⲓ</td>
      <td class="language English"><span style="color:#b00e23">(1)</span> I
      will exalt thee, O Lord; for thou hast lifted me up, and not caused mine
      enemies to rejoice over me.</td>
      <td class="language Greek"><span style="color:#b00e23">(1)</span> Ὑψώσω
      σε, κύριε, ὅτι ὑπέλαβές µε καὶ οὐκ ηὔφρανας τοὺς ἐχθρούς µου ἐπ’
      ἐµέ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲡϭ̅ⲥ̅ ⲡⲁⲛⲟⲩϯ ⲁⲓⲱϣ ⲟⲩⲃⲏⲕ ⲟⲩⲟϩ ⲁⲕⲧⲁⲗϭⲟⲓ.</td>
      <td class="language Sahidic"><span style="color:#b00e23">(ⲃ︦)</span>
      ⲡϫⲟⲉⲓⲥ ⲡⲁⲛⲟⲩⲧⲉ ⲁⲓϫⲓϣⲕⲁⲕ ⲉϩⲣⲁⲓ ⲉⲣⲟⲕ ⲁⲕⲧⲁⲗϭⲟⲓ.</td>
      <td class="language English"><span style="color:#b00e23">(2)</span> O
      Lord my God, I cried to thee, and thou didst heal me.</td>
      <td class="language Greek"><span style="color:#b00e23">(2)</span> κύριε ὁ
      θεός µου, ἐκέκραξα πρὸς σέ, καὶ ἰάσω µε·</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲡϭ̅ⲥ̅ ⲁⲕⲉⲛ ⲧⲁⲯⲩⲭⲏ ⲉ̀ⲡϣⲱⲓ ϧⲉⲛ ⲁⲙⲉⲛϯ: ⲟⲩⲟϩ ⲁⲕⲛⲁϩⲙⲉⲧ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲏ
      ⲉⲑⲛⲁⲓ ⲉ̀ϧⲣⲏⲓ ⲉ̀ⲫⲗⲁⲕⲕⲟⲥ.</td>
      <td class="language Sahidic"><span style="color:#b00e23">(ⲅ︦)</span>
      ⲡϫⲟⲉⲓⲥ ⲁⲕⲛ̅ ⲧⲁⲯⲩⲭⲏ ⲉϩⲣⲁⲓ ϩⲛ̅ ⲁⲙⲛ̅ⲧⲉ. ⲁⲕⲧⲟⲩϫⲟⲓ ⲉⲃⲟⲗ ϩⲛ̅ ⲛⲉⲧⲃⲏⲕ ⲉⲡⲉⲥⲏⲧ
      ⲉⲡϣⲱⲓ</td>
      <td class="language English"><span style="color:#b00e23">(3)</span> O
      Lord, thou hast brought up my soul from Hades, thou hast delivered me
      from among them that go down to the pit.</td>
      <td class="language Greek"><span style="color:#b00e23">(3)</span> κύριε,
      ἀνήγαγες ἐξ ᾅδου τὴν ψυχήν µου, ἔσωσάς µε ἀπὸ τῶν καταβαινόντων εἰς
      λάκκον.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲁⲣⲓⲯⲁⲗⲓⲛ ⲉ̀ⲡϭ̅ⲥ̅ ⲛⲏ ⲉⲑⲟⲩⲁⲃ ⲧⲏⲣⲟⲩ ⲛ̀ⲧⲁϥ: ⲟⲩⲟϩ ⲟⲩⲱⲛϩ ⲉ̀ⲃⲟⲗ ⲙ̀ⲫⲙⲉⲩⲓ ⲛ̀ⲧⲉ
      ⲧⲉϥⲙⲉⲧⲁⲅⲓⲟⲥ.</td>
      <td class="language Sahidic"><span style="color:#b00e23">(ⲇ︦)</span>
      ⲯⲁⲗⲗⲉⲓ ⲉⲡϫⲟⲉⲓⲥ ⲛⲉϥⲡⲉⲧⲟⲩⲁⲁⲃ. ⲛ̅ⲧⲉⲧⲛ̅ⲟⲩⲱⲛϩ ⲉⲃⲟⲗ ⲙ̅ⲡⲣ̅ⲡⲙⲉⲉⲩⲉ ⲙ̅ⲡⲉϥⲟⲩⲟⲡ.</td>
      <td class="language English"><span style="color:#b00e23">(4)</span> Sing
      to the Lord, ye his saints, and give thanks for the remembrance of his
      holiness.</td>
      <td class="language Greek"><span style="color:#b00e23">(4)</span> ψάλατε
      τῷ κυρίῳ, οἱ ὅσιοι αὐτοῦ, καὶ ἐξοµολογεῖσθε τῇ µνήµῃ τῆς ἁγιωσύνης
      αὐτοῦ·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ϫⲉ
      ⲟⲩⲟⲛ ⲟⲩϫⲱⲛⲧ ϧⲉⲛ ⲡⲉϥⲙⲃⲟⲛ ⲛⲉⲙ ⲟⲩⲱⲛϧ ϧⲉⲛ ⲡⲉϥⲟⲩⲱϣ: ⲣⲟⲩϩⲓ ⲉϥⲉ̀ϣⲱⲡⲓ ⲛ̀ϫⲉ ⲟⲩⲣⲓⲙⲓ
      ⲟⲩⲟϩ ϣⲱⲣⲡ ⲛ̀ⲟⲩⲑⲉⲗⲏⲗ.</td>
      <td class="language Sahidic"><span style="color:#b00e23">(ⲉ︦)</span> ϫⲉ
      ⲟⲩⲛ ⲟⲩⲟⲣⲅⲏ ϩⲙ̅ ⲡⲉϥϭⲱⲛⲧ̅ ⲁⲩⲱ ⲟⲩⲱⲛϩ̅ ϩⲙ̅ ⲡⲉϥⲟⲩⲱϣ. ⲡⲣⲓⲙⲉ ⲛⲁϣⲱⲡⲉ ⲉⲣⲟⲩϩⲉ ⲛ̅ⲧⲉ
      ⲡⲧⲉⲗⲏⲗ ϣⲱⲡⲉ ⲉϩⲧⲟⲟⲩⲉ.</td>
      <td class="language English"><span style="color:#b00e23">(5)</span> For
      anger is in his wrath, but life in his favour: weeping shall tarry for
      the evening, but joy shall be in the morning.</td>
      <td class="language Greek"><span style="color:#b00e23">(5)</span> ὅτι
      ὀργὴ ἐν τῷ θυµῷ αὐτοῦ, καὶ ζωὴ ἐν τῷ θελήµατι αὐτοῦ· τὸ ἑσπέρας
      αὐλισθήσεται κλαυθµὸς καὶ εἰς τὸ πρωὶ ἀγαλλίασις.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁ̀ⲛⲟⲕ ⲁⲓϫⲟⲥ ϧⲉⲛ ⲡⲁϩⲉⲛⲟⲩϥⲓ ϫⲉ ⲛ̀ⲛⲁⲕⲓⲙ ϣⲁ ⲉⲛⲉϩ.</td>
      <td class="language Sahidic"><span style="color:#b00e23">(ⲋ︦)</span> ⲁⲛⲟⲕ
      ⲇⲉ ⲁⲓϫⲟⲟⲥ ϩⲙ̅ ⲡⲁⲟⲩⲱⲱⲗⲉ ϫⲉ ⲛ̅ϯⲛⲁⲕⲓⲙ ⲁⲛ ϣⲁ ⲉⲛⲉϩ.</td>
      <td class="language English"><span style="color:#b00e23">(6)</span> And I
      said in my prosperity, I shall never be moved.</td>
      <td class="language Greek"><span style="color:#b00e23">(6)</span> ἐγὼ δὲ
      εἶπα ἐν τῇ εὐθηνίᾳ µου Οὐ µὴ σαλευθῶ εἰς τὸν αἰῶνα.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲡϭ̅ⲥ̅ ϧⲉⲛ ⲡⲉⲕⲟⲩⲱϣ ⲁⲕϯ ⲛ̀ⲟⲩϫⲟⲙ ⲙ̀ⲡⲁⲥⲁⲓ: ⲁⲕⲫⲱⲛϩ ⲙ̀ⲡⲉⲕϩⲟ ⲥⲁⲃⲟⲗ ⲙ̀ⲙⲟⲓ: ⲁⲓϣⲱⲡⲓ
      ⲉⲓϣⲧⲉⲣⲑⲱⲣ.</td>
      <td class="language Sahidic"><span style="color:#b00e23">(ⲍ︦)</span>
      ⲡϫⲟⲉⲓⲥ ϩⲙ̅ ⲡⲉⲕⲟⲩⲱϣ ⲁⲕϯ ⲛ̅ⲟⲩϭⲟⲙ ⲉⲡⲁⲥⲁⲁ ⲁⲕⲕⲧⲉ ⲡⲉⲕϩⲟ ⲇⲉ ⲉⲃⲟⲗ ⲁⲓϣⲱⲡⲉ
      ⲉⲓϣⲧⲣ̅ⲧⲱⲣ.</td>
      <td class="language English"><span style="color:#b00e23">(7)</span> O
      Lord, in thy good pleasure thou didst add strength to my beauty: but thou
      didst turn away thy face, and I was troubled.</td>
      <td class="language Greek"><span style="color:#b00e23">(7)</span> κύριε,
      ἐν τῷ θελήµατί σου παρέσχου τῷ κάλλει µου δύναµιν· ἀπέστρεψας δὲ τὸ
      πρόσωπόν σου, καὶ ἐγενήθην τεταραγµένος.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲉⲓⲉ̀ⲱϣ ⲉ̀ϩⲣⲏⲓ ⲟⲩⲃⲏⲕ ⲡϭ̅ⲥ̅: ⲟⲩⲟϩ ϯⲛⲁⲧⲱⲃϩ ⲙ̀ⲡⲁⲛⲟⲩϯ.</td>
      <td class="language Sahidic"><span style="color:#b00e23">(ⲏ︦)</span>
      ⲉⲓⲛⲁϫⲓϣⲕⲁⲕ ⲉϩⲣⲁⲓ ⲡϫⲟⲉⲓⲥ ⲧⲁⲥⲟⲡⲥ̅ ⲙ̅ⲡⲁⲛⲟⲩⲧⲉ</td>
      <td class="language English"><span style="color:#b00e23">(8)</span> To
      thee, O Lord, will I cry; and to my God will I make supplication.</td>
      <td class="language Greek"><span style="color:#b00e23">(8)</span> πρὸς
      σέ, κύριε, κεκράξοµαι καὶ πρὸς τὸν θεόν µου δεηθήσοµαι</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ⲟⲩ
      ⲡⲉ ⲡϩⲏⲟⲩ ⲙ̀ⲡⲁⲥⲛⲟϥ ⲉ̀ⲡϫⲓⲛⲑⲣⲓϣⲉ ⲛⲏⲓ ⲉ̀ϧⲣⲏⲓ ⲉ̀ⲡⲧⲁⲕⲟ: ⲙⲏ ϥⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ
      ⲛ̀ϫⲉ ⲟⲩⲕⲁϩⲓ ⲓⲉ ⲁⲛ ⲉϥⲉ̀ϣϫⲱ ⲛ̀ⲧⲉⲕⲙⲉⲑⲙⲏⲓ.</td>
      <td class="language Sahidic"><span style="color:#b00e23">(ⲑ︦)</span> ⲟⲩ
      ⲡⲉ ⲡϩⲏⲩ ⲙ̅ⲡⲁⲥⲛⲟϥ ϩⲙ̅ ⲡⲧⲣⲁⲃⲱⲕ ⲉⲡⲉⲥⲏⲧ ⲉⲡⲧⲁⲕⲟ. ⲙⲏ ⲉⲣⲉ ⲡⲉⲭⲟⲩⲥ ⲛⲁⲉⲝⲟⲙⲟⲗⲟⲅⲉⲓ
      ⲛⲁⲕ ⲙⲏ ⲉϥⲛⲁϫⲱ ⲛ̅ⲧⲉⲕⲙⲉ.</td>
      <td class="language English"><span style="color:#b00e23">(9)</span> What
      profit is there in my blood, when I go down to destruction? Shall the
      dust give praise to thee? or shall it declare thy truth?</td>
      <td class="language Greek"><span style="color:#b00e23">(9)</span> Τίς
      ὠφέλεια ἐν τῷ αἵµατί µου, ἐν τῷ καταβῆναί µε εἰς διαφθοράν; µὴ
      ἐξοµολογήσεταί σοι χοῦς ἢ ἀναγγελεῖ τὴν ἀλήθειάν σου;</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ⲁ
      ⲡϭ̅ⲥ̅ ⲥⲱⲧⲉⲙ ⲟⲩⲟϩ ⲁϥⲛⲁⲓ ⲛⲏⲓ: ⲁ ⲡϭ̅ⲥ̅ ϣⲱⲡⲓ ⲛⲏⲓ ⲛ̀ⲟⲩⲃⲟⲏⲑⲟⲥ.</td>
      <td class="language Sahidic"><span style="color:#b00e23">(ⲓ︦)</span> ⲁ
      ⲡϫⲟⲉⲓⲥ ⲥⲱⲧⲙ̅ ⲁϥⲛⲁ ⲛⲁⲓ ⲁ ⲡϫⲟⲉⲓⲥ ϣⲱⲡⲉ ⲛⲁⲓ ⲛ̅ⲃⲟⲏⲑⲟⲥ.</td>
      <td class="language English"><span style="color:#b00e23">(10)</span> The
      Lord heard, and had compassion upon me; the Lord is become my
      helper.</td>
      <td class="language Greek"><span style="color:#b00e23">(10)</span>
      ἤκουσεν κύριος καὶ ἠλέησέν µε, κύριος ἐγενήθη βοηθός µου.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁⲕⲫⲱⲛϩ ⲙ̀ⲡⲁⲛⲉϩⲡⲓ ⲉⲩⲣⲁϣⲓ ⲛⲏⲓ: ⲁⲕⲫⲱϧ ⲙ̀ⲡⲁⲥⲟⲕ ⲟⲩⲟϩ ⲁⲕⲙⲟⲣⲧ ⲛ̀ⲟⲩⲟⲩⲛⲟϥ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁϥⲕⲧⲉ ⲡⲁⲛⲉϩⲡⲉ ⲛⲁⲓ ⲉⲩⲣⲁϣⲉ. ⲁⲕⲡⲉϩ ⲧⲁϭⲟⲟⲩⲛⲉ ⲁⲕⲙⲟⲣⲧ ⲛ̅ⲟⲩⲟⲩⲛⲟϥ.</td>
      <td class="language English"><span style="color:#b00e23">(11)</span> Thou
      hast turned my mourning into joy for me: thou hast rent off my sackcloth,
      and girded me with gladness;</td>
      <td class="language Greek"><span style="color:#b00e23">(11)</span>
      ἔστρεψας τὸν κοπετόν µου εἰς χορὸν ἐµοί, διέρρηξας τὸν σάκκον µου καὶ
      περιέζωσάς µε εὐφροσύνην,</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ϩⲓⲛⲁ ⲛ̀ⲧⲉϥⲉⲣⲯⲁⲗⲓⲛ ⲉ̀ⲣⲟⲕ ⲛ̀ϫⲉ ⲡⲁⲱⲟⲩ ⲟⲩⲟϩ ⲛ̀ⲛⲁⲉⲣⲙ̀ⲕⲁϩ ⲛ̀ϩⲏⲧ: ⲡϭ̅ⲥ̅ ⲡⲁⲛⲟⲩϯ
      ϯⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ ϣⲁ ⲉⲛⲉϩ.</td>
      <td class="language Sahidic"><span style="color:#b00e23">(ⲓ︦ⲃ︦)</span> ϫⲉ
      ⲉⲣⲉ ⲧⲁⲟⲩⲛⲁⲙ ⲥⲙⲟⲩ ⲉⲣⲟⲕ ⲛ̅ⲧⲁⲧⲙ̅ⲙ̅ⲕⲁϩ ⲛ̅ϩⲏⲧ. ⲡϫⲟⲉⲓⲥ ⲡⲁⲛⲟⲩⲧⲉ ϯⲛⲁⲉⲝⲟⲙⲟⲗⲟⲅⲉⲓ
      ⲛⲁⲕ ϣⲁ ⲉⲛⲉϩ:</td>
      <td class="language English"><span style="color:#b00e23">(12)</span> that
      my glory may sing praise to thee, and I may not be pierced with sorrow. O
      Lord my God, I will give thanks to thee for ever.</td>
      <td class="language Greek"><span style="color:#b00e23">(12)</span> ὅπως
      ἂν ψάλῃ σοι ἡ δόξα µου καὶ οὐ µὴ κατανυγῶ· κύριε ὁ θεός µου, εἰς τὸν
      αἰῶνα ἐξοµολογήσοµαί σοι.</td>
    </tr>
  </table>
</body>
</html>
