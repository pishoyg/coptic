<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_30.html" rel="next">
  <link href="psalms_28.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="psalms29">Psalms 29</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲕ̅ⲑ̅. ⲛ̀ⲧⲉ ⲇⲁⲩⲓⲇ. ϯϩⲱⲇⲏ ⲛ̀ⲧⲉ
      ⲡⲓⲁⲓⲕ ⲛ̀ⲧⲉ ⲡⲏⲓ</span>
      </td>
      <td>ⲕ̅ⲑ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲧⲱⲇⲏ ⲙ̅ϫⲓⲁⲉⲓⲕ ⲙ̅ⲡⲏⲓ ⲛ̅ⲇⲁⲩⲉⲓⲇ.</td>
      <td>For the end, a Psalm and Song at the dedication of the house of
      David.</td>
      <td>Εἰς τὸ τέλος· ψαλµὸς ᾠδῆς τοῦ ἐγκαινισµοῦ τοῦ οἴκου· τῷ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ϯⲛⲁϭⲁⲥⲕ ⲡϭ̅ⲥ̅ ϫⲉ ⲁⲕϣⲟⲡⲧ
      ⲉ̀ⲣⲟⲕ: ⲟⲩⲟϩ ⲙ̀ⲡⲉⲕⲑⲣⲉ ⲛⲁϫⲁϫⲓ ⲟⲩⲛⲟϥ ⲙ̀ⲙⲱⲟⲩ ⲉ̀ϩⲣⲏⲓ ⲉ̀ϫⲱⲓ.</td>
      <td><span style="color:#b00e23">(ⲁ︦)</span> ϯⲛⲁϫⲁⲥⲧⲓ ⲡϫⲟⲉⲓⲥ ϫⲉ ⲁⲕϣⲟⲡⲧ̅
      ⲉⲣⲟⲕ. ⲁⲩⲱ ⲙ̅ⲡⲕⲉⲩⲫⲣⲁⲛⲉ ⲛ̅ⲛⲁϫⲁϫⲉ ⲉϫⲱⲓ</td>
      <td><span style="color:#b00e23">(1)</span> I will exalt thee, O Lord; for
      thou hast lifted me up, and not caused mine enemies to rejoice over
      me.</td>
      <td><span style="color:#b00e23">(1)</span> Ὑψώσω σε, κύριε, ὅτι ὑπέλαβές
      µε καὶ οὐκ ηὔφρανας τοὺς ἐχθρούς µου ἐπ’ ἐµέ.</td>
    </tr>

    <tr>
      <td><span style="color:#b00e23">(ⲃ̅)</span> ⲡϭ̅ⲥ̅ ⲡⲁⲛⲟⲩϯ ⲁⲓⲱϣ ⲟⲩⲃⲏⲕ ⲟⲩⲟϩ
      ⲁⲕⲧⲁⲗϭⲟⲓ.</td>
      <td><span style="color:#b00e23">(ⲃ︦)</span> ⲡϫⲟⲉⲓⲥ ⲡⲁⲛⲟⲩⲧⲉ ⲁⲓϫⲓϣⲕⲁⲕ ⲉϩⲣⲁⲓ
      ⲉⲣⲟⲕ ⲁⲕⲧⲁⲗϭⲟⲓ.</td>
      <td><span style="color:#b00e23">(2)</span> O Lord my God, I cried to
      thee, and thou didst heal me.</td>
      <td><span style="color:#b00e23">(2)</span> κύριε ὁ θεός µου, ἐκέκραξα
      πρὸς σέ, καὶ ἰάσω µε·</td>
    </tr>

    <tr>
      <td><span style="color:#b00e23">(ⲅ̅)</span> ⲡϭ̅ⲥ̅ ⲁⲕⲉⲛ ⲧⲁⲯⲩⲭⲏ ⲉ̀ⲡϣⲱⲓ ϧⲉⲛ
      ⲁⲙⲉⲛϯ: ⲟⲩⲟϩ ⲁⲕⲛⲁϩⲙⲉⲧ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲏ ⲉⲑⲛⲁⲓ ⲉ̀ϧⲣⲏⲓ ⲉ̀ⲫⲗⲁⲕⲕⲟⲥ.</td>
      <td><span style="color:#b00e23">(ⲅ︦)</span> ⲡϫⲟⲉⲓⲥ ⲁⲕⲛ̅ ⲧⲁⲯⲩⲭⲏ ⲉϩⲣⲁⲓ ϩⲛ̅
      ⲁⲙⲛ̅ⲧⲉ. ⲁⲕⲧⲟⲩϫⲟⲓ ⲉⲃⲟⲗ ϩⲛ̅ ⲛⲉⲧⲃⲏⲕ ⲉⲡⲉⲥⲏⲧ ⲉⲡϣⲱⲓ</td>
      <td><span style="color:#b00e23">(3)</span> O Lord, thou hast brought up
      my soul from Hades, thou hast delivered me from among them that go down
      to the pit.</td>
      <td><span style="color:#b00e23">(3)</span> κύριε, ἀνήγαγες ἐξ ᾅδου τὴν
      ψυχήν µου, ἔσωσάς µε ἀπὸ τῶν καταβαινόντων εἰς λάκκον.</td>
    </tr>

    <tr>
      <td><span style="color:#b00e23">(ⲇ̅)</span> ⲁⲣⲓⲯⲁⲗⲓⲛ ⲉ̀ⲡϭ̅ⲥ̅ ⲛⲏ ⲉⲑⲟⲩⲁⲃ
      ⲧⲏⲣⲟⲩ ⲛ̀ⲧⲁϥ: ⲟⲩⲟϩ ⲟⲩⲱⲛϩ ⲉ̀ⲃⲟⲗ ⲙ̀ⲫⲙⲉⲩⲓ ⲛ̀ⲧⲉ ⲧⲉϥⲙⲉⲧⲁⲅⲓⲟⲥ.</td>
      <td><span style="color:#b00e23">(ⲇ︦)</span> ⲯⲁⲗⲗⲉⲓ ⲉⲡϫⲟⲉⲓⲥ ⲛⲉϥⲡⲉⲧⲟⲩⲁⲁⲃ.
      ⲛ̅ⲧⲉⲧⲛ̅ⲟⲩⲱⲛϩ ⲉⲃⲟⲗ ⲙ̅ⲡⲣ̅ⲡⲙⲉⲉⲩⲉ ⲙ̅ⲡⲉϥⲟⲩⲟⲡ.</td>
      <td><span style="color:#b00e23">(4)</span> Sing to the Lord, ye his
      saints, and give thanks for the remembrance of his holiness.</td>
      <td><span style="color:#b00e23">(4)</span> ψάλατε τῷ κυρίῳ, οἱ ὅσιοι
      αὐτοῦ, καὶ ἐξοµολογεῖσθε τῇ µνήµῃ τῆς ἁγιωσύνης αὐτοῦ·</td>
    </tr>

    <tr>
      <td><span style="color:#b00e23">(ⲉ̅)</span> ϫⲉ ⲟⲩⲟⲛ ⲟⲩϫⲱⲛⲧ ϧⲉⲛ ⲡⲉϥⲙⲃⲟⲛ
      ⲛⲉⲙ ⲟⲩⲱⲛϧ ϧⲉⲛ ⲡⲉϥⲟⲩⲱϣ: ⲣⲟⲩϩⲓ ⲉϥⲉ̀ϣⲱⲡⲓ ⲛ̀ϫⲉ ⲟⲩⲣⲓⲙⲓ ⲟⲩⲟϩ ϣⲱⲣⲡ
      ⲛ̀ⲟⲩⲑⲉⲗⲏⲗ.</td>
      <td><span style="color:#b00e23">(ⲉ︦)</span> ϫⲉ ⲟⲩⲛ ⲟⲩⲟⲣⲅⲏ ϩⲙ̅ ⲡⲉϥϭⲱⲛⲧ̅
      ⲁⲩⲱ ⲟⲩⲱⲛϩ̅ ϩⲙ̅ ⲡⲉϥⲟⲩⲱϣ. ⲡⲣⲓⲙⲉ ⲛⲁϣⲱⲡⲉ ⲉⲣⲟⲩϩⲉ ⲛ̅ⲧⲉ ⲡⲧⲉⲗⲏⲗ ϣⲱⲡⲉ
      ⲉϩⲧⲟⲟⲩⲉ.</td>
      <td><span style="color:#b00e23">(5)</span> For anger is in his wrath, but
      life in his favour: weeping shall tarry for the evening, but joy shall be
      in the morning.</td>
      <td><span style="color:#b00e23">(5)</span> ὅτι ὀργὴ ἐν τῷ θυµῷ αὐτοῦ, καὶ
      ζωὴ ἐν τῷ θελήµατι αὐτοῦ· τὸ ἑσπέρας αὐλισθήσεται κλαυθµὸς καὶ εἰς τὸ
      πρωὶ ἀγαλλίασις.</td>
    </tr>

    <tr>
      <td><span style="color:#b00e23">(ⲋ̅)</span> ⲁ̀ⲛⲟⲕ ⲁⲓϫⲟⲥ ϧⲉⲛ ⲡⲁϩⲉⲛⲟⲩϥⲓ ϫⲉ
      ⲛ̀ⲛⲁⲕⲓⲙ ϣⲁ ⲉⲛⲉϩ.</td>
      <td><span style="color:#b00e23">(ⲋ︦)</span> ⲁⲛⲟⲕ ⲇⲉ ⲁⲓϫⲟⲟⲥ ϩⲙ̅ ⲡⲁⲟⲩⲱⲱⲗⲉ
      ϫⲉ ⲛ̅ϯⲛⲁⲕⲓⲙ ⲁⲛ ϣⲁ ⲉⲛⲉϩ.</td>
      <td><span style="color:#b00e23">(6)</span> And I said in my prosperity, I
      shall never be moved.</td>
      <td><span style="color:#b00e23">(6)</span> ἐγὼ δὲ εἶπα ἐν τῇ εὐθηνίᾳ µου
      Οὐ µὴ σαλευθῶ εἰς τὸν αἰῶνα.</td>
    </tr>

    <tr>
      <td><span style="color:#b00e23">(ⲍ̅)</span> ⲡϭ̅ⲥ̅ ϧⲉⲛ ⲡⲉⲕⲟⲩⲱϣ ⲁⲕϯ ⲛ̀ⲟⲩϫⲟⲙ
      ⲙ̀ⲡⲁⲥⲁⲓ: ⲁⲕⲫⲱⲛϩ ⲙ̀ⲡⲉⲕϩⲟ ⲥⲁⲃⲟⲗ ⲙ̀ⲙⲟⲓ: ⲁⲓϣⲱⲡⲓ ⲉⲓϣⲧⲉⲣⲑⲱⲣ.</td>
      <td><span style="color:#b00e23">(ⲍ︦)</span> ⲡϫⲟⲉⲓⲥ ϩⲙ̅ ⲡⲉⲕⲟⲩⲱϣ ⲁⲕϯ
      ⲛ̅ⲟⲩϭⲟⲙ ⲉⲡⲁⲥⲁⲁ ⲁⲕⲕⲧⲉ ⲡⲉⲕϩⲟ ⲇⲉ ⲉⲃⲟⲗ ⲁⲓϣⲱⲡⲉ ⲉⲓϣⲧⲣ̅ⲧⲱⲣ.</td>
      <td><span style="color:#b00e23">(7)</span> O Lord, in thy good pleasure
      thou didst add strength to my beauty: but thou didst turn away thy face,
      and I was troubled.</td>
      <td><span style="color:#b00e23">(7)</span> κύριε, ἐν τῷ θελήµατί σου
      παρέσχου τῷ κάλλει µου δύναµιν· ἀπέστρεψας δὲ τὸ πρόσωπόν σου, καὶ
      ἐγενήθην τεταραγµένος.</td>
    </tr>

    <tr>
      <td><span style="color:#b00e23">(ⲏ̅)</span> ⲉⲓⲉ̀ⲱϣ ⲉ̀ϩⲣⲏⲓ ⲟⲩⲃⲏⲕ ⲡϭ̅ⲥ̅:
      ⲟⲩⲟϩ ϯⲛⲁⲧⲱⲃϩ ⲙ̀ⲡⲁⲛⲟⲩϯ.</td>
      <td><span style="color:#b00e23">(ⲏ︦)</span> ⲉⲓⲛⲁϫⲓϣⲕⲁⲕ ⲉϩⲣⲁⲓ ⲡϫⲟⲉⲓⲥ
      ⲧⲁⲥⲟⲡⲥ̅ ⲙ̅ⲡⲁⲛⲟⲩⲧⲉ</td>
      <td><span style="color:#b00e23">(8)</span> To thee, O Lord, will I cry;
      and to my God will I make supplication.</td>
      <td><span style="color:#b00e23">(8)</span> πρὸς σέ, κύριε, κεκράξοµαι καὶ
      πρὸς τὸν θεόν µου δεηθήσοµαι</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩ ⲡⲉ ⲡϩⲏⲟⲩ ⲙ̀ⲡⲁⲥⲛⲟϥ
      ⲉ̀ⲡϫⲓⲛⲑⲣⲓϣⲉ ⲛⲏⲓ ⲉ̀ϧⲣⲏⲓ ⲉ̀ⲡⲧⲁⲕⲟ: ⲙⲏ ϥⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ ⲛ̀ϫⲉ ⲟⲩⲕⲁϩⲓ ⲓⲉ ⲁⲛ
      ⲉϥⲉ̀ϣϫⲱ ⲛ̀ⲧⲉⲕⲙⲉⲑⲙⲏⲓ.</td>
      <td><span style="color:#b00e23">(ⲑ︦)</span> ⲟⲩ ⲡⲉ ⲡϩⲏⲩ ⲙ̅ⲡⲁⲥⲛⲟϥ ϩⲙ̅
      ⲡⲧⲣⲁⲃⲱⲕ ⲉⲡⲉⲥⲏⲧ ⲉⲡⲧⲁⲕⲟ. ⲙⲏ ⲉⲣⲉ ⲡⲉⲭⲟⲩⲥ ⲛⲁⲉⲝⲟⲙⲟⲗⲟⲅⲉⲓ ⲛⲁⲕ ⲙⲏ ⲉϥⲛⲁϫⲱ
      ⲛ̅ⲧⲉⲕⲙⲉ.</td>
      <td><span style="color:#b00e23">(9)</span> What profit is there in my
      blood, when I go down to destruction? Shall the dust give praise to thee?
      or shall it declare thy truth?</td>
      <td><span style="color:#b00e23">(9)</span> Τίς ὠφέλεια ἐν τῷ αἵµατί µου,
      ἐν τῷ καταβῆναί µε εἰς διαφθοράν; µὴ ἐξοµολογήσεταί σοι χοῦς ἢ ἀναγγελεῖ
      τὴν ἀλήθειάν σου;</td>
    </tr>

    <tr>
      <td><span style="color:#b00e23">(ⲓ̅)</span> ⲁ ⲡϭ̅ⲥ̅ ⲥⲱⲧⲉⲙ ⲟⲩⲟϩ ⲁϥⲛⲁⲓ ⲛⲏⲓ:
      ⲁ ⲡϭ̅ⲥ̅ ϣⲱⲡⲓ ⲛⲏⲓ ⲛ̀ⲟⲩⲃⲟⲏⲑⲟⲥ.</td>
      <td><span style="color:#b00e23">(ⲓ︦)</span> ⲁ ⲡϫⲟⲉⲓⲥ ⲥⲱⲧⲙ̅ ⲁϥⲛⲁ ⲛⲁⲓ ⲁ
      ⲡϫⲟⲉⲓⲥ ϣⲱⲡⲉ ⲛⲁⲓ ⲛ̅ⲃⲟⲏⲑⲟⲥ.</td>
      <td><span style="color:#b00e23">(10)</span> The Lord heard, and had
      compassion upon me; the Lord is become my helper.</td>
      <td><span style="color:#b00e23">(10)</span> ἤκουσεν κύριος καὶ ἠλέησέν
      µε, κύριος ἐγενήθη βοηθός µου.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲁⲕⲫⲱⲛϩ ⲙ̀ⲡⲁⲛⲉϩⲡⲓ ⲉⲩⲣⲁϣⲓ
      ⲛⲏⲓ: ⲁⲕⲫⲱϧ ⲙ̀ⲡⲁⲥⲟⲕ ⲟⲩⲟϩ ⲁⲕⲙⲟⲣⲧ ⲛ̀ⲟⲩⲟⲩⲛⲟϥ.</td>
      <td><span style="color:#b00e23">(ⲓ︦ⲁ︦)</span> ⲁϥⲕⲧⲉ ⲡⲁⲛⲉϩⲡⲉ ⲛⲁⲓ ⲉⲩⲣⲁϣⲉ.
      ⲁⲕⲡⲉϩ ⲧⲁϭⲟⲟⲩⲛⲉ ⲁⲕⲙⲟⲣⲧ ⲛ̅ⲟⲩⲟⲩⲛⲟϥ.</td>
      <td><span style="color:#b00e23">(11)</span> Thou hast turned my mourning
      into joy for me: thou hast rent off my sackcloth, and girded me with
      gladness;</td>
      <td><span style="color:#b00e23">(11)</span> ἔστρεψας τὸν κοπετόν µου εἰς
      χορὸν ἐµοί, διέρρηξας τὸν σάκκον µου καὶ περιέζωσάς µε εὐφροσύνην,</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ϩⲓⲛⲁ ⲛ̀ⲧⲉϥⲉⲣⲯⲁⲗⲓⲛ ⲉ̀ⲣⲟⲕ
      ⲛ̀ϫⲉ ⲡⲁⲱⲟⲩ ⲟⲩⲟϩ ⲛ̀ⲛⲁⲉⲣⲙ̀ⲕⲁϩ ⲛ̀ϩⲏⲧ: ⲡϭ̅ⲥ̅ ⲡⲁⲛⲟⲩϯ ϯⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ ϣⲁ
      ⲉⲛⲉϩ.</td>
      <td><span style="color:#b00e23">(ⲓ︦ⲃ︦)</span> ϫⲉ ⲉⲣⲉ ⲧⲁⲟⲩⲛⲁⲙ ⲥⲙⲟⲩ ⲉⲣⲟⲕ
      ⲛ̅ⲧⲁⲧⲙ̅ⲙ̅ⲕⲁϩ ⲛ̅ϩⲏⲧ. ⲡϫⲟⲉⲓⲥ ⲡⲁⲛⲟⲩⲧⲉ ϯⲛⲁⲉⲝⲟⲙⲟⲗⲟⲅⲉⲓ ⲛⲁⲕ ϣⲁ ⲉⲛⲉϩ:</td>
      <td><span style="color:#b00e23">(12)</span> that my glory may sing praise
      to thee, and I may not be pierced with sorrow. O Lord my God, I will give
      thanks to thee for ever.</td>
      <td><span style="color:#b00e23">(12)</span> ὅπως ἂν ψάλῃ σοι ἡ δόξα µου
      καὶ οὐ µὴ κατανυγῶ· κύριε ὁ θεός µου, εἰς τὸν αἰῶνα ἐξοµολογήσοµαί
      σοι.</td>
    </tr>
  </table>
</body>
</html>
