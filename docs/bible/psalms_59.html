<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_60.html" rel="next">
  <link href="psalms_58.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_59" class="title">Psalms 59</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲛ̅ⲑ̅.
      ⲛ̀ⲧⲉ ⲇⲁⲩⲓⲇ: ⲉ̀ⲡϫⲱⲕ ⲉ̀ⲃⲟⲗ ⲉ̀ϫⲉⲛ ⲛⲏ ⲉⲧⲟⲩⲛⲁϣⲟⲃⲧⲟⲩ: ⲉⲩⲥⲧⲩⲗⲟⲅⲣⲁⲫⲓⲁ: ⲉⲩⲥⲃⲱ
      ⲙ̀ⲡⲓⲥⲏⲟⲩ ⲉⲧⲁϥⲣⲱⲕϩ ⲛ̀ϯⲙⲉⲥⲟⲡⲟⲧⲁⲙⲓⲁ ⲛ̀ⲧⲉ ⲥⲩⲣⲓⲁ ⲛⲉⲙ ϯⲥⲩⲣⲓⲁ ⲛ̀ⲧⲉ ⲥⲱⲃⲁⲗ. ⲟⲩⲟϩ
      ⲁϥⲧⲁⲥⲑⲟ ⲛ̀ϫⲉ ⲓⲱⲁⲃ ⲁϥϣⲁⲣⲓ ⲉ̀ϯϧⲉⲗⲗⲟⲧ ⲛ̀ⲧⲉ ⲡⲓϩⲙⲟⲩ ⲓ̅ⲃ̅ ⲛ̀ϣⲟ.</span>
      </td>
      <td class="language Sahidic">ⲛ̅ⲑ̅. ⲉⲡϫⲱⲕ ⲉⲃⲟⲗ ⲛ̅ⲛⲉⲧⲛⲁϣⲓⲃⲉ ⲛ̅ⲕⲉⲥⲟⲡ
      ⲉⲧⲉⲥⲧⲏⲗⲟⲅⲣⲁⲫⲓⲁ ⲛ̅ⲇⲁⲩⲉⲓⲇ ⲉⲧⲇⲓⲁⲇⲟⲭⲏ ⲛ̅ⲧⲉϥⲉⲣⲱⲕϩ̅ ⲛ̅ⲧⲙⲉⲥⲟⲡⲟⲧⲁⲙⲓⲁ ⲛ̅ⲧⲥⲩⲣⲓⲁ ⲙⲛ̅
      ⲧⲥⲩⲣⲓⲁ ⲛ̅ⲥⲱⲩⲃⲁⲗ ⲁⲩⲱ ⲁϥⲕⲧⲟϥ ⲛ̅ϭⲓ ⲓⲱⲁⲃ ⲁϥⲡⲁⲧⲁⲥⲥⲉ ⲛ̅ϯⲇⲟⲩⲙⲁⲓⲁ ϩⲙ̅ ⲡⲉⲓⲁ
      ⲛ̅ⲛⲉϩⲙⲟⲩ ⲙⲛ̅ ⲧⲥⲛⲟⲟⲩⲥ ⲛ̅ϣⲟ.</td>
      <td class="language English">For the end, for them that shall yet be
      changed; for an inscription by David for instruction, when he had burned
      Mesopotamia of Syria, and Syria Sobal, and Joab had returned and smitten
      in the valley of salt twelve thousand.</td>
      <td class="language Greek">Εἰς τὸ τέλος· τοῖς ἀλλοιωθησοµένοις
      ἔτι, εἰς στηλογραφίαν τῷ Δαυιδ, εἰς διδαχήν, <span style=
      "color:#b00e23">(1)</span> ὁπότε ἐνεπύρισεν τὴν Μεσοποταµίαν
      Συρίας καὶ τὴν Συρίαν Σωβα, καὶ ἐπέστρεψεν Ιωαβ καὶ ἐπάταξεν
      τὴν φάραγγα τῶν ἁλῶν, δώδεκα χιλιάδας.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲫϯ
      ⲁⲕⲭⲁⲛ ⲛ̀ⲥⲱⲕ ⲟⲩⲟϩ ⲁⲕⲣⲁϧⲧⲉⲛ: ⲁⲕϫⲱⲛⲧ ⲟⲩⲟϩ ⲁⲕϣⲉⲛϩⲏⲧ ϧⲁⲣⲟⲛ:</td>
      <td class="language Sahidic"><span style="color:#b00e23">(ⲁ︦)</span>
      ⲡⲛⲟⲩⲧⲉ ⲁⲕⲕⲁⲁⲛ ⲛ̅ⲥⲱⲕ ⲁⲕϣⲣ̅ϣⲱⲣⲛ̅. ⲁⲕⲛⲟⲩϭⲥ̅ ⲁⲩⲱ ⲟⲛ ⲁⲕϣⲛ̅ϩⲧⲏⲕ ⲉϫⲱⲛ</td>
      <td class="language English"><span style="color:#b00e23">(1)</span> O
      God, thou hast rejected and destroyed us; thou hast been angry, yet hast
      pitied us.</td>
      <td class="language Greek"><span style="color:#b00e23">(2)</span> Ὁ
      θεός, ἀπώσω ἡµᾶς καὶ καθεῖλες ἡµᾶς, ὠργίσθης καὶ οἰκτίρησας
      ἡµᾶς.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲁⲕⲙⲟⲛⲙⲉⲛ ⲙ̀ⲡⲕⲁϩⲓ ⲟⲩⲟϩ ⲁⲕϣⲧⲉⲣⲑⲱⲣϥ:
      ⲙⲁⲧⲁⲗϭⲟ ⲛ̀ⲛⲉϥϧⲟⲙϧⲉⲙ ϫⲉ ⲁϥⲕⲓⲙ.</td>
      <td class="language Sahidic"><span style="color:#b00e23">(ⲃ︦)</span>
      ⲁⲕⲛⲟⲉⲓⲛ ⲙ̅ⲡⲕⲁϩ ⲁⲕϣⲧⲣ̅ⲧⲱⲣϥ̅. ⲙⲁⲧⲁⲗϭⲉ ⲛⲉϥⲟⲩⲱϣϥ̅ ⲧⲏⲣⲟⲩ ϫⲉ ⲁϥⲕⲓⲙ.</td>
      <td class="language English"><span style="color:#b00e23">(2)</span> Thou
      hast shaken the earth, and troubled it; heal its breaches, for it has
      been shaken.</td>
      <td class="language Greek">(3) συνέσεισας τὴν γῆν καὶ συνετάραξας
      αὐτήν· ἴασαι τὰ συντρίµµατα αὐτῆς, ὅτι ἐσαλεύθη.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ⲁⲕⲧⲁⲙⲉ ⲡⲉⲕⲗⲁⲟⲥ ⲉ̀ϩⲁⲛϣⲟⲛⲧ: ⲁⲕⲧⲥⲟⲛ
      ⲛ̀ⲟⲩⲏⲣⲡ ⲛ̀ⲧⲱⲙⲧ.</td>
      <td class="language Sahidic"><span style="color:#b00e23">(ⲅ︦)</span>
      ⲁⲕⲧⲥⲁⲃⲉ ⲡⲉⲕⲗⲁⲟⲥ ⲉϩⲉⲛϩⲃⲏⲟⲩⲉ ⲉⲩⲛⲁϣⲧ̅. ⲁⲕⲧⲥⲟⲛ ⲛ̅ⲟⲩⲏⲣⲡ̅ ⲛ̅ⲙ̅ⲕⲁϩ ⲛ̅ϩⲏⲧ.</td>
      <td class="language English"><span style="color:#b00e23">(3)</span> Thou
      hast shewn thy people hard things: thou has made us drink the wine of
      astonishment.</td>
      <td class="language Greek"><span style="color:#b00e23">(4)</span>
      ἔδειξας τῷ λαῷ σου σκληρά, ἐπότισας ἡµᾶς οἶνον
      κατανύξεως.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲁⲕϯ ⲛ̀ⲟⲩⲙⲏⲓⲛⲓ ⲛ̀ⲛⲏ ⲉⲧⲉⲣϩⲟϯ ϧⲁⲧⲉⲕϩⲏ
      ⲉ̀ⲑⲣⲟⲩⲫⲱⲧ ⲉ̀ⲃⲟⲗ ϧⲁⲧϩⲏ ⲙ̀ⲡϩⲟ ⲛ̀ⲟⲩⲫⲓϯ</td>
      <td class="language Sahidic"><span style="color:#b00e23">(ⲇ︦)</span> ⲁⲕϯ
      ⲛ̅ⲟⲩⲙⲁⲉⲓⲛ ⲛ̅ⲛⲉⲧⲣ̅ϩⲟⲧⲉ ϩⲏⲧⲕ̅. ⲉⲧⲣⲉⲩⲡⲱⲧ ϩⲁⲑⲏ ⲛ̅ⲟⲩⲥⲟⲧⲉ.</td>
      <td class="language English"><span style="color:#b00e23">(4)</span> Thou
      hast given a token to them that fear thee, that they might flee from the
      bow. Pause.</td>
      <td class="language Greek"><span style="color:#b00e23">(5)</span>
      ἔδωκας τοῖς φοβουµένοις σε σηµείωσιν τοῦ φυγεῖν ἀπὸ προσώπου
      τόξου. διάψαλµα.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(3)</span> ϩⲓⲛⲁ ⲛ̀ⲧⲟⲩⲛⲟϩⲉⲙ ⲛ̀ϫⲉ ⲛⲉⲕⲙⲉⲛⲣⲁϯ:
      ⲛⲁϩⲙⲉⲧ ϧⲉⲛ ⲧⲉⲕⲟⲩⲓⲛⲁⲙ ⲟⲩⲟϩ ⲥⲱⲧⲉⲙ ⲉ̀ⲣⲟⲓ.</td>
      <td class="language Sahidic"><span style="color:#b00e23">(ⲉ︦)</span>
      ϫⲉⲕⲁⲥ ⲉⲣⲉ ⲛⲉⲕⲙⲉⲣⲓⲧ ⲛⲟⲩϩⲙ̅. ⲙⲁⲧⲟⲩϫⲟⲓ ϩⲛ̅ ⲧⲉⲕⲟⲩⲛⲁⲙ ⲛⲅ̅ⲥⲱⲧⲙ̅ ⲉⲣⲟⲓ.
      ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(5)</span> That
      thy beloved ones may be delivered; save with thy right hand, and hear
      me.</td>
      <td class="language Greek"><span style="color:#b00e23">(6)</span> ὅπως
      ἂν ῥυσθῶσιν οἱ ἀγαπητοί σου, σῶσον τῇ δεξιᾷ σου καὶ
      ἐπάκουσόν µου.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(4)</span> ⲁ ⲫϯ ⲥⲁϫⲓ ϧⲉⲛ ⲡⲉⲑⲟⲩⲁⲃ ⲛ̀ⲧⲁϥ:
      ⲉⲓⲉ̀ⲑⲉⲗⲏⲗ ⲟⲩⲟϩ ⲉⲓⲉ̀ⲫⲱϣ ⲛ̀ⲥⲓⲕⲓⲙⲁ: ⲟⲩⲟϩ ϯϧⲉⲗⲗⲟⲧ ⲛ̀ⲧⲉ ϯⲥⲕⲏⲛⲏ ϯⲛⲁϣⲓⲧⲥ.</td>
      <td class="language Sahidic"><span style="color:#b00e23">(ⲋ︦)</span> ⲁ
      ⲡⲛⲟⲩⲧⲉ ϣⲁϫⲉ ϩⲙ̅ ⲡⲉϥⲡⲉⲧⲟⲩⲁⲁⲃ. ϫⲉ ϯⲛⲁⲧⲉⲗⲏⲗ ⲧⲁⲡⲉϣ ⲥⲓⲕⲓⲙⲁ. ⲧⲁⲉⲡ ⲡⲉⲓⲁ
      ⲛ̅ⲛⲉⲥⲕⲏⲛⲏ.</td>
      <td class="language English"><span style="color:#b00e23">(6)</span> God
      has spoken in his holiness; I will rejoice, and divide Sicima, and
      measure out the valley of tents.</td>
      <td class="language Greek"><span style="color:#b00e23">(7)</span> ὁ
      θεὸς ἐλάλησεν ἐν τῷ ἁγίῳ αὐτοῦ Ἀγαλλιάσοµαι καὶ διαµεριῶ
      Σικιµα καὶ τὴν κοιλάδα τῶν σκηνῶν διαµετρήσω·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(5)</span> ⲫⲱⲓ ⲡⲉ ⲅⲁⲗⲁⲁⲇ: ⲟⲩⲟϩ ⲫⲱⲓ ⲡⲉ
      ⲙⲁⲛⲁⲥⲥⲏ: ⲉⲫⲣⲉⲙ ⲡⲉ ⲡⲁⲙⲁϩⲓ ⲛ̀ⲧⲉ ⲧⲁⲁⲫⲉ: ⲓⲟⲩⲇⲁⲥ ⲡⲉ ⲡⲁⲟⲩⲣⲟ:</td>
      <td class="language Sahidic"><span style="color:#b00e23">(ⲍ︦)</span> ⲡⲱⲓ
      ⲡⲉ ⲅⲁⲗⲁⲁⲇ ⲡⲱⲓ ⲡⲉ ⲙⲁⲛⲁⲥⲥⲏ. ⲉⲫⲣⲁⲓⲙ ⲡⲉ ⲡⲧⲁϫⲣⲟ ⲛ̅ⲧⲁⲁⲡⲉ. ⲓⲟⲩⲇⲁⲥ ⲡⲉ
      ⲡⲁⲣ̅ⲣⲟ.</td>
      <td class="language English"><span style="color:#b00e23">(7)</span>
      Galaad is mine, and Manasse is mine; and Ephraim is the strength of my
      head;</td>
      <td class="language Greek"><span style="color:#b00e23">(8)</span> ἐµός
      ἐστιν Γαλααδ, καὶ ἐµός ἐστιν Μανασση, καὶ Εφραιµ κραταίωσις τῆς
      κεφαλῆς µου, Ιουδας βασιλεύς µου·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(5)</span> ⲙⲱⲁⲃ ⲡⲉ ⲧϫⲟⲙ ⲛ̀ⲧⲉ ⲧⲁϩⲉⲗⲡⲓⲥ:
      ϯⲛⲁⲥⲟⲩⲧⲉⲛ ⲡⲁⲑⲱⲟⲩⲓ ⲉ̀ⲃⲟⲗ ⲉ̀ϫⲉⲛ ϯϩⲩⲇⲟⲩⲙⲉⲁ. <span style=
      "color:#05537d">(6)</span> ⲛⲓⲁⲗⲗⲟⲫⲩⲗⲟⲥ ⲅⲁⲣ ⲁⲩϭⲛⲉϫⲱⲟⲩ ⲛⲏⲓ:</td>
      <td class="language Sahidic"><span style="color:#b00e23">(ⲏ︦)</span> ⲙⲱⲁⲃ
      ⲡⲉ ⲡⲗⲉⲃⲏⲥ ⲛ̅ⲧⲁϩⲉⲗⲡⲓⲥ. ϯⲛⲁⲥⲟⲟⲩⲧⲛ̅ ⲙ̅ⲡⲁⲧⲟⲟⲩⲉ ⲉϫⲛ̅ ϯⲇⲟⲩⲙⲁⲓⲁ. ⲛ̅ⲧⲁ
      ⲛ̅ⲁⲗⲗⲟⲫⲩⲗⲟⲥ ϩⲩⲡⲟⲧⲁⲥⲥⲉ ⲛⲁⲓ.</td>
      <td class="language English"><span style="color:#b00e23">(8)</span> Judas
      is my king; Moab is the caldron of my hope; over Idumea will I stretch
      out my shoe; the Philistines have been subjected to me.</td>
      <td class="language Greek"><span style="color:#b00e23">(9)</span> Μωαβ
      λέβης τῆς ἐλπίδος µου, ἐπὶ τὴν Ιδουµαίαν ἐκτενῶ τὸ ὑπόδηµά
      µου, ἐµοὶ ἀλλόφυλοι ὑπετάγησαν.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(6)</span> ⲛⲓⲙ ⲉⲑⲛⲁϣⲟⲗⲧ ⲉ̀ⲟⲩⲃⲁⲕⲓ ⲛ̀ⲧⲉ
      ⲟⲩⲧⲁϫⲣⲟ: ⲓⲉ ⲛⲓⲙ ⲉⲑⲛⲁϣ̀ϭⲓⲙⲱⲓⲧ ⲛⲏⲓ ϣⲁ ϯϩⲩⲇⲟⲩⲙⲉⲁ.</td>
      <td class="language Sahidic"><span style="color:#b00e23">(ⲑ︦)</span> ⲛⲓⲙ
      ⲡⲉⲧⲛⲁϫⲓⲧⲧ̅ ⲉⲧⲡⲟⲗⲓⲥ ⲉⲧⲕⲧⲏⲩ. ⲛⲓⲙ ⲡⲉⲧⲛⲁϫⲓ ⲙⲟⲉⲓⲧ ϩⲏⲧ ϣⲁ ϯⲇⲟⲩⲙⲁⲓⲁ.</td>
      <td class="language English"><span style="color:#b00e23">(9)</span> Who
      will lead me into the fortified city? who will guide me as far a
      Idumea?</td>
      <td class="language Greek"><span style="color:#b00e23">(10)</span> τίς
      ἀπάξει µε εἰς πόλιν περιοχῆς; τίς ὁδηγήσει µε ἕως τῆς
      Ιδουµαίας;</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(7)</span> ⲙⲏ ⲛ̀ⲑⲟⲕ ⲁⲛ ⲡⲉ ⲫϯ ⲉⲧⲁⲕϩⲓⲧⲉⲛ ⲛ̀ⲥⲱⲕ
      ⲟⲩⲟϩ ⲭⲛⲏⲟⲩ ⲉ̀ⲃⲟⲗ ⲛⲉⲙⲁⲛ ⲁⲛ ⲫϯ ϧⲉⲛ ⲛⲉⲛϫⲟⲙ.</td>
      <td class="language Sahidic"><span style="color:#b00e23">(ⲓ︦)</span> ⲙⲏ
      ⲛ̅ⲧⲟⲕ ⲁⲛ ⲡⲉ ⲡⲛⲟⲩⲧⲉ ⲛ̅ⲧⲁⲕⲕⲁⲁⲛ ⲛ̅ⲥⲱⲕ. ⲉⲛⲅ̅ⲛⲏⲩ ⲁⲛ ⲉⲃⲟⲗ ⲡⲛⲟⲩⲧⲉ ϩⲛ̅
      ⲛⲉⲛⲙⲏⲏϣⲉ.</td>
      <td class="language English"><span style="color:#b00e23">(10)</span> Wilt
      not thou, O God, who hast cast us off? and wilt not thou, O God, go forth
      with our forces?</td>
      <td class="language Greek"><span style="color:#b00e23">(11)</span> οὐχὶ
      σύ, ὁ θεός, ὁ ἀπωσάµενος ἡµᾶς; καὶ οὐκ ἐξελεύσῃ, ὁ θεός,
      ἐν ταῖς δυνάµεσιν ἡµῶν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(8)</span> ⲙⲟⲓ ⲛⲁⲛ ⲛ̀ⲟⲩⲃⲟⲏⲑⲓⲁ ⲉ̀ⲃⲟⲗ ϧⲉⲛ
      ⲡⲉⲛϩⲟϫϩⲉϫ: ⲟⲩⲉⲫⲗⲏⲟⲩ ⲡⲉ ⲡⲟⲩϫⲁⲓ ⲛ̀ⲟⲩⲣⲱⲙⲓ:</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲡϫⲟⲉⲓⲥ ⲙⲁ ⲛⲁⲛ ⲛ̅ⲟⲩⲃⲟⲏⲑⲉⲓⲁ ϩⲛ̅ ⲛⲉⲛⲑⲗⲓⲯⲓⲥ. ⲁⲩⲱ ⲡⲟⲩϫⲁⲓ ⲙ̅ⲡⲣⲱⲙⲉ ϣⲟⲩⲉⲓⲧ.</td>
      <td class="language English"><span style="color:#b00e23">(11)</span> Give
      us help from trouble: for vain is the deliverance of man.</td>
      <td class="language Greek"><span style="color:#b00e23">(12)</span> δὸς
      ἡµῖν βοήθειαν ἐκ θλίψεως· καὶ µαταία σωτηρία ἀνθρώπου.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(8)</span> ϧⲉⲛ ⲡⲉⲛⲛⲟⲩϯ ⲧⲉⲛⲛⲁⲓⲣⲓ ⲛ̀ⲟⲩϫⲟⲙ: ⲟⲩⲟϩ
      ⲛ̀ⲑⲟϥ ⲉⲑⲛⲁϣⲉϣ ⲟⲩⲟⲛ ⲛⲓⲃⲉⲛ ⲉⲧϩⲟϫϩⲉϫ ⲙ̀ⲙⲟⲛ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ϩⲙ̅ ⲡⲉⲛⲛⲟⲩⲧⲉ ⲧⲛ̅ⲛⲁⲣ̅ ⲟⲩϭⲟⲙ. ⲁⲩⲱ ⲛ̅ⲧⲟϥ ⲡⲉⲧⲛⲁⲥⲱϣϥ̅ ⲛ̅ⲛⲉⲧⲑⲗⲓⲃⲉ ⲙ̅ⲙⲟⲛ:</td>
      <td class="language English"><span style="color:#b00e23">(12)</span> In
      God will we do valiantly; and he shall bring to nought them that harass
      us.</td>
      <td class="language Greek"><span style="color:#b00e23">(13)</span> ἐν
      δὲ τῷ θεῷ ποιήσοµεν δύναµιν, καὶ αὐτὸς ἐξουδενώσει τοὺς
      θλίβοντας ἡµᾶς.</td>
    </tr>
  </table>
</body>
</html>
