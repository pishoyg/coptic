<!DOCTYPE html>
<html>
<head>
  <title>Zechariah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="zechariah_3.html" rel="next">
  <link href="zechariah_1.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="zechariah_2">Zechariah 2</h4>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲁⲓϥⲁⲓ ⲛ̀ⲛⲁⲃⲁⲗ ⲉ̀ⲡϣⲱⲓ
      ⲁⲓⲛⲁⲩ ⲟⲩⲟϩ ϩⲏⲡⲡⲉ ⲓⲥ ⲟⲩⲣⲱⲙⲓ ⲟⲩⲟϩ ⲛⲉ ⲟⲩⲟⲛ ⲟⲩⲛⲟϩ ⲛ̀ⲣⲱϣ ϧⲉⲛ ⲧⲉϥϫⲓϫ</td>
      <td><span style="color:#b00e23">(1)</span> And I lifted up mine eyes, and
      looked, and behold a man, and in his hand a measuring line.</td>
      <td><span style="color:#b00e23">(5)</span> Καὶ ἦρα τοὺς ὀφθαλµούς µου καὶ
      εἶδον καὶ ἰδοὺ ἀνὴρ καὶ ἐν τῇ χειρὶ αὐτοῦ σχοινίον γεωµετρικόν.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲡⲉϫⲏⲓ ⲛⲁϥ ϫⲉ ⲁⲕⲙⲟϣⲓ
      ⲉ̀ⲑⲱⲛ ⲛ̀ⲑⲟⲕ ⲟⲩⲟϩ ⲡⲉϫⲁϥ ⲛⲏⲓ ϫⲉ ⲉⲓϣⲓ ⲛ̀ⲓⲗ̅ⲏ̅ⲙ̅ ⲟⲩⲟϩ ⲉ̀ⲛⲁⲩ ϫⲉ ⲟⲩ ⲁϣ ⲙⲁⲓⲏ ⲡⲉ
      ⲡⲉⲥⲟⲩⲟⲥⲑⲉⲛ ⲟⲩⲟϩ ⲟⲩ ⲁϣ ⲙⲁⲓⲏ ⲧⲉ ⲧⲉⲥϣⲓⲏ</td>
      <td><span style="color:#b00e23">(2)</span> And I said to him, Whither
      goest thou? And he said to me, To measure Jerusalem, to see what is the
      breadth of it, and what is the length of it.</td>
      <td><span style="color:#b00e23">(6)</span> καὶ εἶπα πρὸς αὐτόν Ποῦ σὺ
      πορεύῃ; καὶ εἶπεν πρός µε Διαµετρῆσαι τὴν Ιερουσαληµ τοῦ ἰδεῖν πηλίκον τὸ
      πλάτος αὐτῆς ἐστιν καὶ πηλίκον τὸ µῆκος.</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ϩⲏⲡⲡⲉ ⲓⲥ ⲡⲓⲁⲅⲅⲉⲗⲟⲥ
      ⲉⲧⲥⲁϫⲓ ⲛ̀ϧⲣⲏⲓ ⲛ̀ϧⲏⲧ ⲛⲁϥⲟϩⲓ ⲉ̀ⲣⲁⲧϥ ⲡⲉ ⲟⲩⲟϩ ⲛⲁϥⲛⲏⲟⲩ ⲉ̀ⲃⲟⲗ ⲡⲉ ⲛ̀ϫⲉ ⲕⲉⲁⲅⲅⲉⲗⲟⲥ
      ⲉ̀ⲑⲣⲉϥⲉⲣⲁⲡⲁⲛⲧⲁⲛ ⲉ̀ⲣⲟϥ</td>
      <td><span style="color:#b00e23">(3)</span> And, behold, the angel that
      spoke with me stood by, and another angel went forth to meet him,</td>
      <td><span style="color:#b00e23">(7)</span> καὶ ἰδοὺ ὁ ἄγγελος ὁ λαλῶν ἐν
      ἐµοὶ εἱστήκει, καὶ ἄγγελος ἕτερος ἐξεπορεύετο εἰς συνάντησιν αὐτῷ</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲡⲉϫⲁϥ ⲛⲁϥ ⲉϥϫⲱ ⲙ̀ⲙⲟⲥ ϫⲉ
      ϭⲟϫⲓ ⲥⲁϫⲓ ⲛⲉⲙ ⲛⲓϧⲉⲗϣⲓⲣⲓ ⲉⲧⲧⲏ ⲉⲕϫⲱ ⲙ̀ⲙⲟⲥ ϫⲉ ⲉⲥⲉ̀ϣⲱⲡⲓ ⲛ̀ϫⲉ ⲓⲗ̅ⲏ̅ⲙ̅ ⲉ̀ⲥⲟⲧⲡ
      ⲛ̀ⲟⲩⲧⲁϩ ⲛ̀ⲧⲉⲛ ⲡⲁϣⲁⲓ ⲛ̀ⲛⲓⲣⲱⲙⲓ ⲛⲉⲙ ⲛⲓⲧⲉⲃⲛⲱⲟⲩⲓ ⲉⲧϧⲉⲛ ⲧⲉⲥⲙⲏϯ</td>
      <td><span style="color:#b00e23">(4)</span> and spoke to him, saying, Run
      and speak to that young man, saying, Jerusalem shall be fully inhabited
      by reason of the abundance of men and cattle in the midst of her.</td>
      <td><span style="color:#b00e23">(8)</span> καὶ εἶπεν πρὸς αὐτὸν λέγων
      Δράµε καὶ λάλησον πρὸς τὸν νεανίαν ἐκεῖνον λέγων Κατακάρπως
      κατοικηθήσεται Ιερουσαληµ ἀπὸ πλήθους ἀνθρώπων καὶ κτηνῶν ἐν µέσῳ
      αὐτῆς·</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲁ̀ⲛⲟⲕ ⲉⲓⲉ̀ϣⲱⲡⲓ ⲛⲁⲥ ⲡⲉϫⲉ
      ⲡϭ̅ⲥ̅ ⲛ̀ⲟⲩⲥⲟⲃⲧ ⲛ̀ⲭⲣⲱⲙ ⲉϥⲕⲱϯ ⲟⲩⲟϩ ⲉⲓⲉ̀ϣⲱⲡⲓ ⲉⲩⲱⲟⲩ ϧⲉⲛ ⲧⲉⲥⲙⲏϯ</td>
      <td><span style="color:#b00e23">(5)</span> And I will be to her, saith
      the Lord, a wall of fire round about, and I will be for a glory in the
      midst of her.</td>
      <td><span style="color:#b00e23">(9)</span> καὶ ἐγὼ ἔσοµαι αὐτῇ, λέγει
      κύριος, τεῖχος πυρὸς κυκλόθεν καὶ εἰς δόξαν ἔσοµαι ἐν µέσῳ αὐτῆς.</td>
    </tr>

    <tr>
      <td><span style="color:#b00e23">(ⲋ̅)</span> ⲱ ⲱ ⲫⲱⲧ ⲉ̀ⲃⲟⲗ ϩⲁ ⲡⲕⲁϩⲓ
      ⲙ̀ⲡⲉⲙϩⲓⲧ ⲡⲉϫⲉ ⲡϭ̅ⲥ̅ ϫⲉ ⲉ̀ⲃⲟⲗ ϧⲉⲛ ⲡⲓϥⲧⲟⲩ ⲑⲏⲟⲩ ⲛ̀ⲧⲉ ⲧⲫⲉ ⲉⲓⲉ̀ⲑⲟⲩⲉⲧ ⲑⲏⲛⲟⲩ
      ⲡⲉϫⲉ ⲡϭ̅ⲥ̅</td>
      <td><span style="color:#b00e23">(6)</span> Ho, ho, flee from the land of
      the north, saith the Lord: for I will gather you from the four winds of
      heaven, saith the Lord,</td>
      <td><span style="color:#b00e23">(10)</span> ὦ ὦ φεύγετε ἀπὸ γῆς βορρᾶ,
      λέγει κύριος, διότι ἐκ τῶν τεσσάρων ἀνέµων τοῦ οὐρανοῦ συνάξω ὑµᾶς, λέγει
      κύριος·</td>
    </tr>

    <tr>
      <td><span style="color:#b00e23">(ⲍ̅)</span> ⲛⲁϩⲉⲙ ⲑⲏⲛⲟⲩ ⲉ̀ϧⲟⲩⲛ ⲉ̀ⲥⲓⲱⲛ ⲛⲏ
      ⲉⲧϣⲟⲡ ϧⲉⲛ ⲧϣⲉⲣⲓ ⲙ̀ⲃⲁⲃⲩⲗⲱⲛ</td>
      <td><span style="color:#b00e23">(7)</span> even to Sion: deliver
      yourselves, ye that dwell with the daughter of Babylon.</td>
      <td><span style="color:#b00e23">(11)</span> εἰς Σιων ἀνασῴζεσθε, οἱ
      κατοικοῦντες θυγατέρα Βαβυλῶνος.</td>
    </tr>

    <tr>
      <td><span style="color:#b00e23">(ⲏ̅)</span> ϫⲉ ⲟⲩⲏⲓ ⲛⲁⲓ ⲛⲉ ⲛⲏ ⲉⲧⲉϥϫⲱ
      ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ⲡⲓⲡⲁⲛⲧⲟⲕⲣⲁⲧⲱⲣ ⲁϥⲟⲩⲟⲣⲡⲧ ⲛⲱⲟⲩ ϩⲓⲫⲁϩⲟⲩ ⲛ̀ⲛⲓⲉⲑⲛⲟⲥ ⲉⲧⲁⲩϣⲉⲗ
      ⲑⲏⲛⲟⲩ ϫⲉ ⲟⲩⲏⲓ ⲫⲏ ⲉⲧϭⲓⲛⲉⲙⲱⲧⲉⲛ ⲁϥ ⲙ̀ⲫⲣⲏϯ ⲙ̀ⲫⲏ ⲉⲧϭⲓⲛⲉⲙ ⲧⲁⲗⲗⲟⲩ ⲛ̀ⲛⲉϥⲃⲁⲗ</td>
      <td><span style="color:#b00e23">(8)</span> For thus saith the Lord
      Almighty; After the glory has he sent me to the nations that spoiled you:
      for he that touches you is as one that touches the apple of his eye.</td>
      <td><span style="color:#b00e23">(12)</span> διότι τάδε λέγει κύριος
      παντοκράτωρ Ὀπίσω δόξης ἀπέσταλκέν µε ἐπὶ τὰ ἔθνη τὰ σκυλεύσαντα ὑµᾶς,
      διότι ὁ ἁπτόµενος ὑµῶν ὡς ἁπτόµενος τῆς κόρης τοῦ ὀφθαλµοῦ αὐτοῦ·</td>
    </tr>

    <tr>
      <td><span style="color:#b00e23">(ⲑ̅)</span> ϫⲉ ⲟⲩⲏⲓ ϩⲏⲡⲡⲉ ⲁ̀ⲛⲟⲕ ϯⲛⲁⲓⲛⲓ
      ⲛ̀ⲧⲁϫⲓϫ ⲟⲩⲟϩ ⲉⲩⲉ̀ϣⲱⲡⲓ ⲉ̀ⲡϣⲱⲗ ⲛ̀ⲛⲏ ⲉⲧⲁⲩϣⲟⲗⲟⲩ ⲟⲩⲟϩ ⲉⲣⲉⲧⲉⲛⲉ̀ⲉⲙⲓ ϫⲉ ⲡϭ̅ⲥ̅
      ⲡⲓⲡⲁⲛⲧⲟⲕⲣⲁⲧⲱⲣ ⲡⲉⲧⲁϥⲟⲩⲟⲣⲡⲧ</td>
      <td><span style="color:#b00e23">(9)</span> For, behold, I bring my hand
      upon them, and they shall be a spoil to them that serve them: and ye
      shall know that the Lord Almighty has sent me.</td>
      <td><span style="color:#b00e23">(13)</span> διότι ἰδοὺ ἐγὼ ἐπιφέρω τὴν
      χεῖρά µου ἐπ’ αὐτούς, καὶ ἔσονται σκῦλα τοῖς δουλεύουσιν αὐτοῖς, καὶ
      γνώσεσθε διότι κύριος παντοκράτωρ ἀπέσταλκέν µε.</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲣⲟⲧ ⲟⲩⲟϩ ⲟⲩⲛⲟϥ ⲧϣⲉⲣⲓ ⲛ̀ⲥⲓⲱⲛ
      ϫⲉ ϩⲏⲡⲡⲉ ⲁ̀ⲛⲟⲕ ϯⲛⲏⲟⲩ ⲟⲩⲟϩ ⲛ̀ⲧⲁϣⲱⲡⲓ ϧⲉⲛ ⲧⲉⲙⲏϯ ⲡⲉϫⲉ ⲡϭ̅ⲥ̅</td>
      <td><span style="color:#b00e23">(10)</span> Rejoice and be glad, O
      daughter of Sion: for, behold, I come, and will dwell in the midst of
      thee, saith the Lord.</td>
      <td><span style="color:#b00e23">(14)</span> τέρπου καὶ εὐφραίνου, θύγατερ
      Σιων, διότι ἰδοὺ ἐγὼ ἔρχοµαι καὶ κατασκηνώσω ἐν µέσῳ σου, λέγει
      κύριος.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ϩⲁⲛⲙⲏϣ ⲛ̀ⲉⲑⲛⲟⲥ ⲉⲩⲉ̀ⲫⲱⲧ
      ⲉ̀ⲣⲁⲧϥ ⲙ̀ⲡϭ̅ⲥ̅ ϧⲉⲛ ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ⲟⲩⲟϩ ⲉⲩⲉ̀ϣⲱⲡⲓ ⲛⲁϥ ⲉ̀ⲟⲩⲗⲁⲟⲥ ⲟⲩⲟϩ
      ⲉⲩⲉ̀ϣⲱⲡⲓ ϧⲉⲛ ⲧⲉⲙⲏϯ ⲟⲩⲟϩ ⲉⲣⲉ̀ⲉⲙⲓ ϫⲉ ⲡϭ̅ⲥ̅ ⲡⲓⲡⲁⲛⲧⲟⲕⲣⲁⲧⲱⲣ ⲡⲉⲧⲁϥⲟⲩⲟⲣⲡⲧ
      ϩⲁⲣⲟ</td>
      <td><span style="color:#b00e23">(11)</span> And many nations shall flee
      for refuge to the Lord in that day, and they shall be for a people to
      him, and they shall dwell in the midst of thee: and thou shalt know that
      the Lord Almighty has sent me to thee.</td>
      <td><span style="color:#b00e23">(15)</span> καὶ καταφεύξονται ἔθνη πολλὰ
      ἐπὶ τὸν κύριον ἐν τῇ ἡµέρᾳ ἐκείνῃ καὶ ἔσονται αὐτῷ εἰς λαὸν καὶ
      κατασκηνώσουσιν ἐν µέσῳ σου, καὶ ἐπιγνώσῃ ὅτι κύριος παντοκράτωρ
      ἐξαπέσταλκέν µε πρὸς σέ.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ⲉⲣⲉ ⲡϭ̅ⲥ̅
      ⲉ̀ⲉⲣⲕⲗⲏⲣⲟⲛⲟⲙⲓⲛ ⲛ̀ⲓⲟⲩⲇⲁ ⲧⲉϥⲧⲟⲓ ϩⲓϫⲉⲛ ⲡⲓⲕⲁϩⲓ ⲉⲑⲟⲩⲁⲃ ⲟⲩⲟϩ ⲉϥⲉ̀ⲥⲱⲧⲡ
      ⲛ̀ⲓⲗ̅ⲏ̅ⲙ̅</td>
      <td><span style="color:#b00e23">(12)</span> And the Lord shall inherit
      Juda his portion in the holy land, and he will yet choose Jerusalem.</td>
      <td><span style="color:#b00e23">(16)</span> καὶ κατακληρονοµήσει κύριος
      τὸν Ιουδαν τὴν µερίδα αὐτοῦ ἐπὶ τὴν γῆν τὴν ἁγίαν καὶ αἱρετιεῖ ἔτι τὴν
      Ιερουσαληµ.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲙⲁⲣⲟⲩⲉⲣϩⲟϯ ϧⲁⲧϩⲏ ⲙ̀ⲡϩⲟ
      ⲙ̀ⲡϭ̅ⲥ̅ ⲛ̀ϫⲉ ⲥⲁⲣⲝ ⲛⲓⲃⲉⲛ ϫⲉ ⲁϥⲧⲱⲛϥ ⲉ̀ⲃⲟⲗ ϧⲉⲛ ⲛⲉϥϭⲏⲡⲓ ⲉⲑⲟⲩⲁⲃ</td>
      <td><span style="color:#b00e23">(13)</span> Let all flesh fear before the
      Lord: for he has risen up from his holy clouds.</td>
      <td><span style="color:#b00e23">(17)</span> εὐλαβείσθω πᾶσα σὰρξ ἀπὸ
      προσώπου κυρίου, διότι ἐξεγήγερται ἐκ νεφελῶν ἁγίων αὐτοῦ.</td>
    </tr>
  </table>
</body>
</html>
