<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_26.html" rel="next">
  <link href="psalms_24.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_25" class="title">Psalms 25</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲕ̅ⲉ̅.
      ⲫⲁ ⲇⲁⲩⲓⲇ.</span>
      </td>
      <td class="language Sahidic">ⲕ̅ⲉ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ.</td>
      <td class="language English">A Psalm of David.</td>
      <td class="language Greek">Τοῦ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲙⲁϩⲁⲡ ⲛⲏⲓ ⲡϭ̅ⲥ̅ ϫⲉ ⲁ̀ⲛⲟⲕ ⲁⲓⲙⲟϣⲓ ϧⲉⲛ ⲧⲁⲙⲉⲧⲁⲧⲕⲁⲕⲓⲁ ⲁⲓⲉⲣϩⲉⲗⲡⲓⲥ ⲉ̀ⲡϭ̅ⲥ̅
      ⲛ̀ⲛⲁϣⲱⲛⲓ:</td>
      <td class="language Sahidic"><span style="color:#b00e23">(ⲁ︦)</span>
      ⲕⲣⲓⲛⲉ ⲙ̅ⲙⲟⲓ ⲡϫⲟⲉⲓⲥ ϫⲉ ⲁⲛⲟⲕ ⲁⲓⲙⲟⲟϣⲉ ϩⲛ̅ ⲧⲁⲙⲛ̅ⲧⲃⲁⲗϩⲏⲧ. ⲁⲩⲱ ⲉⲓⲕⲱ ⲛ̅ϩⲧⲏⲓ
      ⲉⲡϫⲟⲉⲓⲥ ⲛ̅ϯⲛⲁⲕⲓⲙ ⲁⲛ.</td>
      <td class="language English"><span style="color:#b00e23">(1)</span> Judge
      me, O Lord; for I have walked in my innocence: and hoping in the Lord I
      shall not be moved.</td>
      <td class="language Greek"><span style="color:#b00e23">(1)</span>
      Κρῖνόν µε, κύριε, ὅτι ἐγὼ ἐν ἀκακίᾳ µου ἐπορεύθην καὶ ἐπὶ
      τῷ κυρίῳ ἐλπίζων οὐ µὴ ἀσθενήσω.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲁⲣⲓⲇⲟⲕⲓⲙⲁⲍⲓⲛ ⲙ̀ⲙⲟⲓ ⲡϭ̅ⲥ̅ &lt;ϩⲓ
      ⲭⲣⲱⲙ&gt; ⲉ̀ⲡⲁϩⲏⲧ ⲛⲉⲙ ⲛⲁϭⲗⲱⲧ</td>
      <td class="language Sahidic"><span style="color:#b00e23">(ⲃ︦)</span>
      ⲇⲟⲕⲓⲙⲁⲍⲉ ⲙ̅ⲙⲟⲓ ⲡϫⲟⲉⲓⲥ ⲛⲅ̅ⲡⲉⲓⲣⲁⲍⲉ ⲙ̅ⲙⲟⲓ. ⲡⲓⲥⲉ ⲛ̅ⲛⲁϭⲗⲟⲧⲉ ⲙⲛ̅ ⲡⲁϩⲏⲧ</td>
      <td class="language English"><span style="color:#b00e23">(2)</span> Prove
      me, O Lord, and try me; purify as with fire my reins and my heart.</td>
      <td class="language Greek"><span style="color:#b00e23">(2)</span>
      δοκίµασόν µε, κύριε, καὶ πείρασόν µε, πύρωσον τοὺς νεφρούς µου
      καὶ τὴν καρδίαν µου.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(1)</span> ϫⲉ ⲡⲉⲕⲛⲁⲓ ⲭⲏ ⲙ̀ⲡⲉⲙ̀ⲑⲟ ⲛ̀ⲛⲁⲃⲁⲗ
      ⲉ̀ⲃⲟⲗ ⲟⲩⲟϩ ⲁⲓⲣⲁⲛⲁⲕ ϧⲉⲛ ⲧⲉⲕⲙⲉⲑⲙⲏⲓ.</td>
      <td class="language Sahidic"><span style="color:#b00e23">(ⲅ︦)</span> ϫⲉ
      ⲡⲉⲕⲛⲁ ⲙ̅ⲡⲉⲙ̅ⲧⲟ ⲛ̅ⲛⲁⲃⲁⲗ ⲉⲃⲟⲗ. ⲁⲩⲱ ⲁⲓⲣⲁⲛⲁⲕ ϩⲛ̅ ⲧⲉⲕⲙⲉ.</td>
      <td class="language English"><span style="color:#b00e23">(3)</span> For
      thy mercy is before mine eyes: and I am well pleased with thy truth.</td>
      <td class="language Greek"><span style="color:#b00e23">(3)</span> ὅτι
      τὸ ἔλεός σου κατέναντι τῶν ὀφθαλµῶν µού ἐστιν, καὶ
      εὐηρέστησα ἐν τῇ ἀληθείᾳ σου.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(2)</span> ⲙ̀ⲡⲓϩⲉⲙⲥⲓ ⲛⲉⲙ ⲟⲩⲙⲁⲛ̀ϯϩⲁⲡ ⲉϥϣⲟⲩⲓⲧ:
      ⲟⲩⲟϩ ⲛ̀ⲛⲁϣⲉ ⲉ̀ϧⲟⲩⲛ ⲛⲉⲙ ⲛⲓⲡⲁⲣⲁⲛⲟⲙⲟⲥ.</td>
      <td class="language Sahidic"><span style="color:#b00e23">(ⲇ︦)</span>
      ⲙ̅ⲡⲓϩⲙⲟⲟⲥ ⲙⲛ̅ ⲟⲩⲥⲩⲛϩⲉⲇⲣⲓⲟⲛ ⲉϥϣⲟⲩⲉⲓⲧ. ⲁⲩⲱ ⲛ̅ⲛⲁⲃⲱⲕ ⲉϩⲟⲩⲛ ⲙⲛ̅
      ⲛ̅ⲣⲉϥⲣ̅ⲛⲟⲃⲉ.</td>
      <td class="language English"><span style="color:#b00e23">(4)</span> I
      have not sat with the council of vanity, and will in nowise enter in with
      transgressors.</td>
      <td class="language Greek"><span style="color:#b00e23">(4)</span> οὐκ
      ἐκάθισα µετὰ συνεδρίου µαταιότητος καὶ µετὰ παρανοµούντων οὐ µὴ
      εἰσέλθω·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(3)</span> ⲧⲉⲕⲕⲗⲏⲥⲓⲁ ⲛ̀ⲧⲉ ⲛⲓⲡⲟⲛⲏⲣⲟⲥ ⲁⲓⲙⲉⲥⲧⲱⲥ
      ⲟⲩⲟϩ ⲛ̀ⲛⲁϩⲉⲙⲥⲓ ⲛⲉⲙ ⲛⲓⲁⲥⲉⲃⲏⲥ.</td>
      <td class="language Sahidic"><span style="color:#b00e23">(ⲉ︦)</span>
      ⲁⲓⲙⲉⲥⲧⲉ ⲧⲥⲟⲟⲩϩⲥ̅ ⲛ̅ⲛⲉⲧⲟ ⲙ̅ⲡⲟⲛⲏⲣⲟⲥ. ⲁⲩⲱ ⲛ̅ⲛⲁϩⲙⲟⲟⲥ ⲙⲛ̅ ⲛ̅ⲁⲥⲉⲃⲏⲥ.</td>
      <td class="language English"><span style="color:#b00e23">(5)</span> I
      have hated the assembly of wicked doers; and will not sit with ungodly
      men.</td>
      <td class="language Greek"><span style="color:#b00e23">(5)</span>
      ἐµίσησα ἐκκλησίαν πονηρευοµένων καὶ µετὰ ἀσεβῶν οὐ µὴ
      καθίσω.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(4)</span> ϯⲛⲁⲓⲁⲧⲟⲧ ⲉ̀ⲃⲟⲗ ϧⲉⲛ ⲡⲉⲑⲟⲩⲁⲃ: ⲟⲩⲟϩ
      ⲛ̀ⲧⲁⲕⲱϯ ⲉ̀ⲡⲉⲕⲙⲁⲛ̀ⲉⲣϣⲱⲟⲩϣⲓ ⲡϭ̅ⲥ̅</td>
      <td class="language Sahidic"><span style="color:#b00e23">(ⲋ︦)</span>
      ϯⲛⲁⲉⲓⲱ ⲛ̅ⲛⲁϭⲓϫ ϩⲛ̅ ⲛⲉⲧⲟⲩⲁⲁⲃ ⲧⲁⲕⲱⲧⲉ ⲉⲡⲉⲕⲑⲩⲥⲓⲁⲥⲧⲏⲣⲓⲟⲛ ⲡϫⲟⲉⲓⲥ.</td>
      <td class="language English"><span style="color:#b00e23">(6)</span> I
      will wash my hands in innocency, and compass thine altar, O Lord:</td>
      <td class="language Greek"><span style="color:#b00e23">(6)</span>
      νίψοµαι ἐν ἀθῴοις τὰς χεῖράς µου καὶ κυκλώσω τὸ θυσιαστήριόν
      σου, κύριε,</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(4)</span> ⲉ̀ⲡϫⲓⲛⲧⲁⲥⲱⲧⲉⲙ ⲉ̀ⲡϧⲣⲱⲟⲩ ⲛ̀ⲧⲉ
      ⲡⲉⲕⲥⲙⲟⲩ: ⲟⲩⲟϩ ⲛ̀ⲧⲁⲥⲁϫⲓ ⲛ̀ⲛⲉⲕϣⲫⲏⲣⲓ ⲧⲏⲣⲟⲩ.</td>
      <td class="language Sahidic"><span style="color:#b00e23">(ⲍ︦)</span>
      ⲉⲥⲱⲧⲙ̅ ⲉⲡⲉϩⲣⲟⲟⲩ ⲙ̅ⲡⲉⲕⲥⲙⲟⲩ. ⲉϫⲱ ⲛ̅ⲛⲉⲕϣⲡⲏⲣⲉ ⲧⲏⲣⲟⲩ.</td>
      <td class="language English"><span style="color:#b00e23">(7)</span> to
      hear the voice of praise, and to declare all thy wonderful works.</td>
      <td class="language Greek"><span style="color:#b00e23">(7)</span> τοῦ
      ἀκοῦσαι φωνὴν αἰνέσεως καὶ διηγήσασθαι πάντα τὰ θαυµάσιά
      σου.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(5)</span> ⲡϭ̅ⲥ̅ ⲁⲓⲙⲉⲛⲣⲉ ϯⲙⲉⲧⲥⲁⲓⲉ ⲛ̀ⲧⲉ ⲡⲉⲕⲏⲓ
      ⲛⲉⲙ ⲡⲧⲟⲡⲟⲥ ⲙ̀ⲫⲙⲁⲛ̀ϣⲱⲡⲓ ⲛ̀ⲧⲉ ⲡⲉⲕⲱⲟⲩ.</td>
      <td class="language Sahidic"><span style="color:#b00e23">(ⲏ︦)</span>
      ⲡϫⲟⲉⲓⲥ ⲁⲓⲙⲉⲣⲉ ⲡⲥⲁ ⲙ̅ⲡⲉⲕⲏⲓ ⲙⲛ̅ ⲡⲙⲁⲛ̅ϣⲱⲡⲉ ⲙ̅ⲡⲉⲕⲉⲟⲟⲩ.</td>
      <td class="language English"><span style="color:#b00e23">(8)</span> O
      Lord, I have loved the beauty of thy house, and the place of the
      tabernacle of thy glory.</td>
      <td class="language Greek"><span style="color:#b00e23">(8)</span> κύριε,
      ἠγάπησα εὐπρέπειαν οἴκου σου καὶ τόπον σκηνώµατος δόξης
      σου.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(6)</span> ⲙ̀ⲡⲉⲣⲧⲁⲕⲟ ⲛ̀ⲧⲁⲯⲩⲭⲏ ⲛⲉⲙ ⲑⲁ
      ⲛⲓⲁⲥⲉⲃⲏⲥ: ⲟⲩⲟϩ ⲡⲁⲱⲛϧ ⲛⲉⲙ ϩⲁⲛⲣⲱⲙⲓ ⲛ̀ⲥⲛⲟϥ:</td>
      <td class="language Sahidic"><span style="color:#b00e23">(ⲑ︦)</span>
      ⲙ̅ⲡⲣ̅ⲧⲁⲕⲟ ⲛ̅ⲧⲁⲯⲩⲭⲏ ⲙⲛ̅ ⲛ̅ⲁⲥⲉⲃⲏⲥ ⲁⲩⲱ ⲡⲁⲱⲛϩ̅ ⲙⲛ̅ ϩⲉⲛⲣⲱⲙⲉ ⲛ̅ⲥⲛⲟϥ.</td>
      <td class="language English"><span style="color:#b00e23">(9)</span>
      Destroy not my soul together with the ungodly, nor my life with bloody
      men:</td>
      <td class="language Greek"><span style="color:#b00e23">(9)</span> µὴ
      συναπολέσῃς µετὰ ἀσεβῶν τὴν ψυχήν µου καὶ µετὰ ἀνδρῶν
      αἱµάτων τὴν ζωήν µου,</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(6)</span> ⲛⲏ ⲉⲧⲉ ϯⲁⲛⲟⲙⲓⲁ ϧⲉⲛ ⲛⲟⲩϫⲓϫ:
      ⲧⲟⲩⲟⲩⲓⲛⲁⲙ ⲁⲥⲙⲟϩ ⲛ̀ⲇⲱⲣⲟⲛ.</td>
      <td class="language Sahidic"><span style="color:#b00e23">(ⲓ︦)</span> ⲛⲁⲓ
      ⲉⲣⲉ ⲧⲁⲛⲟⲙⲓⲁ ϩⲛ̅ ⲛⲉⲩϭⲓϫ. ⲁ ⲧⲉⲩⲟⲩⲛⲁⲙ ⲙⲟⲩϩ ⲛ̅ⲇⲱⲣⲟⲛ.</td>
      <td class="language English"><span style="color:#b00e23">(10)</span> in
      whose hands are iniquities, and their right hand is filled with
      bribes.</td>
      <td class="language Greek"><span style="color:#b00e23">(10)</span> ὧν
      ἐν χερσὶν ἀνοµίαι, ἡ δεξιὰ αὐτῶν ἐπλήσθη δώρων.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(7)</span> ⲁ̀ⲛⲟⲕ ⲇⲉ ⲁⲓⲙⲟϣⲓ ϧⲉⲛ ⲧⲁⲙⲉⲧⲁⲧⲕⲁⲕⲓⲁ:
      ⲥⲟⲧⲧ ⲟⲩⲟϩ ⲛⲁⲓ ⲛⲏⲓ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲛⲟⲕ ⲇⲉ ⲁⲓⲙⲟⲟϣⲉ ϩⲛ̅ ⲧⲁⲙⲛ̅ⲧⲃⲁⲗϩⲏⲧ. ⲥⲱⲧⲉ ⲙ̅ⲙⲟⲓ ⲛⲅ̅ⲛⲁ ⲛⲁⲓ</td>
      <td class="language English"><span style="color:#b00e23">(11)</span> But
      I have walked in my innocence: redeem me, and have mercy upon me.</td>
      <td class="language Greek"><span style="color:#b00e23">(11)</span> ἐγὼ
      δὲ ἐν ἀκακίᾳ µου ἐπορεύθην· λύτρωσαί µε καὶ ἐλέησόν µε.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(8)</span> ⲧⲁⲫⲁⲧ ⲅⲁⲣ ⲁⲥⲟϩⲓ ⲉ̀ⲣⲁⲧⲥ ϧⲉⲛ
      ⲟⲩⲥⲱⲟⲩⲧⲉⲛ: ⲉⲓⲉ̀ⲥⲙⲟⲩ ⲉ̀ⲣⲟⲕ ⲡϭ̅ⲥ̅ ϧⲉⲛ ϩⲁⲛⲉⲕⲕⲗⲏⲥⲓⲁ.</td>
      <td class="language Sahidic"><span style="color:#b00e23">(ⲓ︦ⲃ︦)</span> ⲁ
      ⲧⲁⲟⲩⲉⲣⲏⲧⲉ ⲅⲁⲣ ⲁϩⲉⲣⲁⲧⲥ̅ ϩⲙ̅ ⲡⲥⲟⲟⲩⲧⲛ̅. ϯⲛⲁⲥⲙⲟⲩ ⲉⲣⲟⲕ ⲡϫⲟⲉⲓⲥ ϩⲛ̅
      ⲛⲉⲕⲕⲗⲏⲥⲓⲁ:</td>
      <td class="language English"><span style="color:#b00e23">(12)</span> My
      foot stands in an even place: in the congregations will I bless thee, O
      Lord.</td>
      <td class="language Greek"><span style="color:#b00e23">(12)</span> ὁ
      γὰρ πούς µου ἔστη ἐν εὐθύτητι· ἐν ἐκκλησίαις εὐλογήσω σε,
      κύριε.</td>
    </tr>
  </table>
</body>
</html>
