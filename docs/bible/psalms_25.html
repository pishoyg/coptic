<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_26.html" rel="next">
  <link href="psalms_24.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="psalms_25">Psalms 25</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲕ̅ⲉ̅. ⲫⲁ ⲇⲁⲩⲓⲇ.</span>
      </td>
      <td>ⲕ̅ⲉ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ.</td>
      <td>A Psalm of David.</td>
      <td>Τοῦ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ⲙⲁϩⲁⲡ ⲛⲏⲓ ⲡϭ̅ⲥ̅ ϫⲉ ⲁ̀ⲛⲟⲕ
      ⲁⲓⲙⲟϣⲓ ϧⲉⲛ ⲧⲁⲙⲉⲧⲁⲧⲕⲁⲕⲓⲁ ⲁⲓⲉⲣϩⲉⲗⲡⲓⲥ ⲉ̀ⲡϭ̅ⲥ̅ ⲛ̀ⲛⲁϣⲱⲛⲓ:</td>
      <td><span style="color:#b00e23">(ⲁ︦)</span> ⲕⲣⲓⲛⲉ ⲙ̅ⲙⲟⲓ ⲡϫⲟⲉⲓⲥ ϫⲉ ⲁⲛⲟⲕ
      ⲁⲓⲙⲟⲟϣⲉ ϩⲛ̅ ⲧⲁⲙⲛ̅ⲧⲃⲁⲗϩⲏⲧ. ⲁⲩⲱ ⲉⲓⲕⲱ ⲛ̅ϩⲧⲏⲓ ⲉⲡϫⲟⲉⲓⲥ ⲛ̅ϯⲛⲁⲕⲓⲙ ⲁⲛ.</td>
      <td><span style="color:#b00e23">(1)</span> Judge me, O Lord; for I have
      walked in my innocence: and hoping in the Lord I shall not be moved.</td>
      <td><span style="color:#b00e23">(1)</span> Κρῖνόν µε, κύριε, ὅτι ἐγὼ ἐν
      ἀκακίᾳ µου ἐπορεύθην καὶ ἐπὶ τῷ κυρίῳ ἐλπίζων οὐ µὴ ἀσθενήσω.</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲁⲣⲓⲇⲟⲕⲓⲙⲁⲍⲓⲛ ⲙ̀ⲙⲟⲓ ⲡϭ̅ⲥ̅ &lt;ϩⲓ ⲭⲣⲱⲙ&gt;
      ⲉ̀ⲡⲁϩⲏⲧ ⲛⲉⲙ ⲛⲁϭⲗⲱⲧ</td>
      <td><span style="color:#b00e23">(ⲃ︦)</span> ⲇⲟⲕⲓⲙⲁⲍⲉ ⲙ̅ⲙⲟⲓ ⲡϫⲟⲉⲓⲥ
      ⲛⲅ̅ⲡⲉⲓⲣⲁⲍⲉ ⲙ̅ⲙⲟⲓ. ⲡⲓⲥⲉ ⲛ̅ⲛⲁϭⲗⲟⲧⲉ ⲙⲛ̅ ⲡⲁϩⲏⲧ</td>
      <td><span style="color:#b00e23">(2)</span> Prove me, O Lord, and try me;
      purify as with fire my reins and my heart.</td>
      <td><span style="color:#b00e23">(2)</span> δοκίµασόν µε, κύριε, καὶ
      πείρασόν µε, πύρωσον τοὺς νεφρούς µου καὶ τὴν καρδίαν µου.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(1)</span> ϫⲉ ⲡⲉⲕⲛⲁⲓ ⲭⲏ ⲙ̀ⲡⲉⲙ̀ⲑⲟ ⲛ̀ⲛⲁⲃⲁⲗ ⲉ̀ⲃⲟⲗ ⲟⲩⲟϩ
      ⲁⲓⲣⲁⲛⲁⲕ ϧⲉⲛ ⲧⲉⲕⲙⲉⲑⲙⲏⲓ.</td>
      <td><span style="color:#b00e23">(ⲅ︦)</span> ϫⲉ ⲡⲉⲕⲛⲁ ⲙ̅ⲡⲉⲙ̅ⲧⲟ ⲛ̅ⲛⲁⲃⲁⲗ
      ⲉⲃⲟⲗ. ⲁⲩⲱ ⲁⲓⲣⲁⲛⲁⲕ ϩⲛ̅ ⲧⲉⲕⲙⲉ.</td>
      <td><span style="color:#b00e23">(3)</span> For thy mercy is before mine
      eyes: and I am well pleased with thy truth.</td>
      <td><span style="color:#b00e23">(3)</span> ὅτι τὸ ἔλεός σου κατέναντι τῶν
      ὀφθαλµῶν µού ἐστιν, καὶ εὐηρέστησα ἐν τῇ ἀληθείᾳ σου.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(2)</span> ⲙ̀ⲡⲓϩⲉⲙⲥⲓ ⲛⲉⲙ ⲟⲩⲙⲁⲛ̀ϯϩⲁⲡ ⲉϥϣⲟⲩⲓⲧ: ⲟⲩⲟϩ ⲛ̀ⲛⲁϣⲉ
      ⲉ̀ϧⲟⲩⲛ ⲛⲉⲙ ⲛⲓⲡⲁⲣⲁⲛⲟⲙⲟⲥ.</td>
      <td><span style="color:#b00e23">(ⲇ︦)</span> ⲙ̅ⲡⲓϩⲙⲟⲟⲥ ⲙⲛ̅ ⲟⲩⲥⲩⲛϩⲉⲇⲣⲓⲟⲛ
      ⲉϥϣⲟⲩⲉⲓⲧ. ⲁⲩⲱ ⲛ̅ⲛⲁⲃⲱⲕ ⲉϩⲟⲩⲛ ⲙⲛ̅ ⲛ̅ⲣⲉϥⲣ̅ⲛⲟⲃⲉ.</td>
      <td><span style="color:#b00e23">(4)</span> I have not sat with the
      council of vanity, and will in nowise enter in with transgressors.</td>
      <td><span style="color:#b00e23">(4)</span> οὐκ ἐκάθισα µετὰ συνεδρίου
      µαταιότητος καὶ µετὰ παρανοµούντων οὐ µὴ εἰσέλθω·</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲧⲉⲕⲕⲗⲏⲥⲓⲁ ⲛ̀ⲧⲉ ⲛⲓⲡⲟⲛⲏⲣⲟⲥ ⲁⲓⲙⲉⲥⲧⲱⲥ ⲟⲩⲟϩ
      ⲛ̀ⲛⲁϩⲉⲙⲥⲓ ⲛⲉⲙ ⲛⲓⲁⲥⲉⲃⲏⲥ.</td>
      <td><span style="color:#b00e23">(ⲉ︦)</span> ⲁⲓⲙⲉⲥⲧⲉ ⲧⲥⲟⲟⲩϩⲥ̅ ⲛ̅ⲛⲉⲧⲟ
      ⲙ̅ⲡⲟⲛⲏⲣⲟⲥ. ⲁⲩⲱ ⲛ̅ⲛⲁϩⲙⲟⲟⲥ ⲙⲛ̅ ⲛ̅ⲁⲥⲉⲃⲏⲥ.</td>
      <td><span style="color:#b00e23">(5)</span> I have hated the assembly of
      wicked doers; and will not sit with ungodly men.</td>
      <td><span style="color:#b00e23">(5)</span> ἐµίσησα ἐκκλησίαν
      πονηρευοµένων καὶ µετὰ ἀσεβῶν οὐ µὴ καθίσω.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(4)</span> ϯⲛⲁⲓⲁⲧⲟⲧ ⲉ̀ⲃⲟⲗ ϧⲉⲛ ⲡⲉⲑⲟⲩⲁⲃ: ⲟⲩⲟϩ ⲛ̀ⲧⲁⲕⲱϯ
      ⲉ̀ⲡⲉⲕⲙⲁⲛ̀ⲉⲣϣⲱⲟⲩϣⲓ ⲡϭ̅ⲥ̅</td>
      <td><span style="color:#b00e23">(ⲋ︦)</span> ϯⲛⲁⲉⲓⲱ ⲛ̅ⲛⲁϭⲓϫ ϩⲛ̅ ⲛⲉⲧⲟⲩⲁⲁⲃ
      ⲧⲁⲕⲱⲧⲉ ⲉⲡⲉⲕⲑⲩⲥⲓⲁⲥⲧⲏⲣⲓⲟⲛ ⲡϫⲟⲉⲓⲥ.</td>
      <td><span style="color:#b00e23">(6)</span> I will wash my hands in
      innocency, and compass thine altar, O Lord:</td>
      <td><span style="color:#b00e23">(6)</span> νίψοµαι ἐν ἀθῴοις τὰς χεῖράς
      µου καὶ κυκλώσω τὸ θυσιαστήριόν σου, κύριε,</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(4)</span> ⲉ̀ⲡϫⲓⲛⲧⲁⲥⲱⲧⲉⲙ ⲉ̀ⲡϧⲣⲱⲟⲩ ⲛ̀ⲧⲉ ⲡⲉⲕⲥⲙⲟⲩ: ⲟⲩⲟϩ
      ⲛ̀ⲧⲁⲥⲁϫⲓ ⲛ̀ⲛⲉⲕϣⲫⲏⲣⲓ ⲧⲏⲣⲟⲩ.</td>
      <td><span style="color:#b00e23">(ⲍ︦)</span> ⲉⲥⲱⲧⲙ̅ ⲉⲡⲉϩⲣⲟⲟⲩ ⲙ̅ⲡⲉⲕⲥⲙⲟⲩ.
      ⲉϫⲱ ⲛ̅ⲛⲉⲕϣⲡⲏⲣⲉ ⲧⲏⲣⲟⲩ.</td>
      <td><span style="color:#b00e23">(7)</span> to hear the voice of praise,
      and to declare all thy wonderful works.</td>
      <td><span style="color:#b00e23">(7)</span> τοῦ ἀκοῦσαι φωνὴν αἰνέσεως καὶ
      διηγήσασθαι πάντα τὰ θαυµάσιά σου.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(5)</span> ⲡϭ̅ⲥ̅ ⲁⲓⲙⲉⲛⲣⲉ ϯⲙⲉⲧⲥⲁⲓⲉ ⲛ̀ⲧⲉ ⲡⲉⲕⲏⲓ ⲛⲉⲙ ⲡⲧⲟⲡⲟⲥ
      ⲙ̀ⲫⲙⲁⲛ̀ϣⲱⲡⲓ ⲛ̀ⲧⲉ ⲡⲉⲕⲱⲟⲩ.</td>
      <td><span style="color:#b00e23">(ⲏ︦)</span> ⲡϫⲟⲉⲓⲥ ⲁⲓⲙⲉⲣⲉ ⲡⲥⲁ ⲙ̅ⲡⲉⲕⲏⲓ ⲙⲛ̅
      ⲡⲙⲁⲛ̅ϣⲱⲡⲉ ⲙ̅ⲡⲉⲕⲉⲟⲟⲩ.</td>
      <td><span style="color:#b00e23">(8)</span> O Lord, I have loved the
      beauty of thy house, and the place of the tabernacle of thy glory.</td>
      <td><span style="color:#b00e23">(8)</span> κύριε, ἠγάπησα εὐπρέπειαν
      οἴκου σου καὶ τόπον σκηνώµατος δόξης σου.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(6)</span> ⲙ̀ⲡⲉⲣⲧⲁⲕⲟ ⲛ̀ⲧⲁⲯⲩⲭⲏ ⲛⲉⲙ ⲑⲁ ⲛⲓⲁⲥⲉⲃⲏⲥ: ⲟⲩⲟϩ ⲡⲁⲱⲛϧ
      ⲛⲉⲙ ϩⲁⲛⲣⲱⲙⲓ ⲛ̀ⲥⲛⲟϥ:</td>
      <td><span style="color:#b00e23">(ⲑ︦)</span> ⲙ̅ⲡⲣ̅ⲧⲁⲕⲟ ⲛ̅ⲧⲁⲯⲩⲭⲏ ⲙⲛ̅
      ⲛ̅ⲁⲥⲉⲃⲏⲥ ⲁⲩⲱ ⲡⲁⲱⲛϩ̅ ⲙⲛ̅ ϩⲉⲛⲣⲱⲙⲉ ⲛ̅ⲥⲛⲟϥ.</td>
      <td><span style="color:#b00e23">(9)</span> Destroy not my soul together
      with the ungodly, nor my life with bloody men:</td>
      <td><span style="color:#b00e23">(9)</span> µὴ συναπολέσῃς µετὰ ἀσεβῶν τὴν
      ψυχήν µου καὶ µετὰ ἀνδρῶν αἱµάτων τὴν ζωήν µου,</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(6)</span> ⲛⲏ ⲉⲧⲉ ϯⲁⲛⲟⲙⲓⲁ ϧⲉⲛ ⲛⲟⲩϫⲓϫ: ⲧⲟⲩⲟⲩⲓⲛⲁⲙ ⲁⲥⲙⲟϩ
      ⲛ̀ⲇⲱⲣⲟⲛ.</td>
      <td><span style="color:#b00e23">(ⲓ︦)</span> ⲛⲁⲓ ⲉⲣⲉ ⲧⲁⲛⲟⲙⲓⲁ ϩⲛ̅ ⲛⲉⲩϭⲓϫ. ⲁ
      ⲧⲉⲩⲟⲩⲛⲁⲙ ⲙⲟⲩϩ ⲛ̅ⲇⲱⲣⲟⲛ.</td>
      <td><span style="color:#b00e23">(10)</span> in whose hands are
      iniquities, and their right hand is filled with bribes.</td>
      <td><span style="color:#b00e23">(10)</span> ὧν ἐν χερσὶν ἀνοµίαι, ἡ δεξιὰ
      αὐτῶν ἐπλήσθη δώρων.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(7)</span> ⲁ̀ⲛⲟⲕ ⲇⲉ ⲁⲓⲙⲟϣⲓ ϧⲉⲛ ⲧⲁⲙⲉⲧⲁⲧⲕⲁⲕⲓⲁ: ⲥⲟⲧⲧ ⲟⲩⲟϩ
      ⲛⲁⲓ ⲛⲏⲓ.</td>
      <td><span style="color:#b00e23">(ⲓ︦ⲁ︦)</span> ⲁⲛⲟⲕ ⲇⲉ ⲁⲓⲙⲟⲟϣⲉ ϩⲛ̅
      ⲧⲁⲙⲛ̅ⲧⲃⲁⲗϩⲏⲧ. ⲥⲱⲧⲉ ⲙ̅ⲙⲟⲓ ⲛⲅ̅ⲛⲁ ⲛⲁⲓ</td>
      <td><span style="color:#b00e23">(11)</span> But I have walked in my
      innocence: redeem me, and have mercy upon me.</td>
      <td><span style="color:#b00e23">(11)</span> ἐγὼ δὲ ἐν ἀκακίᾳ µου
      ἐπορεύθην· λύτρωσαί µε καὶ ἐλέησόν µε.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(8)</span> ⲧⲁⲫⲁⲧ ⲅⲁⲣ ⲁⲥⲟϩⲓ ⲉ̀ⲣⲁⲧⲥ ϧⲉⲛ ⲟⲩⲥⲱⲟⲩⲧⲉⲛ: ⲉⲓⲉ̀ⲥⲙⲟⲩ
      ⲉ̀ⲣⲟⲕ ⲡϭ̅ⲥ̅ ϧⲉⲛ ϩⲁⲛⲉⲕⲕⲗⲏⲥⲓⲁ.</td>
      <td><span style="color:#b00e23">(ⲓ︦ⲃ︦)</span> ⲁ ⲧⲁⲟⲩⲉⲣⲏⲧⲉ ⲅⲁⲣ ⲁϩⲉⲣⲁⲧⲥ̅
      ϩⲙ̅ ⲡⲥⲟⲟⲩⲧⲛ̅. ϯⲛⲁⲥⲙⲟⲩ ⲉⲣⲟⲕ ⲡϫⲟⲉⲓⲥ ϩⲛ̅ ⲛⲉⲕⲕⲗⲏⲥⲓⲁ:</td>
      <td><span style="color:#b00e23">(12)</span> My foot stands in an even
      place: in the congregations will I bless thee, O Lord.</td>
      <td><span style="color:#b00e23">(12)</span> ὁ γὰρ πούς µου ἔστη ἐν
      εὐθύτητι· ἐν ἐκκλησίαις εὐλογήσω σε, κύριε.</td>
    </tr>
  </table>
</body>
</html>
