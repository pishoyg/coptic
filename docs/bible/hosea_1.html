<!DOCTYPE html>
<html>
<head>
  <meta charset="utf-8">
  <title>Hosea</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
  <link href="../" rel="search">
  <script>
  const BIBLE = true;
  </script>
  <link href="../hosea/2.html" rel="next">
  <link href="../daniel/D.html" rel="prev">
</head>
<body>
  <h3 id="hosea1">Hosea 1</h3>

  <table>
    <tr>
      <td>ⲱⲥⲏ ⲡⲓⲡⲣⲟⲫⲏⲧⲏⲥ</td>
      <td>
      </td>
      <td>
      </td>
    </tr>

    <tr>
      <td><span style="color:#b00e23">(ⲁ̅)</span> ⲡⲥⲁϫⲓ ⲙⲡϭ̅ⲥ̅ ⲉⲧⲁϥϣⲱⲡⲓ ϩⲁ ⲱⲥⲏ
      ⲡϣⲏⲣⲓ ⲙ̀ⲃⲉⲏⲣⲓⲙ ϧⲉⲛ ⲛⲓⲉϩⲟⲟⲩ ⲛ̀ⲧⲉ ⲟⲩⲍⲓⲟⲩ ⲛⲉⲙ ⲓⲱⲁⲑⲁⲙ ⲛⲉⲙ ⲁⲭⲁⲍ ⲛⲉⲙ ⲉⲍⲉⲕⲓⲁⲥ
      ⲛⲓⲟⲩⲣⲱⲟⲩ ⲛ̀ⲧⲉ ⲓⲟⲩⲇⲁ ⲛⲉⲙ ϧⲉⲛ ⲛⲓⲉϩⲟⲟⲩ ⲛ̀ⲧⲉ ⲉⲓⲣⲟⲩⲫⲁⲙ ⲡϣⲏⲣⲓ ⲛ̀ⲓⲟⲩⲭⲁϣ ⲡⲟⲩⲣⲟ
      ⲙ̀ⲡⲓⲥ̅ⲗ̅</td>
      <td><span style="color:#b00e23">(1)</span> The word of the Lord which
      came to Osee the son of Beeri, in the days of Ozias, and Joatham, and
      Achaz, and Ezekias, kings of Juda, and in the days of Jeroboam son of
      Joas, king of Israel.</td>
      <td><span style="color:#b00e23">(1)</span> Λόγος κυρίου, ὃς ἐγενήθη πρὸς
      Ωσηε τὸν τοῦ Βεηρι ἐν ἡµέραις Οζιου καὶ Ιωαθαµ καὶ Αχαζ καὶ Εζεκιου
      βασιλέων Ιουδα καὶ ἐν ἡµέραις Ιεροβοαµ υἱοῦ Ιωας βασιλέως Ισραηλ.</td>
    </tr>

    <tr>
      <td><span style="color:#b00e23">(ⲃ̅)</span> ⲧⲁⲣⲭⲏ ⲙ̀ⲡⲓⲥⲁϫⲓ ⲙⲡϭ̅ⲥ̅ ⲛⲱⲥⲏ
      ⲟⲩⲟϩ ⲡⲉϫⲉ ⲡϭ̅ⲥ̅ ⲛ̀ⲱⲥⲏ ⲁⲙⲟⲩ ϫⲉ ⲙⲟϣⲓ ⲟⲩⲟϩ ⲁⲕϭⲓ ⲛⲁⲕ ⲛ̀ⲟⲩⲥϩⲓⲙⲓ ⲙ̀ⲡⲟⲣⲛⲓⲁ ⲟⲩⲟϩ
      ⲛⲉⲛϣⲏⲣⲓ ⲙ̀ⲡⲟⲣⲛⲓⲁ ϥⲟⲩⲱⲛ ϧⲉⲛ ⲟⲩⲡⲟⲣⲛⲓⲁ ϯⲛⲁⲉⲣⲡⲟⲣⲛⲉⲩⲓⲛ ⲛ̀ϫⲉ ⲡⲕⲁϩⲓ ⲉ̀ⲃⲟⲗ
      ⲥⲁⲙⲉⲛϩⲉ ⲙ̀ⲡϭ̅ⲥ̅</td>
      <td><span style="color:#b00e23">(2)</span> The beginning of the word of
      the Lord by Osee. And the Lord said to Osee, Go, take to thyself a wife
      of fornication, and children of fornication: for the land will surely go
      a-whoring in departing from the Lord.</td>
      <td><span style="color:#b00e23">(2)</span> Ἀρχὴ λόγου κυρίου πρὸς Ωσηε·
      καὶ εἶπεν κύριος πρὸς Ωσηε Βάδιζε λαβὲ σεαυτῷ γυναῖκα πορνείας καὶ τέκνα
      πορνείας, διότι ἐκπορνεύουσα ἐκπορνεύσει ἡ γῆ ἀπὸ ὄπισθεν τοῦ
      κυρίου.</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲁϥϣⲉ ⲛⲁϥ ⲁϥϭⲓ ⲛ̀ⲅⲟⲙⲉⲣ
      ⲧϣⲉⲣⲓ ⲙ̀ⲃⲉⲗⲏⲗⲉⲙ ⲟⲩⲟϩ ⲁⲥⲉⲣⲃⲟⲕⲓ ⲁⲥⲙⲓⲥⲓ ⲛⲁϥ ⲛ̀ⲟⲩϣⲏⲣⲓ</td>
      <td><span style="color:#b00e23">(3)</span> So he went and took Gomer,
      daughter of Debelaim; and she conceived, and bore him a son.</td>
      <td><span style="color:#b00e23">(3)</span> καὶ ἐπορεύθη καὶ ἔλαβεν τὴν
      Γοµερ θυγατέρα Δεβηλαιµ, καὶ συνέλαβεν καὶ ἔτεκεν αὐτῷ υἱόν.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲡⲉϫⲉ ⲡϭ̅ⲥ̅ ⲛ̀ⲱⲥⲏⲉ
      ⲉⲕⲉ̀ⲙⲟⲩϯ ⲉ̀ⲡⲉϥⲣⲁⲛ ϫⲉ ⲓⲉⲍⲣⲁⲉⲗ ϫⲉ ⲟⲩⲏⲓ ⲉⲧⲓ ⲕⲟⲩϫⲓ ⲟⲩⲟϩ ⲉⲓⲉ̀ϭⲓ ⲙ̀ⲡⲓⲡϣⲓϣ
      ⲙ̀ⲡⲥⲛⲟϥ ⲛ̀ⲓⲉⲍⲣⲁⲉⲗ ⲉ̀ϫⲉⲛ ⲡⲏⲓ ⲛ̀ⲓⲟⲩⲇⲁ ⲟⲩⲟϩ ϯⲛⲁϯ ⲙⲧⲟⲛ ⲛ̀ⲟⲩⲙⲉⲧⲟⲩⲣⲟ ⲛ̀ⲧⲉ ⲡⲏⲓ
      ⲙ̀ⲡⲓⲥ̅ⲗ̅</td>
      <td><span style="color:#b00e23">(4)</span> And the Lord said to him, Call
      his name Jezrael; for yet a little while, and I will avenge the blood of
      Jezrael on the house of Juda, and will make to cease the kingdom of the
      house of Israel.</td>
      <td><span style="color:#b00e23">(4)</span> καὶ εἶπεν κύριος πρὸς αὐτόν
      Κάλεσον τὸ ὄνοµα αὐτοῦ Ιεζραελ, διότι ἔτι µικρὸν καὶ ἐκδικήσω τὸ αἷµα τοῦ
      Ιεζραελ ἐπὶ τὸν οἶκον Ιου καὶ καταπαύσω βασιλείαν οἴκου Ισραηλ·</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲉⲥⲉ̀ϣⲱⲡⲓ ϧⲉⲛ ⲡⲓⲉϩⲟⲟⲩ
      ⲉⲧⲉⲙ̀ⲙⲁⲩ ϯⲛⲁϧⲟⲙϧⲉⲙ ⲛ̀ϯⲫⲓϯ ⲛ̀ⲧⲉ ⲡⲓⲥ̅ⲗ̅ ϧⲉⲛ ϯϧⲉⲗⲗⲟⲧ ⲛ̀ⲧⲉ ⲓⲉⲍⲣⲁⲉⲗ</td>
      <td><span style="color:#b00e23">(5)</span> And it shall be, in that day,
      that I will break the bow of Israel in the valley of Jezrael.</td>
      <td><span style="color:#b00e23">(5)</span> καὶ ἔσται ἐν τῇ ἡµέρᾳ ἐκείνῃ
      συντρίψω τὸ τόξον τοῦ Ισραηλ ἐν τῇ κοιλάδι τοῦ Ιεζραελ. —</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲁⲥⲉⲣⲃⲟⲕⲓ ⲟⲩⲟϩ ⲁⲥⲙⲓⲥⲓ
      ⲛ̀ⲟⲩϣⲉⲣⲓ ⲟⲩⲟϩ ⲡⲉϫⲁⲥ ϫⲉ ⲙⲟⲩϯ ⲉ̀ⲡⲉⲥⲣⲁⲛ ϫⲉ ⲑⲏ ⲉⲧⲉ ⲙ̀ⲡⲟⲩⲛⲁⲓ ⲛⲁⲥ ϫⲉ ⲟⲩⲏⲓ
      ϯⲛⲁⲟⲩⲁϩ ⲧⲟⲧ ⲁⲛ ϫⲉ ⲉ̀ⲙⲉⲛⲣⲉ ⲡⲏⲓ ⲙ̀ⲡⲓⲥ̅ⲗ̅ ⲁⲗⲗⲁ ϧⲉⲛ ⲟⲩϯ ϯⲛⲁϯ ⲉ̀ϧⲟⲩⲛ
      ⲉ̀ϩⲣⲁⲩ</td>
      <td><span style="color:#b00e23">(6)</span> And she conceived again, and
      bore a daughter. And he said to him, Call her name, Unpitied: for I will
      no more have mercy on the house of Israel, but will surely set myself in
      array against them.</td>
      <td><span style="color:#b00e23">(6)</span> καὶ συνέλαβεν ἔτι καὶ ἔτεκεν
      θυγατέρα. καὶ εἶπεν αὐτῷ Κάλεσον τὸ ὄνοµα αὐτῆς Οὐκ-ἠλεηµένη, διότι οὐ µὴ
      προσθήσω ἔτι ἐλεῆσαι τὸν οἶκον τοῦ Ισραηλ, ἀλλ’ ἢ ἀντιτασσόµενος
      ἀντιτάξοµαι αὐτοῖς.</td>
    </tr>

    <tr>
      <td><span style="color:#b00e23">(ⲍ̅)</span> ⲛⲉⲛϣⲏⲣⲓ ⲇⲉ ⲛ̀ⲓⲟⲩⲇⲁ ϯⲛⲁⲛⲁⲓ
      ⲛⲱⲟⲩ ⲟⲩⲟϩ ϯⲛⲁⲧⲟⲩϫⲱⲟⲩ ϧⲉⲛ ⲡϭ̅ⲥ̅ ⲡⲟⲩⲛⲟⲩϯ ⲟⲩⲟϩ ⲛⲁⲓⲛⲁⲧⲟⲩϫⲱⲟⲩ ⲁⲛ ϧⲉⲛ ⲟⲩⲫⲓϯ
      ⲟⲩⲇⲉ ϧⲉⲛ ⲟⲩⲥⲏϥⲓ ⲟⲩⲇⲉ ϧⲉⲛ ⲟⲩⲡⲟⲗⲉⲙⲟⲥ ⲟⲩⲇⲉ ϧⲉⲛ ϩⲁⲛϩⲁⲣⲙⲁ ⲟⲩⲇⲉ ϧⲉⲛ ϩⲁⲛϩⲑⲱⲣ
      ⲟⲩⲇⲉ ϧⲉⲛ ϩⲁⲛϭⲁⲥⲓϩⲑⲱ</td>
      <td><span style="color:#b00e23">(7)</span> But I will have mercy on the
      house of Juda, and will save them by the Lord their God, and will not
      save them with bow, nor with sword, nor by war, nor by horses, nor by
      horsemen.</td>
      <td><span style="color:#b00e23">(7)</span> τοὺς δὲ υἱοὺς Ιουδα ἐλεήσω καὶ
      σώσω αὐτοὺς ἐν κυρίῳ θεῷ αὐτῶν καὶ οὐ σώσω αὐτοὺς ἐν τόξῳ οὐδὲ ἐν ῥοµφαίᾳ
      οὐδὲ ἐν πολέµῳ οὐδὲ ἐν ἅρµασιν οὐδὲ ἐν ἵπποις οὐδὲ ἐν ἱππεῦσιν. —</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲁⲥⲧⲟⲩⲓⲟ ⲛ̀ⲑⲏ ⲉⲧⲉ
      ⲙ̀ⲡⲟⲩⲙⲉⲛⲣⲓⲧⲥ ⲟⲩⲟϩ ⲁⲥⲉⲣⲃⲟⲕⲓ ⲟⲛ ⲟⲩⲟϩ ⲁⲥⲙⲓⲥⲓ ⲛ̀ⲟⲩϣⲏⲣⲓ</td>
      <td><span style="color:#b00e23">(8)</span> And she weaned Unpitied; and
      she conceived again, and bore a son.</td>
      <td><span style="color:#b00e23">(8)</span> καὶ ἀπεγαλάκτισεν τὴν Οὐκ-
      ἠλεηµένην καὶ συνέλαβεν ἔτι καὶ ἔτεκεν υἱόν.</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟϩ ⲡⲉϫⲁϥ ϫⲉ ⲙⲟⲩϯ ⲉ̀ⲡⲉϥⲣⲁⲛ
      ϫⲉ ⲡⲁⲗⲁⲟⲥ ⲁⲛ ϫⲉ ⲛ̀ⲑⲱⲧⲉⲛ ⲡⲁⲗⲁⲟⲥ ⲁⲛ ⲟⲩⲟϩ ⲁ̀ⲛⲟⲕ ϩⲱ ⲁ̀ⲛⲟⲕ ⲫⲱⲧⲉⲛ ⲁⲛ</td>
      <td><span style="color:#b00e23">(9)</span> And he said, Call his name,
      Not my people: for ye are not my people, and I am not your God.</td>
      <td><span style="color:#b00e23">(9)</span> καὶ εἶπεν Κάλεσον τὸ ὄνοµα
      αὐτοῦ Οὐ-λαόσ-µου, διότι ὑµεῖς οὐ λαός µου, καὶ ἐγὼ οὔκ εἰµι ὑµῶν.</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲧⲏⲡⲓ ⲛ̀ⲧⲉ ⲛⲉⲛϣⲏⲣⲓ
      ⲙ̀ⲡⲓⲥ̅ⲗ̅ ⲛⲁⲥⲟⲓ ⲙ̀ⲫⲣⲏϯ ⲙ̀ⲡⲓϣⲱ ⲛ̀ⲧⲉ ⲫⲓⲟⲙ ⲫⲁⲓ ⲉⲧⲉ ⲛ̀ⲥⲉⲛⲁϣ̀ϭⲓⲏⲡⲓ ⲙ̀ⲙⲟϥ ⲁⲛ
      ⲟⲩⲟϩ ⲉⲩⲉ̀ϣⲱⲡⲓ ⲙ̀ⲙⲱⲟⲩ ⲁⲛ ⲟⲩⲟϩ ⲉⲥⲉ̀ϣⲱⲡⲓ ϧⲉⲛ ⲡⲓⲙⲁ ⲉⲧⲁⲩϫⲟⲥ ⲛⲱⲟⲩ ϫⲉ ⲛ̀ⲑⲱⲧⲉⲛ
      ⲡⲁⲗⲁⲟⲥ ⲁⲛ ⲉⲩⲉ̀ⲙⲟⲩϯ ⲉ̀ⲣⲱⲟⲩ ϩⲱⲟⲩ ϫⲉ ⲛⲉ ⲛⲓϣⲏⲣⲓ ⲙ̀ⲫϯ ⲉⲧⲟⲛϧ</td>
      <td><span style="color:#b00e23">(10)</span> Yet the number of the
      children of Israel was as the sand of the sea, which shall not be
      measured nor numbered: and it shall come to pass, that in the place where
      it was said to them, Ye are not my people, even they shall be called the
      sons of the living God.</td>
      <td><span style="color:#b00e23">(2:1)</span> Καὶ ἦν ὁ ἀριθµὸς τῶν υἱῶν
      Ισραηλ ὡς ἡ ἄµµος τῆς θαλάσσης, ἣ οὐκ ἐκµετρηθήσεται οὐδὲ
      ἐξαριθµηθήσεται· καὶ ἔσται ἐν τῷ τόπῳ, οὗ ἐρρέθη αὐτοῖς Οὐ λαός µου
      ὑµεῖς, ἐκεῖ κληθήσονται υἱοὶ θεοῦ ζῶντος.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲉⲩⲉ̀ⲑⲱⲟⲩϯ ⲛ̀ϫⲉ ⲛⲉⲛϣⲏⲣⲓ
      ⲛ̀ⲓⲟⲩⲇⲁ ⲛⲉⲙ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉⲩⲥⲟⲡ ⲟⲩⲟϩ ⲉⲩⲉ̀ⲭⲱ ⲛⲱⲟⲩ ⲛ̀ⲟⲩⲥⲙⲏ ⲛ̀ⲟⲩⲱⲧ ⲟⲩⲟϩ
      ⲉⲩⲉ̀ⲓ̀ ⲉ̀ⲡϣⲱⲓ ⲉ̀ⲃⲟⲗ ϧⲉⲛ ⲡⲕⲁϩⲓ ϫⲉ ⲟⲩⲏⲓ ⲟⲩⲛⲓϣϯ ⲡⲉ ⲡⲓⲉϩⲟⲟⲩ ⲛ̀ⲧⲉ ⲓⲉⲍⲣⲉⲉⲗ</td>
      <td><span style="color:#b00e23">(11)</span> And the children of Juda
      shall be gathered, and the children of Israel together, and shall appoint
      themselves one head, and shall come up out of the land: for great shall
      be the day of Jezrael.</td>
      <td><span style="color:#b00e23">(2:2)</span> καὶ συναχθήσονται οἱ υἱοὶ
      Ιουδα καὶ οἱ υἱοὶ Ισραηλ ἐπὶ τὸ αὐτὸ καὶ θήσονται ἑαυτοῖς ἀρχὴν µίαν καὶ
      ἀναβήσονται ἐκ τῆς γῆς, ὅτι µεγάλη ἡ ἡµέρα τοῦ Ιεζραελ.</td>
    </tr>
  </table>
</body>
</html>
