<!DOCTYPE html>
<html>
<head>
  <title>Jeremiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="jeremiah_19.html" rel="next">
  <link href="jeremiah_17.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="jeremiah_18">Jeremiah 18</h4>

  <table>
    <tr>
      <td><span style="color:#b00e23">(ⲁ̅)</span> ⲡⲓⲥⲁϫⲓ ⲉⲧⲁϥϣⲱⲡⲓ ϩⲁ ⲓⲉⲣⲉⲙⲓⲁⲥ
      ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ⲉϥϫⲱ ⲙ̀ⲙⲟⲥ</td>
      <td><span style="color:#b00e23">(1)</span> The word that came from the
      Lord to <span style="color:#b00e23">(2)</span> Jeremias, saying,</td>
      <td><span style="color:#b00e23">(1)</span> Ὁ λόγος ὁ γενόµενος παρὰ
      κυρίου πρὸς Ιερεµιαν λέγων</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ⲧⲱⲛⲕ ⲁⲙⲟⲩ ⲉ̀ϧⲟⲩⲛ ⲉ̀ⲡⲏⲓ
      ⲙ̀ⲡⲓⲕⲉⲣⲁⲙⲉⲩⲥ. ⲟⲩⲟϩ ⲉⲕⲉ̀ⲥⲱⲧⲉⲙ ⲉ̀ⲛⲁⲥⲁϫⲓ ⲙ̀ⲙⲁⲩ.</td>
      <td>Arise, and go down to the potter’s house, and there thou shalt hear
      my words.</td>
      <td><span style="color:#b00e23">(2)</span> Ἀνάστηθι καὶ κατάβηθι εἰς
      οἶκον τοῦ κεραµέως, καὶ ἐκεῖ ἀκούσῃ τοὺς λόγους µου.</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲁⲓⲓ̀ ⲉ̀ϧⲟⲩⲛ ⲉ̀ⲡⲏⲓ
      ⲙ̀ⲡⲓⲕⲉⲣⲁⲙⲉⲩⲥ. ⲟⲩⲟϩ ϩⲏⲡⲡⲉ ⲛ̀ⲑⲟϥ ⲛⲁϥⲓⲣⲓ ⲛ̀ⲟⲩϩⲱⲃ ⲡⲉ ϩⲓϫⲉⲛ ⲛⲓⲱⲛⲓ</td>
      <td><span style="color:#b00e23">(3)</span> So I went down to the potter’s
      house, and behold, he was making a vessel on the stones.</td>
      <td><span style="color:#b00e23">(3)</span> καὶ κατέβην εἰς τὸν οἶκον τοῦ
      κεραµέως, καὶ ἰδοὺ αὐτὸς ἐποίει ἔργον ἐπὶ τῶν λίθων·</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲁϥϩⲉⲓ ⲛ̀ϫⲉ ⲡⲓⲙⲟⲕⲓ. ⲫⲏ
      ⲉ̀ⲛⲁϥⲑⲁⲙⲓⲟ ⲙ̀ⲙⲟϥ ϧⲉⲛ ⲛⲉϥϫⲓϫ&lt;ⲓ&gt; ⲟⲩⲟϩ ⲡⲁⲗⲓⲛ ⲁϥⲑⲁⲙⲓⲟϥ ⲛ̀ⲕⲉⲙⲟⲕⲓ ⲕⲁⲧⲁ
      ⲫⲣⲏϯ ⲉⲧⲁϥⲣⲁⲛⲁϥ ⲙ̀ⲡⲉϥⲙⲑⲟ. ⲉ̀ⲑⲣⲉϥⲑⲁⲙⲓⲟϥ.</td>
      <td><span style="color:#b00e23">(4)</span> And the vessel which he was
      making with his hands fell: so he made it again another vessel, as it
      seemed good to him to make it.</td>
      <td><span style="color:#b00e23">(4)</span> καὶ διέπεσεν τὸ ἀγγεῖον, ὃ
      αὐτὸς ἐποίει, ἐν ταῖς χερσὶν αὐτοῦ, καὶ πάλιν αὐτὸς ἐποίησεν αὐτὸ ἀγγεῖον
      ἕτερον, καθὼς ἤρεσεν ἐνώπιον αὐτοῦ τοῦ ποιῆσαι.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲁ ⲡⲥⲁϫⲓ ⲙⲡϭ̅ⲥ̅ ϣⲱⲡⲓ
      ϩⲁⲣⲟⲓ ⲉϥϫⲱ ⲙ̀ⲙⲟⲥ.</td>
      <td><span style="color:#b00e23">(5)</span> And the word of the Lord came
      to me, saying,</td>
      <td><span style="color:#b00e23">(5)</span> καὶ ἐγένετο λόγος κυρίου πρός
      µε λέγων</td>
    </tr>

    <tr>
      <td><span style="color:#b00e23">(ⲋ̅)</span> ϫⲉ ⲉⲓⲙ̀ⲫⲣⲏϯ ⲙ̀ⲡⲓⲕⲉⲣⲁⲙⲉⲩⲥ ⲁⲛ.
      ϯⲛⲁϣϫⲉⲙϫⲟⲙ ⲁⲛ ⲉ̀ⲓⲣⲓ ⲛⲱⲧⲉⲛ ⲡⲏⲓ ⲙ̀ⲡⲓⲥ̅ⲗ̅. ⲓⲥ ϩⲏⲡⲡⲉ ⲙ̀ⲫⲣⲏϯ ⲙ̀ⲡⲓⲟⲙⲓ ⲛ̀ⲧⲉ
      ⲡⲓⲕⲉⲣⲁⲙⲉⲩⲥ. ⲡⲁⲓⲣⲏϯ ϩⲱⲧⲉⲛ ⲁⲣⲉⲧⲉⲛϣⲟⲡ ϧⲉⲛ ⲛⲁϫⲓϫ.</td>
      <td><span style="color:#b00e23">(6)</span> Shall I not be able, O house
      of Israel, to do to you as this potter? behold, as the clay of the potter
      are ye in my hands.</td>
      <td><span style="color:#b00e23">(6)</span> Εἰ καθὼς ὁ κεραµεὺς οὗτος οὐ
      δυνήσοµαι τοῦ ποιῆσαι ὑµᾶς, οἶκος Ισραηλ; ἰδοὺ ὡς ὁ πηλὸς τοῦ κεραµέως
      ὑµεῖς ἐστε ἐν ταῖς χερσίν µου.</td>
    </tr>

    <tr>
      <td><span style="color:#b00e23">(ⲍ̅)</span> ϧⲉⲛ ⲡϫⲱⲕ ⲅⲁⲣ ⲁⲓϣⲁⲛⲥⲁϫⲓ ⲉⲑⲃⲉ
      ⲟⲩⲉⲑⲛⲟⲥ. ⲓⲉ ⲉⲑⲃⲉ ⲟⲩⲙⲉⲧⲟⲩⲣⲟ ⲉϥⲟⲧⲟⲩ. ⲉ̀ⲃⲟⲗ ⲟⲩⲟϩ ⲉ̀ⲧⲁⲕⲱⲟⲩ.</td>
      <td><span style="color:#b00e23">(7)</span> If I shall pronounce a decree
      upon a nation, or upon a kingdom, to cut them off, and to destroy
      them;</td>
      <td><span style="color:#b00e23">(7)</span> πέρας λαλήσω ἐπὶ ἔθνος ἢ ἐπὶ
      βασιλείαν τοῦ ἐξᾶραι αὐτοὺς καὶ τοῦ ἀπολλύειν,</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲁϥϣⲁⲛⲕⲟⲧϥ ⲛ̀ϫⲉ ⲡⲓⲉⲑⲛⲟⲥ
      ⲉⲧⲉⲙ̀ⲙⲁⲩ ⲉ̀ⲃⲟⲗ ϩⲁ ⲛⲟⲩⲡⲉⲧϩⲱⲟⲩ ⲧⲏⲣⲟⲩ ⲟⲩⲟϩ ⲉⲩⲉ̀ⲉⲣⲙⲉⲧⲁⲛⲟⲓⲛ ⲉⲑⲃⲉ ⲛⲓⲡⲉⲧϩⲱⲟⲩ
      ⲧⲏⲣⲟⲩ ⲉⲧⲁⲓⲙⲟⲕⲙⲉⲕ ⲉ̀ⲁⲓⲧⲟⲩ ⲛⲱⲟⲩ.</td>
      <td><span style="color:#b00e23">(8)</span> and that nation turn from all
      their sins, then will I repent of the evils which I purposed to do to
      them.</td>
      <td><span style="color:#b00e23">(8)</span> καὶ ἐπιστραφῇ τὸ ἔθνος ἐκεῖνο
      ἀπὸ πάντων τῶν κακῶν αὐτῶν, καὶ µετανοήσω περὶ τῶν κακῶν, ὧν ἐλογισάµην
      τοῦ ποιῆσαι αὐτοῖς·</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟϩ ϧⲉⲛ ⲡϫⲱⲕ ⲁⲓϣⲁⲛⲥⲁϫⲓ ⲟⲛ
      ⲉ̀ϫⲉⲛ ⲟⲩⲉⲑⲛⲟⲥ ⲛⲉⲙ ⲟⲩⲙⲉⲧⲟⲩⲣⲟ. ⲉ̀ⲟⲩⲁϩⲉⲙⲕⲱⲧ ⲙ̀ⲙⲱⲟⲩ. ⲟⲩⲟϩ ⲉⲧϭⲱⲟⲩ.</td>
      <td><span style="color:#b00e23">(9)</span> And if I shall pronounce a
      decree upon a nation and kingdom, to rebuild and to plant it;</td>
      <td><span style="color:#b00e23">(9)</span> καὶ πέρας λαλήσω ἐπὶ ἔθνος καὶ
      ἐπὶ βασιλείαν τοῦ ἀνοικοδοµεῖσθαι καὶ τοῦ καταφυτεύεσθαι,</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲛ̀ⲥⲉⲓⲣⲓ ⲛ̀ⲛⲓⲡⲉⲧϩⲱⲟⲩ
      ⲙ̀ⲡⲁⲙ̀ⲑⲟ. ⲉ̀ϣ̀ⲧⲉⲙⲥⲱⲧⲉⲙ ⲛ̀ⲥⲁ ⲧⲁⲥⲙⲏ. ⲟⲩⲟϩ ⲉⲓⲉ̀ⲉⲣⲙⲉⲧⲁⲛⲟⲓⲛ. ⲉⲑⲃⲉ ⲛⲓⲁⲅⲁⲑⲟⲛ
      ⲉⲧⲁⲓϫⲟⲥ ⲉ̀ⲁⲓⲧⲟⲩ ⲛⲱⲟⲩ.</td>
      <td><span style="color:#b00e23">(10)</span> and they do evil before me,
      so as not to hearken to my voice, then will I repent of the good which I
      spoke of, to do it to them.</td>
      <td><span style="color:#b00e23">(10)</span> καὶ ποιήσωσιν τὰ πονηρὰ
      ἐναντίον µου τοῦ µὴ ἀκούειν τῆς φωνῆς µου, καὶ µετανοήσω περὶ τῶν ἀγαθῶν,
      ὧν ἐλάλησα τοῦ ποιῆσαι αὐτοῖς.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ϯⲛⲟⲩ ⲥⲁϫⲓ ⲛⲉⲙ ⲫⲣⲱⲙⲓ
      ⲛ̀ⲓⲟⲩⲇⲁ. ⲛⲉⲙ ⲛⲉⲧϣⲟⲡ ϧⲉⲛ ⲓⲗ̅ⲏ̅ⲙ̅. ϫⲉ ϩⲏⲡⲡⲉ ⲁ̀ⲛⲟⲕ ϯⲛⲁⲙⲟⲛⲕ ⲉ̀ϫⲉⲛ ⲑⲏⲛⲟⲩ
      ⲛ̀ϩⲁⲛⲡⲉⲧϩⲱⲟⲩ. ⲟⲩⲟϩ ϯⲛⲁⲥⲟϭⲛⲓ ⲉ̀ϫⲱⲧⲉⲛ ⲛ̀ⲟⲩⲥⲟϭⲛⲓ. ⲙⲁⲣⲉ ⲡⲓⲟⲩⲁⲓ ⲡⲓⲟⲩⲁⲓ ⲙ̀ⲙⲱⲧⲉⲛ
      ⲧⲁⲥⲑⲟ ⲉ̀ⲃⲟⲗ ϩⲁ ⲡⲉϥⲙⲱⲓⲧ ⲉⲧϩⲱⲟⲩ. ⲟⲩⲟϩ ⲙⲁⲣⲉ ⲛⲉⲧⲉⲛϩⲃⲏⲟⲩⲓ ⲉⲣϣⲁⲩ.</td>
      <td><span style="color:#b00e23">(11)</span> And now say to the men of
      Juda, and to the inhabitants of Jerusalem, Behold, I prepare evils
      against you, and devise a device against you: let every one turn now from
      his evil way, and amend your practices.</td>
      <td><span style="color:#b00e23">(11)</span> καὶ νῦν εἰπὸν πρὸς ἄνδρας
      Ιουδα καὶ πρὸς τοὺς κατοικοῦντας Ιερουσαληµ Ἰδοὺ ἐγὼ πλάσσω ἐφ’ ὑµᾶς κακὰ
      καὶ λογίζοµαι ἐφ’ ὑµᾶς λογισµόν· ἀποστραφήτω δὴ ἕκαστος ἀπὸ ὁδοῦ αὐτοῦ
      τῆς πονηρᾶς, καὶ καλλίονα ποιήσετε τὰ ἐπιτηδεύµατα ὑµῶν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ⲡⲉϫⲱⲟⲩ ϫⲉ ⲧⲉⲛⲛⲁϫⲉⲙⲛⲟⲙϯ
      ⲟⲩⲟϩ ⲧⲉⲛⲛⲁⲙⲟϣⲓ ⲛ̀ⲥⲁ ⲛⲉⲛϫⲓⲛⲧⲁⲥⲑⲟ ⲉ̀ⲃⲟⲗ. ⲟⲩⲟϩ ⲡⲓⲟⲩⲁⲓ ⲡⲓⲟⲩⲁⲓ ⲧⲉⲛⲛⲁⲓⲣⲓ
      ⲛ̀ⲛⲉⲑⲣⲁⲛⲉ ⲡⲉⲛϩⲏⲧ ⲉⲧϩⲱⲟⲩ.</td>
      <td><span style="color:#b00e23">(12)</span> And they said, We will quit
      ourselves like men, for we will pursue our perverse ways, and we will
      perform each the lusts of his evil heart.</td>
      <td><span style="color:#b00e23">(12)</span> καὶ εἶπαν Ἀνδριούµεθα, ὅτι
      ὀπίσω τῶν ἀποστροφῶν ἡµῶν πορευσόµεθα καὶ ἕκαστος τὰ ἀρεστὰ τῆς καρδίας
      αὐτοῦ τῆς πονηρᾶς ποιήσοµεν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ
      ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ϣⲓⲛⲓ ⲣⲱ ⲛ̀ϧⲣⲏⲓ ϧⲉⲛ ⲛⲓⲉⲑⲛⲟⲥ. ϫⲉ ⲁⲛ ⲁ ϩⲗⲓ ⲥⲱⲧⲉⲙ
      ⲉ̀ϩⲁⲛϩⲃⲏⲟⲩⲓ ⲛ̀ⲥⲑⲉⲣⲧⲉⲣ ⲙ̀ⲡⲁⲓⲣⲏϯ. ⲛⲏ ⲉⲧⲁⲥⲁⲓⲧⲟⲩ ⲉ̀ⲙⲁϣⲱ ⲛ̀ϫⲉ ϯⲡⲁⲣⲑⲣⲛⲟⲥ ⲛ̀ⲧⲉ
      ⲡⲓⲥ̅ⲗ̅.</td>
      <td><span style="color:#b00e23">(13)</span> Therefore thus saith the
      Lord; Enquire now among the nations, who has heard such very horrible
      things as the virgin of Israel has done?</td>
      <td><span style="color:#b00e23">(13)</span> διὰ τοῦτο τάδε λέγει κύριος
      Ἐρωτήσατε δὴ ἐν ἔθνεσιν Τίς ἤκουσεν τοιαῦτα φρικτά, ἃ ἐποίησεν σφόδρα
      παρθένος Ισραηλ;</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲙⲏ ⲥⲉⲛⲁⲙⲟⲩⲛⲕ ⲛ̀ϫⲉ ϩⲁⲛⲉⲙⲛⲟϯ
      ⲉ̀ⲃⲟⲗ ϧⲉⲛ ⲟⲩⲡⲉⲧⲣⲁ. ⲓⲉ ⲟⲩⲭⲓⲱⲛ ⲉ̀ⲃⲟⲗ ϧⲉⲛ ⲡⲓⲗⲓⲃⲁⲛⲟⲥ. ⲙⲏ ϥⲛⲁⲣⲓⲕⲓ ⲛ̀ϫⲉ ⲟⲩⲙⲱⲟⲩ.
      ⲉⲣⲉ ⲡⲑⲏⲟⲩ ⲓⲛⲓ ⲙ̀ⲙⲟϥ ⲛ̀ϫⲟⲛⲥ.</td>
      <td><span style="color:#b00e23">(14)</span> Will fertilising streams fail
      to flow from a rock, or snow fail from Libanus? will water violently
      impelled by the wind turn aside?</td>
      <td><span style="color:#b00e23">(14)</span> µὴ ἐκλείψουσιν ἀπὸ πέτρας
      µαστοὶ ἢ χιὼν ἀπὸ τοῦ Λιβάνου; µὴ ἐκκλινεῖ ὕδωρ βιαίως ἀνέµῳ
      φερόµενον;</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ϫⲉ ⲁⲩⲉⲣⲡⲁⲱⲃϣ ⲛ̀ϫⲉ ⲡⲁⲗⲁⲟⲥ.
      ⲁⲩⲉⲣϣⲟⲩϣⲱⲟⲩϣⲓ ϧⲉⲛ ⲟⲩϣⲟⲩⲓⲧ. ⲟⲩⲟϩ ⲉⲩⲉ̀ϣⲱⲛⲓ ⲛ̀ϧⲣⲏⲓ ϩⲓ ⲛⲟⲩⲙⲱⲓⲧ ϧⲉⲛ ϩⲁⲛϣϥⲱ
      ⲛ̀ⲉⲛⲉϩ. ⲉ̀ⲑⲣⲟⲩⲙⲟϣⲓ ϧⲉⲛ ϩⲁⲛⲙⲱⲓⲧ ⲉⲛⲥⲉϧⲏⲧ ⲉ̀ⲃⲟⲗ ⲁⲛ.</td>
      <td><span style="color:#b00e23">(15)</span> For my people have forgotten
      me, they have offered incense in vain, and they fail in their ways,
      leaving the ancient tracks, to enter upon impassable paths;</td>
      <td><span style="color:#b00e23">(15)</span> ὅτι ἐπελάθοντό µου ὁ λαός
      µου, εἰς κενὸν ἐθυµίασαν· καὶ ἀσθενήσουσιν ἐν ταῖς ὁδοῖς αὐτῶν σχοίνους
      αἰωνίους τοῦ ἐπιβῆναι τρίβους οὐκ ἔχοντας ὁδὸν εἰς πορείαν</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲉ̀ⲡϫⲓⲛⲑⲉϣ ⲡⲟⲩⲕⲁϩⲓ ⲉ̀ⲡⲧⲁⲕⲟ
      ⲛⲉⲙ ⲟⲩϣⲟⲕϣⲉⲕ ⲛ̀ⲉⲛⲉϩ. ⲟⲩⲟϩ ⲟⲩⲟⲛ ⲛⲓⲃⲉⲛ ⲉⲑⲛⲁⲥⲓⲛⲓ ⲉ̀ⲃⲟⲗ ϩⲓⲧⲟⲧⲟⲩ. ⲉⲩⲉ̀ⲧⲱⲙⲧ
      ⲟⲩⲟϩ ⲉⲩⲉ̀ⲕⲓⲙ ⲛ̀ⲧⲟⲩⲁⲫⲉ</td>
      <td><span style="color:#b00e23">(16)</span> to make their land a
      desolation, and a perpetual hissing; all that go through it shall be
      amazed, and shall shake their heads.</td>
      <td><span style="color:#b00e23">(16)</span> τοῦ τάξαι τὴν γῆν αὐτῶν εἰς
      ἀφανισµὸν καὶ σύριγµα αἰώνιον· πάντες οἱ διαπορευόµενοι δι’ αὐτῆς
      ἐκστήσονται καὶ κινήσουσιν τὴν κεφαλὴν αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲙ̀ⲫⲣⲏϯ ⲛ̀ⲟⲩⲑⲏⲟⲩ ⲛ̀ⲕⲁⲩⲥⲱⲛ.
      ⲉⲓⲉ̀ϫⲟⲣⲟⲩ ⲉ̀ⲃⲟⲗ ⲟⲩⲟϩ ⲛⲁϩⲣⲉⲛ ⲡϩⲟ ⲛ̀ⲛⲟⲩϫⲁϫⲓ. ⲉⲓⲉ̀ⲧⲁⲙⲱⲟⲩ ⲉ̀ⲡⲉϩⲟⲟⲩ ⲛ̀ⲧⲉ
      ⲧⲟⲩⲁⲕⲱ.</td>
      <td><span style="color:#b00e23">(17)</span> I will scatter them before
      their enemies like an east wind; I will shew them the day of their
      destruction.</td>
      <td><span style="color:#b00e23">(17)</span> ὡς ἄνεµον καύσωνα διασπερῶ
      αὐτοὺς κατὰ πρόσωπον ἐχθρῶν αὐτῶν, δείξω αὐτοῖς ἡµέραν ἀπωλείας
      αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲡⲉϫⲱⲟⲩ ϫⲉ ⲁⲙⲱⲓⲛⲓ
      ⲙⲁⲣⲉⲛⲥⲟϭⲛⲓ ϧⲁ ⲓⲉⲣⲉⲙⲓⲁⲥ ⲛⲟⲩⲥⲟϭⲛⲓ. ϫⲉ ⲛ̀ⲛⲉϥⲧⲁⲕⲟ. ⲛ̀ϫⲉ ⲟⲩⲛⲟⲙⲟⲥ ⲉ̀ⲃⲟⲗ ϩⲁ
      ⲟⲩⲟⲩⲏⲃ. ⲛⲉⲙ ⲟⲩⲥⲟϭⲛⲓ ⲉ̀ⲃⲟⲗ ϩⲁ ⲟⲩⲕⲁⲧϩⲏⲧ. ⲛⲉⲙ ⲟⲩⲥⲁϫⲓ ⲉ̀ⲃⲟⲗ ϩⲁ ⲟⲩⲡⲣⲟⲫⲏⲧⲏⲥ.
      ⲁⲙⲱⲓⲛⲓ ⲛ̀ⲧⲉⲛϣⲁⲣⲓ ⲉ̀ⲣⲟϥ ϧⲉⲛ ⲫⲗⲁⲥ. ⲟⲩⲟϩ ⲛ̀ⲧⲉⲛⲥⲱⲧⲉⲙ ⲛ̀ⲛⲉϥⲥⲁϫⲓ ⲧⲏⲣⲟⲩ.</td>
      <td><span style="color:#b00e23">(18)</span> Then they said, Come, and let
      us devise a device against Jeremias; for the law shall not perish from
      the priest, nor counsel from the wise, nor the word from the prophet.
      Come, and let us smite him with the tongue, and we will hear all his
      words.</td>
      <td><span style="color:#b00e23">(18)</span> Καὶ εἶπαν Δεῦτε λογισώµεθα
      ἐπὶ Ιερεµιαν λογισµόν, ὅτι οὐκ ἀπολεῖται νόµος ἀπὸ ἱερέως καὶ βουλὴ ἀπὸ
      συνετοῦ καὶ λόγος ἀπὸ προφήτου· δεῦτε καὶ πατάξωµεν αὐτὸν ἐν γλώσσῃ καὶ
      ἀκουσόµεθα πάντας τοὺς λόγους αὐτοῦ. —</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲥⲱⲧⲉⲙ ⲉ̀ⲣⲟⲓ ⲡϭ̅ⲥ̅ ⲟⲩⲟϩ
      ⲥⲱⲧⲉⲙ ⲉ̀ⲧⲥⲙⲏ ⲛ̀ⲧⲉ ⲧⲁⲙⲉⲑⲙⲏⲓ</td>
      <td><span style="color:#b00e23">(19)</span> Hear me, O Lord, and hear the
      voice of my pleading.</td>
      <td><span style="color:#b00e23">(19)</span> εἰσάκουσόν µου, κύριε, καὶ
      εἰσάκουσον τῆς φωνῆς τοῦ δικαιώµατός µου.</td>
    </tr>

    <tr>
      <td><span style="color:#b00e23">(ⲕ̅)</span> ⲁⲛ ⲥⲉⲛⲁϯ ⲛ̀ϩⲁⲛⲡⲉⲧϩⲱⲟⲩ.
      ⲛ̀ⲧϣⲉⲃⲓⲱ ⲛ̀ϩⲁⲛⲡⲉⲑⲛⲁⲛⲉⲩ. ϫⲉ ⲁⲩⲥⲁϫⲓ ⲛ̀ϩⲁⲛⲥⲁϫⲓ ϧⲁ ⲧⲁⲯⲩⲭⲏ. ⲟⲩⲟϩ ⲁⲩⲭⲱⲡ
      ⲛ̀ⲧⲟⲩⲕⲟⲗⲁⲥⲓⲥ ⲉ̀ⲣⲟⲓ. ⲁⲣⲓⲫⲙⲉⲩⲓ ⲉⲓⲟϩⲓ ⲉⲣⲁⲧ ⲙ̀ⲡⲉⲕⲙ̀ⲑⲟ. ⲉⲓⲥⲁϫⲓ ⲉ̀ϩⲣⲏⲓ ⲉ̀ϫⲱⲟⲩ
      ⲛ̀ϩⲁⲛⲡⲉⲑⲛⲁⲛⲉⲩ ⲉ̀ⲧⲁⲥⲑⲟ ⲙ̀ⲡⲉⲕϫⲱⲛⲧ ⲉ̀ⲃⲟⲗ ϩⲁⲣⲱⲟⲩ.</td>
      <td><span style="color:#b00e23">(20)</span> Forasmuch as evil is rewarded
      for good; for they have spoken words against my soul, and they have
      hidden the punishment they meant for me; remember that I stood before thy
      face, to speak good for them, to turn away thy wrath from them.</td>
      <td><span style="color:#b00e23">(20)</span> εἰ ἀνταποδίδοται ἀντὶ ἀγαθῶν
      κακά; ὅτι συνελάλησαν ῥήµατα κατὰ τῆς ψυχῆς µου καὶ τὴν κόλασιν αὐτῶν
      ἔκρυψάν µοι· µνήσθητι ἑστηκότος µου κατὰ πρόσωπόν σου τοῦ λαλῆσαι ὑπὲρ
      αὐτῶν ἀγαθὰ τοῦ ἀποστρέψαι τὸν θυµόν σου ἀπ’ αὐτῶν.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲉⲑⲃⲉ ⲫⲁⲓ ⲙⲁ ⲛ̀ⲟⲩϣⲏⲣⲓ
      ⲉ̀ⲡϩⲕⲟ. ⲟⲩⲟϩ ⲙⲁⲑⲟⲩⲱⲧⲟⲩ ⲉ̀ⲧϫⲓϫ ⲛⲧⲥⲏϥⲓ. ⲟⲩⲟϩ ⲛⲟⲩϩⲓⲟⲙⲓ ⲙⲁⲣⲟⲩⲉⲣⲁⲧϣⲏⲣⲓ. ⲛⲉⲙ
      ⲭⲏⲣⲁ. ⲟⲩⲟϩ ⲛⲟⲩⲣⲱⲙⲓ. ⲙⲁⲣⲟⲩϣⲱⲡⲓ ⲉⲩⲣⲁϧⲧ ϧⲉⲛ ⲫⲙⲟⲩ. ⲟⲩⲟϩ ⲛⲟⲩϧⲉⲗϣⲓⲣⲓ ⲙⲁⲣⲟⲩⲙⲁϣⲟⲩ
      ⲛ̀ⲧⲥⲏϥⲓ. ϧⲉⲛ ⲡⲓⲡⲟⲗⲉⲙⲟⲥ</td>
      <td><span style="color:#b00e23">(21)</span> Therefore do thou deliver
      their sons to famine, and gather them to the power of the sword: let
      their women be childless and widows; and let their men be cut off by
      death, and their young men fall by the sword in war.</td>
      <td><span style="color:#b00e23">(21)</span> διὰ τοῦτο δὸς τοὺς υἱοὺς
      αὐτῶν εἰς λιµὸν καὶ ἄθροισον αὐτοὺς εἰς χεῖρας µαχαίρας· γενέσθωσαν αἱ
      γυναῖκες αὐτῶν ἄτεκνοι καὶ χῆραι, καὶ οἱ ἄνδρες αὐτῶν γενέσθωσαν
      ἀνῃρηµένοι θανάτῳ καὶ οἱ νεανίσκοι αὐτῶν πεπτωκότες µαχαίρᾳ ἐν
      πολέµῳ.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲙⲁⲣⲉϥϣⲱⲡⲓ ⲛ̀ϫⲉ ⲟⲩϧⲣⲱⲟⲩ
      ϧⲉⲛ ⲛⲟⲩⲏⲓ. ⲉⲕⲉ̀ⲓⲛⲓ ⲉ̀ϫⲱⲟⲩ ⲛ̀ⲟⲩϩⲟϯ ϧⲉⲛ ⲟⲩϩⲟϯ ⲛ̀ϩⲁⲛⲥⲓⲛⲱⲟⲩⲓ ϫⲉ ⲁⲩϩⲓⲧⲟⲧⲟⲩ
      ⲛ̀ⲟⲩⲥⲁϫⲓ ⲉ̀ⲧⲁϩⲟⲓ. ⲟⲩⲟϩ ϩⲁⲛⲫⲁϣ ⲁⲩⲭⲟⲡⲟⲩ ⲉ̀ⲣⲟⲓ.</td>
      <td><span style="color:#b00e23">(22)</span> Let there be a cry in their
      houses: thou shalt bring upon them robbers suddenly: for they have formed
      a plan to take me, and have hidden snares for me.</td>
      <td><span style="color:#b00e23">(22)</span> γενηθήτω κραυγὴ ἐν ταῖς
      οἰκίαις αὐτῶν, ἐπάξεις ἐπ’ αὐτοὺς λῃστὰς ἄφνω, ὅτι ἐνεχείρησαν λόγον εἰς
      σύλληµψίν µου καὶ παγίδας ἔκρυψαν ἐπ’ ἐµέ.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲟⲩⲟϩ ⲛ̀ⲑⲟⲕ ⲡϭ̅ⲥ̅ ⲁⲕⲉⲙⲓ
      ⲉ̀ⲡⲟⲩⲥⲟϭⲛⲓ ⲧⲏⲣϥ ⲉⲧⲁⲩⲁⲓϥ ⲉ̀ⲣⲟⲓ ⲉ̀ⲫⲙⲟⲩ ⲙ̀ⲡⲉⲣⲧⲟⲩⲃⲟ ⲛ̀ⲛⲟⲩⲁⲇⲓⲕⲓⲁ ⲛⲉⲙ ⲛⲓⲛⲟⲃⲓ
      ⲛ̀ⲧⲉ ⲛⲟⲩⲓⲟϯ ⲉ̀ⲃⲟⲗ ϩⲁ ⲡⲉⲕϩⲟ. ⲟⲩⲟϩ ⲙ̀ⲡⲉⲣⲥⲟⲗϫⲟⲩ. ⲙⲁⲣⲉ ⲡⲟⲩϣⲱⲛⲓ ϣⲱⲡⲓ
      ⲙ̀ⲡⲉⲕⲙ̀ⲑⲟ. ⲟⲩⲟϩ ϧⲉⲛ ⲡⲥⲏⲟⲩ ⲙ̀ⲡⲉⲕⲙⲃⲟⲛ ⲁⲣⲓⲟⲩⲓ ⲛⲱⲟⲩ.</td>
      <td><span style="color:#b00e23">(23)</span> And thou, Lord, knowest all
      their deadly counsel against me: account not their iniquities guiltless,
      and blot not out their sins from before thee: let their weakness come
      before thee; deal with them in the time of thy wrath.</td>
      <td><span style="color:#b00e23">(23)</span> καὶ σύ, κύριε, ἔγνως ἅπασαν
      τὴν βουλὴν αὐτῶν ἐπ’ ἐµὲ εἰς θάνατον· µὴ ἀθῳώσῃς τὰς ἀδικίας αὐτῶν, καὶ
      τὰς ἁµαρτίας αὐτῶν ἀπὸ προσώπου σου µὴ ἐξαλείψῃς· γενέσθω ἡ ἀσθένεια
      αὐτῶν ἐναντίον σου, ἐν καιρῷ θυµοῦ σου ποίησον ἐν αὐτοῖς.</td>
    </tr>
  </table>
</body>
</html>
