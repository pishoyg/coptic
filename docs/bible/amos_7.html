<!DOCTYPE html>
<html>
<head>
  <title>Amos</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="amos_8.html" rel="next">
  <link href="amos_6.html" rel="prev">
  <script src="main.js" type="module"></script>
</head>
<body class="chapter">
  <h4 id="amos_7" class="title">Amos 7</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲫⲁⲓ
      ⲡⲉ ⲙ̀ⲫⲣⲏϯ ⲉⲧⲁϥⲧⲁⲙⲟⲓ ⲛ̀ϫⲉ ⲡϭ̅ⲥ̅ ⲟⲩⲟϩ ϩⲏⲡⲡⲉ ⲓⲥ ⲟⲩϫⲫⲟ ⲛ̀ϣϫⲉ ⲉϥⲛⲏⲟⲩ ⲙ̀ⲫⲛⲁⲩ
      ⲛ̀ϣⲱⲣⲡ ⲟⲩⲟϩ ϩⲏⲡⲡⲉ ⲓⲥ ⲟⲩⲃⲣⲟⲩⲭⲟⲥ ⲛ̀ⲟⲩⲱⲧ ⲅⲱⲣ ⲡⲟⲩⲣⲟ</td>
      <td class="language English"><span style="color:#b00e23">(1)</span> Thus
      has the Lord God shewed me; and, behold, a swarm of locusts coming from
      the east; and, behold, one caterpillar, king Gog.</td>
      <td class="language Greek"><span style="color:#b00e23">(1)</span> Οὕτως
      ἔδειξέν µοι κύριος καὶ ἰδοὺ ἐπιγονὴ ἀκρίδων ἐρχοµένη
      ἑωθινή, καὶ ἰδοὺ βροῦχος εἷς Γωγ ὁ βασιλεύς.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲉⲥⲉ̀ϣⲱⲡⲓ ⲁϥϣⲁⲛϫⲱⲕ ⲉ̀ⲡϫⲓⲛⲟⲩⲱⲙ ⲙ̀ⲡⲓⲥⲓⲙ ⲛ̀ⲧⲉ ⲡⲕⲁϩⲓ ⲟⲩⲟϩ ⲡⲉϫⲏⲓ ϫⲉ ⲡϭ̅ⲥ̅
      ⲡϭ̅ⲥ̅ ⲭⲱ ⲉ̀ⲃⲟⲗ ⲛⲓⲙ ⲡⲉⲑⲛⲁⲧⲟⲩⲛⲟⲥ ⲓⲁⲕⲱⲃ ϫⲉ ⲟⲩⲏⲓ ⲟⲩⲕⲟⲩϫⲓ ⲡⲉ</td>
      <td class="language English"><span style="color:#b00e23">(2)</span> And
      it came to pass when he had finished devouring the grass of the land,
      that I said, Lord God, be merciful; who shall raise up Jacob? for he is
      small in number.</td>
      <td class="language Greek"><span style="color:#b00e23">(2)</span> καὶ
      ἔσται ἐὰν συντελέσῃ τοῦ καταφαγεῖν τὸν χόρτον τῆς γῆς, καὶ
      εἶπα Κύριε κύριε, ἵλεως γενοῦ· τίς ἀναστήσει τὸν Ιακωβ; ὅτι
      ὀλιγοστός ἐστιν·</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲉⲙϩⲑⲏⲕ ⲡϭ̅ⲥ̅ ⲉ̀ϫⲉⲛ ⲫⲁⲓ ⲟⲩⲟϩ ⲫⲁⲓ ⲛ̀ⲛⲉϥϣⲱⲡⲓ ⲡⲉϫⲉ ⲡϭ̅ⲥ̅</td>
      <td class="language English"><span style="color:#b00e23">(3)</span>
      Repent, O Lord, for this. And this shall not be, saith the Lord.</td>
      <td class="language Greek"><span style="color:#b00e23">(3)</span>
      µετανόησον, κύριε, ἐπὶ τούτῳ. Καὶ τοῦτο οὐκ ἔσται, λέγει
      κύριος.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ⲫⲁⲓ
      ⲡⲉ ⲙ̀ⲫⲣⲏϯ ⲉⲧⲁϥϫⲱ ⲙ̀ⲙⲟⲥ ⲛ̀ϫⲉ ⲡϭ̅ⲥ̅ ⲟⲩⲟϩ ⲁϥⲧⲁⲙⲟⲓ ⲟⲩⲟϩ ϩⲏⲡⲡⲉ ⲁϥⲙⲟⲩϯ ⲛ̀ϫⲉ
      ⲡϭ̅ⲥ̅ ⲉ̀ⲡϩⲁⲡ ϧⲉⲛ ⲟⲩⲭⲣⲱⲙ ⲟⲩⲟϩ ⲁϥⲟⲩⲱⲙ ⲙ̀ⲫⲛⲟⲩⲛ ⲉⲧⲟϣ ⲟⲩⲟϩ ⲁϥⲟⲩⲱⲙ ⲛ̀ϯⲧⲟⲓ</td>
      <td class="language English"><span style="color:#b00e23">(4)</span> Thus
      has the Lord shewed me; and, behold, the Lord called for judgment by
      fire, and it devoured the great deep, and devoured the Lord’s
      portion.</td>
      <td class="language Greek"><span style="color:#b00e23">(4)</span> Οὕτως
      ἔδειξέν µοι κύριος καὶ ἰδοὺ ἐκάλεσεν τὴν δίκην ἐν πυρὶ
      κύριος, καὶ κατέφαγε τὴν ἄβυσσον τὴν πολλὴν καὶ κατέφαγεν τὴν
      µερίδα.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲡⲉϫⲏⲓ ϫⲉ ⲡϭ̅ⲥ̅ ϩⲉⲣⲓ ⲙ̀ⲙⲟⲕ ⲛⲓⲙ ⲉⲑⲛⲁⲧⲟⲩⲛⲟⲥ ⲓⲁⲕⲱⲃ ϫⲉ ⲟⲩⲏⲓ ⲟⲩⲕⲟⲩϫⲓ
      ⲡⲉ</td>
      <td class="language English"><span style="color:#b00e23">(5)</span> Then
      I said, O Lord, cease, I pray thee: who shall raise up Jacob? for he is
      small in number. Repent, O Lord, for this.</td>
      <td class="language Greek"><span style="color:#b00e23">(5)</span> καὶ
      εἶπα Κύριε κύριε, κόπασον δή· τίς ἀναστήσει τὸν Ιακωβ; ὅτι
      ὀλιγοστός ἐστιν·</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲟⲩⲉⲙϩⲑⲏⲕ ⲡϭ̅ⲥ̅ ⲉ̀ϫⲉⲛ ⲫⲁⲓ ⲟⲩⲟϩ ⲫⲁⲓ ⲛ̀ⲛⲉϥϣⲱⲡⲓ ⲡⲉϫⲉ ⲡϭ̅ⲥ̅</td>
      <td class="language English"><span style="color:#b00e23">(6)</span> This
      also shall not be, saith the Lord.</td>
      <td class="language Greek"><span style="color:#b00e23">(6)</span>
      µετανόησον, κύριε, ἐπὶ τούτῳ. Καὶ τοῦτο οὐ µὴ γένηται, λέγει
      κύριος.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲫⲁⲓ
      ⲡⲉ ⲙ̀ⲫⲣⲏϯ ⲉⲧⲁϥⲧⲁⲙⲟⲓ ⲛ̀ϫⲉ ⲡϭ̅ⲥ̅ ⲟⲩⲟϩ ϩⲏⲡⲡⲉ ⲓⲥ ⲡⲉⲧⲟϩⲓ ⲉ̀ⲣⲁⲧϥ ϩⲓϫⲉⲛ ⲟⲩⲥⲟⲃⲧ
      ⲛ̀ⲁⲇⲁⲙⲁⲛⲧⲓⲛⲟⲛ ⲟⲩⲟϩ ⲛⲉ ⲟⲩⲟⲛ ⲟⲩⲁⲇⲁⲙⲁⲥ ϧⲉⲛ ⲧⲉϥϫⲓϫ</td>
      <td class="language English"><span style="color:#b00e23">(7)</span> Thus
      the Lord shewed me; and behold, he stood upon a wall of adamant, and in
      his hand was an adamant.</td>
      <td class="language Greek"><span style="color:#b00e23">(7)</span> Οὕτως
      ἔδειξέν µοι κύριος καὶ ἰδοὺ ἀνὴρ ἑστηκὼς ἐπὶ τείχους
      ἀδαµαντίνου, καὶ ἐν τῇ χειρὶ αὐτοῦ ἀδάµας.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ⲛⲏⲓ ϫⲉ ⲟⲩ ⲛ̀ⲑⲟⲕ ⲉⲧⲁⲕⲛⲁⲩ ⲉ̀ⲣⲟϥ ⲁⲙⲱⲥ ⲟⲩⲟϩ ⲡⲉϫⲏⲓ ϫⲉ ⲟⲩⲁⲇⲁⲙⲁⲥ
      ⲡⲉ ⲟⲩⲟϩ ⲡⲉϫⲉ ⲡϭ̅ⲥ̅ ⲛⲏⲓ ϫⲉ ϩⲏⲡⲡⲉ ⲁ̀ⲛⲟⲕ ϯⲛⲁϩⲓⲟⲩⲓ ⲛ̀ⲟⲩⲁⲇⲁⲙⲁⲥ ⲉ̀ⲑⲙⲏϯ ⲙ̀ⲡⲁⲗⲁⲟⲥ
      ⲡⲓⲥ̅ⲗ̅ ⲛ̀ⲛⲁⲟⲩⲁϩⲧⲟⲧ ϫⲉ ⲉ̀ⲑⲣⲓⲥⲉⲛϥ</td>
      <td class="language English"><span style="color:#b00e23">(8)</span> And
      the Lord said to me, What seest thou, Amos? And I said, An adamant. And
      the Lord said to me, Behold, I appoint an adamant in the midst of my
      people Israel: I will not pass by them any more.</td>
      <td class="language Greek"><span style="color:#b00e23">(8)</span> καὶ
      εἶπεν κύριος πρός µε Τί σὺ ὁρᾷς, Αµως; καὶ εἶπα Ἀδάµαντα.
      καὶ εἶπεν κύριος πρός µε Ἰδοὺ ἐγὼ ἐντάσσω ἀδάµαντα ἐν
      µέσῳ λαοῦ µου Ισραηλ, οὐκέτι µὴ προσθῶ τοῦ παρελθεῖν
      αὐτόν·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲟⲩⲟϩ ⲉⲩⲉ̀ⲧⲁⲕⲟ ⲛ̀ϫⲉ ⲛⲓϣⲏⲟⲩⲓ ⲛ̀ⲧⲉ ⲡⲥⲱⲃⲓ ⲟⲩⲟϩ ⲛⲓϣⲉⲙϣⲓ ⲛ̀ⲧⲉ ⲡⲓⲥ̅ⲗ̅ ⲉⲩⲉ̀ϣⲱϥ
      ⲟⲩⲟϩ ϯⲛⲁⲧⲱⲛⲧ ⲉ̀ϫⲉⲛ ⲡⲏⲓ ⲛ̀ⲓⲉⲣⲟⲃⲟⲁⲙ ϧⲉⲛ ⲧⲥⲏϥⲓ</td>
      <td class="language English"><span style="color:#b00e23">(9)</span> And
      the joyful altars shall be abolished, and the sacrifices of Israel shall
      be set aside; and I will rise up against the house of Jeroboam with the
      sword.</td>
      <td class="language Greek"><span style="color:#b00e23">(9)</span> καὶ
      ἀφανισθήσονται βωµοὶ τοῦ γέλωτος, καὶ αἱ τελεταὶ τοῦ Ισραηλ
      ἐξερηµωθήσονται, καὶ ἀναστήσοµαι ἐπὶ τὸν οἶκον Ιεροβοαµ ἐν
      ῥοµφαίᾳ.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟϩ ⲁϥⲟⲩⲱⲣⲡ ⲛ̀ϫⲉ ⲁⲙⲁⲥⲓⲁⲥ ⲡⲓⲟⲩⲏⲃ ϩⲁ ⲓⲉⲣⲟⲃⲟⲁⲙ ⲡⲟⲩⲣⲟ ⲙ̀ⲡⲓⲥ̅ⲗ̅ ⲉϥϫⲱ ⲙ̀ⲙⲟⲥ ϫⲉ
      ⲓⲥ ⲁⲙⲱⲥ ⲉϥⲓⲣⲓ ⲛ̀ϩⲁⲛⲑⲱⲟⲩⲧⲥ ϧⲁⲣⲟⲕ ϧⲉⲛ ⲑⲙⲏϯ ⲙ̀ⲡⲏⲓ ⲙ̀ⲡⲓⲥ̅ⲗ̅ ⲉⲛϥⲛⲁϣ̀ϫⲉⲙϫⲟⲙ ⲁⲛ
      ⲛ̀ϫⲉ ⲡⲕⲁϩⲓ ⲉ̀ϥⲁⲓ ϧⲁ ⲛⲉϥⲥⲁϫⲓ ⲧⲏⲣⲟⲩ</td>
      <td class="language English"><span style="color:#b00e23">(10)</span> Then
      Amasias the priest of Bethel sent to Jeroboam king of Israel, saying,
      Amos is forming conspiracies against thee in the midst of the house of
      Israel: the land will be utterly unable to bear all his words.</td>
      <td class="language Greek"><span style="color:#b00e23">(10)</span> Καὶ
      ἐξαπέστειλεν Αµασιας ὁ ἱερεὺς Βαιθηλ πρὸς Ιεροβοαµ βασιλέα Ισραηλ
      λέγων Συστροφὰς ποιεῖται κατὰ σοῦ Αµως ἐν µέσῳ οἴκου Ισραηλ·
      οὐ µὴ δύνηται ἡ γῆ ὑπενεγκεῖν ἅπαντας τοὺς λόγους
      αὐτοῦ·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ϫⲉ ⲟⲩⲏⲓ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲁⲙⲱⲥ ϫⲉ ϧⲉⲛ ⲧⲥⲏϥⲓ ⲉϥⲉ̀ⲙⲟⲩ ⲛ̀ϫⲉ
      ⲓⲉⲣⲟⲃⲟⲁⲙ ⲡⲓⲥ̅ⲗ̅ ⲇⲉ ⲉⲩⲉ̀ⲟⲗϥ ⲛ̀ⲉⲭⲙⲁⲗⲱⲧⲟⲥ ⲉ̀ⲃⲟⲗ ϩⲁ ⲡⲉϥⲕⲁϩⲓ</td>
      <td class="language English"><span style="color:#b00e23">(11)</span> For
      thus says Amos, Jeroboam shall die by the sword, and Israel shall be led
      away captive from his land.</td>
      <td class="language Greek"><span style="color:#b00e23">(11)</span> διότι
      τάδε λέγει Αµως Ἐν ῥοµφαίᾳ τελευτήσει Ιεροβοαµ, ὁ δὲ Ισραηλ
      αἰχµάλωτος ἀχθήσεται ἀπὸ τῆς γῆς αὐτοῦ.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲡⲉϫⲉ ⲁⲙⲁⲥⲓⲁⲥ ⲛ̀ⲁⲙⲱⲥ ϫⲉ ⲫⲏ ⲉⲑⲛⲁⲩ ⲙⲁϣⲉ ⲛⲁⲕ ⲁⲣⲓⲁⲛⲁⲭⲱⲣⲓⲛ ⲉ̀ⲡⲕⲁϩⲓ ⲛ̀ⲓⲟⲩⲇⲁ
      ⲟⲩⲟϩ ϣⲱⲡⲓ ϧⲉⲛ ⲡⲓⲙⲁ ⲉⲧⲉⲙ̀ⲙⲁⲩ ⲟⲩⲟϩ ⲉⲕⲉ̀ⲉⲣⲡⲣⲟⲫⲏⲧⲉⲩⲓⲛ ⲙ̀ⲙⲁⲩ</td>
      <td class="language English"><span style="color:#b00e23">(12)</span> And
      Amasias said to Amos, Go, seer, remove thou into the land of Juda, and
      live there, and thou shalt prophesy there:</td>
      <td class="language Greek"><span style="color:#b00e23">(12)</span> καὶ
      εἶπεν Αµασιας πρὸς Αµως Ὁ ὁρῶν, βάδιζε ἐκχώρησον εἰς γῆν Ιουδα
      καὶ ἐκεῖ καταβίου καὶ ἐκεῖ προφητεύσεις·</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲃⲉⲑⲏⲗ ⲇⲉ ⲛ̀ⲛⲉⲕⲟⲩⲁϩⲧⲟⲧⲕ ⲉ̀ⲉⲣⲡⲣⲟⲫⲏⲧⲉⲩⲓⲛ ⲛ̀ϧⲏⲧⲥ ϫⲉ ⲟⲩⲙⲁⲛ̀ⲧⲟⲩⲃⲟ ⲛ̀ⲧⲉ ⲡⲟⲩⲣⲟ ⲡⲉ
      ⲟⲩⲟϩ ⲟⲩⲏⲓ ⲛ̀ⲧⲉ ϯⲙⲉⲧⲟⲩⲣⲟ ⲡⲉ</td>
      <td class="language English"><span style="color:#b00e23">(13)</span> but
      thou shalt no longer prophesy at Bethel: for it is the king’s sanctuary,
      and it is the royal house.</td>
      <td class="language Greek"><span style="color:#b00e23">(13)</span> εἰς
      δὲ Βαιθηλ οὐκέτι µὴ προσθῇς τοῦ προφητεῦσαι, ὅτι ἁγίασµα
      βασιλέως ἐστὶν καὶ οἶκος βασιλείας ἐστίν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲁϥⲉⲣⲟⲩⲱ ⲛ̀ϫⲉ ⲁⲙⲱⲥ ⲡⲉϫⲁϥ ⲛ̀ⲁⲙⲁⲥⲓⲁⲥ ϫⲉ ⲛⲉ ⲁ̀ⲛⲟⲕ ⲟⲩⲡⲣⲟⲫⲏⲧⲏⲥ ⲁⲛ ⲡⲉ ⲁ̀ⲛⲟⲕ
      ⲟⲩⲇⲉ ⲟⲩϣⲏⲣⲓ ⲙ̀ⲡⲣⲟⲫⲏⲧⲏⲥ ⲁⲗⲗⲁ ⲛⲉ ⲁ̀ⲛⲟⲕ ⲟⲩⲙⲁⲛⲓ ⲙ̀ⲃⲁⲉⲙⲡⲓ ⲉⲓⲛⲟⲩⲕⲉⲣ
      ⲛ̀ϩⲁⲛⲉⲗⲕⲱ</td>
      <td class="language English"><span style="color:#b00e23">(14)</span> And
      Amos answered, and said to Amasias, I was not a prophet, nor the son of a
      prophet; but I was a herdman, and a gatherer of sycamore fruits.</td>
      <td class="language Greek"><span style="color:#b00e23">(14)</span> καὶ
      ἀπεκρίθη Αµως καὶ εἶπεν πρὸς Αµασιαν Οὐκ ἤµην προφήτης ἐγὼ
      οὐδὲ υἱὸς προφήτου, ἀλλ’ ἢ αἰπόλος ἤµην καὶ κνίζων
      συκάµινα·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ⲁϥⲟⲗⲧ ⲛ̀ϫⲉ ⲡϭ̅ⲥ̅ ⲉ̀ⲃⲟⲗ ϧⲉⲛ ⲛⲓⲉⲥⲱⲟⲩ ⲟⲩⲟϩ ⲡⲉϫⲉ ⲡϭ̅ⲥ̅ ⲛⲏⲓ ϫⲉ ⲙⲟϣⲓ
      ⲁⲣⲓⲡⲣⲟⲫⲏⲧⲉⲩⲓⲛ ⲉ̀ϫⲉⲛ ⲡⲁⲗⲁⲟⲥ ⲡⲓⲥ̅ⲗ̅</td>
      <td class="language English"><span style="color:#b00e23">(15)</span> And
      the Lord took me from the sheep, and the Lord said to me, Go, and
      prophesy to my people Israel.</td>
      <td class="language Greek"><span style="color:#b00e23">(15)</span> καὶ
      ἀνέλαβέν µε κύριος ἐκ τῶν προβάτων, καὶ εἶπεν κύριος πρός µε
      Βάδιζε προφήτευσον ἐπὶ τὸν λαόν µου Ισραηλ.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ϯⲛⲟⲩ ⲥⲱⲧⲉⲙ ⲉ̀ⲡⲥⲁϫⲓ ⲙ̀ⲡϭ̅ⲥ̅ ⲛ̀ⲑⲟⲕ ⲕϫⲱ ⲙ̀ⲙⲟⲥ ϫⲉ ⲙ̀ⲡⲉⲣⲉⲣⲡⲣⲟⲫⲏⲧⲉⲩⲓⲛ
      ⲉ̀ϫⲉⲛ ⲡⲓⲥ̅ⲗ̅ ⲟⲩⲟϩ ⲛ̀ⲛⲉⲕⲑⲟⲩⲉⲧ ⲙⲏϣ ⲉ̀ϫⲉⲛ ⲡⲏⲓ ⲛⲓⲁⲕⲱⲃ</td>
      <td class="language English"><span style="color:#b00e23">(16)</span> And
      now hear the word of the Lord: Thou sayest, Prophesy not to Israel, and
      raise not a tumult against the house of Jacob.</td>
      <td class="language Greek"><span style="color:#b00e23">(16)</span> καὶ
      νῦν ἄκουε λόγον κυρίου Σὺ λέγεις Μὴ προφήτευε ἐπὶ τὸν Ισραηλ
      καὶ οὐ µὴ ὀχλαγωγήσῃς ἐπὶ τὸν οἶκον Ιακωβ·</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲁϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ϫⲉ ⲧⲉⲕⲥϩⲓⲙⲓ ⲛⲁⲉⲣⲡⲟⲣⲛⲉⲩⲓⲛ ϧⲉⲛ
      ϯⲃⲁⲕⲓ ⲟⲩⲟϩ ⲛⲉⲕϣⲏⲣⲓ ⲛⲉⲙ ⲛⲉⲕϣⲉⲣⲓ ⲉⲩⲉ̀ϩⲉⲓ ⲛ̀ⲧⲥⲏϥⲓ ⲟⲩⲟϩ ⲡⲉⲕⲕⲁϩⲓ ⲉⲩⲉ̀ⲣⲁϣϥ ϧⲉⲛ
      ⲫⲛⲟϩ ⲟⲩⲟϩ ⲛ̀ⲑⲟⲕ ⲉⲕⲉ̀ⲙⲟⲩ ϧⲉⲛ ⲟⲩⲕⲁϩⲓ ⲉϥϭⲁϧⲉⲙ ⲡⲓⲥ̅ⲗ̅ ⲇⲉ ⲉⲩⲉ̀ⲟⲗϥ ⲛ̀ⲉⲭⲙⲁⲗⲱⲧⲟⲥ
      ⲉ̀ⲃⲟⲗ ϩⲁ ⲡⲉϥⲕⲁϩⲓ ⲫⲁⲓ ⲡⲉ ⲙ̀ⲫⲣⲏϯ ⲉⲧⲁϥⲧⲁⲙⲟⲓ ⲛ̀ϫⲉ ⲡϭ̅ⲥ̅</td>
      <td class="language English"><span style="color:#b00e23">(17)</span>
      Therefore thus saith the Lord; Thy wife shall be a harlot in the city,
      and thy sons and thy daughters shall fall by the sword, and thy land
      shall be measured with the line; and thou shalt die in an unclean land;
      and Israel shall be led captive out of his land. Thus has the Lord God
      shewed me.</td>
      <td class="language Greek"><span style="color:#b00e23">(17)</span> διὰ
      τοῦτο τάδε λέγει κύριος Ἡ γυνή σου ἐν τῇ πόλει πορνεύσει, καὶ
      οἱ υἱοί σου καὶ αἱ θυγατέρες σου ἐν ῥοµφαίᾳ πεσοῦνται, καὶ ἡ
      γῆ σου ἐν σχοινίῳ καταµετρηθήσεται, καὶ σὺ ἐν γῇ ἀκαθάρτῳ
      τελευτήσεις, ὁ δὲ Ισραηλ αἰχµάλωτος ἀχθήσεται ἀπὸ τῆς γῆς
      αὐτοῦ.</td>
    </tr>
  </table>
</body>
</html>
