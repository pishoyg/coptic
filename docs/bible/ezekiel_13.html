<!DOCTYPE html>
<html>
<head>
  <title>Ezekiel</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="ezekiel_14.html" rel="next">
  <link href="ezekiel_12.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="ezekiel_13">Ezekiel 13</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡⲥⲁϫⲓ ⲙ̀ⲡϭ̅ⲥ̅ ⲁϥϣⲱⲡⲓ ϩⲁⲣⲟⲓ ⲉϥϫⲱ ⲙ̀ⲙⲟⲥ.</td>
      <td class="language English"><span style="color:#b00e23">(1)</span> And
      the word of the Lord came to me, saying,</td>
      <td class="language Greek"><span style="color:#b00e23">(1)</span> Καὶ
      ἐγένετο λόγος κυρίου πρός µε λέγων</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲡϣⲏⲣⲓ ⲙ̀ⲫⲣⲱⲙⲓ ⲁⲣⲓⲡⲣⲟⲫⲏⲧⲉⲩⲓⲛ ⲉ̀ϫⲉⲛ ⲛⲓⲡⲣⲟⲫⲏⲧⲏⲥ ⲙ̀ⲡⲓⲥ̅ⲗ̅. ⲛⲏ ⲉⲧⲉⲣⲡⲣⲟⲫⲏⲧⲉⲩⲓⲛ
      ϧⲉⲛ ⲡⲟⲩϩⲏⲧ. ⲟⲩⲟϩ ⲁⲣⲓⲡⲣⲟⲫⲏⲧⲉⲩⲓⲛ ⲁϫⲟⲥ ⲛⲱⲟⲩ.</td>
      <td class="language English"><span style="color:#b00e23">(2)</span> Son
      of man, prophesy against the prophets of Israel, and thou shalt prophesy,
      and shalt say to them, Hear ye the word of the Lord:</td>
      <td class="language Greek"><span style="color:#b00e23">(2)</span> Υἱὲ
      ἀνθρώπου, προφήτευσον ἐπὶ τοὺς προφήτας τοῦ Ισραηλ καὶ προφητεύσεις καὶ
      ἐρεῖς πρὸς αὐτούς Ἀκούσατε λόγον κυρίου</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϫⲉ
      ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ϫⲉ ⲟⲩⲟⲓ ⲛ̀ⲛⲏ ⲉⲧⲉⲣⲡⲣⲟⲫⲏⲧⲉⲩⲓⲛ ⲉ̀ⲃⲟⲗ ϧⲉⲛ
      ⲛⲟⲩϩⲏⲧ ⲙ̀ⲙⲓⲛ ⲙ̀ⲙⲱⲟⲩ. ⲉⲩⲉ̀ⲛⲁⲩ ⲁⲛ ⲉ̀ⲃⲟⲗ ⲉ̀ⲡⲧⲏⲣϥ.</td>
      <td class="language English"><span style="color:#b00e23">(3)</span> Thus
      saith the Lord, Woe to them that prophesy out of their own heart, and who
      see nothing at all.</td>
      <td class="language Greek"><span style="color:#b00e23">(3)</span> Τάδε
      λέγει κύριος Οὐαὶ τοῖς προφητεύουσιν ἀπὸ καρδίας αὐτῶν καὶ τὸ καθόλου µὴ
      βλέπουσιν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲛⲉⲕⲡⲣⲟⲫⲏⲧⲏⲥ ⲡⲓⲥ̅ⲗ̅ ⲉⲩⲟⲓ ⲙ̀ⲫⲣⲏϯ ⲛ̀ϩⲁⲛⲃⲁϣⲟⲣ ϩⲓ ⲡϣⲁϥⲉ.</td>
      <td class="language English"><span style="color:#b00e23">(4)</span> Thy
      prophets, O Israel, are like foxes in the deserts.</td>
      <td class="language Greek"><span style="color:#b00e23">(4)</span> οἱ
      προφῆταί σου, Ισραηλ, ὡς ἀλώπεκες ἐν ταῖς ἐρήµοις·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲙ̀ⲡⲟⲩⲟϩⲓ ⲉ̀ⲣⲁⲧⲟⲩ ϧⲉⲛ ⲟⲩⲧⲁϫⲣⲟ. ⲟⲩⲟϩ ⲁⲩⲑⲱⲟⲩϯ ⲉ̀ϧⲟⲩⲛ ⲛ̀ϩⲁⲛⲟϩⲓ ⲉ̀ϫⲉⲛ ⲡⲏⲓ
      ⲙ̀ⲡⲓⲥ̅ⲗ̅ ⲙ̀ⲡⲟⲩⲧⲱⲟⲩⲛⲟⲩ. ⲛⲏ ⲉⲧϫⲱ ⲙ̀ⲙⲟⲥ. ϧⲉⲛ ⲡⲓⲉϩⲟⲟⲩ ⲛ̀ⲧⲉ ⲡϭ̅ⲥ̅.</td>
      <td class="language English"><span style="color:#b00e23">(5)</span> They
      have not continued steadfast, and they have gathered flocks against the
      house of Israel, they that say,</td>
      <td class="language Greek"><span style="color:#b00e23">(5)</span> οὐκ
      ἔστησαν ἐν στερεώµατι καὶ συνήγαγον ποίµνια ἐπὶ τὸν οἶκον τοῦ Ισραηλ, οὐκ
      ἀνέστησαν οἱ λέγοντες Ἐν ἡµέρᾳ κυρίου·</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲉⲩⲉ̀ⲛⲁⲩ ⲛ̀ϩⲁⲛⲙⲉⲑⲛⲟⲩϫ ⲉⲩⲕⲁϯ ⲛ̀ⲥⲁ ϩⲁⲛⲙⲉⲧⲉⲫⲗⲏⲟⲩ. ⲛⲏ ⲉⲧϫⲱ ⲙ̀ⲙⲟⲥ ϫⲉ ⲛⲁⲓ ⲛⲉ ⲛⲏ
      ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ⲟⲩⲟϩ ⲙ̀ⲡⲉ ⲡϭ̅ⲥ̅ ⲟⲩⲱⲣⲡⲟⲩ. ⲟⲩⲟϩ ⲁⲩⲉⲣϩⲏⲧⲥ ⲛ̀ⲧⲁϩⲟ
      ⲛ̀ⲟⲩⲥⲟϭⲛⲓ ⲉ̀ⲣⲁⲧϥ.</td>
      <td class="language English"><span style="color:#b00e23">(6)</span> In
      the day of the Lord, have not stood, seeing false visions, prophesying
      vanities, who say, The Lord saith, and the Lord has not sent them, and
      they began to try to confirm the word.</td>
      <td class="language Greek"><span style="color:#b00e23">(6)</span>
      βλέποντες ψευδῆ, µαντευόµενοι µάταια οἱ λέγοντες Λέγει κύριος, καὶ κύριος
      οὐκ ἀπέσταλκεν αὐτούς, καὶ ἤρξαντο τοῦ ἀναστῆσαι λόγον.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲙⲏ
      ⲟⲩϩⲟⲣⲁⲥⲓⲥ ⲙ̀ⲙⲉⲑⲛⲟⲩϫ ⲁⲛ ⲑⲏ ⲉⲧⲁⲣⲉⲧⲉⲛⲛⲁⲩ ⲉ̀ⲣⲟⲥ. ⲟⲩⲟϩ ϩⲁⲛϣⲓⲛⲓ ⲙ̀ⲙⲉⲧⲉⲫⲗⲏⲟⲩ. ⲛⲏ
      ⲉⲧⲁⲣⲉⲧⲉⲛⲛⲁⲩ ⲉ̀ⲣⲱⲟⲩ. ⲟⲩⲟϩ ⲧⲉⲧⲉⲛϫⲱ ⲙ̀ⲙⲟⲥ ϫⲉ ⲁ ⲡϭ̅ⲥ̅ ϫⲟⲥ. ⲟⲩⲟϩ
      ⲙ̀ⲡⲓⲥⲁϫⲓ.</td>
      <td class="language English"><span style="color:#b00e23">(7)</span> Have
      ye not seen a false vision? and spoken vain prophecies?</td>
      <td class="language Greek"><span style="color:#b00e23">(7)</span> οὐχ
      ὅρασιν ψευδῆ ἑωράκατε καὶ µαντείας µαταίας εἰρήκατε;</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲉⲑⲃⲉ ⲫⲁⲓ ⲁϫⲟⲥ ⲛⲱⲟⲩ. ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ⲉ̀ⲃⲟⲗ ϫⲉ
      ⲛⲉⲧⲉⲛⲥⲁϫⲓ ϩⲁⲛⲙⲉⲑⲛⲟⲩϫ ⲛⲉ. ⲟⲩⲟϩ ⲛⲉⲧⲉⲛϣⲓⲛⲓ ⲉⲩϣⲟⲩⲓⲧ. ⲉⲑⲃⲉ ⲫⲁⲓ ϩⲏⲡⲡⲉ ⲁ̀ⲛⲟⲕ
      ⲉⲓⲉ̀ⲓⲛⲓ ⲉ̀ϫⲉⲛ ⲑⲏⲛⲟⲩ ⲡⲉϫⲉ ⲡϭ̅ⲥ̅.</td>
      <td class="language English"><span style="color:#b00e23">(8)</span> And
      therefore say, Thus saith the Lord; Because your words are false, and
      your prophecies are vain, therefore, behold, I am against you, saith the
      Lord.</td>
      <td class="language Greek"><span style="color:#b00e23">(8)</span> διὰ
      τοῦτο εἰπόν Τάδε λέγει κύριος Ἀνθ’ ὧν οἱ λόγοι ὑµῶν ψευδεῖς καὶ αἱ
      µαντεῖαι ὑµῶν µάταιαι, διὰ τοῦτο ἰδοὺ ἐγὼ ἐφ’ ὑµᾶς, λέγει κύριος,</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉⲓⲉ̀ⲥⲟⲩⲧⲱⲛ ⲧⲁϫⲓϫ ⲉ̀ϫⲉⲛ ⲛⲉⲧⲉⲛⲡⲣⲟⲫⲏⲧⲏⲥ ⲛⲁⲓ ⲉⲑⲛⲁⲩ ⲉ̀ϩⲁⲛⲙⲉⲑⲛⲟⲩϫ ⲟⲩⲟϩ ⲛⲏ ⲉⲧϫⲱ
      ⲛ̀ϩⲁⲛⲙⲉⲧⲉⲫⲗⲏⲟⲩ. ⲉⲩⲉ̀ϣⲱⲡⲓ ⲁⲛ ϧⲉⲛ ϯⲥⲃⲱ ⲛ̀ⲧⲉ ⲡⲓⲗⲁⲟⲥ ⲟⲩⲇⲉ ⲛ̀ⲛⲟⲩⲥϧⲏⲧⲟⲩ ⲁⲛ ϧⲉⲛ
      ϯⲅⲣⲁⲫⲏ ⲛ̀ⲧⲉ ⲡⲏⲓ ⲙ̀ⲡⲓⲥ̅ⲗ̅. ⲟⲩⲟϩ ⲛ̀ⲛⲟⲩϣⲉ ⲉ̀ϧⲟⲩⲛ ⲉ̀ⲡⲕⲁϩⲓ ⲙ̀ⲡⲓⲥ̅ⲗ̅. ⲉⲩⲉⲉⲙⲓ ϫⲉ
      ⲁ̀ⲛⲟⲕ ⲡⲉ ⲡϭ̅ⲥ̅.</td>
      <td class="language English"><span style="color:#b00e23">(9)</span> And I
      will stretch forth my hand against the prophets that see false visions,
      and those that utter vanities: they shall not partake of the instruction
      of my people, neither shall they be written in the roll of the house of
      Israel, and they shall not enter into the land of Israel; and they shall
      know that I am the Lord.</td>
      <td class="language Greek"><span style="color:#b00e23">(9)</span> καὶ
      ἐκτενῶ τὴν χεῖρά µου ἐπὶ τοὺς προφήτας τοὺς ὁρῶντας ψευδῆ καὶ τοὺς
      ἀποφθεγγοµένους µάταια· ἐν παιδείᾳ τοῦ λαοῦ µου οὐκ ἔσονται οὐδὲ ἐν γραφῇ
      οἴκου Ισραηλ οὐ γραφήσονται καὶ εἰς τὴν γῆν τοῦ Ισραηλ οὐκ εἰσελεύσονται·
      καὶ γνώσονται διότι ἐγὼ κύριος.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲉⲑⲃⲉ ϫⲉ ⲛ̀ⲑⲱⲟⲩ ⲁⲩⲥⲱⲣⲉⲙ ⲙ̀ⲡⲁⲗⲁⲟⲥ ⲉⲩϫⲱ ⲙ̀ⲙⲟⲥ. ϫⲉ ⲧϩⲓⲣⲏⲛⲏ ⲧϩⲓⲣⲏⲛⲏ. ⲟⲩⲟϩ
      ⲙ̀ⲙⲟⲛ ϩⲓⲣⲏⲛⲏ. ⲫⲁⲓ ⲉϥⲉ̀ⲕⲱⲧ ⲛ̀ⲟⲩϫⲟⲓ. ϩⲁⲛⲕⲉⲭⲱⲟⲩⲛⲓ ⲉⲩⲉ̀ⲑⲱϩⲥ ⲙ̀ⲙⲟϥ.</td>
      <td class="language English"><span style="color:#b00e23">(10)</span>
      Because they have caused my people to err, saying, Peace; and there is no
      peace; and one builds a wall, and they plaster it, —it shall fall.</td>
      <td class="language Greek"><span style="color:#b00e23">(10)</span> ἀνθ’
      ὧν τὸν λαόν µου ἐπλάνησαν λέγοντες Εἰρήνη εἰρήνη, καὶ οὐκ ἦν εἰρήνη, καὶ
      οὗτος οἰκοδοµεῖ τοῖχον, καὶ αὐτοὶ ἀλείφουσιν αὐτόν, εἰ πεσεῖται,</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁϫⲟⲥ ⲛ̀ⲛⲏ ⲉⲧⲟⲩⲑⲱϩⲥ ⲙ̀ⲙⲟϥ ϫⲉ ⲉϥⲉ̀ϩⲏⲓ. ⲟⲩⲟϩ ⲉϥⲉ̀ϣⲱⲡⲓ ⲛ̀ϫⲉ ⲟⲩⲙⲟⲩⲛϩⲱⲟⲩ
      ⲉϥⲉ̀ⲱⲙⲥ ⲙ̀ⲙⲱⲟⲩ. ⲟⲩⲟϩ ϩⲁⲛⲱⲛⲓ ⲙ̀ⲡⲉⲧⲣⲁ ⲉⲓⲉ̀ⲧⲏⲓⲧⲟⲩ ⲉ̀ϧⲣⲏⲓ. ϧⲉⲛ ⲛⲟⲩⲟⲩⲱϣ
      ⲉⲩⲉ̀ϩⲉⲓ ⲉϧⲣⲏⲓ. ⲟⲩⲟϩ ⲟⲩⲡⲛ̅ⲁ̅ ⲛ̀ⲥⲁⲣⲁⲑⲏⲟⲩ ⲉⲓⲉ̀ⲧⲏⲓϥ ⲉⲩϩⲉⲓ.</td>
      <td class="language English"><span style="color:#b00e23">(11)</span> Say
      to them that plaster it, It shall fall; and there shall be a flooding
      rain; and I will send great stones upon their joinings, and they shall
      fall; and there shall be a sweeping wind, and it shall be broken.</td>
      <td class="language Greek"><span style="color:#b00e23">(11)</span> εἰπὸν
      πρὸς τοὺς ἀλείφοντας Πεσεῖται, καὶ ἔσται ὑετὸς κατακλύζων, καὶ δώσω
      λίθους πετροβόλους εἰς τοὺς ἐνδέσµους αὐτῶν, καὶ πεσοῦνται, καὶ πνεῦµα
      ἐξαῖρον, καὶ ῥαγήσεται.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ϩⲏⲡⲡⲉ ⲁ ϯϫⲟⲓ ϩⲉⲓ ⲉ̀ϧⲣⲏⲓ. ⲉⲩⲉ̀ϫⲟⲥ ⲛⲱⲧⲉⲛ ϫⲉ ⲁϥⲑⲱⲛ ⲡⲉⲧⲉⲛⲟϣϫ
      ⲉ̀ⲁⲣⲉⲧⲉⲛⲟϣϫϥ.</td>
      <td class="language English"><span style="color:#b00e23">(12)</span> And
      lo! the wall has fallen; and will they not say to you, Where is your
      plaster wherewith ye plastered it?</td>
      <td class="language Greek"><span style="color:#b00e23">(12)</span> καὶ
      ἰδοὺ πέπτωκεν ὁ τοῖχος, καὶ οὐκ ἐροῦσιν πρὸς ὑµᾶς Ποῦ ἐστιν ἡ ἀλοιφὴ
      ὑµῶν, ἣν ἠλείψατε;</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ϫⲉ ϯⲛⲁϭⲉⲧϭⲱⲧ ⲛ̀ⲟⲩⲑⲏⲟⲩ ⲉϥⲉⲛϣⲟⲧ
      ϧⲉⲛ ⲡⲁϫⲱⲛⲧ ⲟⲩⲟϩ ⲟⲩⲙⲟⲩⲛϩⲱⲟⲩ ⲉϥⲉⲛϣⲟⲧ ϧⲉⲛ ⲡⲁⲙⲃⲟⲛ ⲉϥⲉ̀ϣⲱⲡⲓ. ⲟⲩⲟϩ ⲛⲓⲱⲛⲓ
      ⲙ̀ⲡⲉⲧⲣⲁ ⲉⲓⲉ̀ⲉⲛⲟⲩ ϧⲉⲛ ⲡⲁϫⲱⲛⲧ ⲉ̀ⲙⲟⲩⲛⲕⲟⲩ.</td>
      <td class="language English"><span style="color:#b00e23">(13)</span>
      Therefore thus saith the Lord; I will even cause to burst forth a
      sweeping blast with fury, and there shall be a flooding rain in my wrath;
      and in my fury I will bring on great stones for complete
      destruction.</td>
      <td class="language Greek"><span style="color:#b00e23">(13)</span> διὰ
      τοῦτο τάδε λέγει κύριος Καὶ ῥήξω πνοὴν ἐξαίρουσαν µετὰ θυµοῦ, καὶ ὑετὸς
      κατακλύζων ἐν ὀργῇ µου ἔσται, καὶ τοὺς λίθους τοὺς πετροβόλους ἐν θυµῷ
      ἐπάξω εἰς συντέλειαν</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲉⲓⲉ̀ⲥⲱⲥ ⲛϯϫⲟⲓ ⲉ̀ⲁⲣⲉⲧⲉⲛⲟϣϫ ⲙ̀ⲙⲟⲥ. ⲉⲓⲉ̀ⲣⲁϧⲧ ⲙ̀ⲙⲟⲥ ⲉ̀ϩⲣⲏⲓ ⲉ̀ϫⲉⲛ ⲡⲓⲕⲁϩⲓ.
      ⲉⲩⲉ̀ϭⲱⲣⲡ ⲉ̀ⲃⲟⲗ ⲛ̀ϫⲉ ⲛⲉⲥⲥⲉⲛϯ ⲉⲩⲉ̀ϩⲉⲓ ⲉ̀ϧⲣⲏⲓ. ⲟⲩⲟϩ ⲉⲩⲉ̀ⲙⲟⲩⲛⲕ ⲑⲏⲛⲟⲩ ϧⲉⲛ
      ⲟⲩⲥⲟϩⲓ. ⲉⲣⲉⲧⲉⲛⲉⲙⲓ ϫⲉ ⲁ̀ⲛⲟⲕ ⲡⲉ ⲡϭ̅ⲥ̅.</td>
      <td class="language English"><span style="color:#b00e23">(14)</span> And
      I will break down the wall which ye have plastered, and it shall fall;
      and I will lay it on the ground, and its foundations shall be discovered,
      and it shall fall; and ye shall be consumed with rebukes: and ye shall
      know that I am the Lord.</td>
      <td class="language Greek"><span style="color:#b00e23">(14)</span> καὶ
      κατασκάψω τὸν τοῖχον, ὃν ἠλείψατε, καὶ πεσεῖται· καὶ θήσω αὐτὸν ἐπὶ τὴν
      γῆν, καὶ ἀποκαλυφθήσεται τὰ θεµέλια αὐτοῦ, καὶ πεσεῖται, καὶ
      συντελεσθήσεσθε µετ’ ἐλέγχων· καὶ ἐπιγνώσεσθε διότι ἐγὼ κύριος.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ⲉⲓⲉ̀ϫⲱⲕ ⲉ̀ⲃⲟⲗ ⲙ̀ⲡⲁϫⲱⲛⲧ ⲉ̀ϫⲉⲛ ϯϫⲟⲓ. ⲉⲥⲉ̀ⲓ̀ ⲉ̀ϩⲣⲏⲓ ⲉ̀ϫⲉⲛ ⲛⲏ ⲉⲧⲁⲩⲟϣϫ
      ⲙ̀ⲙⲟⲥ. ⲟⲩⲟϩ ⲁⲓϫⲟⲥ ⲛⲱⲧⲉⲛ ϫⲉ ⲙⲏ ⲧⲁⲓϫⲟⲓ ⲁⲛ ⲧⲉ. ⲙⲏ ⲛⲏ ⲉⲧⲁⲩⲟϣϫ ⲙ̀ⲙⲟⲥ ⲁⲛ
      ⲛⲉ</td>
      <td class="language English"><span style="color:#b00e23">(15)</span> And
      I will accomplish my wrath upon the wall, and upon them that plaster it;
      it shall fall: and I said to you, The wall is not, nor they that plaster
      it,</td>
      <td class="language Greek"><span style="color:#b00e23">(15)</span> καὶ
      συντελέσω τὸν θυµόν µου ἐπὶ τὸν τοῖχον καὶ ἐπὶ τοὺς ἀλείφοντας αὐτόν, καὶ
      πεσεῖται. καὶ εἶπα πρὸς ὑµᾶς Οὐκ ἔστιν ὁ τοῖχος οὐδὲ οἱ ἀλείφοντες
      αὐτὸν</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲛⲓⲡⲣⲟⲫⲏⲧⲏⲥ ⲙ̀ⲡⲓⲥ̅ⲗ̅. ⲛⲏ ⲉⲧⲉⲣⲡⲣⲟⲫⲏⲧⲉⲩⲓⲛ ⲉ̀ϫⲉⲛ ⲓⲗ̅ⲏ̅ⲙ̅ ⲉⲩⲉ̀ⲛⲁⲩ ⲛⲁⲥ
      ⲉ̀ⲟⲩϩⲟⲣⲁⲥⲓⲥ ⲛ̀ϩⲓⲣⲏⲛⲏ. ⲟⲩⲟϩ ⲙ̀ⲙⲟⲛ ϩⲓⲣⲏⲛⲏ. ⲡⲉϫⲉ ⲡϭ̅ⲥ̅.</td>
      <td class="language English"><span style="color:#b00e23">(16)</span> even
      the prophets of Israel, who prophesy concerning Jerusalem, and who see
      visions of peace for her, and there is no peace, saith the Lord.</td>
      <td class="language Greek"><span style="color:#b00e23">(16)</span>
      προφῆται τοῦ Ισραηλ οἱ προφητεύοντες ἐπὶ Ιερουσαληµ καὶ οἱ ὁρῶντες αὐτῇ
      εἰρήνην, καὶ εἰρήνη οὐκ ἔστιν, λέγει κύριος. —</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲛ̀ⲑⲟⲕ ϩⲱⲕ ⲡϣⲏⲣⲓ ⲙ̀ⲫⲣⲱⲙⲓ ⲙⲁⲧⲁϫⲣⲉ ⲡⲉⲕϩⲟ ⲉ̀ϫⲉⲛ ⲧϣⲉⲣⲓ ⲙ̀ⲡⲉⲕⲗⲁⲟⲥ. ⲛⲏ
      ⲉⲧⲉⲣⲡⲣⲟⲫⲏⲧⲉⲩⲓⲛ ϧⲉⲛ ⲡⲟⲩϩⲏⲧ ⲙ̀ⲙⲓⲛ ⲙ̀ⲙⲱⲟⲩ. ⲁⲣⲓⲡⲣⲟⲫⲏⲧⲉⲩⲓⲛ</td>
      <td class="language English"><span style="color:#b00e23">(17)</span> And
      thou, son of man, set thy face firmly against the daughters of thy
      people, that prophesy out of their own heart; and prophesy against
      them.</td>
      <td class="language Greek"><span style="color:#b00e23">(17)</span> καὶ
      σύ, υἱὲ ἀνθρώπου, στήρισον τὸ πρόσωπόν σου ἐπὶ τὰς θυγατέρας τοῦ λαοῦ σου
      τὰς προφητευούσας ἀπὸ καρδίας αὐτῶν καὶ προφήτευσον ἐπ’ αὐτὰς</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲁϫⲟⲥ ⲛⲱⲟⲩ ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ⲟⲩⲟⲓ ⲛ̀ⲛⲏ ⲉⲧⲑⲱⲣⲡ
      ⲛ̀ϩⲁⲛϣⲟϯ. ϧⲁ ⲕⲁⲗⲁⲛⲕⲁϩ ⲛⲓⲃⲉⲛ ⲛ̀ϫⲓϫ. ⲟⲩⲟϩ ⲉⲩⲑⲁⲙⲓⲟ ⲛ̀ϩⲁⲛϩⲃⲱⲥ ⲉ̀ϫⲉⲛ ⲁⲫⲉ
      ⲛⲓⲃⲉⲛ. ⲛⲉⲙ ⲙⲁⲓⲏ ⲛⲓⲃⲉⲛ. ⲉ̀ⲑⲣⲟⲩⲫⲱϣ ⲉ̀ⲃⲟⲗ ⲛ̀ϩⲁⲛⲯⲩⲭⲏ. ⲁⲩⲣⲓⲕⲓ ⲉ̀ⲃⲟⲗ ⲛ̀ϫⲉ
      ⲛⲓⲯⲩⲭⲏ ⲙ̀ⲡⲁⲗⲁⲟⲥ. ⲁⲩⲑⲱⲟⲩϯ ⲛⲱⲟⲩ ⲉ̀ϧⲟⲩⲛ ⲛ̀ϩⲁⲛⲯⲩⲭⲏ.</td>
      <td class="language English"><span style="color:#b00e23">(18)</span> And
      thou shalt say, Thus saith the Lord, Woe to the women that sew pillows
      under every elbow, and make kerchiefs on the head of every stature to
      pervert souls! The souls of my people are perverted, and they have saved
      souls alive.</td>
      <td class="language Greek"><span style="color:#b00e23">(18)</span> καὶ
      ἐρεῖς Τάδε λέγει κύριος Οὐαὶ ταῖς συρραπτούσαις προσκεφάλαια ἐπὶ πάντα
      ἀγκῶνα χειρὸς καὶ ποιούσαις ἐπιβόλαια ἐπὶ πᾶσαν κεφαλὴν πάσης ἡλικίας τοῦ
      διαστρέφειν ψυχάς· αἱ ψυχαὶ διεστράφησαν τοῦ λαοῦ µου, καὶ ψυχὰς
      περιεποιοῦντο.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ⲁⲩⲃⲟϯ ⲙ̀ⲙⲟⲓ ⲛⲁϩⲣⲉⲛ ⲡⲁⲗⲁⲟⲥ. ⲉⲑⲃⲉ ⲟⲩϫⲓϫ ⲛ̀ⲓⲱⲧ. ⲟⲩⲟϩ ⲉⲑⲃⲉ ⲟⲩⲗⲁⲕϩ ⲛ̀ⲱⲓⲕ.
      ⲉ̀ⲑⲣⲟⲩⲙⲱⲟⲩⲧ ⲛϩⲁⲛⲯⲩⲭⲏ. ⲛⲁⲓ ⲉⲛⲉⲥϣⲉ ⲁⲛ ⲉ̀ⲙⲱⲟⲩⲧⲟⲩ. ⲟⲩⲟϩ ⲉⲩⲉ̀ⲧⲁⲛϧⲟ ⲛ̀ϩⲁⲛⲯⲩⲭⲏ.
      ⲛⲁⲓ ⲉⲛⲉⲥϣⲉ ⲁⲛ ⲉⲧⲁⲛϧⲱⲟⲩ. ϧⲉⲛ ⲡϫⲓⲛⲑⲣⲉ ⲧⲉⲧⲉⲛⲥⲁϫⲓ ⲛⲁϩⲣⲉⲛ ⲡⲓⲗⲁⲟⲥ ⲉⲧⲥⲱⲧⲉⲙ
      ⲉ̀ϩⲁⲛⲥⲁϫⲓ ⲙ̀ⲫⲗⲏⲟⲩ.</td>
      <td class="language English"><span style="color:#b00e23">(19)</span> And
      they have dishonoured me before my people for a handful of barley, and
      for pieces of bread, to slay the souls which should not die, and to save
      alive the souls which should not live, while ye speak to a people hearing
      vain speeches.</td>
      <td class="language Greek"><span style="color:#b00e23">(19)</span> καὶ
      ἐβεβήλουν µε πρὸς τὸν λαόν µου ἕνεκεν δρακὸς κριθῶν καὶ ἕνεκεν κλασµάτων
      ἄρτου τοῦ ἀποκτεῖναι ψυχάς, ἃς οὐκ ἔδει ἀποθανεῖν, καὶ τοῦ περιποιήσασθαι
      ψυχάς, ἃς οὐκ ἔδει ζῆσαι, ἐν τῷ ἀποφθέγγεσθαι ὑµᾶς λαῷ εἰσακούοντι µάταια
      ἀποφθέγµατα.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ϩⲏⲡⲡⲉ ⲁ̀ⲛⲟⲕ ⲉⲓⲉ̀ⲓⲛⲓ ⲉ̀ϫⲉⲛ
      ⲛⲉⲧⲉⲛϣⲟϯ. ⲛⲁⲓ ⲛ̀ⲑⲱⲧⲉⲛ ⲁⲧⲉⲧⲉⲛⲭⲱ ⲙ̀ⲡⲓⲙⲁ ⲉⲧⲉⲙ̀ⲙⲁⲩ ⲛ̀ϩⲁⲛⲯⲩⲭⲏ. ⲉⲓⲉ̀ⲫⲁϧⲟⲩ ⲉ̀ⲃⲟⲗ
      ϧⲉⲛ ⲛⲉⲧⲉⲛϣⲱⲃϣ. ⲉⲓⲉ̀ϫⲟⲣⲟⲩ ⲉ̀ⲃⲟⲗ ϧⲉⲛ ⲛⲓⲯⲩⲭⲏ. ⲛⲁⲓ ⲛ̀ⲑⲱⲧⲉⲛ ⲉ̀ⲁⲧⲉⲧⲉⲛⲫⲱϣ
      ⲙ̀ⲙⲱⲟⲩ. ⲛⲓⲯⲩⲭⲏ ⲉⲓⲉ̀ⲧⲏⲓⲧⲟⲩ ⲉⲩϫⲱⲣ ⲉ̀ⲃⲟⲗ.</td>
      <td class="language English"><span style="color:#b00e23">(20)</span>
      Therefore thus saith the Lord God, Behold, I am against your pillows,
      whereby ye there confound souls, and I will tear them away from your
      arms, and will set at liberty their souls which ye pervert to scatter
      them.</td>
      <td class="language Greek"><span style="color:#b00e23">(20)</span> διὰ
      τοῦτο τάδε λέγει κύριος κύριος Ἰδοὺ ἐγὼ ἐπὶ τὰ προσκεφάλαια ὑµῶν, ἐφ’ ἃ
      ὑµεῖς συστρέφετε ἐκεῖ ψυχάς, καὶ διαρρήξω αὐτὰ ἀπὸ τῶν βραχιόνων ὑµῶν καὶ
      ἐξαποστελῶ τὰς ψυχάς, ἃς ὑµεῖς ἐκστρέφετε τὰς ψυχὰς αὐτῶν, εἰς
      διασκορπισµόν·</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲉⲩⲉ̀ⲫⲱϧ ⲛ̀ⲛⲉⲧⲉⲛϩⲃⲱⲥ. ⲉⲓⲉ̀ⲛⲟϩⲉⲙ ⲙ̀ⲡⲁⲗⲁⲟⲥ ⲉ̀ⲃⲟⲗ ϧⲉⲛ ⲛⲉⲧⲉⲛϫⲓϫ. ⲟⲩⲟϩ
      ⲛ̀ⲧⲟⲩϣⲱⲡⲓ ⲁⲛ ϫⲉ ϧⲉⲛ ⲛⲉⲧⲉⲛϫⲓϫ ⲓⲥϫⲉⲛ ϯⲛⲟⲩ. ⲉⲧⲁⲥⲑⲱⲟⲩ ⲉ̀ⲣⲉⲛ ⲑⲏⲛⲟⲩ. ⲉⲣⲉⲧⲉⲛⲉⲙⲓ
      ϫⲉ ⲁ̀ⲛⲟⲕ ⲡⲉ ⲡϭ̅ⲥ̅.</td>
      <td class="language English"><span style="color:#b00e23">(21)</span> And
      I will tear your kerchiefs, and will rescue my people out of your hands,
      and they shall no longer be in your hands to be confounded; and ye shall
      know that I am the Lord.</td>
      <td class="language Greek"><span style="color:#b00e23">(21)</span> καὶ
      διαρρήξω τὰ ἐπιβόλαια ὑµῶν καὶ ῥύσοµαι τὸν λαόν µου ἐκ χειρὸς ὑµῶν, καὶ
      οὐκέτι ἔσονται ἐν χερσὶν ὑµῶν εἰς συστροφήν· καὶ ἐπιγνώσεσθε διότι ἐγὼ
      κύριος.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲉⲑⲃⲉ ϫⲉ ⲁⲣⲉⲧⲉⲛⲧⲟⲙⲧ ⲉ̀ⲃⲟⲗ ⲙ̀ⲡϩⲏⲧ ⲙ̀ⲡⲓⲑⲙⲏⲓ. ⲉ̀ⲁ̀ⲛⲟⲕ ⲇⲉ ⲙ̀ⲡⲓⲧⲟⲙϥ ⲉ̀ⲃⲟⲗ. ⲟⲩⲟϩ
      ⲁⲧⲉⲧⲉⲛϯⲛⲟⲙϯ ⲉ̀ⲧϫⲓϫ ⲙ̀ⲡⲓⲁⲛⲟⲙⲟⲥ. ⲉ̀ϣ̀ⲧⲉⲙⲧⲁⲥⲑⲟϥ ⲉ̀ⲃⲟⲗ ⲉ̀ⲡⲧⲏⲣϥ ϧⲉⲛ ⲛⲉϥⲙⲱⲓⲧ
      ⲉⲧϩⲱⲟⲩ ⲛ̀ⲧⲉϥⲱⲛϧ.</td>
      <td class="language English"><span style="color:#b00e23">(22)</span>
      Because ye have perverted the heart of the righteous, whereas I perverted
      him not, and that in order to strengthen the hands of the wicked, that he
      should not at all turn from his evil way and live:</td>
      <td class="language Greek"><span style="color:#b00e23">(22)</span> ἀνθ’
      ὧν διεστρέφετε καρδίαν δικαίου ἀδίκως καὶ ἐγὼ οὐ διέστρεφον αὐτὸν καὶ τοῦ
      κατισχῦσαι χεῖρας ἀνόµου τὸ καθόλου µὴ ἀποστρέψαι ἀπὸ τῆς ὁδοῦ αὐτοῦ τῆς
      πονηρᾶς καὶ ζῆσαι αὐτόν,</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲉⲑⲃⲉ ⲫⲁⲓ ⲧⲉⲧⲉⲛⲛⲁⲩ ⲁⲛ ⲉ̀ⲙⲉⲑⲛⲟⲩϫ. ⲟⲩⲇⲉ ⲉⲣⲉⲧⲉⲛⲧⲁⲥⲑⲟ ⲁⲛ ⲓⲥϫⲉⲛ ϯⲛⲟⲩ ⲉ̀ⲧⲁⲟⲩⲟ
      ⲛ̀ϩⲁⲛϣⲓⲛⲓ. ⲉⲓⲉ̀ⲛⲟϩⲉⲙ ⲅⲁⲣ ⲙ̀ⲡⲁⲗⲁⲟⲥ ⲉ̀ⲃⲟⲗ ϧⲉⲛ ⲛⲉⲧⲉⲛϫⲓϫ ⲉⲣⲉⲧⲉⲛⲉⲙⲓ ϫⲉ ⲁ̀ⲛⲟⲕ
      ⲡⲉ ⲡϭ̅ⲥ̅.</td>
      <td class="language English"><span style="color:#b00e23">(23)</span>
      therefore ye shall not see false visions, and ye shall no more utter
      prophecies: but I will deliver my people out of your hand; and ye shall
      know that I am the Lord.</td>
      <td class="language Greek"><span style="color:#b00e23">(23)</span> διὰ
      τοῦτο ψευδῆ οὐ µὴ ἴδητε καὶ µαντείας οὐ µὴ µαντεύσησθε ἔτι, καὶ ῥύσοµαι
      τὸν λαόν µου ἐκ χειρὸς ὑµῶν· καὶ γνώσεσθε ὅτι ἐγὼ κύριος.</td>
    </tr>
  </table>
</body>
</html>
