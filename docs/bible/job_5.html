<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_6.html" rel="next">
  <link href="job_4.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="job_5">Job 5</h4>

  <table>
    <tr>
      <td><span style="color:#b00e23">(ⲁ̅)</span> ⲱϣ ⲇⲉ ⲉ̀ϩⲣⲏⲓ ⲟⲩⲟϩ ⲁⲛⲁⲩ ϫⲉ ⲛⲓⲙ
      ⲁϥⲥⲱⲧⲉⲙ ⲉ̀ⲣⲟⲕ ⲓⲉ ϫⲉ ⲭⲛⲁⲛⲁⲩ ⲉ̀ⲟⲩⲁⲓ ⲛ̀ⲛⲓⲁⲅⲅⲉⲗⲟⲥ ⲉⲑⲟⲩⲁⲃ</td>
      <td><span style="color:#b00e23">(ⲁ︦)</span> ⲙⲟⲩⲧⲉ ⲛⲅ̅ⲛⲁⲩ ϫⲉ ⲟⲩⲛ̅
      ⲡⲉⲧⲛⲁⲥⲱⲧⲙ̅ ⲉⲣⲟⲕ. ⲏ ϫⲉ ⲛⲅ̅ⲛⲁⲛⲁⲩ ⲉⲗⲁⲁⲩ ⲛ̅ⲁⲅⲅⲉⲗⲟⲥ ⲉϥⲟⲩⲁⲁⲃ.</td>
      <td><span style="color:#b00e23">(1)</span> But call, if any one will
      hearken to thee, or if thou shalt see any of the holy angels.</td>
      <td><span style="color:#b00e23">(1)</span> ἐπικάλεσαι δέ, εἴ τίς σοι
      ὑπακούσεται, ἢ εἴ τινα ἀγγέλων ἁγίων ὄψῃ.</td>
    </tr>

    <tr>
      <td><span style="color:#b00e23">(ⲃ̅)</span> ⲕⲉ ⲅⲁⲣ ϣⲁⲣⲉ ⲡⲓϫⲱⲛⲧ ⲧⲁⲕⲟ
      ⲛ̀ⲛⲓⲁⲧϩⲏⲧ ⲡⲓⲭⲟϩ ⲇⲉ ϣⲁϥϧⲱⲧⲉⲃ ⲙ̀ⲫⲏ ⲉⲧⲥⲟⲣⲉⲙ</td>
      <td><span style="color:#b00e23">(ⲃ︦)</span> ⲕⲁⲓ ⲅⲁⲣ ϣⲁⲣⲉ ⲧⲟⲣⲅⲏ ⲧⲁⲕⲉ
      ⲡⲁⲑⲏⲧ. ϣⲁⲣⲉ ⲡⲕⲱϩ ⲇⲉ ⲙⲉⲩⲧ̅ ⲡⲉⲧⲥⲟⲣⲙ̅.</td>
      <td><span style="color:#b00e23">(2)</span> For wrath destroys the foolish
      one, and envy slays him that has gone astray.</td>
      <td><span style="color:#b00e23">(2)</span> καὶ γὰρ ἄφρονα ἀναιρεῖ ὀργή,
      πεπλανηµένον δὲ θανατοῖ ζῆλος.</td>
    </tr>

    <tr>
      <td><span style="color:#b00e23">(ⲅ̅)</span> ⲁ̀ⲛⲟⲕ ⲇⲉ ⲁⲓⲛⲁⲩ ⲉ̀ϩⲁⲛⲁⲧϩⲏⲧ
      ⲉ̀ⲁⲩϩⲓ ⲛⲟⲩⲛⲓ ⲉ̀ⲃⲟⲗ ⲟⲩⲟϩ ⲥⲁⲧⲟⲧϥ ⲁϥⲟⲩⲱⲙ ⲙ̀ⲡⲟⲩⲥⲱϯ</td>
      <td><span style="color:#b00e23">(ⲅ︦)</span> ⲁⲛⲟⲕ ⲇⲉ ⲁⲓⲛⲁⲩ ⲉⲛ̅ⲁⲑⲏⲧ ⲉⲩⲛⲉϫ
      ⲛⲟⲩⲛⲉ ⲉⲃⲟⲗ. ⲁⲗⲗⲁ ⲛ̅ⲧⲉⲩⲛⲟⲩ ⲁⲩⲱϫⲛ̅ ϩⲙ̅ ⲡⲉⲩⲙⲁ.</td>
      <td><span style="color:#b00e23">(3)</span> And I have seen foolish ones
      taking root: but suddenly their habitation was devoured.</td>
      <td><span style="color:#b00e23">(3)</span> ἐγὼ δὲ ἑώρακα ἄφρονας ῥίζαν
      βάλλοντας, ἀλλ’ εὐθέως ἐβρώθη αὐτῶν ἡ δίαιτα.</td>
    </tr>

    <tr>
      <td><span style="color:#b00e23">(ⲇ̅)</span> ⲛⲟⲩϣⲏⲣⲓ ⲇⲉ ⲉⲩⲉ̀ϩⲉⲓ ⲙ̀ⲡⲓⲟⲩϫⲁⲓ
      ⲉⲩⲉ̀ⲧϩⲉⲙⲕⲱⲟⲩ ⲇⲉ ϩⲓⲣⲉⲛ ⲛⲓⲣⲱⲟⲩ ⲛ̀ⲧⲉ ⲛⲏ ⲉⲧⲥⲃⲟⲕ ⲉ̀ⲣⲱⲟⲩ ⲟⲩⲟϩ ⲛ̀ⲛⲉϥϣⲱⲡⲓ ⲛ̀ϫⲉ ⲫⲏ
      ⲉⲧⲛⲁⲛⲁϩⲙⲟⲩ</td>
      <td><span style="color:#b00e23">(ⲇ︦)</span> ⲉⲣⲉ ⲛⲉⲩϣⲏⲣⲉ ⲟⲩⲉ ⲙ̅ⲡⲟⲩϫⲁⲓ.
      ⲉⲩϩⲓⲟⲩⲉ ⲇⲉ ⲉⲣⲟⲟⲩ ϩⲓⲧⲛ̅ ⲛ̅ⲣⲟ ⲛ̅ⲛⲉⲧⲃ̅ⲃⲓⲏⲩ ⲉⲣⲟⲟⲩ. ⲁⲩⲱ ⲛϥ̅ⲧⲙ̅ϣⲱⲡⲉ ⲛ̅ϭⲓ
      ⲡⲉⲧⲛ̅ⲟⲩϩⲙ ⲙ̅ⲙⲟⲟⲩ.</td>
      <td><span style="color:#b00e23">(4)</span> Let their children be far from
      safety, and let them be crushed at the doors of vile men, and let there
      be no deliverer.</td>
      <td><span style="color:#b00e23">(4)</span> πόρρω γένοιντο οἱ υἱοὶ αὐτῶν
      ἀπὸ σωτηρίας, κολαβρισθείησαν δὲ ἐπὶ θύραις ἡσσόνων, καὶ οὐκ ἔσται ὁ
      ἐξαιρούµενος·</td>
    </tr>

    <tr>
      <td><span style="color:#b00e23">(ⲉ̅)</span> ⲛⲏ ⲅⲁⲣ ⲉⲧⲁⲩⲑⲟⲩⲱⲧⲟⲩ ⲛ̀ϫⲉ ⲛⲏ
      ⲉⲧⲉⲙ̀ⲙⲁⲩ ϩⲁⲛⲑⲙⲏⲓ ⲉⲩⲉ̀ⲟⲩⲟⲙⲟⲩ ⲛ̀ⲑⲱⲟⲩ ⲇⲉ ⲛ̀ⲛⲟⲩⲉⲣ ⲉ̀ⲃⲟⲗ ⲉϩⲁⲛⲡⲉⲧϩⲱⲟⲩ ⲉⲥⲉ̀ⲙⲟⲩⲛⲕ
      ⲛ̀ϫⲉ ⲧⲟⲩⲛⲟⲙϯ</td>
      <td><span style="color:#b00e23">(ⲉ︦)</span> ⲛⲉⲛⲧⲁ ⲛⲁⲓ ⲅⲁⲣ ⲥⲟⲟⲩϩⲟⲩ ⲉϩⲟⲩⲛ
      ⲛ̅ⲇⲓⲕⲁⲓⲟⲥ ⲛⲉⲧⲛⲁⲟⲩⲟⲙⲟⲩ. ⲛ̅ⲧⲟⲟⲩ ⲇⲉ ⲛ̅ⲛⲉⲩⲟⲩϫⲁⲓ ⲉⲡⲉⲑⲟⲟⲩ. ⲉⲣⲉ ⲧⲉⲩϭⲟⲙ
      ⲱϫⲛ̅.</td>
      <td><span style="color:#b00e23">(5)</span> For what they have collected,
      the just shall eat; but they shall not be delivered out of calamities:
      let their strength be utterly exhausted.</td>
      <td><span style="color:#b00e23">(5)</span> ἃ γὰρ ἐκεῖνοι συνήγαγον,
      δίκαιοι ἔδονται, αὐτοὶ δὲ ἐκ κακῶν οὐκ ἐξαίρετοι ἔσονται, ἐκσιφωνισθείη
      αὐτῶν ἡ ἰσχύς.</td>
    </tr>

    <tr>
      <td><span style="color:#b00e23">(ⲋ̅)</span> ⲛ̀ⲛⲉϥⲓ̀ ⲅⲁⲣ ⲛ̀ϫⲉ ⲟⲩϧⲓⲥⲓ ⲉ̀ⲃⲟⲗ
      ϧⲉⲛ ⲡⲕⲁϩⲓ ⲟⲩⲇⲉ ⲛ̀ⲛⲉϥⲣⲱⲧ ϧⲉⲛ ⲛⲓⲧⲱⲟⲩ ⲛ̀ϫⲉ ⲟⲩⲙⲕⲁϩ</td>
      <td><span style="color:#b00e23">(ⲋ︦)</span> ⲙⲉⲣⲉ ϩⲓⲥⲉ ⲅⲁⲣ ⲉⲓ ⲉⲃⲟⲗ ϩⲙ̅
      ⲡⲕⲁϩ ⲟⲩⲇⲉ ⲙⲉⲣⲉ ⲙⲟⲕϩⲥ̅ ϯⲟⲩⲱ ϩⲓ ⲧⲟⲟⲩ.</td>
      <td><span style="color:#b00e23">(6)</span> For labour cannot by any means
      come out of the earth, nor shall trouble spring out of the
      mountains:</td>
      <td><span style="color:#b00e23">(6)</span> οὐ γὰρ µὴ ἐξέλθῃ ἐκ τῆς γῆς
      κόπος, οὐδὲ ἐξ ὀρέων ἀναβλαστήσει πόνος·</td>
    </tr>

    <tr>
      <td><span style="color:#b00e23">(ⲍ̅)</span> ⲁⲗⲗⲁ ⲫⲣⲱⲙⲓ ⲉⲧⲟⲩⲙⲓⲥⲓ ⲙ̀ⲙⲟϥ
      ⲉ̀ⲃⲟⲗ ϧⲉⲛ ⲟⲩϧⲓⲥⲓ ⲛⲓⲙⲁⲥ ⲛ̀ⲧⲉ ⲛⲓⲁϧⲱⲙ ⲥⲉϩⲏⲗ ⲉ̀ⲡϭⲓⲥⲓ</td>
      <td><span style="color:#b00e23">(ⲍ︦)</span> ⲁⲗⲗⲁ ⲉⲩϫⲡⲟ ⲙ̅ⲡⲣⲱⲙⲉ ⲉⲡϩⲓⲥⲉ.
      ⲉⲣⲉ ⲙ̅ⲙⲁⲥ ⲇⲉ ⲛ̅ⲛⲟⲩⲣⲉ ϩⲏⲗ ϩⲛ̅ ⲛⲉⲧϫⲟⲥⲉ.</td>
      <td><span style="color:#b00e23">(7)</span> yet man is born to labour, and
      even so the vulture’s young seek the high places.</td>
      <td><span style="color:#b00e23">(7)</span> ἀλλὰ ἄνθρωπος γεννᾶται κόπῳ,
      νεοσσοὶ δὲ γυπὸς τὰ ὑψηλὰ πέτονται.</td>
    </tr>

    <tr>
      <td><span style="color:#b00e23">(ⲏ̅)</span> ⲡⲁⲓⲣⲏϯ ⲇⲉ ⲁⲛ ⲁⲗⲗⲁ ⲁ̀ⲛⲟⲕ ϯⲧⲱⲃϩ
      ⲙ̀ⲡϭ̅ⲥ̅ ⲡϭ̅ⲥ̅ ⲇⲉ ⲫⲛⲏⲃ ⲛ̀ⲧⲉ ⲟⲩⲟⲛ ⲛⲓⲃⲉⲛ ϯⲛⲁⲱϣ ⲉ̀ⲡϣⲱⲓ ϧⲁⲣⲟϥ</td>
      <td><span style="color:#b00e23">(ⲏ︦)</span> ⲙ̅ⲙⲟⲛ ⲇⲉ ⲁⲛⲟⲕ ϩⲱ ϯⲛⲁⲥⲉⲡⲥ̅
      ⲡϫⲟⲉⲓⲥ. ϯⲛⲁⲱϣ ⲇⲉ ⲉϩⲣⲁⲓ ⲉⲡϫⲟⲉⲓⲥ ⲡⲉⲧϩⲓϫⲛ̅ ⲟⲩⲟⲛ ⲛⲓⲙ.</td>
      <td><span style="color:#b00e23">(8)</span> Nevertheless I will beseech
      the Lord, and will call upon the Lord, the sovereign of all;</td>
      <td><span style="color:#b00e23">(8)</span> οὐ µὴν δὲ ἀλλὰ ἐγὼ δεηθήσοµαι
      κυρίου, κύριον δὲ τὸν πάντων δεσπότην ἐπικαλέσοµαι</td>
    </tr>

    <tr>
      <td><span style="color:#b00e23">(ⲑ̅)</span> ⲫⲏ ⲉⲧⲓⲣⲓ ⲛ̀ϩⲁⲛⲛⲓϣϯ ⲟⲩⲟϩ
      ⲛ̀ⲁⲧϧⲉⲧϧⲱⲧⲟⲩ ⲛⲉⲙ ϩⲁⲛϩⲃⲏⲟⲩⲓ ⲉⲩϧⲉⲛ ⲡⲱⲟⲩ ⲛⲉⲙ ϩⲁⲛϣⲫⲏⲣⲓ ⲙ̀ⲙⲟⲛⲧⲟⲩ ⲏⲡⲓ</td>
      <td><span style="color:#b00e23">(ⲑ︦)</span> ⲡⲉⲛⲧⲁϥⲧⲁⲙⲓⲉ ⲛⲉⲓⲛⲟϭ ⲙⲛ̅
      ⲛⲉⲓⲁⲧⲁⲣⲏϫⲛⲟⲩ. ⲛⲉⲧⲧⲁⲉⲓⲏⲩ ⲁⲩⲱ ⲛⲉⲓϣⲡⲏⲣⲉ ⲉⲧⲉ ⲙⲛ̅ⲧⲟⲩ ⲏⲡⲉ.</td>
      <td><span style="color:#b00e23">(9)</span> who does great things and
      untraceable, glorious things also, and marvellous, of which there is no
      number:</td>
      <td><span style="color:#b00e23">(9)</span> τὸν ποιοῦντα µεγάλα καὶ
      ἀνεξιχνίαστα, ἔνδοξά τε καὶ ἐξαίσια, ὧν οὐκ ἔστιν ἀριθµός·</td>
    </tr>

    <tr>
      <td><span style="color:#b00e23">(ⲓ̅)</span> ⲫⲏ ⲉⲧϯ ⲛ̀ⲟⲩⲙⲟⲩ ⲛ̀ϩⲱⲟⲩ ϩⲓϫⲉⲛ
      ⲡⲓⲕⲁϩⲓ ⲫⲏ ⲉⲧⲧⲁⲟⲩⲉ ⲙⲱⲟⲩ ⲉ̀ϫⲉⲛ ⲛⲏ ⲉⲧⲥⲁⲡⲉⲥⲏⲧ ⲛ̀ⲧⲫⲉ</td>
      <td><span style="color:#b00e23">(ⲓ︦)</span> ⲡⲉⲧϯ ⲙ̅ⲡϩⲟⲟⲩ ⲉϫⲙ̅ ⲡⲕⲁϩ.&nbsp;
      ⲡⲉⲧⲧⲛ̅ⲛⲟⲟⲩ ⲛ̅ⲟⲩⲙⲟⲟⲩ ϩⲁ ⲧⲡⲉ.</td>
      <td><span style="color:#b00e23">(10)</span> who gives rain upon the
      earth, sending water on the earth:</td>
      <td><span style="color:#b00e23">(10)</span> τὸν διδόντα ὑετὸν ἐπὶ τὴν
      γῆν, ἀποστέλλοντα ὕδωρ ἐπὶ τὴν ὑπ’ οὐρανόν·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲫⲏ ⲉⲧϭⲓⲥⲓ ⲛ̀ⲛⲏ ⲉⲧⲑⲉⲃⲓⲏⲟⲩⲧ
      ⲟⲩⲟϩ ⲉⲧⲧⲟⲩⲛⲟⲥ ⲛ̀ⲛⲏ ⲉⲧⲁⲩⲧⲁⲕⲟ</td>
      <td><span style="color:#b00e23">(ⲓ︦ⲁ︦)</span> ⲡⲉⲧϫⲓⲥⲉ ⲛ̅ⲛⲉⲑⲃ̅ⲃⲓⲏⲩ.
      ⲡⲉⲧⲧⲟⲩⲛⲟⲩⲥ ⲛ̅ⲛⲉⲧⲧⲁⲕⲟ.</td>
      <td><span style="color:#b00e23">(11)</span> who exalts the lowly, and
      raises up them that are lost:</td>
      <td><span style="color:#b00e23">(11)</span> τὸν ποιοῦντα ταπεινοὺς εἰς
      ὕψος καὶ ἀπολωλότας ἐξεγείροντα·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲫⲏ ⲉⲧⲫⲱⲛϩ ⲛ̀ⲛⲓⲥⲟϭⲛⲓ ⲛ̀ⲧⲉ
      ⲛⲓⲡⲁⲛⲟⲩⲣⲅⲟⲥ ⲟⲩⲟϩ ⲛ̀ⲛⲟⲩⲉⲣ ϩⲗⲓ ⲙ̀ⲙⲉⲑⲙⲏⲓ ⲛ̀ϫⲉ ⲛⲟⲩϫⲓϫ</td>
      <td><span style="color:#b00e23">(ⲓ︦ⲃ︦)</span> ⲡⲉⲧϣⲓⲃⲉ ⲙ̅ⲡϣⲟϫⲛⲉ
      ⲛ̅ⲛ̅ⲣⲙ̅ⲛ̅ϩⲏⲧ. ⲁⲩⲱ ⲛ̅ⲛⲉ ⲛⲉⲩϭⲓϫ ⲣ̅ ⲗⲁⲁⲩ ⲙ̅ⲙⲉ.</td>
      <td><span style="color:#b00e23">(12)</span> frustrating the counsels of
      the crafty, and their hands shall not perform the truth:</td>
      <td><span style="color:#b00e23">(12)</span> διαλλάσσοντα βουλὰς
      πανούργων, καὶ οὐ µὴ ποιήσουσιν αἱ χεῖρες αὐτῶν ἀληθές.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲫⲏ ⲉⲧⲧⲁϩⲟ ⲛ̀ⲛⲓⲥⲁⲃⲉⲩ ϧⲉⲛ
      ⲧⲟⲩⲥⲃⲱ ⲡⲥⲟϭⲛⲓ ⲇⲉ ⲛ̀ⲧⲉ ⲛⲓⲥⲁⲛⲕⲟⲧⲥ ⲁϥⲑⲣⲉϥⲧⲱⲙⲧ</td>
      <td><span style="color:#b00e23">(ⲓ︦ⲅ︦)</span> ⲡⲉⲧⲧⲁϩⲟ ⲛ̅ⲛⲉⲓⲥⲟⲫⲟⲥ ϩⲛ̅
      ⲛⲉⲩⲙⲛ̅ⲧⲥⲁⲃⲉ. ⲁϥⲡⲱϣⲥ̅ ⲇⲉ ⲙ̅ⲡϣⲟϫⲛⲉ ⲛ̅ⲛⲉⲓⲥⲁⲛⲕⲟⲧⲥ̅.</td>
      <td><span style="color:#b00e23">(13)</span> who takes the wise in their
      wisdom, and subverts the counsel of the crafty</td>
      <td><span style="color:#b00e23">(13)</span> ὁ καταλαµβάνων σοφοὺς ἐν τῇ
      φρονήσει, βουλὴν δὲ πολυπλόκων ἐξέστησεν·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲉⲣⲉ ⲟⲩⲭⲁⲕⲓ ⲉ̀ϧⲟⲩⲛ ⲉ̀ϩⲣⲁⲩ
      ϧⲉⲛ ⲡⲓⲉϩⲟⲟⲩ ⲉⲩⲉ̀ϫⲉⲙϫⲟⲙ ⲇⲉ ⲙ̀ⲙⲉⲣⲓ ⲙ̀ⲫⲣⲏϯ ⲙ̀ⲡⲓⲉϫⲱⲣϩ</td>
      <td><span style="color:#b00e23">(ⲓ︦ⲇ︦)</span> ⲡⲕⲁⲕⲉ ⲛⲁⲧⲟⲙⲛ̅ⲧ ⲉⲣⲟⲟⲩ
      ⲙ̅ⲡⲉϩⲟⲟⲩ. ⲥⲉⲛⲁϭⲟⲙϭⲙ̅ ⲇⲉ ⲙ̅ⲡⲛⲁⲩ ⲙ̅ⲙⲉⲉⲣⲉ ⲛ̅ⲑⲉ ⲛ̅ⲧⲉⲩϣⲏ.</td>
      <td><span style="color:#b00e23">(14)</span> In the day darkness shall
      come upon them, and let them grope in the noon-day even as in the
      night:</td>
      <td><span style="color:#b00e23">(14)</span> ἡµέρας συναντήσεται αὐτοῖς
      σκότος, τὸ δὲ µεσηµβρινὸν ψηλαφήσαισαν ἴσα νυκτί.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲉⲩⲉ̀ⲧⲁⲕⲟ ϧⲉⲛ ⲡⲓⲡⲟⲗⲉⲙⲟⲥ
      ⲡⲓⲁⲧϫⲟⲙ ⲇⲉ ⲉϥⲉ̀ⲉⲣ ⲉ̀ⲃⲟⲗ ϧⲉⲛ ⲧϫⲓϫ ⲙ̀ⲫⲏ ⲉⲧⲉ ⲟⲩⲟⲛ ϣ̀ϫⲟⲙ ⲙ̀ⲙⲟϥ</td>
      <td><span style="color:#b00e23">(ⲓ︦ⲉ︦)</span> ⲉⲩⲉⲧⲁⲕⲟ ⲇⲉ ϩⲛ̅ ⲟⲩⲡⲟⲗⲩⲙⲟⲥ.
      ⲉⲣⲉ ⲟⲩϭⲱⲃ ⲇⲉ ⲣ̅ⲃⲟⲗ ⲉⲧϭⲓϫ ⲙ̅ⲡϫⲱⲱⲣⲉ ⲉⲣⲟϥ.</td>
      <td><span style="color:#b00e23">(15)</span> and let them perish in war,
      and let the weak escape from the hand of the mighty.</td>
      <td><span style="color:#b00e23">(15)</span> ἀπόλοιντο δὲ ἐν πολέµῳ,
      ἀδύνατος δὲ ἐξέλθοι ἐκ χειρὸς δυνάστου·</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲉⲣⲉ ⲟⲩϩⲉⲗⲡⲓⲥ ϣⲱⲡⲓ ⲛ̀ⲟⲩⲁⲧϫⲟⲙ
      ⲉϥⲉ̀ⲑⲱⲙ ⲇⲉ ⲛ̀ϫⲉ ⲣⲱϥ ⲛ̀ⲟⲩⲣⲉϥϭⲓⲛ̀ϫⲟⲛⲥ</td>
      <td><span style="color:#b00e23">(ⲓ︦ⲋ︦)</span> ⲉⲣⲉ ⲟⲩϩⲉⲗⲡⲓⲥ ⲇⲉ ϣⲱⲡⲉ
      ⲙ̅ⲡⲁⲧϭⲟⲙ. ⲉⲣⲉ ⲧⲧⲁⲡⲣⲟ ⲇⲉ ⲙ̅ⲡⲣⲉϥϫⲓⲛϭⲟⲛⲥ̅ ⲧⲱⲙ.</td>
      <td><span style="color:#b00e23">(16)</span> And let the weak have hope,
      but the mouth of the unjust be stopped.</td>
      <td><span style="color:#b00e23">(16)</span> εἴη δὲ ἀδυνάτῳ ἐλπίς, ἀδίκου
      δὲ στόµα ἐµφραχθείη.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲱⲟⲩⲛⲓⲁⲧϥ ⲙ̀ⲡⲓⲣⲱⲙⲓ
      ⲉⲧⲉϥⲛⲁⲥⲟϩⲓ ⲙ̀ⲙⲟϥ ⲛ̀ϫⲉ ⲡϭ̅ⲥ̅ ϯⲥⲃⲱ ⲇⲉ ⲛ̀ⲧⲉ ⲡⲓⲡⲁⲛⲧⲟⲕⲣⲁⲧⲱⲣ ⲙ̀ⲡⲉⲣϣⲱⲡ ⲛ̀ⲭⲟⲩⲁϣⲥ
      ⲁⲛ</td>
      <td><span style="color:#b00e23">(ⲓ︦ⲍ︦)</span> ⲛⲁⲓⲁⲧϥ̅ ⲇⲉ ⲙ̅ⲡⲣⲱⲙⲉ ⲛ̅ⲧⲁ
      ⲡϫⲟⲉⲓⲥ ϫⲡⲓⲟϥ. ⲙ̅ⲡⲣ̅ⲕⲱ ⲇⲉ ⲛ̅ⲥⲱⲕ ⲛ̅ⲧⲉⲥⲃⲱ ⲙ̅ⲡⲡⲁⲛⲧⲱⲕⲣⲁⲧⲱⲣ.</td>
      <td><span style="color:#b00e23">(17)</span> But blessed is the man whom
      the Lord has reproved; and reject not thou the chastening of the
      Almighty.</td>
      <td><span style="color:#b00e23">(17)</span> µακάριος δὲ ἄνθρωπος, ὃν
      ἤλεγξεν ὁ κύριος· νουθέτηµα δὲ παντοκράτορος µὴ ἀπαναίνου.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲛ̀ⲑⲟϥ ⲇⲉ ⲉⲧϯ ⲙ̀ⲕⲁϩ ⲟⲩⲟϩ
      ⲡⲁⲗⲓⲛ ⲟⲛ ϣⲁϥϯⲙⲧⲟⲛ ⲁϥϣⲁⲛϯ ⲉⲣϧⲟⲧ ϣⲁⲣⲉ ⲛⲉϥϫⲓϫ ⲟⲛ ⲧⲁⲗϭⲟ</td>
      <td><span style="color:#b00e23">(ⲓ︦ⲏ︦)</span> ⲛ̅ⲧⲟϥ ⲅⲁⲣ ⲡⲉ ϣⲁϥⲙⲟⲕϩⲟⲩ ⲁⲩⲱ
      ⲛϥ̅ⲧⲁϩⲟⲟⲩ ⲉⲣⲁⲧⲟⲩ ⲉⲡⲉⲩⲙⲁ. ⲁⲩⲱ ϣⲁϥϣⲁⲁⲣ ⲛ̅ⲧⲉ ⲧⲉϥϭⲓϫ ⲟⲛ ⲧⲁⲗϭⲟ.</td>
      <td><span style="color:#b00e23">(18)</span> for he causes a man to be in
      pain, and restores him again: he smites, and his hands heal.</td>
      <td><span style="color:#b00e23">(18)</span> αὐτὸς γὰρ ἀλγεῖν ποιεῖ καὶ
      πάλιν ἀποκαθίστησιν· ἔπαισεν, καὶ αἱ χεῖρες αὐτοῦ ἰάσαντο.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲋ̅ ⲛ̀ⲥⲟⲡ ϥⲛⲁⲛⲁϩⲙⲉⲕ ⲉ̀ⲃⲟⲗ
      ϧⲉⲛ ϩⲁⲛⲁⲛⲁⲅⲕⲏ ϧⲉⲛ ⲡⲓⲙⲁϩⲍ̅ ⲇⲉ ⲛ̀ⲛⲉ ⲡⲉⲧϩⲱⲟⲩ ϭⲟϩ ⲉ̀ⲣⲟⲕ</td>
      <td><span style="color:#b00e23">(ⲓ︦ⲑ︦)</span> ϥⲛⲁⲧⲟⲩϫⲟⲕ ⲛ̅ⲥⲟⲟⲩ ⲛ̅ⲥⲟⲡ ϩⲛ̅
      ⲛⲉⲕⲁⲛⲁⲅⲅⲏ. ⲁⲩⲱ ⲛ̅ⲛⲉ ⲡⲉⲑⲟⲟⲩ. ϫⲱϩ ⲉⲣⲟⲕ ϩⲙ̅ ⲡⲙⲉϩⲥⲁϣϥ̅.</td>
      <td><span style="color:#b00e23">(19)</span> Six time he shall deliver
      thee out of distresses: and in the seventh harm shall not touch
      thee.</td>
      <td><span style="color:#b00e23">(19)</span> ἑξάκις ἐξ ἀναγκῶν σε
      ἐξελεῖται, ἐν δὲ τῷ ἑβδόµῳ οὐ µὴ ἅψηταί σου κακόν.</td>
    </tr>

    <tr>
      <td><span style="color:#b00e23">(ⲕ̅)</span> ϧⲉⲛ ⲟⲩϩⲃⲱⲛ ⲉϥⲉ̀ⲛⲁϩⲙⲉⲕ ⲛ̀ⲧⲟⲧϥ
      ⲙ̀ⲫⲙⲟⲩ ϧⲉⲛ ⲟⲩⲡⲟⲗⲉⲙⲟⲥ ⲇⲉ ⲉϥⲉ̀ⲛⲁϩⲙⲉⲕ ⲉ̀ⲃⲟⲗ ⲛ̀ⲧⲟⲧϥ ⲛ̀ⲟⲩⲃⲉⲛⲓⲡⲓ</td>
      <td><span style="color:#b00e23">(ⲕ︦)</span> ϥⲛⲁⲛⲁϩⲙⲉⲕ ⲉⲡⲙⲟⲩ ϩⲙ̅ ⲡⲉϩⲃⲱⲱⲛ.
      ϥⲛⲁⲧⲟⲩϫⲟⲕ ⲇⲉ ϩⲛ̅ ⲟⲩⲡⲟⲗⲩⲙⲟⲥ ⲉⲧⲟⲟⲧϥ̅ ⲙ̅ⲡⲡⲉⲛⲓⲡⲉ.</td>
      <td><span style="color:#b00e23">(20)</span> In famine he shall deliver
      thee from death: and in war he shall free thee from the power of the
      sword.</td>
      <td><span style="color:#b00e23">(20)</span> ἐν λιµῷ ῥύσεταί σε ἐκ
      θανάτου, ἐν πολέµῳ δὲ ἐκ χειρὸς σιδήρου λύσει σε.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲉϥⲉ̀ⲭⲟⲡⲕ ⲉ̀ⲃⲟⲗ ϩⲁ
      ⲟⲩⲙⲁⲥⲧⲓⲅⲅⲟⲥ ⲛ̀ⲧⲉ ⲟⲩⲗⲁⲥ ⲟⲩⲟϩ ⲛ̀ⲛⲉⲕⲉⲣϩⲟϯ ⲉⲩⲛⲏⲟⲩ ⲛ̀ϫⲉ ϩⲁⲛⲡⲉⲧϩⲱⲟⲩ</td>
      <td><span style="color:#b00e23">(ⲕ︦ⲁ︦)</span> ϥⲛⲁϩⲟⲡⲕ̅ ⲉⲩⲟⲩⲱϣⲥ̅ ⲛ̅ⲗⲁⲥ.
      ⲁⲩⲱ ⲛ̅ⲛⲉⲕⲣ̅ϩⲟⲧⲉ ϩⲏⲧⲟⲩ ⲛ̅ϩⲉⲛⲡⲉⲑⲟⲟⲩ ⲉⲩⲛⲏⲩ.</td>
      <td><span style="color:#b00e23">(21)</span> He shall hide thee from the
      scourge of the tongue: and thou shalt not be afraid of coming evils.</td>
      <td><span style="color:#b00e23">(21)</span> ἀπὸ µάστιγος γλώσσης σε
      κρύψει, καὶ οὐ µὴ φοβηθῇς ἀπὸ κακῶν ἐρχοµένων.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲛⲓⲣⲉϥϭⲓⲛ̀ϫⲟⲛⲥ ⲇⲉ ⲛⲉⲙ
      ⲛⲓⲁⲛⲟⲙⲟⲥ ⲉⲕⲉ̀ⲥⲱⲃⲓ ⲙ̀ⲙⲱⲟⲩ</td>
      <td><span style="color:#b00e23">(ⲕ︦ⲃ︦)</span> ⲕⲛⲁⲥⲱⲃⲉ ⲛ̅ⲥⲁ ⲛ̅ⲣⲉϥϫⲓⲛ̅ϭⲟⲛⲥ̅
      ⲙⲛ̅ ⲛ̅ⲁⲛⲟⲙⲟⲥ. ⲛ̅ⲛⲉⲕⲣ̅ϩⲟⲧⲉ ϩⲏⲧⲟⲩ ⲛ̅ⲛⲉⲑⲩⲣⲓⲟⲛ ⲛ̅ⲁⲕⲣⲓⲟⲛ.</td>
      <td><span style="color:#b00e23">(22)</span> Thou shalt laugh at the
      unrighteous and the lawless: and thou shalt not be afraid of wild
      beasts.</td>
      <td><span style="color:#b00e23">(22)</span> ἀδίκων καὶ ἀνόµων καταγελάσῃ,
      ἀπὸ δὲ θηρίων ἀγρίων οὐ µὴ φοβηθῇς·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲛⲓⲑⲏⲣⲓⲟⲛ ⲛ̀ⲁⲅⲣⲓⲟⲛ
      ⲉⲩⲉ̀ⲉⲣϩⲓⲣⲏⲛⲏ ⲛⲉⲙⲁⲕ</td>
      <td><span style="color:#b00e23">(ⲕ︦ⲅ︦)</span> ⲛⲉⲑⲩⲣⲓⲟⲛ ⲅⲁⲣ ⲛ̅ⲁⲅⲣⲓⲟⲛ
      ⲛⲁⲥⲱⲧⲙ̅ ⲛⲁⲕ.</td>
      <td><span style="color:#b00e23">(23)</span> For the wild beasts of the
      field shall be at peace with thee.</td>
      <td><span style="color:#b00e23">(23)</span> θῆρες γὰρ ἄγριοι
      εἰρηνεύσουσίν σοι.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲧⲟⲧⲉ ⲉⲕⲉ̀ⲉⲙⲓ ϫⲉ
      ⲉϥⲉ̀ⲉⲣϩⲓⲣⲏⲛⲏ ⲛ̀ϫⲉ ⲡⲉⲕⲏⲓ ⲡⲥⲟⲃϯ ⲇⲉ ⲛ̀ⲧⲉ ⲧⲉⲕⲥⲕⲏⲛⲏ ⲛ̀ⲛⲉϥⲉⲣⲛⲟⲃⲓ</td>
      <td><span style="color:#b00e23">(ⲕ︦ⲇ︦)</span> ⲉⲓⲧⲁ ⲕⲛⲁⲉⲓⲙⲉ ϫⲉ ⲡⲉⲕⲏⲓ
      ⲛⲁⲥⲱⲧⲙ̅ ⲛⲁⲕ. ⲁⲩⲱ ⲛ̅ⲛⲉ ⲡⲙⲁⲛ̅ϣⲱⲡⲉ ⲛ̅ⲧⲉⲕⲥⲕⲩⲛⲏ ⲣ̅ⲛⲟⲃⲉ.</td>
      <td><span style="color:#b00e23">(24)</span> Then shalt thou know that thy
      house shall be at peace, and the provision for thy tabernacle shall not
      fail.</td>
      <td><span style="color:#b00e23">(24)</span> εἶτα γνώσῃ ὅτι εἰρηνεύσει σου
      ὁ οἶκος, ἡ δὲ δίαιτα τῆς σκηνῆς σου οὐ µὴ ἁµάρτῃ.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲉⲕⲉ̀ⲉⲙⲓ ϫⲉ ϥⲟϣ ⲛ̀ϫⲉ ⲡⲉⲕϫⲣⲟϫ
      ⲛⲉⲕϣⲏⲣⲓ ⲉⲩⲉ̀ⲉⲣ ⲙ̀ⲫⲣⲏϯ ⲛ̀ⲛⲓⲥⲙⲁϩ ⲧⲏⲣⲟⲩ ⲛ̀ⲧⲉ ⲧⲕⲟⲓ</td>
      <td><span style="color:#b00e23">(ⲕ︦ⲉ︦)</span> ⲕⲛⲁⲉⲓⲙⲉ ⲇⲉ ϫⲉ ⲛⲁϣⲉ
      ⲡⲉⲕⲥⲡⲉⲣⲙⲁ. ⲁⲩⲱ ⲛⲉⲕϣⲏⲣⲉ ⲛⲁϣⲱⲡⲉ ⲛ̅ⲑⲉ ⲛ̅ⲛ̅ⲣⲱⲧ ⲧⲏⲣⲟⲩ ⲛ̅ⲧⲥⲱϣⲉ.</td>
      <td><span style="color:#b00e23">(25)</span> And thou shalt know that thy
      seed shall be abundant; and thy children shall be like the herbage of the
      field.</td>
      <td><span style="color:#b00e23">(25)</span> γνώσῃ δὲ ὅτι πολὺ τὸ σπέρµα
      σου, τὰ δὲ τέκνα σου ἔσται ὥσπερ τὸ παµβότανον τοῦ ἀγροῦ.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲉⲕⲉ̀ⲓ̀ ⲇⲉ ⲉ̀ⲡⲓⲙϩⲁⲩ ⲙ̀ⲫⲣⲏϯ
      ⲛ̀ⲟⲩⲥⲟⲩⲟ ϧⲉⲛ ⲧⲉϥⲟⲩⲛⲟⲩ ⲉ̀ⲁⲩⲱⲥϧ ϧⲉⲛ ⲡⲉϥⲥⲏⲟⲩ ⲓⲉ ⲙ̀ⲫⲣⲏϯ ⲛ̀ⲟⲩϩⲟⲓ ⲛ̀ⲧⲉ ⲟⲩϭⲛⲱⲟⲩ
      ⲉ̀ⲁⲩⲟⲗⲥ ⲉ̀ϧⲟⲩⲛ ϧⲉⲛ ⲧⲉⲥⲟⲩⲛⲟⲩ</td>
      <td><span style="color:#b00e23">(ⲕ︦ⲋ︦)</span> ⲕⲛⲏⲩ ⲇⲉ ⲉⲡⲧⲁⲫⲟⲥ ⲛ̅ⲑⲉ
      ⲛⲟⲩⲥⲟⲩⲟ ϩⲙ̅ ⲡⲉϥⲇⲉ ⲉⲁⲩⲟϩⲥϥ̅ ϩⲙ ⲡⲉϥⲟⲩⲟⲉⲓϣ. ⲏ ⲛ̅ⲑⲉ ⲛ̅ⲟⲩϫⲁⲧⲙⲉ ⲛ̅ϫⲛⲟⲟⲩ
      ⲉⲁⲩϫⲓⲧⲥ̅ ⲉϩⲟⲩⲛ ⲛ̅ⲧⲉⲥⲟⲩⲛⲟⲩ.</td>
      <td><span style="color:#b00e23">(26)</span> And thou shalt come to the
      grave like ripe corn reaped in its season, or as a heap of the corn-flour
      collected in proper time.</td>
      <td><span style="color:#b00e23">(26)</span> ἐλεύσῃ δὲ ἐν τάφῳ ὥσπερ σῖτος
      ὥριµος κατὰ καιρὸν θεριζόµενος ἢ ὥσπερ θηµωνιὰ ἅλωνος καθ’ ὥραν
      συγκοµισθεῖσα.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ϩⲏⲡⲡⲉ ⲓⲥ ⲛⲁⲓ ⲁⲛϧⲉⲧϧⲱⲧⲟⲩ
      ⲙ̀ⲡⲁⲓⲣⲏϯ ⲛⲁⲓ ⲇⲉ ⲛⲉ ⲛⲏ ⲉⲧⲁⲛⲥⲟⲑⲙⲟⲩ ⲛ̀ⲑⲟⲕ ⲇⲉ ⲁⲣⲓⲉⲙⲓ ⲛ̀ϧⲣⲏⲓ ⲛ̀ϧⲏⲧⲕ ϫⲉ ⲟⲩ
      ⲡⲉⲧⲁⲕⲁⲓϥ</td>
      <td><span style="color:#b00e23">(ⲕ︦ⲍ︦)</span> ⲉⲓⲥ ϩⲏⲏⲧⲉ ⲁⲛϩⲉⲧϩⲧ̅ ⲛⲁⲓ
      ⲛ̅ϯϩⲉ. ⲁⲩⲱ ⲛⲁⲓ ⲛⲉⲛⲧⲁⲛⲥⲟⲧⲙⲟⲩ. ⲛ̅ⲧⲟⲕ ⲇⲉ ⲉⲓⲙⲉ ⲛ̅ϩⲏⲧⲕ̅ ϫⲉ ⲛ̅ⲧⲁⲕⲣ̅ ⲟⲩ.</td>
      <td><span style="color:#b00e23">(27)</span> Behold, we have thus sought
      out these matters; these are what we have heard: but do thou reflect with
      thyself, if thou hast done anything wrong.</td>
      <td><span style="color:#b00e23">(27)</span> ἰδοὺ ταῦτα οὕτως
      ἐξιχνιάσαµεν, ταῦτά ἐστιν ἃ ἀκηκόαµεν· σὺ δὲ γνῶθι σεαυτῷ εἴ τι
      ἔπραξας.</td>
    </tr>
  </table>
</body>
</html>
