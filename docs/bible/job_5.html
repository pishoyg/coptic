<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_6.html" rel="next">
  <link href="job_4.html" rel="prev">
  <script src="main.js" type="module"></script>
</head>
<body class="chapter">
  <h4 id="job_5" class="title">Job 5</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲱϣ
      ⲇⲉ ⲉ̀ϩⲣⲏⲓ ⲟⲩⲟϩ ⲁⲛⲁⲩ ϫⲉ ⲛⲓⲙ ⲁϥⲥⲱⲧⲉⲙ ⲉ̀ⲣⲟⲕ ⲓⲉ ϫⲉ ⲭⲛⲁⲛⲁⲩ ⲉ̀ⲟⲩⲁⲓ ⲛ̀ⲛⲓⲁⲅⲅⲉⲗⲟⲥ
      ⲉⲑⲟⲩⲁⲃ</td>
      <td class="language Sahidic"><span style="color:#b00e23">(ⲁ︦)</span>
      ⲙⲟⲩⲧⲉ ⲛⲅ̅ⲛⲁⲩ ϫⲉ ⲟⲩⲛ̅ ⲡⲉⲧⲛⲁⲥⲱⲧⲙ̅ ⲉⲣⲟⲕ. ⲏ ϫⲉ ⲛⲅ̅ⲛⲁⲛⲁⲩ ⲉⲗⲁⲁⲩ ⲛ̅ⲁⲅⲅⲉⲗⲟⲥ
      ⲉϥⲟⲩⲁⲁⲃ.</td>
      <td class="language English"><span style="color:#b00e23">(1)</span> But
      call, if any one will hearken to thee, or if thou shalt see any of the
      holy angels.</td>
      <td class="language Greek"><span style="color:#b00e23">(1)</span>
      ἐπικάλεσαι δέ, εἴ τίς σοι ὑπακούσεται, ἢ εἴ τινα ἀγγέλων
      ἁγίων ὄψῃ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ⲕⲉ
      ⲅⲁⲣ ϣⲁⲣⲉ ⲡⲓϫⲱⲛⲧ ⲧⲁⲕⲟ ⲛ̀ⲛⲓⲁⲧϩⲏⲧ ⲡⲓⲭⲟϩ ⲇⲉ ϣⲁϥϧⲱⲧⲉⲃ ⲙ̀ⲫⲏ ⲉⲧⲥⲟⲣⲉⲙ</td>
      <td class="language Sahidic"><span style="color:#b00e23">(ⲃ︦)</span> ⲕⲁⲓ
      ⲅⲁⲣ ϣⲁⲣⲉ ⲧⲟⲣⲅⲏ ⲧⲁⲕⲉ ⲡⲁⲑⲏⲧ. ϣⲁⲣⲉ ⲡⲕⲱϩ ⲇⲉ ⲙⲉⲩⲧ̅ ⲡⲉⲧⲥⲟⲣⲙ̅.</td>
      <td class="language English"><span style="color:#b00e23">(2)</span> For
      wrath destroys the foolish one, and envy slays him that has gone
      astray.</td>
      <td class="language Greek"><span style="color:#b00e23">(2)</span> καὶ
      γὰρ ἄφρονα ἀναιρεῖ ὀργή, πεπλανηµένον δὲ θανατοῖ ζῆλος.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲁ̀ⲛⲟⲕ ⲇⲉ ⲁⲓⲛⲁⲩ ⲉ̀ϩⲁⲛⲁⲧϩⲏⲧ ⲉ̀ⲁⲩϩⲓ ⲛⲟⲩⲛⲓ ⲉ̀ⲃⲟⲗ ⲟⲩⲟϩ ⲥⲁⲧⲟⲧϥ ⲁϥⲟⲩⲱⲙ
      ⲙ̀ⲡⲟⲩⲥⲱϯ</td>
      <td class="language Sahidic"><span style="color:#b00e23">(ⲅ︦)</span> ⲁⲛⲟⲕ
      ⲇⲉ ⲁⲓⲛⲁⲩ ⲉⲛ̅ⲁⲑⲏⲧ ⲉⲩⲛⲉϫ ⲛⲟⲩⲛⲉ ⲉⲃⲟⲗ. ⲁⲗⲗⲁ ⲛ̅ⲧⲉⲩⲛⲟⲩ ⲁⲩⲱϫⲛ̅ ϩⲙ̅ ⲡⲉⲩⲙⲁ.</td>
      <td class="language English"><span style="color:#b00e23">(3)</span> And I
      have seen foolish ones taking root: but suddenly their habitation was
      devoured.</td>
      <td class="language Greek"><span style="color:#b00e23">(3)</span> ἐγὼ
      δὲ ἑώρακα ἄφρονας ῥίζαν βάλλοντας, ἀλλ’ εὐθέως ἐβρώθη
      αὐτῶν ἡ δίαιτα.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲛⲟⲩϣⲏⲣⲓ ⲇⲉ ⲉⲩⲉ̀ϩⲉⲓ ⲙ̀ⲡⲓⲟⲩϫⲁⲓ ⲉⲩⲉ̀ⲧϩⲉⲙⲕⲱⲟⲩ ⲇⲉ ϩⲓⲣⲉⲛ ⲛⲓⲣⲱⲟⲩ ⲛ̀ⲧⲉ ⲛⲏ ⲉⲧⲥⲃⲟⲕ
      ⲉ̀ⲣⲱⲟⲩ ⲟⲩⲟϩ ⲛ̀ⲛⲉϥϣⲱⲡⲓ ⲛ̀ϫⲉ ⲫⲏ ⲉⲧⲛⲁⲛⲁϩⲙⲟⲩ</td>
      <td class="language Sahidic"><span style="color:#b00e23">(ⲇ︦)</span> ⲉⲣⲉ
      ⲛⲉⲩϣⲏⲣⲉ ⲟⲩⲉ ⲙ̅ⲡⲟⲩϫⲁⲓ. ⲉⲩϩⲓⲟⲩⲉ ⲇⲉ ⲉⲣⲟⲟⲩ ϩⲓⲧⲛ̅ ⲛ̅ⲣⲟ ⲛ̅ⲛⲉⲧⲃ̅ⲃⲓⲏⲩ ⲉⲣⲟⲟⲩ. ⲁⲩⲱ
      ⲛϥ̅ⲧⲙ̅ϣⲱⲡⲉ ⲛ̅ϭⲓ ⲡⲉⲧⲛ̅ⲟⲩϩⲙ ⲙ̅ⲙⲟⲟⲩ.</td>
      <td class="language English"><span style="color:#b00e23">(4)</span> Let
      their children be far from safety, and let them be crushed at the doors
      of vile men, and let there be no deliverer.</td>
      <td class="language Greek"><span style="color:#b00e23">(4)</span> πόρρω
      γένοιντο οἱ υἱοὶ αὐτῶν ἀπὸ σωτηρίας, κολαβρισθείησαν δὲ ἐπὶ
      θύραις ἡσσόνων, καὶ οὐκ ἔσται ὁ ἐξαιρούµενος·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ⲛⲏ
      ⲅⲁⲣ ⲉⲧⲁⲩⲑⲟⲩⲱⲧⲟⲩ ⲛ̀ϫⲉ ⲛⲏ ⲉⲧⲉⲙ̀ⲙⲁⲩ ϩⲁⲛⲑⲙⲏⲓ ⲉⲩⲉ̀ⲟⲩⲟⲙⲟⲩ ⲛ̀ⲑⲱⲟⲩ ⲇⲉ ⲛ̀ⲛⲟⲩⲉⲣ
      ⲉ̀ⲃⲟⲗ ⲉϩⲁⲛⲡⲉⲧϩⲱⲟⲩ ⲉⲥⲉ̀ⲙⲟⲩⲛⲕ ⲛ̀ϫⲉ ⲧⲟⲩⲛⲟⲙϯ</td>
      <td class="language Sahidic"><span style="color:#b00e23">(ⲉ︦)</span>
      ⲛⲉⲛⲧⲁ ⲛⲁⲓ ⲅⲁⲣ ⲥⲟⲟⲩϩⲟⲩ ⲉϩⲟⲩⲛ ⲛ̅ⲇⲓⲕⲁⲓⲟⲥ ⲛⲉⲧⲛⲁⲟⲩⲟⲙⲟⲩ. ⲛ̅ⲧⲟⲟⲩ ⲇⲉ ⲛ̅ⲛⲉⲩⲟⲩϫⲁⲓ
      ⲉⲡⲉⲑⲟⲟⲩ. ⲉⲣⲉ ⲧⲉⲩϭⲟⲙ ⲱϫⲛ̅.</td>
      <td class="language English"><span style="color:#b00e23">(5)</span> For
      what they have collected, the just shall eat; but they shall not be
      delivered out of calamities: let their strength be utterly
      exhausted.</td>
      <td class="language Greek"><span style="color:#b00e23">(5)</span> ἃ
      γὰρ ἐκεῖνοι συνήγαγον, δίκαιοι ἔδονται, αὐτοὶ δὲ ἐκ κακῶν
      οὐκ ἐξαίρετοι ἔσονται, ἐκσιφωνισθείη αὐτῶν ἡ ἰσχύς.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲛ̀ⲛⲉϥⲓ̀ ⲅⲁⲣ ⲛ̀ϫⲉ ⲟⲩϧⲓⲥⲓ ⲉ̀ⲃⲟⲗ ϧⲉⲛ ⲡⲕⲁϩⲓ ⲟⲩⲇⲉ ⲛ̀ⲛⲉϥⲣⲱⲧ ϧⲉⲛ ⲛⲓⲧⲱⲟⲩ ⲛ̀ϫⲉ
      ⲟⲩⲙⲕⲁϩ</td>
      <td class="language Sahidic"><span style="color:#b00e23">(ⲋ︦)</span> ⲙⲉⲣⲉ
      ϩⲓⲥⲉ ⲅⲁⲣ ⲉⲓ ⲉⲃⲟⲗ ϩⲙ̅ ⲡⲕⲁϩ ⲟⲩⲇⲉ ⲙⲉⲣⲉ ⲙⲟⲕϩⲥ̅ ϯⲟⲩⲱ ϩⲓ ⲧⲟⲟⲩ.</td>
      <td class="language English"><span style="color:#b00e23">(6)</span> For
      labour cannot by any means come out of the earth, nor shall trouble
      spring out of the mountains:</td>
      <td class="language Greek"><span style="color:#b00e23">(6)</span> οὐ
      γὰρ µὴ ἐξέλθῃ ἐκ τῆς γῆς κόπος, οὐδὲ ἐξ ὀρέων
      ἀναβλαστήσει πόνος·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲁⲗⲗⲁ ⲫⲣⲱⲙⲓ ⲉⲧⲟⲩⲙⲓⲥⲓ ⲙ̀ⲙⲟϥ ⲉ̀ⲃⲟⲗ ϧⲉⲛ ⲟⲩϧⲓⲥⲓ ⲛⲓⲙⲁⲥ ⲛ̀ⲧⲉ ⲛⲓⲁϧⲱⲙ ⲥⲉϩⲏⲗ
      ⲉ̀ⲡϭⲓⲥⲓ</td>
      <td class="language Sahidic"><span style="color:#b00e23">(ⲍ︦)</span> ⲁⲗⲗⲁ
      ⲉⲩϫⲡⲟ ⲙ̅ⲡⲣⲱⲙⲉ ⲉⲡϩⲓⲥⲉ. ⲉⲣⲉ ⲙ̅ⲙⲁⲥ ⲇⲉ ⲛ̅ⲛⲟⲩⲣⲉ ϩⲏⲗ ϩⲛ̅ ⲛⲉⲧϫⲟⲥⲉ.</td>
      <td class="language English"><span style="color:#b00e23">(7)</span> yet
      man is born to labour, and even so the vulture’s young seek the high
      places.</td>
      <td class="language Greek"><span style="color:#b00e23">(7)</span> ἀλλὰ
      ἄνθρωπος γεννᾶται κόπῳ, νεοσσοὶ δὲ γυπὸς τὰ ὑψηλὰ
      πέτονται.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲡⲁⲓⲣⲏϯ ⲇⲉ ⲁⲛ ⲁⲗⲗⲁ ⲁ̀ⲛⲟⲕ ϯⲧⲱⲃϩ ⲙ̀ⲡϭ̅ⲥ̅ ⲡϭ̅ⲥ̅ ⲇⲉ ⲫⲛⲏⲃ ⲛ̀ⲧⲉ ⲟⲩⲟⲛ ⲛⲓⲃⲉⲛ ϯⲛⲁⲱϣ
      ⲉ̀ⲡϣⲱⲓ ϧⲁⲣⲟϥ</td>
      <td class="language Sahidic"><span style="color:#b00e23">(ⲏ︦)</span>
      ⲙ̅ⲙⲟⲛ ⲇⲉ ⲁⲛⲟⲕ ϩⲱ ϯⲛⲁⲥⲉⲡⲥ̅ ⲡϫⲟⲉⲓⲥ. ϯⲛⲁⲱϣ ⲇⲉ ⲉϩⲣⲁⲓ ⲉⲡϫⲟⲉⲓⲥ ⲡⲉⲧϩⲓϫⲛ̅ ⲟⲩⲟⲛ
      ⲛⲓⲙ.</td>
      <td class="language English"><span style="color:#b00e23">(8)</span>
      Nevertheless I will beseech the Lord, and will call upon the Lord, the
      sovereign of all;</td>
      <td class="language Greek"><span style="color:#b00e23">(8)</span> οὐ
      µὴν δὲ ἀλλὰ ἐγὼ δεηθήσοµαι κυρίου, κύριον δὲ τὸν πάντων
      δεσπότην ἐπικαλέσοµαι</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ⲫⲏ
      ⲉⲧⲓⲣⲓ ⲛ̀ϩⲁⲛⲛⲓϣϯ ⲟⲩⲟϩ ⲛ̀ⲁⲧϧⲉⲧϧⲱⲧⲟⲩ ⲛⲉⲙ ϩⲁⲛϩⲃⲏⲟⲩⲓ ⲉⲩϧⲉⲛ ⲡⲱⲟⲩ ⲛⲉⲙ ϩⲁⲛϣⲫⲏⲣⲓ
      ⲙ̀ⲙⲟⲛⲧⲟⲩ ⲏⲡⲓ</td>
      <td class="language Sahidic"><span style="color:#b00e23">(ⲑ︦)</span>
      ⲡⲉⲛⲧⲁϥⲧⲁⲙⲓⲉ ⲛⲉⲓⲛⲟϭ ⲙⲛ̅ ⲛⲉⲓⲁⲧⲁⲣⲏϫⲛⲟⲩ. ⲛⲉⲧⲧⲁⲉⲓⲏⲩ ⲁⲩⲱ ⲛⲉⲓϣⲡⲏⲣⲉ ⲉⲧⲉ ⲙⲛ̅ⲧⲟⲩ
      ⲏⲡⲉ.</td>
      <td class="language English"><span style="color:#b00e23">(9)</span> who
      does great things and untraceable, glorious things also, and marvellous,
      of which there is no number:</td>
      <td class="language Greek"><span style="color:#b00e23">(9)</span> τὸν
      ποιοῦντα µεγάλα καὶ ἀνεξιχνίαστα, ἔνδοξά τε καὶ ἐξαίσια, ὧν
      οὐκ ἔστιν ἀριθµός·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ⲫⲏ
      ⲉⲧϯ ⲛ̀ⲟⲩⲙⲟⲩ ⲛ̀ϩⲱⲟⲩ ϩⲓϫⲉⲛ ⲡⲓⲕⲁϩⲓ ⲫⲏ ⲉⲧⲧⲁⲟⲩⲉ ⲙⲱⲟⲩ ⲉ̀ϫⲉⲛ ⲛⲏ ⲉⲧⲥⲁⲡⲉⲥⲏⲧ
      ⲛ̀ⲧⲫⲉ</td>
      <td class="language Sahidic"><span style="color:#b00e23">(ⲓ︦)</span> ⲡⲉⲧϯ
      ⲙ̅ⲡϩⲟⲟⲩ ⲉϫⲙ̅ ⲡⲕⲁϩ.&nbsp; ⲡⲉⲧⲧⲛ̅ⲛⲟⲟⲩ ⲛ̅ⲟⲩⲙⲟⲟⲩ ϩⲁ ⲧⲡⲉ.</td>
      <td class="language English"><span style="color:#b00e23">(10)</span> who
      gives rain upon the earth, sending water on the earth:</td>
      <td class="language Greek"><span style="color:#b00e23">(10)</span> τὸν
      διδόντα ὑετὸν ἐπὶ τὴν γῆν, ἀποστέλλοντα ὕδωρ ἐπὶ τὴν ὑπ’
      οὐρανόν·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲫⲏ ⲉⲧϭⲓⲥⲓ ⲛ̀ⲛⲏ ⲉⲧⲑⲉⲃⲓⲏⲟⲩⲧ ⲟⲩⲟϩ ⲉⲧⲧⲟⲩⲛⲟⲥ ⲛ̀ⲛⲏ ⲉⲧⲁⲩⲧⲁⲕⲟ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲡⲉⲧϫⲓⲥⲉ ⲛ̅ⲛⲉⲑⲃ̅ⲃⲓⲏⲩ. ⲡⲉⲧⲧⲟⲩⲛⲟⲩⲥ ⲛ̅ⲛⲉⲧⲧⲁⲕⲟ.</td>
      <td class="language English"><span style="color:#b00e23">(11)</span> who
      exalts the lowly, and raises up them that are lost:</td>
      <td class="language Greek"><span style="color:#b00e23">(11)</span> τὸν
      ποιοῦντα ταπεινοὺς εἰς ὕψος καὶ ἀπολωλότας ἐξεγείροντα·</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲫⲏ ⲉⲧⲫⲱⲛϩ ⲛ̀ⲛⲓⲥⲟϭⲛⲓ ⲛ̀ⲧⲉ ⲛⲓⲡⲁⲛⲟⲩⲣⲅⲟⲥ ⲟⲩⲟϩ ⲛ̀ⲛⲟⲩⲉⲣ ϩⲗⲓ ⲙ̀ⲙⲉⲑⲙⲏⲓ ⲛ̀ϫⲉ
      ⲛⲟⲩϫⲓϫ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲡⲉⲧϣⲓⲃⲉ ⲙ̅ⲡϣⲟϫⲛⲉ ⲛ̅ⲛ̅ⲣⲙ̅ⲛ̅ϩⲏⲧ. ⲁⲩⲱ ⲛ̅ⲛⲉ ⲛⲉⲩϭⲓϫ ⲣ̅ ⲗⲁⲁⲩ ⲙ̅ⲙⲉ.</td>
      <td class="language English"><span style="color:#b00e23">(12)</span>
      frustrating the counsels of the crafty, and their hands shall not perform
      the truth:</td>
      <td class="language Greek"><span style="color:#b00e23">(12)</span>
      διαλλάσσοντα βουλὰς πανούργων, καὶ οὐ µὴ ποιήσουσιν αἱ χεῖρες
      αὐτῶν ἀληθές.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲫⲏ ⲉⲧⲧⲁϩⲟ ⲛ̀ⲛⲓⲥⲁⲃⲉⲩ ϧⲉⲛ ⲧⲟⲩⲥⲃⲱ ⲡⲥⲟϭⲛⲓ ⲇⲉ ⲛ̀ⲧⲉ ⲛⲓⲥⲁⲛⲕⲟⲧⲥ ⲁϥⲑⲣⲉϥⲧⲱⲙⲧ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲡⲉⲧⲧⲁϩⲟ ⲛ̅ⲛⲉⲓⲥⲟⲫⲟⲥ ϩⲛ̅ ⲛⲉⲩⲙⲛ̅ⲧⲥⲁⲃⲉ. ⲁϥⲡⲱϣⲥ̅ ⲇⲉ ⲙ̅ⲡϣⲟϫⲛⲉ
      ⲛ̅ⲛⲉⲓⲥⲁⲛⲕⲟⲧⲥ̅.</td>
      <td class="language English"><span style="color:#b00e23">(13)</span> who
      takes the wise in their wisdom, and subverts the counsel of the
      crafty</td>
      <td class="language Greek"><span style="color:#b00e23">(13)</span> ὁ
      καταλαµβάνων σοφοὺς ἐν τῇ φρονήσει, βουλὴν δὲ πολυπλόκων
      ἐξέστησεν·</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲉⲣⲉ ⲟⲩⲭⲁⲕⲓ ⲉ̀ϧⲟⲩⲛ ⲉ̀ϩⲣⲁⲩ ϧⲉⲛ ⲡⲓⲉϩⲟⲟⲩ ⲉⲩⲉ̀ϫⲉⲙϫⲟⲙ ⲇⲉ ⲙ̀ⲙⲉⲣⲓ ⲙ̀ⲫⲣⲏϯ
      ⲙ̀ⲡⲓⲉϫⲱⲣϩ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲡⲕⲁⲕⲉ ⲛⲁⲧⲟⲙⲛ̅ⲧ ⲉⲣⲟⲟⲩ ⲙ̅ⲡⲉϩⲟⲟⲩ. ⲥⲉⲛⲁϭⲟⲙϭⲙ̅ ⲇⲉ ⲙ̅ⲡⲛⲁⲩ ⲙ̅ⲙⲉⲉⲣⲉ ⲛ̅ⲑⲉ
      ⲛ̅ⲧⲉⲩϣⲏ.</td>
      <td class="language English"><span style="color:#b00e23">(14)</span> In
      the day darkness shall come upon them, and let them grope in the noon-day
      even as in the night:</td>
      <td class="language Greek"><span style="color:#b00e23">(14)</span>
      ἡµέρας συναντήσεται αὐτοῖς σκότος, τὸ δὲ µεσηµβρινὸν
      ψηλαφήσαισαν ἴσα νυκτί.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲉⲩⲉ̀ⲧⲁⲕⲟ ϧⲉⲛ ⲡⲓⲡⲟⲗⲉⲙⲟⲥ ⲡⲓⲁⲧϫⲟⲙ ⲇⲉ ⲉϥⲉ̀ⲉⲣ ⲉ̀ⲃⲟⲗ ϧⲉⲛ ⲧϫⲓϫ ⲙ̀ⲫⲏ ⲉⲧⲉ ⲟⲩⲟⲛ
      ϣ̀ϫⲟⲙ ⲙ̀ⲙⲟϥ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲉⲩⲉⲧⲁⲕⲟ ⲇⲉ ϩⲛ̅ ⲟⲩⲡⲟⲗⲩⲙⲟⲥ. ⲉⲣⲉ ⲟⲩϭⲱⲃ ⲇⲉ ⲣ̅ⲃⲟⲗ ⲉⲧϭⲓϫ ⲙ̅ⲡϫⲱⲱⲣⲉ ⲉⲣⲟϥ.</td>
      <td class="language English"><span style="color:#b00e23">(15)</span> and
      let them perish in war, and let the weak escape from the hand of the
      mighty.</td>
      <td class="language Greek"><span style="color:#b00e23">(15)</span>
      ἀπόλοιντο δὲ ἐν πολέµῳ, ἀδύνατος δὲ ἐξέλθοι ἐκ χειρὸς
      δυνάστου·</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲉⲣⲉ ⲟⲩϩⲉⲗⲡⲓⲥ ϣⲱⲡⲓ ⲛ̀ⲟⲩⲁⲧϫⲟⲙ ⲉϥⲉ̀ⲑⲱⲙ ⲇⲉ ⲛ̀ϫⲉ ⲣⲱϥ ⲛ̀ⲟⲩⲣⲉϥϭⲓⲛ̀ϫⲟⲛⲥ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲉⲣⲉ ⲟⲩϩⲉⲗⲡⲓⲥ ⲇⲉ ϣⲱⲡⲉ ⲙ̅ⲡⲁⲧϭⲟⲙ. ⲉⲣⲉ ⲧⲧⲁⲡⲣⲟ ⲇⲉ ⲙ̅ⲡⲣⲉϥϫⲓⲛϭⲟⲛⲥ̅ ⲧⲱⲙ.</td>
      <td class="language English"><span style="color:#b00e23">(16)</span> And
      let the weak have hope, but the mouth of the unjust be stopped.</td>
      <td class="language Greek"><span style="color:#b00e23">(16)</span> εἴη
      δὲ ἀδυνάτῳ ἐλπίς, ἀδίκου δὲ στόµα ἐµφραχθείη.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲱⲟⲩⲛⲓⲁⲧϥ ⲙ̀ⲡⲓⲣⲱⲙⲓ ⲉⲧⲉϥⲛⲁⲥⲟϩⲓ ⲙ̀ⲙⲟϥ ⲛ̀ϫⲉ ⲡϭ̅ⲥ̅ ϯⲥⲃⲱ ⲇⲉ ⲛ̀ⲧⲉ ⲡⲓⲡⲁⲛⲧⲟⲕⲣⲁⲧⲱⲣ
      ⲙ̀ⲡⲉⲣϣⲱⲡ ⲛ̀ⲭⲟⲩⲁϣⲥ ⲁⲛ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲛⲁⲓⲁⲧϥ̅ ⲇⲉ ⲙ̅ⲡⲣⲱⲙⲉ ⲛ̅ⲧⲁ ⲡϫⲟⲉⲓⲥ ϫⲡⲓⲟϥ. ⲙ̅ⲡⲣ̅ⲕⲱ ⲇⲉ ⲛ̅ⲥⲱⲕ ⲛ̅ⲧⲉⲥⲃⲱ
      ⲙ̅ⲡⲡⲁⲛⲧⲱⲕⲣⲁⲧⲱⲣ.</td>
      <td class="language English"><span style="color:#b00e23">(17)</span> But
      blessed is the man whom the Lord has reproved; and reject not thou the
      chastening of the Almighty.</td>
      <td class="language Greek"><span style="color:#b00e23">(17)</span>
      µακάριος δὲ ἄνθρωπος, ὃν ἤλεγξεν ὁ κύριος· νουθέτηµα δὲ
      παντοκράτορος µὴ ἀπαναίνου.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲛ̀ⲑⲟϥ ⲇⲉ ⲉⲧϯ ⲙ̀ⲕⲁϩ ⲟⲩⲟϩ ⲡⲁⲗⲓⲛ ⲟⲛ ϣⲁϥϯⲙⲧⲟⲛ ⲁϥϣⲁⲛϯ ⲉⲣϧⲟⲧ ϣⲁⲣⲉ ⲛⲉϥϫⲓϫ ⲟⲛ
      ⲧⲁⲗϭⲟ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲛ̅ⲧⲟϥ ⲅⲁⲣ ⲡⲉ ϣⲁϥⲙⲟⲕϩⲟⲩ ⲁⲩⲱ ⲛϥ̅ⲧⲁϩⲟⲟⲩ ⲉⲣⲁⲧⲟⲩ ⲉⲡⲉⲩⲙⲁ. ⲁⲩⲱ ϣⲁϥϣⲁⲁⲣ ⲛ̅ⲧⲉ
      ⲧⲉϥϭⲓϫ ⲟⲛ ⲧⲁⲗϭⲟ.</td>
      <td class="language English"><span style="color:#b00e23">(18)</span> for
      he causes a man to be in pain, and restores him again: he smites, and his
      hands heal.</td>
      <td class="language Greek"><span style="color:#b00e23">(18)</span>
      αὐτὸς γὰρ ἀλγεῖν ποιεῖ καὶ πάλιν ἀποκαθίστησιν· ἔπαισεν, καὶ
      αἱ χεῖρες αὐτοῦ ἰάσαντο.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲋ̅ ⲛ̀ⲥⲟⲡ ϥⲛⲁⲛⲁϩⲙⲉⲕ ⲉ̀ⲃⲟⲗ ϧⲉⲛ ϩⲁⲛⲁⲛⲁⲅⲕⲏ ϧⲉⲛ ⲡⲓⲙⲁϩⲍ̅ ⲇⲉ ⲛ̀ⲛⲉ ⲡⲉⲧϩⲱⲟⲩ ϭⲟϩ
      ⲉ̀ⲣⲟⲕ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ϥⲛⲁⲧⲟⲩϫⲟⲕ ⲛ̅ⲥⲟⲟⲩ ⲛ̅ⲥⲟⲡ ϩⲛ̅ ⲛⲉⲕⲁⲛⲁⲅⲅⲏ. ⲁⲩⲱ ⲛ̅ⲛⲉ ⲡⲉⲑⲟⲟⲩ. ϫⲱϩ ⲉⲣⲟⲕ ϩⲙ̅
      ⲡⲙⲉϩⲥⲁϣϥ̅.</td>
      <td class="language English"><span style="color:#b00e23">(19)</span> Six
      time he shall deliver thee out of distresses: and in the seventh harm
      shall not touch thee.</td>
      <td class="language Greek"><span style="color:#b00e23">(19)</span>
      ἑξάκις ἐξ ἀναγκῶν σε ἐξελεῖται, ἐν δὲ τῷ ἑβδόµῳ οὐ µὴ
      ἅψηταί σου κακόν.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span> ϧⲉⲛ
      ⲟⲩϩⲃⲱⲛ ⲉϥⲉ̀ⲛⲁϩⲙⲉⲕ ⲛ̀ⲧⲟⲧϥ ⲙ̀ⲫⲙⲟⲩ ϧⲉⲛ ⲟⲩⲡⲟⲗⲉⲙⲟⲥ ⲇⲉ ⲉϥⲉ̀ⲛⲁϩⲙⲉⲕ ⲉ̀ⲃⲟⲗ ⲛ̀ⲧⲟⲧϥ
      ⲛ̀ⲟⲩⲃⲉⲛⲓⲡⲓ</td>
      <td class="language Sahidic"><span style="color:#b00e23">(ⲕ︦)</span>
      ϥⲛⲁⲛⲁϩⲙⲉⲕ ⲉⲡⲙⲟⲩ ϩⲙ̅ ⲡⲉϩⲃⲱⲱⲛ. ϥⲛⲁⲧⲟⲩϫⲟⲕ ⲇⲉ ϩⲛ̅ ⲟⲩⲡⲟⲗⲩⲙⲟⲥ ⲉⲧⲟⲟⲧϥ̅
      ⲙ̅ⲡⲡⲉⲛⲓⲡⲉ.</td>
      <td class="language English"><span style="color:#b00e23">(20)</span> In
      famine he shall deliver thee from death: and in war he shall free thee
      from the power of the sword.</td>
      <td class="language Greek"><span style="color:#b00e23">(20)</span> ἐν
      λιµῷ ῥύσεταί σε ἐκ θανάτου, ἐν πολέµῳ δὲ ἐκ χειρὸς σιδήρου
      λύσει σε.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲉϥⲉ̀ⲭⲟⲡⲕ ⲉ̀ⲃⲟⲗ ϩⲁ ⲟⲩⲙⲁⲥⲧⲓⲅⲅⲟⲥ ⲛ̀ⲧⲉ ⲟⲩⲗⲁⲥ ⲟⲩⲟϩ ⲛ̀ⲛⲉⲕⲉⲣϩⲟϯ ⲉⲩⲛⲏⲟⲩ ⲛ̀ϫⲉ
      ϩⲁⲛⲡⲉⲧϩⲱⲟⲩ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ϥⲛⲁϩⲟⲡⲕ̅ ⲉⲩⲟⲩⲱϣⲥ̅ ⲛ̅ⲗⲁⲥ. ⲁⲩⲱ ⲛ̅ⲛⲉⲕⲣ̅ϩⲟⲧⲉ ϩⲏⲧⲟⲩ ⲛ̅ϩⲉⲛⲡⲉⲑⲟⲟⲩ ⲉⲩⲛⲏⲩ.</td>
      <td class="language English"><span style="color:#b00e23">(21)</span> He
      shall hide thee from the scourge of the tongue: and thou shalt not be
      afraid of coming evils.</td>
      <td class="language Greek"><span style="color:#b00e23">(21)</span> ἀπὸ
      µάστιγος γλώσσης σε κρύψει, καὶ οὐ µὴ φοβηθῇς ἀπὸ κακῶν
      ἐρχοµένων.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲛⲓⲣⲉϥϭⲓⲛ̀ϫⲟⲛⲥ ⲇⲉ ⲛⲉⲙ ⲛⲓⲁⲛⲟⲙⲟⲥ ⲉⲕⲉ̀ⲥⲱⲃⲓ ⲙ̀ⲙⲱⲟⲩ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲕⲛⲁⲥⲱⲃⲉ ⲛ̅ⲥⲁ ⲛ̅ⲣⲉϥϫⲓⲛ̅ϭⲟⲛⲥ̅ ⲙⲛ̅ ⲛ̅ⲁⲛⲟⲙⲟⲥ. ⲛ̅ⲛⲉⲕⲣ̅ϩⲟⲧⲉ ϩⲏⲧⲟⲩ ⲛ̅ⲛⲉⲑⲩⲣⲓⲟⲛ
      ⲛ̅ⲁⲕⲣⲓⲟⲛ.</td>
      <td class="language English"><span style="color:#b00e23">(22)</span> Thou
      shalt laugh at the unrighteous and the lawless: and thou shalt not be
      afraid of wild beasts.</td>
      <td class="language Greek"><span style="color:#b00e23">(22)</span>
      ἀδίκων καὶ ἀνόµων καταγελάσῃ, ἀπὸ δὲ θηρίων ἀγρίων οὐ µὴ
      φοβηθῇς·</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲛⲓⲑⲏⲣⲓⲟⲛ ⲛ̀ⲁⲅⲣⲓⲟⲛ ⲉⲩⲉ̀ⲉⲣϩⲓⲣⲏⲛⲏ ⲛⲉⲙⲁⲕ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲛⲉⲑⲩⲣⲓⲟⲛ ⲅⲁⲣ ⲛ̅ⲁⲅⲣⲓⲟⲛ ⲛⲁⲥⲱⲧⲙ̅ ⲛⲁⲕ.</td>
      <td class="language English"><span style="color:#b00e23">(23)</span> For
      the wild beasts of the field shall be at peace with thee.</td>
      <td class="language Greek"><span style="color:#b00e23">(23)</span> θῆρες
      γὰρ ἄγριοι εἰρηνεύσουσίν σοι.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲧⲟⲧⲉ ⲉⲕⲉ̀ⲉⲙⲓ ϫⲉ ⲉϥⲉ̀ⲉⲣϩⲓⲣⲏⲛⲏ ⲛ̀ϫⲉ ⲡⲉⲕⲏⲓ ⲡⲥⲟⲃϯ ⲇⲉ ⲛ̀ⲧⲉ ⲧⲉⲕⲥⲕⲏⲛⲏ
      ⲛ̀ⲛⲉϥⲉⲣⲛⲟⲃⲓ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲉⲓⲧⲁ ⲕⲛⲁⲉⲓⲙⲉ ϫⲉ ⲡⲉⲕⲏⲓ ⲛⲁⲥⲱⲧⲙ̅ ⲛⲁⲕ. ⲁⲩⲱ ⲛ̅ⲛⲉ ⲡⲙⲁⲛ̅ϣⲱⲡⲉ ⲛ̅ⲧⲉⲕⲥⲕⲩⲛⲏ
      ⲣ̅ⲛⲟⲃⲉ.</td>
      <td class="language English"><span style="color:#b00e23">(24)</span> Then
      shalt thou know that thy house shall be at peace, and the provision for
      thy tabernacle shall not fail.</td>
      <td class="language Greek"><span style="color:#b00e23">(24)</span> εἶτα
      γνώσῃ ὅτι εἰρηνεύσει σου ὁ οἶκος, ἡ δὲ δίαιτα τῆς σκηνῆς
      σου οὐ µὴ ἁµάρτῃ.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲉⲕⲉ̀ⲉⲙⲓ ϫⲉ ϥⲟϣ ⲛ̀ϫⲉ ⲡⲉⲕϫⲣⲟϫ ⲛⲉⲕϣⲏⲣⲓ ⲉⲩⲉ̀ⲉⲣ ⲙ̀ⲫⲣⲏϯ ⲛ̀ⲛⲓⲥⲙⲁϩ ⲧⲏⲣⲟⲩ ⲛ̀ⲧⲉ
      ⲧⲕⲟⲓ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲕⲛⲁⲉⲓⲙⲉ ⲇⲉ ϫⲉ ⲛⲁϣⲉ ⲡⲉⲕⲥⲡⲉⲣⲙⲁ. ⲁⲩⲱ ⲛⲉⲕϣⲏⲣⲉ ⲛⲁϣⲱⲡⲉ ⲛ̅ⲑⲉ ⲛ̅ⲛ̅ⲣⲱⲧ ⲧⲏⲣⲟⲩ
      ⲛ̅ⲧⲥⲱϣⲉ.</td>
      <td class="language English"><span style="color:#b00e23">(25)</span> And
      thou shalt know that thy seed shall be abundant; and thy children shall
      be like the herbage of the field.</td>
      <td class="language Greek"><span style="color:#b00e23">(25)</span>
      γνώσῃ δὲ ὅτι πολὺ τὸ σπέρµα σου, τὰ δὲ τέκνα σου ἔσται
      ὥσπερ τὸ παµβότανον τοῦ ἀγροῦ.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲉⲕⲉ̀ⲓ̀ ⲇⲉ ⲉ̀ⲡⲓⲙϩⲁⲩ ⲙ̀ⲫⲣⲏϯ ⲛ̀ⲟⲩⲥⲟⲩⲟ ϧⲉⲛ ⲧⲉϥⲟⲩⲛⲟⲩ ⲉ̀ⲁⲩⲱⲥϧ ϧⲉⲛ ⲡⲉϥⲥⲏⲟⲩ ⲓⲉ
      ⲙ̀ⲫⲣⲏϯ ⲛ̀ⲟⲩϩⲟⲓ ⲛ̀ⲧⲉ ⲟⲩϭⲛⲱⲟⲩ ⲉ̀ⲁⲩⲟⲗⲥ ⲉ̀ϧⲟⲩⲛ ϧⲉⲛ ⲧⲉⲥⲟⲩⲛⲟⲩ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲕⲛⲏⲩ ⲇⲉ ⲉⲡⲧⲁⲫⲟⲥ ⲛ̅ⲑⲉ ⲛⲟⲩⲥⲟⲩⲟ ϩⲙ̅ ⲡⲉϥⲇⲉ ⲉⲁⲩⲟϩⲥϥ̅ ϩⲙ ⲡⲉϥⲟⲩⲟⲉⲓϣ. ⲏ ⲛ̅ⲑⲉ
      ⲛ̅ⲟⲩϫⲁⲧⲙⲉ ⲛ̅ϫⲛⲟⲟⲩ ⲉⲁⲩϫⲓⲧⲥ̅ ⲉϩⲟⲩⲛ ⲛ̅ⲧⲉⲥⲟⲩⲛⲟⲩ.</td>
      <td class="language English"><span style="color:#b00e23">(26)</span> And
      thou shalt come to the grave like ripe corn reaped in its season, or as a
      heap of the corn-flour collected in proper time.</td>
      <td class="language Greek"><span style="color:#b00e23">(26)</span>
      ἐλεύσῃ δὲ ἐν τάφῳ ὥσπερ σῖτος ὥριµος κατὰ καιρὸν
      θεριζόµενος ἢ ὥσπερ θηµωνιὰ ἅλωνος καθ’ ὥραν
      συγκοµισθεῖσα.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ϩⲏⲡⲡⲉ ⲓⲥ ⲛⲁⲓ ⲁⲛϧⲉⲧϧⲱⲧⲟⲩ ⲙ̀ⲡⲁⲓⲣⲏϯ ⲛⲁⲓ ⲇⲉ ⲛⲉ ⲛⲏ ⲉⲧⲁⲛⲥⲟⲑⲙⲟⲩ ⲛ̀ⲑⲟⲕ ⲇⲉ ⲁⲣⲓⲉⲙⲓ
      ⲛ̀ϧⲣⲏⲓ ⲛ̀ϧⲏⲧⲕ ϫⲉ ⲟⲩ ⲡⲉⲧⲁⲕⲁⲓϥ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲉⲓⲥ ϩⲏⲏⲧⲉ ⲁⲛϩⲉⲧϩⲧ̅ ⲛⲁⲓ ⲛ̅ϯϩⲉ. ⲁⲩⲱ ⲛⲁⲓ ⲛⲉⲛⲧⲁⲛⲥⲟⲧⲙⲟⲩ. ⲛ̅ⲧⲟⲕ ⲇⲉ ⲉⲓⲙⲉ ⲛ̅ϩⲏⲧⲕ̅
      ϫⲉ ⲛ̅ⲧⲁⲕⲣ̅ ⲟⲩ.</td>
      <td class="language English"><span style="color:#b00e23">(27)</span>
      Behold, we have thus sought out these matters; these are what we have
      heard: but do thou reflect with thyself, if thou hast done anything
      wrong.</td>
      <td class="language Greek"><span style="color:#b00e23">(27)</span> ἰδοὺ
      ταῦτα οὕτως ἐξιχνιάσαµεν, ταῦτά ἐστιν ἃ ἀκηκόαµεν· σὺ δὲ
      γνῶθι σεαυτῷ εἴ τι ἔπραξας.</td>
    </tr>
  </table>
</body>
</html>
