<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_20.html" rel="next">
  <link href="job_18.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="job19">Job 19</h3>

  <table>
    <tr>
      <td><span style="color:#b00e23">(ⲁ̅)</span> ⲁϥⲉ̀ⲣⲟⲩⲱ ⲛ̀ϫⲉ ⲓⲱⲃ ⲡⲉϫⲁϥ</td>
      <td><span style="color:#b00e23">(ⲁ︦)</span> ⲁ ⲓ̈ⲱⲃ ⲇⲉ ⲟⲩⲱϣⲃ̅ ⲡⲉϫⲁϥ</td>
      <td><span style="color:#b00e23">(1)</span> Then Job answered and
      said,</td>
      <td><span style="color:#b00e23">(1)</span> Ὑπολαβὼν δὲ Ιωβ λέγει</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ϣⲁ ⲑⲛⲁⲩ ⲧⲉⲧⲉⲛϯϧⲓⲥⲓ
      ⲛ̀ⲧⲁⲯⲩⲭⲏ ⲟⲩⲟϩ ⲧⲉⲧⲉⲛϣⲟⲣϣⲉⲣ ⲙ̀ⲙⲟⲓ ϧⲉⲛ ϩⲁⲛⲥⲁϫⲓ</td>
      <td><span style="color:#b00e23">(ⲃ︦)</span> ϫⲉ ϣⲁⲧⲛⲁⲩ ⲉⲧⲉⲧⲛ̅ϯϩⲓⲥⲉ
      ⲛ̅ⲧⲁⲯⲩⲭⲏ. ⲁⲩⲱ ⲉⲧⲉⲧⲛ̅ϣⲟⲣϣⲣ̅ ⲙ̅ⲙⲟⲓ ϩⲛ̅ ϩⲉⲛϣⲁϫⲉ.</td>
      <td><span style="color:#b00e23">(2)</span> How long will ye vex my soul,
      and destroy me with words? only know that the Lord has dealt with me
      thus.</td>
      <td><span style="color:#b00e23">(2)</span> Ἕως τίνος ἔγκοπον ποιήσετε
      ψυχήν µου καὶ καθαιρεῖτε µε λόγοις;</td>
    </tr>

    <tr>
      <td><span style="color:#b00e23">(ⲅ̅)</span> ⲙⲟⲛⲟⲛ ⲅⲁⲣ ⲁⲣⲓⲉⲙⲓ ϫⲉ ⲡϭ̅ⲥ̅
      ⲁϥⲁⲓⲧ ⲙ̀ⲡⲁⲓⲣⲏϯ ⲧⲉⲧⲉⲛⲥⲁϫⲓ ⲛ̀ⲥⲱⲓ ⲧⲉⲧⲉⲛϣⲫⲓⲧ ϧⲁϫⲱⲓ ⲁⲛ ⲟⲩⲟϩ ⲧⲉⲧⲉⲛⲁⲣϣⲏⲧ
      ⲉ̀ϫⲱⲓ</td>
      <td><span style="color:#b00e23">(ⲅ︦)</span> ⲉⲓⲙⲉ ⲉⲙⲁⲧⲉ ϫⲉ ⲡϫⲟⲉⲓⲥ
      ⲡⲉⲛⲧⲁϥⲁⲁⲧ ⲛ̅ϯϩⲉ. ⲧⲉⲧⲛ̅ϣⲁϫⲉ ⲛ̅ⲥⲱⲓ ⲛ̅ⲧⲉⲧⲛ̅ϣⲓⲡⲉ ϩⲏⲧ ⲁⲛ ⲉⲧⲉⲧⲛ̅ ϩⲓϫⲱⲓ.</td>
      <td><span style="color:#b00e23">(3)</span> Ye speak against me; ye do not
      feel for me, but bear hard upon me.</td>
      <td><span style="color:#b00e23">(3)</span> γνῶτε µόνον ὅτι ὁ κύριος
      ἐποίησέ µε οὕτως· καταλαλεῖτέ µου, οὐκ αἰσχυνόµενοί µε ἐπίκεισθέ
      µοι.</td>
    </tr>

    <tr>
      <td><span style="color:#b00e23">(ⲇ̅)</span> ⲭⲁⲥ ϫⲉ ⲁ̀ⲛⲟⲕ ⲁⲓⲥⲱⲣⲉⲙ ⲧⲁⲫⲙⲏⲓ
      ⲟⲩⲟϩ ϥϣⲟⲡ ⲛⲉⲙⲏⲓ ⲛ̀ϫⲉ ⲡⲓⲡⲗⲁⲛⲟⲥ ⲉ̀ⲑⲣⲓϫⲉ ϩⲁⲛⲥⲁϫⲓ ⲛ̀ⲥϣⲉ ⲛ̀ϫⲟⲧⲟⲩ ⲁⲛ ⲛⲁⲥⲁϫⲓ ⲇⲉ
      ⲥⲉⲥⲟⲣⲉⲙ ⲟⲩⲟϩ ⲙ̀ⲡⲓϫⲟⲧⲟⲩ ϧⲉⲛ ⲡⲟⲩⲥⲏⲟⲩ</td>
      <td><span style="color:#b00e23">(ⲇ︦)</span> ⲁϩⲉ ⲛ̅ⲧⲟⲟⲩ ⲛⲁⲓⲡⲗⲁⲛⲁ ⲛⲁⲙⲉ. ⲁⲩⲱ
      ⲉⲣⲉ ⲡⲁⲡⲗⲁⲛⲟⲥ ϩⲁⲧⲏⲓ. ⲉϫⲱ ⲛ̅ⲟⲩϣⲁϫⲉ ⲉⲙⲉϣϣⲉ. ⲛⲁϣⲁϫⲉ ⲇⲉ ⲡⲗⲁⲛⲁ. ⲁⲩⲱ ⲡⲉⲩⲧⲏ
      ⲙ̅ⲡⲉ.</td>
      <td><span style="color:#b00e23">(4)</span> Yea verily, I have erred in
      truth, (but the error abides with myself) in having spoken words which it
      was not right to speak; and my words err, and are unreasonable.</td>
      <td><span style="color:#b00e23">(4)</span> ναὶ δὴ ἐπ’ ἀληθείας ἐγὼ
      ἐπλανήθην, παρ’ ἐµοὶ δὲ αὐλίζεται πλάνος (4a) λαλῆσαι ῥῆµα, ὃ οὐκ ἔδει,
      τὰ δὲ ῥήµατά µου πλανᾶται καὶ οὐκ ἐπὶ καιροῦ.</td>
    </tr>

    <tr>
      <td><span style="color:#b00e23">(ⲉ̅)</span> ⲉⲑⲃⲉⲟⲩ ⲛ̀ⲑⲱⲧⲉⲛ ⲧⲉⲧⲉⲛϭⲓⲥⲓ
      ⲙ̀ⲙⲱⲧⲉⲛ ⲉ̀ϩⲣⲏⲓ ⲉ̀ϫⲱⲓ ⲧⲉⲧⲉⲛⲟⲓ ⲛ̀ⲛⲓϣϯ ⲉ̀ϩⲣⲏⲓ ⲉ̀ϫⲱⲓ ϧⲉⲛ ⲟⲩϣⲱϣ</td>
      <td><span style="color:#b00e23">(ⲉ︦)</span> ⲕⲁⲁⲥ ⲇⲉ ϫⲉ ⲧⲉⲧⲛ̅ⲧⲱⲟⲩⲛ ⲉϫⲱⲓ.
      ⲧⲉⲧⲛ̅ϥⲱϭⲉ ⲇⲉ ⲉϫⲱⲓ ϩⲛ̅ ⲟⲩⲛⲟϭⲛⲉϭ.</td>
      <td><span style="color:#b00e23">(5)</span> But alas! for ye magnify
      yourselves against me, and insult me with reproach.</td>
      <td><span style="color:#b00e23">(5)</span> ἔα δὲ ὅτι ἐπ’ ἐµοὶ
      µεγαλύνεσθε, ἐνάλλεσθε δέ µοι ὀνείδει.</td>
    </tr>

    <tr>
      <td><span style="color:#b00e23">(ⲋ̅)</span> ⲁⲣⲓⲉⲙⲓ ⲟⲩⲛ ϫⲉ ⲡϭ̅ⲥ̅
      ⲡⲉⲧⲁϥϣⲑⲉⲣⲑⲱⲣⲧ ⲁϥϭⲓⲥⲓ ⲇⲉ ⲙ̀ⲡⲉϥⲧⲁϫⲣⲟ ⲉ̀ϩⲣⲏⲓ ⲉ̀ϫⲱⲓ</td>
      <td><span style="color:#b00e23">(ⲋ︦)</span> ⲉⲓⲙⲉ ⲇⲉ ϫⲉ ⲡϫⲟⲉⲓⲥ
      ⲡⲉⲛⲧⲁϥϣⲧⲣ̅ⲧⲱⲣⲧ̅. ⲁϥϫⲓⲥⲉ ⲙ̅ⲡⲉϥⲧⲁϫⲣⲟ ⲉϫⲱⲓ.</td>
      <td><span style="color:#b00e23">(6)</span> Know then that it is the Lord
      that has troubled me, and has raised his bulwark against me.</td>
      <td><span style="color:#b00e23">(6)</span> γνῶτε οὖν ὅτι ὁ κύριός ἐστιν ὁ
      ταράξας, ὀχύρωµα δὲ αὐτοῦ ἐπ’ ἐµὲ ὕψωσεν.</td>
    </tr>

    <tr>
      <td><span style="color:#b00e23">(ⲍ̅)</span> ϩⲏⲡⲡⲉ ϯⲛⲁⲥⲱⲃⲓ ϧⲉⲛ ⲟⲩϣⲱϣ ⲟⲩⲟϩ
      ⲛ̀ⲛⲁⲥⲁϫⲓ ϯⲱϣ ⲉ̀ⲃⲟⲗ ⲟⲩⲟϩ ⲙ̀ⲙⲟⲛ ϩⲗⲓ ϣⲟⲡ</td>
      <td><span style="color:#b00e23">(ⲍ︦)</span> ⲉⲓⲥ ϩⲏⲏⲧⲉ ϯⲥⲱⲃⲉ ϩⲛ̅ ⲟⲩⲛⲟϭⲛⲉϭ
      ⲁⲩⲱ ⲛ̅ⲛⲁϣⲁϫⲉ. ϯⲛⲁϫⲓϣⲕⲁⲕ ⲉⲃⲟⲗ ⲁⲩⲱ ⲙ̅ⲙⲛ̅ ϩⲁⲡ ⲛ̅ⲥⲁ ⲗⲁⲁⲩ ⲛ̅ⲥⲁ.</td>
      <td><span style="color:#b00e23">(7)</span> Behold, I laugh at reproach; I
      will not speak: or I will cry out, but there is nowhere judgment.</td>
      <td><span style="color:#b00e23">(7)</span> ἰδοὺ γελῶ ὀνείδει καὶ οὐ
      λαλήσω· κεκράξοµαι, καὶ οὐδαµοῦ κρίµα.</td>
    </tr>

    <tr>
      <td><span style="color:#b00e23">(ⲏ̅)</span> ⲁⲩⲕⲱϯ ⲙ̀ⲡⲁⲕⲱϯ ⲟⲩⲟϩ ⲛ̀ⲛⲁⲥⲓⲛⲓ
      ⲁⲩⲭⲱ ⲛ̀ⲟⲩⲭⲁⲕⲓ ϩⲓϫⲉⲛ ⲡⲁϩⲟ</td>
      <td><span style="color:#b00e23">(ⲏ︦)</span> ⲁⲩⲕⲱⲧⲉ ⲉⲣⲟⲓ ⲁⲩⲱ ⲛ̅ⲛⲁⲥⲁⲁⲧⲟⲩ.
      ⲁϥⲕⲱ ⲛ̅ⲟⲩⲕⲁⲕⲉ ϩⲓⲣⲙ̅ ⲡⲁϩⲟ.</td>
      <td><span style="color:#b00e23">(8)</span> I am fenced round about, and
      can by no means escape: he has set darkness before my face.</td>
      <td><span style="color:#b00e23">(8)</span> κύκλῳ περιῳκοδόµηµαι καὶ οὐ µὴ
      διαβῶ, ἐπὶ πρόσωπόν µου σκότος ἔθετο.</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟϩ ⲁⲩⲃⲁϣⲧ ⲙ̀ⲡⲁⲱⲟⲩ ⲁϥⲱⲗⲓ ⲇⲉ
      ⲙ̀ⲡⲁⲭⲗⲟⲙ ⲉ̀ⲃⲟⲗ ϩⲓϫⲉⲛ ⲧⲁⲁⲫⲉ</td>
      <td><span style="color:#b00e23">(ⲑ︦)</span> ⲁϥⲕⲁⲁⲧ ⲇⲉ ⲕⲁϩⲏⲩ ⲙ̅ⲡⲁⲉⲟⲟⲩ.
      ⲁϥϥⲓ ⲇⲉ ⲙ̅ⲡⲁⲕⲗⲟⲙ ϩⲓϫⲛ̅ ⲧⲁⲓⲁⲡⲉ.</td>
      <td><span style="color:#b00e23">(9)</span> And he has stripped me of my
      glory, and has taken the crown from my head.</td>
      <td><span style="color:#b00e23">(9)</span> τὴν δὲ δόξαν ἀπ’ ἐµοῦ
      ἐξέδυσεν, ἀφεῖλεν δὲ στέφανον ἀπὸ κεφαλῆς µου.</td>
    </tr>

    <tr>
      <td><span style="color:#b00e23">(ⲓ̅)</span> ⲁϥϫⲟⲣⲧ ⲇⲉ ⲉ̀ⲃⲟⲗ ϧⲉⲛ ⲛⲏ ⲉⲧⲕⲱϯ
      ⲉ̀ⲣⲟⲓ ⲟⲩⲟϩ ⲁⲓϣⲉ ⲛⲏⲓ ⲁϥⲕⲱⲣϫ ⲇⲉ ⲛ̀ⲧⲁϩⲉⲗⲡⲓⲥ ⲙ̀ⲫⲣⲏϯ ⲛ̀ⲟⲩϣϣⲏⲛ</td>
      <td><span style="color:#b00e23">(ⲓ︦)</span> ⲁϥⲧⲁⲕⲟⲓ ⲇⲉ ⲙ̅ⲡⲁⲕⲱⲧⲉ ⲁⲩⲱ
      ⲁⲓⲱϫⲛ̅. ⲁϥϣⲱⲱⲧ ⲇⲉ ⲛ̅ⲧⲁϩⲉⲗⲡⲓⲥ ⲛ̅ⲑⲉ ⲛ̅ⲟⲩϣⲏⲛ.</td>
      <td><span style="color:#b00e23">(10)</span> He has torn me around about,
      and I am gone: and he has cut off my hope like a tree.</td>
      <td><span style="color:#b00e23">(10)</span> διέσπασέν µε κύκλῳ, καὶ
      ᾠχόµην· ἐξέκοψεν δὲ ὥσπερ δένδρον τὴν ἐλπίδα µου.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲁϥⲉⲣⲭⲣⲁⲥⲑⲉ ⲇⲉ ⲛⲏⲓ ϧⲉⲛ
      ⲟⲩϫⲱⲛⲧ ⲙ̀ⲙⲁϣⲱ ⲁϥⲭⲁⲧ ⲛ̀ⲧⲟⲧϥ ⲙ̀ⲫⲣⲏϯ ⲛ̀ⲟⲩϫⲁϫⲓ</td>
      <td><span style="color:#b00e23">(ⲓ︦ⲁ︦)</span> ⲁϥⲭⲣⲱ ⲇⲉ ⲛⲁⲓ ϩⲛ̅ ⲟⲩⲛⲟϭ
      ⲛ̅ⲟⲣⲅⲏ ⲁϥⲟⲡⲧ̅ ⲇⲉ ϩⲱⲥ ϫⲁϫⲉ.</td>
      <td><span style="color:#b00e23">(11)</span> And he has dreadfully handled
      me in anger, and has counted me for an enemy.</td>
      <td><span style="color:#b00e23">(11)</span> δεινῶς δέ µοι ὀργῇ ἐχρήσατο,
      ἡγήσατο δέ µε ὥσπερ ἐχθρόν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲁⲩⲓ ⲇⲉ ⲉ̀ϩⲣⲏⲓ ⲉ̀ϫⲱⲓ ⲛ̀ϫⲉ
      ⲛⲉϥϭⲱⲛⲧ ⲧⲏⲣⲟⲩ ⲁⲩⲕⲱϯ ⲉ̀ⲣⲟⲓ ϩⲓ ⲛⲁⲙⲱⲓⲧ ⲛ̀ϫⲉ ϩⲁⲛⲣⲉϥϫⲱⲣϫ</td>
      <td><span style="color:#b00e23">(ⲓ︦ⲃ︦)</span> ⲁ ⲛⲉϥⲙⲁⲛ̅ⲥⲟⲟⲛⲉ ⲇⲉ ⲉⲓ ⲉϫⲱⲓ
      ϩⲓⲟⲩⲥⲟⲡ ϩⲛ̅ ⲛⲁϩⲓⲟⲟⲩⲉ. ⲁ ⲛ̅ⲣⲉϥⲣⲕⲣⲟϥ ⲕⲱⲧⲉ ⲉⲣⲟⲓ.</td>
      <td><span style="color:#b00e23">(12)</span> His troops also came upon me
      with one accord, liars in wait compassed my ways.</td>
      <td><span style="color:#b00e23">(12)</span> ὁµοθυµαδὸν δὲ ἦλθον τὰ
      πειρατήρια αὐτοῦ ἐπ’ ἐµοὶ ταῖς ὁδοῖς µου, ἐκύκλωσάν µε ἐγκάθετοι.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲁⲩϣⲉ ⲛⲱⲟⲩ ⲉ̀ⲃⲟⲗ ϩⲁⲣⲟⲓ ⲛ̀ϫⲉ
      ⲛⲁⲥⲛⲏⲟⲩ ⲁⲩⲥⲟⲩⲉⲛ ϩⲁⲛϣⲉⲙⲙⲱⲟⲩ ⲉ̀ϩⲟⲧⲉⲣⲟⲓ</td>
      <td><span style="color:#b00e23">(ⲓ︦ⲅ︦)</span> ⲁ ⲛⲁⲥⲛⲏⲩ ⲟⲩⲏ ⲙ̅ⲙⲟⲓ. ⲁⲩⲥⲟⲩⲛ
      ϩⲉⲛϣⲙ̅ⲙⲟ ⲉϩⲟⲩⲉ ⲉⲣⲟⲓ. ⲁ ⲛⲁϣⲃⲉⲉⲣⲉ ⲇⲉ ⲣ̅ ⲟⲩⲁϩⲓϩⲏⲧ.</td>
      <td><span style="color:#b00e23">(13)</span> My brethren have stood aloof
      from me; they have recognized strangers rather than me: and my friends
      have become pitiless.</td>
      <td><span style="color:#b00e23">(13)</span> ἀπ’ ἐµοῦ δὲ ἀδελφοί µου
      ἀπέστησαν, ἔγνωσαν ἀλλοτρίους ἢ ἐµέ· φίλοι δέ µου ἀνελεήµονες
      γεγόνασιν.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛⲁϣⲫⲏⲣ ⲇⲉ ⲁⲩⲉⲣⲁⲧⲛⲁⲓ
      ⲙ̀ⲡⲟⲩϫⲟⲩϣⲧ ⲉ̀ⲣⲟⲓ ⲛ̀ϫⲉ ⲛⲏ ⲉⲧϧⲉⲛⲧ ⲉ̀ⲣⲟⲓ ⲟⲩⲟϩ ⲛⲏ ⲉⲧⲥⲱⲟⲩⲛ ⲙ̀ⲡⲁⲣⲁⲛ
      ⲁⲩⲉⲣⲡⲁⲱⲃϣ</td>
      <td><span style="color:#b00e23">(ⲓ︦ⲇ︦)</span> ⲁⲩⲱ ⲙ̅ⲡⲉ ⲛⲉⲧϩⲓⲧⲟⲩⲱⲓ ⲣ̅ⲛⲟϥⲣⲉ
      ⲛⲁⲓ. ⲁ ⲛⲉⲧⲥⲟⲟⲩⲛ̅ ⲙ̅ⲡⲁⲣⲁⲛ ⲣ̅ⲡⲁⲱⲃϣ̅.</td>
      <td><span style="color:#b00e23">(14)</span> My nearest of kin have not
      acknowledged me, and they that knew my name, have forgotten me.</td>
      <td><span style="color:#b00e23">(14)</span> οὐ προσεποιήσαντό µε οἱ
      ἐγγύτατοί µου, καὶ οἱ εἰδότες µου τὸ ὄνοµα ἐπελάθοντό µου.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲛⲓⲑⲉϣⲉⲩ ⲛ̀ⲧⲉ ⲡⲁⲏⲓ ⲛⲉⲙ ⲛⲁⲃⲱⲕ
      ⲛⲁⲓⲟⲓ ⲛ̀ϣⲉⲙⲙⲟ ⲙ̀ⲡⲟⲩⲙ̀ⲑⲟ ⲉ̀ⲃⲟⲗ</td>
      <td><span style="color:#b00e23">(ⲓ︦ⲉ︦)</span> ⲁⲓⲣ̅ϣⲙ̅ⲙⲟ ⲙ̅ⲡⲙ̅ⲧⲟ ⲉⲃⲟⲗ
      ⲛ̅ⲛⲁⲣⲙ̅ⲣⲁⲩⲉ. ⲙⲛ̅ ⲛⲁϩⲙ̅ϩⲁⲗ.</td>
      <td><span style="color:#b00e23">(15)</span> As for my household, and my
      maid-servants, I was a stranger before them.</td>
      <td><span style="color:#b00e23">(15)</span> γείτονες οἰκίας θεράπαιναί τέ
      µου, ἀλλογενὴς ἤµην ἐναντίον αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲁⲓⲙⲟⲩϯ ⲉ̀ⲡⲁⲃⲱⲕ ⲟⲩⲟϩ
      ⲙ̀ⲡⲉϥⲉⲣⲟⲩⲱ ⲛⲏⲓ ⲛⲁⲓϯϩⲟ ⲇⲉ ϧⲉⲛ ⲣⲱⲓ</td>
      <td><span style="color:#b00e23">(ⲓ︦ⲋ︦)</span> ⲁⲓⲙⲟⲩⲧⲉ ⲉⲡⲁϩⲙ̅ϩⲁⲗ
      ⲙ̅ⲡⲉϥⲥⲱⲧⲙ̅ ⲉⲣⲟⲓ. ⲛⲉⲣⲉ ⲧⲁⲧⲁⲡⲣⲟ ⲥⲟⲡⲥ̅.</td>
      <td><span style="color:#b00e23">(16)</span> I called my servant, and he
      hearkened not; and my mouth intreated him.</td>
      <td><span style="color:#b00e23">(16)</span> θεράποντά µου ἐκάλεσα, καὶ
      οὐχ ὑπήκουσεν· στόµα δέ µου ἐδέετο.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩⲟϩ ⲛⲁⲓⲧⲱⲃϩ ⲛ̀ⲧⲁⲥϩⲓⲙⲓ
      ⲛⲁⲓⲙⲟⲩϯ ⲡⲉ ⲉⲓϯϩⲟ ⲉ̀ⲛⲓϣⲏⲣⲓ ⲛ̀ⲧⲉ ⲛⲁⲡⲁⲗⲗⲁⲕⲏ</td>
      <td><span style="color:#b00e23">(ⲓ︦ⲍ︦)</span> ⲁⲩⲱ ⲛⲉⲓⲕⲱⲣϣ̅ ⲉⲧⲁⲥϩⲓⲙⲉ.
      ⲛⲉⲓⲙⲟⲩ ⲇⲉ ⲉⲓⲕⲱⲣϣ̅ ⲉⲛ̅ϣⲏⲣⲉ ⲛ̅ⲛⲁⲡⲁⲗⲗⲁⲕⲏ.</td>
      <td><span style="color:#b00e23">(17)</span> And I besought my wife, and
      earnestly intreated the sons of my concubines.</td>
      <td><span style="color:#b00e23">(17)</span> καὶ ἱκέτευον τὴν γυναῖκά µου,
      προσεκαλούµην δὲ κολακεύων υἱοὺς παλλακίδων µου·</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲛ̀ⲑⲱⲟⲩ ⲇⲉ ⲁⲩϩⲓⲡϩⲟ ⲙ̀ⲙⲟⲓ ϣⲁ
      ⲉⲛⲉϩ ⲉ̀ϣⲱⲡ ⲁⲓϣⲁⲛⲧⲱⲛⲧ ⲥⲉⲥⲁϫⲓ ⲛ̀ⲥⲱⲓ</td>
      <td><span style="color:#b00e23">(ⲓ︦ⲏ︦)</span> ⲛ̅ⲧⲟⲟⲩ ⲇⲉ ⲁⲩⲕⲁⲁⲧ ⲛ̅ⲥⲱⲟⲩ ϣⲁ
      ⲉⲛⲉϩ. ⲉⲓϣⲁⲛⲧⲱⲟⲩⲛ ϣⲁⲩϣⲁϫⲉ ⲛ̅ⲥⲱⲓ.</td>
      <td><span style="color:#b00e23">(18)</span> But they rejected me for
      ever; whenever I rise up, they speak against me.</td>
      <td><span style="color:#b00e23">(18)</span> οἱ δὲ εἰς τὸν αἰῶνά µε
      ἀπεποιήσαντο· ὅταν ἀναστῶ, κατ’ ἐµοῦ λαλοῦσιν.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲁⲩⲟⲣⲃⲉⲧ ⲇⲉ ⲛ̀ϫⲉ ⲛⲏ ⲉⲧⲥⲱⲟⲩⲛ
      ⲙ̀ⲙⲟⲓ ⲛⲏ ⲉ̀ⲛⲁⲓⲙⲉⲓ ⲙ̀ⲙⲱⲟⲩ ⲁⲩⲧⲱⲟⲩⲛ ⲉ̀ϩⲣⲏⲓ ⲉ̀ϫⲱⲓ</td>
      <td><span style="color:#b00e23">(ⲓ︦ⲑ︦)</span> ⲁ ⲛⲉⲧⲥⲟⲟⲩⲛ ⲙ̅ⲙⲟⲓ ⲃⲟⲟⲧ. ⲁⲩⲱ
      ⲁ ⲛⲉϯⲙⲉ ⲙ̅ⲙⲟⲟⲩ ⲧⲱⲟⲩⲛ ⲉϫⲱⲓ.</td>
      <td><span style="color:#b00e23">(19)</span> They that saw me abhorred me:
      the very persons whom I had loved, rose up against me.</td>
      <td><span style="color:#b00e23">(19)</span> ἐβδελύξαντο δέ µε οἱ εἰδότες
      µε· οὓς δὴ ἠγαπήκειν, ἐπανέστησάν µοι.</td>
    </tr>

    <tr>
      <td><span style="color:#b00e23">(ⲕ̅)</span> ⲁⲩⲉⲣϩⲟⲗⲓ ⲛ̀ϫⲉ ⲛⲁⲥⲁⲣⲝ ϧⲉⲛ
      ⲛⲁϣⲁⲣ ⲟⲩⲟϩ ⲥⲉⲟⲩⲱⲙ ⲛ̀ⲛⲁⲕⲁⲥ ϧⲉⲛ ⲛⲟⲩϣⲟⲗ</td>
      <td><span style="color:#b00e23">(ⲕ︦)</span> ⲁ ⲛⲁⲥⲁⲣⲝ̅ ⲗⲟϥⲗⲉϥ ϩⲙ̅ ⲡⲁϣⲁⲁⲣ.
      ⲁⲩⲱ ⲛⲁⲕⲉⲉⲥ ϣⲟⲟⲡ ϩⲁ ϩⲉⲛⲛⲁⲁϫⲉ.</td>
      <td><span style="color:#b00e23">(20)</span> My flesh is corrupt under my
      skin, and my bones are held in my teeth.</td>
      <td><span style="color:#b00e23">(20)</span> ἐν δέρµατί µου ἐσάπησαν αἱ
      σάρκες µου, τὰ δὲ ὀστᾶ µου ἐν ὀδοῦσιν ἔχεται.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲛⲁⲓ ⲛⲏⲓ ⲟⲩⲟϩ ⲛⲁⲓ ⲛⲏⲓ ⲱ
      ⲛⲁϣⲫⲏⲣ ⲧϫⲓϫ ⲅⲁⲣ ⲙ̀ⲡϭ̅ⲥ̅ ⲡⲉⲧⲁⲥϭⲟ ⲉ̀ⲣⲟⲓ</td>
      <td><span style="color:#b00e23">(ⲕ︦ⲁ︦)</span> ⲛⲁ ⲛⲁⲓ. ⲛⲁ ⲛⲁⲓ. ⲱ ⲛⲁϣⲃⲉⲉⲣ.
      ⲧϭⲓϫ ⲅⲁⲣ ⲙ̅ⲡϫⲟⲉⲓⲥ ⲧⲉⲛⲧⲁⲥϫⲱϩ ⲉⲣⲟⲓ.</td>
      <td><span style="color:#b00e23">(21)</span> Pity me, pity me, O friends;
      for it is the hand of the Lord that has touched me.</td>
      <td><span style="color:#b00e23">(21)</span> ἐλεήσατέ µε, ἐλεήσατέ µε, ὦ
      φίλοι· χεὶρ γὰρ κυρίου ἡ ἁψαµένη µού ἐστιν.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲉⲑⲃⲉⲟⲩ ⲧⲉⲧⲉⲛϭⲟϫⲓ ⲛ̀ⲥⲱⲓ
      ⲙ̀ⲫⲣⲏϯ ⲙ̀ⲡϭ̅ⲥ̅ ⲟⲩⲟϩ ⲧⲉⲧⲉⲛⲥⲏⲟⲩ ⲁⲛ ⲉ̀ⲃⲟⲗ ϧⲉⲛ ⲧⲁⲥⲁⲣⲝ</td>
      <td><span style="color:#b00e23">(ⲕ︦ⲃ︦)</span> ⲉⲧⲃⲉ ⲟⲩ ⲇⲉ ⲧⲉⲧⲛ̅ⲡⲏⲧ ⲛ̅ⲥⲱⲓ
      ⲛ̅ⲑⲉ ⲙ̅ⲡϫⲟⲉⲓⲥ. ⲁⲩⲱ ⲛ̅ⲧⲉⲧⲛ̅ⲥⲉⲓ ⲁⲛ ⲛ̅ⲛⲁⲥⲁⲣⲝ̅.</td>
      <td><span style="color:#b00e23">(22)</span> Wherefore do ye persecute me
      as also the Lord does, and are not satisfied with my flesh?</td>
      <td><span style="color:#b00e23">(22)</span> διὰ τί δέ µε διώκετε ὥσπερ
      καὶ ὁ κύριος, ἀπὸ δὲ σαρκῶν µου οὐκ ἐµπίπλασθε;</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲛⲓⲙ ⲅⲁⲣ ⲉⲧⲛⲁⲧⲏⲓⲥ ⲉ̀ⲑⲣⲟⲩⲥϧⲉ
      ⲛⲁⲥⲁϫⲓ ⲛ̀ⲧⲟⲩⲭⲁⲩ ⲇⲉ ϧⲉⲛ ⲟⲩϫⲱⲙ ϣⲁ ⲉⲛⲉϩ</td>
      <td><span style="color:#b00e23">(ⲕ︦ⲅ︦)</span> ⲛⲓⲙ ⲅⲁⲣ ⲡⲉⲧⲛⲁϯ ⲛ̅ⲛⲁϣⲁϫⲉ
      ⲉⲥϩⲁⲓⲥⲟⲩ. ⲛ̅ⲥⲉⲕⲁⲁⲩ ϩⲛ̅ ⲟⲩϫⲱⲱⲙⲉ ⲛ̅ϣⲁ ⲉⲛⲉϩ.</td>
      <td><span style="color:#b00e23">(23)</span> For oh that my words were
      written, and that they were recorded in a book forever,</td>
      <td><span style="color:#b00e23">(23)</span> τίς γὰρ ἂν δῴη γραφῆναι τὰ
      ῥήµατά µου, τεθῆναι δὲ αὐτὰ ἐν βιβλίῳ εἰς τὸν αἰῶνα</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ϧⲉⲛ ⲟⲩⲅⲣⲁⲫⲓⲟⲛ ⲙ̀ⲃⲉⲛⲓⲡⲓ ⲛⲉⲙ
      ⲧⲁⲧϩ ⲓⲉ ⲛ̀ⲧⲟⲩⲫⲟⲧϩⲟⲩ ϩⲓ ϩⲁⲛⲡⲉⲧⲣⲁ</td>
      <td><span style="color:#b00e23">(ⲕ︦ⲇ︦)</span> ⲏ ⲛ̅ⲥⲉϣⲧ̅ϣⲱⲧⲟⲩ ϩⲛ̅
      ⲟⲩⲡⲉⲧⲣⲁ.</td>
      <td><span style="color:#b00e23">(24)</span> with an iron pen and lead, or
      graven in the rocks!</td>
      <td><span style="color:#b00e23">(24)</span> ἐν γραφείῳ σιδηρῷ καὶ µολίβῳἢ
      ἐν πέτραις ἐγγλυφῆναι;</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ϯⲥⲱⲟⲩⲛ ⲅⲁⲣ ϫⲉ ⲟⲩϣⲁ ⲉⲛⲉϩ ⲡⲉ
      ⲫⲏ ⲉⲧⲛⲁⲃⲟⲗⲧ ⲉ̀ⲃⲟⲗ ϩⲓϫⲉⲛ ⲡⲕⲁϩⲓ</td>
      <td><span style="color:#b00e23">(ⲕ︦ⲉ︦)</span> ϯⲥⲟⲟⲩⲛ ⲅⲁⲣ ϫⲉ ⲟⲩϣⲁ ⲉⲛⲉϩ ⲡⲉ
      ⲡⲉⲧⲛⲁⲃⲟⲗⲧ̅ ⲉⲃⲟⲗ ϩⲓϫⲙ̅ ⲡⲕⲁϩ.</td>
      <td><span style="color:#b00e23">(25)</span> For I know that he is eternal
      who is about to deliver me,</td>
      <td><span style="color:#b00e23">(25)</span> οἶδα γὰρ ὅτι ἀέναός ἐστιν ὁ
      ἐκλύειν µε µέλλων ἐπὶ γῆς.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲉ̀ⲑⲣⲉϥⲧⲟⲩⲛⲟⲥ ⲡⲁϣⲁⲣ ⲫⲏ
      ⲉⲧⲟⲩⲱⲧϩ ⲛ̀ⲛⲁⲓ ⲉ̀ⲡϣⲱⲓ ⲉⲧⲁ ⲛⲁⲓ ⲅⲁⲣ ϣⲱⲡⲓ ⲛⲏⲓ ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅</td>
      <td><span style="color:#b00e23">(ⲕ︦ⲋ︦)</span> ⲉⲧⲟⲩⲛⲉⲥ ⲡⲁϣⲁⲁⲣ ⲉⲧⲱⲧϩ̅ ⲛⲁⲓ
      ⲛ̅ⲛⲁⲓ. ⲛⲧⲁ ⲛⲁⲓ ⲅⲁⲣ ⲉⲓ ⲉϫⲱⲓ ⲉⲃⲟⲗ ϩⲓⲧⲙ̅ ⲡϫⲟⲉⲓⲥ.</td>
      <td><span style="color:#b00e23">(26)</span> and to raise up upon the
      earth my skin that endures these sufferings: for these things have been
      accomplished to me of the Lord;</td>
      <td><span style="color:#b00e23">(26)</span> ἀναστήσαι τὸ δέρµα µου τὸ
      ἀνατλῶν ταῦτα· παρὰ γὰρ κυρίου ταῦτά µοι συνετελέσθη,</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲛⲏ ⲁ̀ⲛⲟⲕ ⲉ̀ϯⲥⲱⲟⲩⲛⲟⲩ ⲙ̀ⲙⲱⲟⲩ
      ⲉ̀ϧⲣⲏⲓ ⲛ̀ϧⲏⲧ ⲛⲏ ⲉⲧⲁ ⲛⲁⲃⲁⲗ ⲛⲁⲩ ⲉ̀ⲣⲱⲟⲩ ⲟⲩⲟϩ ⲕⲉⲟⲩⲁⲓ ⲁⲛ ⲁⲩϫⲱⲕ ⲇⲉ ⲉ̀ⲃⲟⲗ ⲧⲏⲣⲟⲩ
      ⲉ̀ϧⲣⲏⲓ ϧⲉⲛ ⲕⲉⲛⲧ</td>
      <td><span style="color:#b00e23">(ⲕ︦ⲍ︦)</span> ⲛⲁⲓ ⲁⲛⲟⲕ ⲉϯⲥⲟⲟⲩⲛ ⲙ̅ⲙⲟⲟⲩ.
      ⲛⲉⲛⲧⲁ ⲛⲁⲃⲁⲗ ⲅⲁⲣ ⲛⲁⲩ ⲉⲣⲟⲟⲩ ⲛ̅ⲕⲉⲟⲩⲁ ⲁⲛ. ⲁⲩϫⲱⲕ ⲧⲏⲣⲟⲩ ⲛⲁⲓ ⲉⲃⲟⲗ ϩⲛ̅
      ⲕⲟⲩⲛ̅ⲧ.</td>
      <td><span style="color:#b00e23">(27)</span> which I am conscious of in
      myself, which mine eye has seen, and not another, but all have been
      fulfilled to me in my bosom.</td>
      <td><span style="color:#b00e23">(27)</span> ἃ ἐγὼ ἐµαυτῷ συνεπίσταµαι, ἃ
      ὁ ὀφθαλµός µου ἑόρακεν καὶ οὐκ ἄMος· πάντα δέ µοι συντετέλεσται ἐν
      κόλπῳ.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲓⲥϫⲉ ⲇⲉ ⲧⲉⲧⲉⲛⲛⲁϫⲟⲥ ϫⲉ ⲟⲩ ⲡⲉ
      ⲉⲧⲉⲛⲛⲁϫⲟϥ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲟⲩⲟϩ ⲟⲩⲛⲟⲩⲛⲓ ⲛ̀ⲧⲉ ⲟⲩⲥⲁϫⲓ ⲧⲉⲛⲛⲁϫⲉⲙⲥ ⲛ̀ϧⲏⲧϥ</td>
      <td><span style="color:#b00e23">(ⲕ︦ⲏ︦)</span> ⲉϣϫⲉ ⲧⲉⲧⲛⲁϫⲟⲟⲥ ⲇⲉ ϫⲉ ⲛ̅ⲛⲁϫⲉ
      ⲟⲩ ⲙ̅ⲡⲉϥⲙ̅ⲧⲟ ⲉⲃⲟⲗ.</td>
      <td><span style="color:#b00e23">(28)</span> But if ye shall also say,
      What shall we say before him, and so find the root of the matter in
      him?</td>
      <td><span style="color:#b00e23">(28)</span> εἰ δὲ καὶ ἐρεῖτε Τί ἐροῦµεν
      ἔναντι αὐτοῦ; καὶ ῥίζαν λόγου εὑρήσοµεν ἐν αὐτῷ·</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲁⲣⲓϩⲟϯ ϩⲱⲧⲉⲛ ϧⲁⲧϩⲏ
      ⲛ̀ⲟⲩⲉⲡⲓⲕⲁⲗⲓⲙⲙⲁ ⲟⲩϫⲱⲛⲧ ⲅⲁⲣ ⲉϥⲉ̀ⲓ̀ ⲉ̀ϫⲉⲛ ⲛⲓⲁⲛⲟⲙⲟⲥ ⲧⲟⲧⲉ ⲉⲩⲉ̀ⲉⲙⲓ ϫⲉ ⲁⲥⲑⲱⲛ
      ⲧⲟⲩϩⲩⲗⲏ</td>
      <td><span style="color:#b00e23">(ⲕ︦ⲑ︦)</span> ⲁⲣⲓϩⲟⲧⲉ ϩⲱⲱⲧ ⲧⲏⲩⲧⲛ̅ ⲉⲃⲟⲗ
      ϩⲙ̅ ⲡⲡⲉⲑⲏⲡ. ⲡϭⲱⲛⲧ̅ ⲕⲁⲣ ⲛⲏⲩ ⲉϫⲛ̅ ⲛ̅ⲁⲛⲟⲙⲟⲥ. ⲁⲩⲱ ⲧⲟⲧⲉ ⲥⲉⲛⲁⲉⲓⲙⲉ ϫⲉ ⲉⲣⲉ
      ⲧⲉⲩϩⲏⲗⲏ ϫⲉ ⲉⲣⲉ ⲧⲉⲩϩⲏⲗⲏ ⲧⲱⲛ:</td>
      <td><span style="color:#b00e23">(29)</span> Do ye also beware of deceit:
      for wrath will come upon transgressors; and then shall they know where
      their substance is.</td>
      <td><span style="color:#b00e23">(29)</span> εὐλαβήθητε δὴ καὶ ὑµεῖς ἀπὸ
      ἐπικαλύµµατος· θυµὸς γὰρ ἐπ’ ἀνόµους ἐπελεύσεται, καὶ τότε γνώσονται ποῦ
      ἐστιν αὐτῶν ἡ ὕλη.</td>
    </tr>
  </table>
</body>
</html>
