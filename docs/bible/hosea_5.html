<!DOCTYPE html>
<html>
<head>
  <title>Hosea</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="hosea_6.html" rel="next">
  <link href="hosea_4.html" rel="prev">
  <script src="main.js" type="module"></script>
</head>
<body class="chapter">
  <h4 id="hosea_5" class="title">Hosea 5</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲥⲱⲧⲉⲙ ⲉ̀ⲛⲁⲓ ⲛⲓⲟⲩⲏⲃ ⲟⲩⲟϩ ⲙⲁϩⲑⲏⲧⲉⲛ ⲡⲏⲓ ⲙ̀ⲡⲓⲥ̅ⲗ̅ ⲟⲩⲟϩ ϭⲓⲥⲙⲏ ⲡⲏⲓ ⲙ̀ⲡⲟⲩⲣⲟ ϫⲉ
      ⲟⲩⲏⲓ ⲁⲣⲉ ⲡⲓϩⲁⲡ ⲭⲏ ⲟⲩⲃⲉ ⲑⲏⲛⲟⲩ ϫⲉ ⲁⲣⲉⲧⲉⲛϣⲱⲡⲓ ⲛ̀ⲟⲩⲫⲁϣ ⲙ̀ⲡⲓⲙⲁⲛ̀ⲁⲣⲉϩ ⲛⲉⲙ
      ⲙ̀ⲫⲣⲏϯ ⲛ̀ⲟⲩϣⲛⲉ ⲉϥⲫⲱⲣϣ ⲉ̀ϫⲉⲛ ⲡⲓⲧⲁⲃⲓⲣⲓⲟⲛ</td>
      <td class="language English"><span style="color:#b00e23">(1)</span> Hear
      these things, ye priests; and attend, O house of Israel; and hearken, O
      house of the king; for the controversy is with you, because ye have been
      a snare in Scopia, and as a net spread on Itabyrium,</td>
      <td class="language Greek"><span style="color:#b00e23">(1)</span>
      Ἀκούσατε ταῦτα, οἱ ἱερεῖς, καὶ προσέχετε, οἶκος Ισραηλ, καὶ ὁ
      οἶκος τοῦ βασιλέως, ἐνωτίζεσθε, διότι πρὸς ὑµᾶς ἐστιν τὸ
      κρίµα, ὅτι παγὶς ἐγενήθητε τῇ σκοπιᾷ καὶ ὡς δίκτυον
      ἐκτεταµένον ἐπὶ τὸ Ἰταβύριον,</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ⲫⲁⲓ
      ⲉⲧⲁ ⲛⲏ ⲉⲧϫⲱⲣϫ ⲉ̀ϯϫⲟⲣϫⲥ ⲑⲟⲕⲥϥ ⲁ̀ⲛⲟⲕ ⲇⲉ ⲡⲉ ⲡⲉⲧⲉⲛⲣⲉϥϯⲥⲃⲱ</td>
      <td class="language English"><span style="color:#b00e23">(2)</span> which
      they that hunt the prey have fixed: but I will correct you.</td>
      <td class="language Greek"><span style="color:#b00e23">(2)</span> ὃ οἱ
      ἀγρεύοντες τὴν θήραν κατέπηξαν. ἐγὼ δὲ παιδευτὴς ὑµῶν·</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲁ̀ⲛⲟⲕ ⲁⲓⲥⲟⲩⲉⲛ ⲉⲫⲣⲉⲙ ⲟⲩⲟϩ ⲡⲓⲥ̅ⲗ̅ ϥⲟⲩⲏⲟⲩ ⲙ̀ⲙⲟⲓ ⲁⲛ ϫⲉ ⲟⲩⲏⲓ ⲁϥⲉⲣⲡⲟⲣⲛⲉⲩⲓⲛ ϯⲛⲟⲩ
      ⲛ̀ϫⲉ ⲉⲫⲣⲉⲙ ⲟⲩⲟϩ ⲁϥⲥⲱϥ ⲛ̀ϫⲉ ⲡⲓⲥ̅ⲗ̅</td>
      <td class="language English"><span style="color:#b00e23">(3)</span> I
      know Ephraim, and Israel is not far from me: for now Ephraim has gone
      grievously a-whoring, Israel is defiled.</td>
      <td class="language Greek"><span style="color:#b00e23">(3)</span> ἐγὼ
      ἔγνων τὸν Εφραιµ, καὶ Ισραηλ οὐκ ἄπεστιν ἀπ’ ἐµοῦ, διότι νῦν
      ἐξεπόρνευσεν Εφραιµ, ἐµιάνθη Ισραηλ·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲙ̀ⲡⲟⲩϯ ⲛ̀ⲛⲟⲩⲙⲉⲩⲓ ⲛ̀ϩⲏⲧ ⲉ̀ⲑⲣⲟⲩⲧⲁⲥⲑⲱⲟⲩ ϩⲁ ⲡⲟⲩⲛⲟⲩϯ ϫⲉ ⲟⲩⲡⲛ̅ⲁ̅ ⲙ̀ⲡⲟⲣⲛⲓⲁ
      ⲡⲉ ⲉⲧⲉ ⲛ̀ϧⲏⲧⲟⲩ ⲡϭ̅ⲥ̅ ⲇⲉ ⲙ̀ⲡⲟⲩⲥⲟⲩⲱⲛϥ</td>
      <td class="language English"><span style="color:#b00e23">(4)</span> They
      have not framed their counsels to return to their God, for the spirit of
      fornication is in them, and they have not known the Lord.</td>
      <td class="language Greek"><span style="color:#b00e23">(4)</span> οὐκ
      ἔδωκαν τὰ διαβούλια αὐτῶν τοῦ ἐπιστρέψαι πρὸς τὸν θεὸν
      αὐτῶν, ὅτι πνεῦµα πορνείας ἐν αὐτοῖς ἐστιν, τὸν δὲ κύριον
      οὐκ ἐπέγνωσαν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲉϥⲉ̀ⲑⲉⲃⲓⲟ ⲛ̀ϫⲉ ⲡϣⲱϣ ⲙ̀ⲡⲓⲥ̅ⲗ̅ ⲉ̀ϫⲉⲛ ⲡⲉϥϩⲟ ⲟⲩⲟϩ ⲙ̀ⲡⲓⲥ̅ⲗ̅ ⲛⲉⲙ ⲉⲫⲣⲉⲙ
      ⲉⲩⲉ̀ϣⲱⲛⲓ ϧⲉⲛ ⲛⲟⲩϭⲓⲛ̀ϫⲟⲛⲥ ⲟⲩⲟϩ ⲡⲕⲉⲓⲟⲩⲇⲁⲥ ⲉϥⲉ̀ϣⲱⲡⲓ ⲛⲉⲙⲱⲟⲩ</td>
      <td class="language English"><span style="color:#b00e23">(5)</span> And
      the pride of Israel shall be brought low before his face; and Israel and
      Ephraim shall fall in their iniquities; and Judas also shall fall with
      them.</td>
      <td class="language Greek"><span style="color:#b00e23">(5)</span> καὶ
      ταπεινωθήσεται ἡ ὕβρις τοῦ Ισραηλ εἰς πρόσωπον αὐτοῦ, καὶ
      Ισραηλ καὶ Εφραιµ ἀσθενήσουσιν ἐν ταῖς ἀδικίαις αὐτῶν, καὶ
      ἀσθενήσει καὶ Ιουδας µετ’ αὐτῶν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲥⲉⲛⲁϣⲉ ⲛⲱⲟⲩ ⲛⲉⲙ ϩⲁⲛⲉⲥⲱⲟⲩ ⲛⲉⲙ ϩⲁⲛⲙⲁⲥⲓ ⲉ̀ⲑⲣⲟⲩⲕⲱϯ ⲛ̀ⲥⲁ ⲡϭ̅ⲥ̅ ⲟⲩⲟϩ
      ⲛ̀ⲛⲟⲩϫⲉⲙϥ</td>
      <td class="language English"><span style="color:#b00e23">(6)</span> They
      shall go with sheep and calves diligently to seek the Lord; but they
      shall not find him, for he has withdrawn himself from them.</td>
      <td class="language Greek"><span style="color:#b00e23">(6)</span> µετὰ
      προβάτων καὶ µόσχων πορεύσονται τοῦ ἐκζητῆσαι τὸν κύριον καὶ
      οὐ µὴ εὕρωσιν αὐτόν, ὅτι ἐξέκλινεν ἀπ’ αὐτῶν,</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ϫⲉ
      ⲁϥⲣⲓⲕⲓ ⲉ̀ⲃⲟⲗ ϩⲁⲣⲱⲟⲩ ϫⲉ ⲁⲩⲭⲁ ⲡϭ̅ⲥ̅ ⲛ̀ⲥⲱⲟⲩ ϫⲉ ⲁⲩϣⲱⲡⲓ ⲛⲱⲟⲩ ⲛ̀ϫⲉ ϩⲁⲛϣⲏⲣⲓ
      ⲛ̀ϣⲉⲙⲙⲟ ϯⲛⲟⲩ ⲉⲥⲉ̀ⲟⲩⲟⲙⲟⲩ ⲛ̀ϫⲉ ϯⲉⲧⲏϣⲓ ⲛⲉⲙ ⲡⲟⲩⲕⲗⲏⲣⲟⲥ</td>
      <td class="language English"><span style="color:#b00e23">(7)</span> For
      they have forsaken the Lord; for strange children have been born to them:
      now shall the cankerworm devour them and their heritages.</td>
      <td class="language Greek"><span style="color:#b00e23">(7)</span> ὅτι
      τὸν κύριον ἐγκατέλιπον, ὅτι τέκνα ἀλλότρια ἐγεννήθησαν
      αὐτοῖς· νῦν καταφάγεται αὐτοὺς ἡ ἐρυσίβη καὶ τοὺς κλήρους
      αὐτῶν.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁⲣⲓⲥⲁⲗⲡⲓⲍⲓⲛ ⲛ̀ⲟⲩⲥⲁⲗⲡⲓⲅⲅⲟⲥ ϩⲓϫⲉⲛ ⲛⲓⲑⲁⲗ ⲱϣ ⲉ̀ⲃⲟⲗ ϩⲓϫⲉⲛ ⲛⲓⲙⲁ ⲉⲧϭⲟⲥⲓ ϩⲓⲱⲓϣ
      ϩⲓϫⲉⲛ ⲡⲏⲓ ⲛ̀ⲱⲛ ⲁϥⲧⲱⲙⲧ ⲛ̀ϫⲉ ⲃⲉⲛⲓⲁⲙⲓⲛ</td>
      <td class="language English"><span style="color:#b00e23">(8)</span> Blow
      ye the trumpet on the hills, sound aloud on the heights: proclaim in the
      house of On, Benjamin is amazed.</td>
      <td class="language Greek"><span style="color:#b00e23">(8)</span>
      Σαλπίσατε σάλπιγγι ἐπὶ τοὺς βουνούς, ἠχήσατε ἐπὶ τῶν ὑψηλῶν,
      κηρύξατε ἐν τῷ οἴκῳ Ων· ἐξέστη Βενιαµιν,</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉⲫⲣⲉⲙ ⲁϥϣⲱⲡⲓ ⲉ̀ⲡⲧⲁⲕⲟ ϧⲉⲛ ϩⲁⲛⲉϩⲟⲟⲩ ⲛ̀ⲧⲉ ⲡⲥⲟϩⲓ ϧⲉⲛ ⲛⲓⲫⲩⲗⲏ ⲛ̀ⲧⲉ ⲡⲓⲥ̅ⲗ̅
      ⲁⲓⲟⲩⲟⲛϩ ⲛ̀ⲛⲏ ⲉⲧⲉⲛϩⲟⲧ ⲉ̀ⲃⲟⲗ</td>
      <td class="language English"><span style="color:#b00e23">(9)</span>
      Ephraim has come to nought in the days of reproof: in the tribes of
      Israel I have shown faithful dealings.</td>
      <td class="language Greek"><span style="color:#b00e23">(9)</span> Εφραιµ
      εἰς ἀφανισµὸν ἐγένετο ἐν ἡµέραις ἐλέγχου· ἐν ταῖς φυλαῖς
      τοῦ Ισραηλ ἔδειξα πιστά.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲁⲩϣⲱⲡⲓ ⲛ̀ϫⲉ ⲛⲉⲛⲁⲣⲭⲱⲛ ⲛ̀ⲓⲟⲩⲇⲁⲥ ⲙ̀ⲫⲣⲏϯ ⲛ̀ⲉⲩⲟⲩⲱⲧⲉⲃ ⲛ̀ϩⲁⲛⲑⲟϣ ⲉ̀ⲃⲟⲗ ϯⲛⲁϫⲱϣ
      ⲙ̀ⲡⲁⲙⲃⲟⲛ ⲉ̀ϩⲣⲏⲓ ⲉ̀ϫⲱⲟⲩ ⲙ̀ⲫⲣⲏϯ ⲛ̀ⲟⲩⲙⲱⲟⲩ</td>
      <td class="language English"><span style="color:#b00e23">(10)</span> The
      princes of Juda became as they that removed the bounds: I will pour out
      upon them my fury as water.</td>
      <td class="language Greek"><span style="color:#b00e23">(10)</span>
      ἐγένοντο οἱ ἄρχοντες Ιουδα ὡς µετατιθέντες ὅρια, ἐπ’ αὐτοὺς
      ἐκχεῶ ὡς ὕδωρ τὸ ὅρµηµά µου.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁϥϯϫⲟⲙ ⲛ̀ϫⲉ ⲉⲫⲣⲉⲙ ⲙ̀ⲡⲉϥⲁⲛⲧⲓⲇⲓⲕⲟⲥ ⲁϥϩⲱⲙⲓ ⲉ̀ϫⲉⲛ ⲡⲓϩⲁⲡ ϫⲉ ⲁϥⲉⲣϩⲏⲧⲥ ⲙ̀ⲙⲟϣⲓ
      ⲥⲁⲫⲁϩⲟⲩ ⲛ̀ⲛⲓⲙⲉⲧⲉⲫⲗⲏⲟⲩ</td>
      <td class="language English"><span style="color:#b00e23">(11)</span>
      Ephraim altogether prevailed against his adversary, he trod judgment
      under foot, for he began to go after vanities.</td>
      <td class="language Greek"><span style="color:#b00e23">(11)</span>
      κατεδυνάστευσεν Εφραιµ τὸν ἀντίδικον αὐτοῦ, κατεπάτησεν κρίµα,
      ὅτι ἤρξατο πορεύεσθαι ὀπίσω τῶν µαταίων.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲁ̀ⲛⲟⲕ ϯⲛⲁⲉⲣ ⲙⲫⲣⲏϯ ⲛ̀ⲟⲩϣⲑⲟⲣⲧⲉⲣ ⲛ̀ⲉⲫⲣⲉⲙ ⲛⲉⲙ ⲙ̀ⲫⲣⲏϯ ⲛ̀ⲟⲩϫⲟⲕϩϥ ⲙ̀ⲡⲏⲓ
      ⲛ̀ⲓⲟⲩⲇⲁ</td>
      <td class="language English"><span style="color:#b00e23">(12)</span>
      Therefore I will be as consternation to Ephraim, and as a goad to the
      house of Juda.</td>
      <td class="language Greek"><span style="color:#b00e23">(12)</span> καὶ
      ἐγὼ ὡς ταραχὴ τῷ Εφραιµ καὶ ὡς κέντρον τῷ οἴκῳ Ιουδα.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲁϥⲛⲁⲩ ⲛ̀ϫⲉ ⲉⲫⲣⲉⲙ ⲉ̀ⲡⲉϥϣⲱⲛⲓ ⲟⲩⲟϩ ⲓⲟⲩⲇⲁⲥ ⲉ̀ⲡⲉϥⲙⲕⲁϩ ⲛ̀ϩⲏⲧ ⲟⲩⲟϩ ⲁϥϣⲉ ⲛⲁϥ
      ⲛ̀ϫⲉ ⲉⲫⲣⲉⲙ ϩⲁ ⲛⲓⲁⲥⲥⲩⲣⲓⲟⲥ ⲟⲩⲟϩ ⲁϥⲟⲩⲱⲣⲡ ⲛ̀ϩⲁⲛⲡⲣⲉⲥⲃⲓⲥ ϩⲁ ⲡⲟⲩⲣⲟ ⲓⲁⲣⲓⲙ ⲟⲩⲟϩ
      ⲛ̀ⲑⲟϥ ⲙ̀ⲡⲉϥϣ̀ϫⲉⲙϫⲟⲙ ⲛ̀ⲧⲟⲩϫⲉ ⲑⲏⲛⲟⲩ ⲟⲩⲟϩ ⲛ̀ⲛⲉϥⲙⲟⲩⲛⲕ ⲛ̀ϫⲉ ⲡⲉⲙⲕⲁϩ ⲛ̀ϩⲏⲧ ⲉ̀ⲃⲟⲗ
      ϧⲉⲛ ⲑⲏⲛⲟⲩ</td>
      <td class="language English"><span style="color:#b00e23">(13)</span> And
      Ephraim saw his disease, and Judas his pain; then Ephraim went to the
      Assyrians, and sent ambassadors to king Jarim: but he could not heal you,
      and your pain shall in nowise cease from you.</td>
      <td class="language Greek"><span style="color:#b00e23">(13)</span> καὶ
      εἶδεν Εφραιµ τὴν νόσον αὐτοῦ καὶ Ιουδας τὴν ὀδύνην αὐτοῦ,
      καὶ ἐπορεύθη Εφραιµ πρὸς Ἀσσυρίους καὶ ἀπέστειλεν πρέσβεις
      πρὸς βασιλέα Ιαριµ· καὶ αὐτὸς οὐκ ἠδυνάσθη ἰάσασθαι ὑµᾶς,
      καὶ οὐ µὴ διαπαύσῃ ἐξ ὑµῶν ὀδύνη.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ϫⲉ ⲟⲩⲏⲓ ⲁ̀ⲛⲟⲕ ϯⲟⲓ ⲙ̀ⲫⲣⲏϯ ⲛ̀ⲟⲩⲡⲁⲛⲑⲏⲣ ⲛ̀ⲉⲫⲣⲉⲙ ⲛⲉⲙ ⲙ̀ⲫⲣⲏϯ ⲛ̀ⲟⲩⲙⲟⲩⲓ ⲙ̀ⲡⲏⲓ
      ⲛ̀ⲓⲟⲩⲇⲁ ϯⲛⲁⲉⲣⲁⲡⲁⲛⲧⲁⲛ ⲉ̀ⲣⲱⲟⲩ ϧⲉⲛ ⲡⲓⲙⲱⲓⲧ ⲛ̀ⲧⲉ ⲛⲓⲁⲥⲥⲩⲣⲓⲟⲥ ⲙ̀ⲫⲣⲏϯ ⲛ̀ⲟⲩⲗⲁⲃⲟⲓ
      ⲉⲥϫⲱⲛⲧ ⲉⲥϩⲟⲕⲉⲣ ⲟⲩⲟϩ ⲁ̀ⲛⲟⲕ ϯⲛⲁϩⲱⲗⲉⲙ ⲟⲩⲟϩ ϯⲛⲁϣⲉ ⲛⲏⲓ ⲟⲩⲟϩ ϯⲛⲁⲱⲗⲓ ⲟⲩⲟϩ
      ⲛ̀ⲛⲉϥϣⲱⲡⲓ ⲛ̀ϫⲉ ⲫⲏ ⲉⲑⲛⲁⲥⲱϯ</td>
      <td class="language English"><span style="color:#b00e23">(14)</span>
      Wherefore I am as a panther to Ephraim, and as a lion to the house of
      Juda: and I will tear, and go away; and I will take, and there shall be
      none to deliver.</td>
      <td class="language Greek"><span style="color:#b00e23">(14)</span> διότι
      ἐγώ εἰµι ὡς πανθὴρ τῷ Εφραιµ καὶ ὡς λέων τῷ οἴκῳ Ιουδα·
      καὶ ἐγὼ ἁρπῶµαι καὶ πορεύσοµαι καὶ λήµψοµαι, καὶ οὐκ ἔσται
      ὁ ἐξαιρούµενος.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ϯⲛⲁϣⲉ ⲛⲏⲓ ⲟⲩⲟϩ ⲛ̀ⲧⲁⲧⲁⲥⲑⲟ ⲉ̀ⲡⲁⲙⲁ ϣⲁⲧⲟⲩⲧⲁⲕⲟ ⲟⲩⲟϩ ⲥⲉⲛⲁⲕⲱϯ ⲛ̀ⲥⲁ
      ⲡⲁϩⲟ</td>
      <td class="language English"><span style="color:#b00e23">(15)</span> I
      will go and return to my place, until they are brought to nought, and
      then shall they seek my face.</td>
      <td class="language Greek"><span style="color:#b00e23">(15)</span>
      πορεύσοµαι καὶ ἐπιστρέψω εἰς τὸν τόπον µου, ἕως οὗ
      ἀφανισθῶσιν· καὶ ἐπιζητήσουσιν τὸ πρόσωπόν µου, ἐν θλίψει
      αὐτῶν ὀρθριοῦσι πρός µε λέγοντες</td>
    </tr>
  </table>
</body>
</html>
