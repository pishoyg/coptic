<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_99.html" rel="next">
  <link href="psalms_97.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_98" class="title">Psalms 98</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ϥ̅ⲏ̅.
      ⲛ̀ⲧⲉ ⲇⲁⲩⲓⲇ.</span>
      </td>
      <td class="language Sahidic">ϥ̅ⲏ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</td>
      <td class="language English">A Psalm of David.</td>
      <td class="language Greek">Ψαλµὸς τῷ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲁ
      ⲡϭ̅ⲥ̅ ⲉⲣⲟⲩⲣⲟ ⲙⲁⲣⲟⲩϫⲱⲛⲧ ⲛ̀ϫⲉ ϩⲁⲛⲗⲁⲟⲥ: ⲫⲏ ⲉⲧϩⲉⲙⲥⲓ ϩⲓϫⲉⲛ ⲛⲓⲭⲉⲣⲟⲩⲃⲓⲙ ⲙⲁⲣⲉϥⲕⲓⲙ
      ⲛ̀ϫⲉ ⲡⲕⲁϩⲓ.</td>
      <td class="language Sahidic"><span style="color:#b00e23">(ⲁ︦)</span>
      ⲡϫⲟⲉⲓⲥ ⲁϥⲣ̅ⲣⲟ ⲙⲁⲣⲉ ⲛ̅ⲗⲁⲟⲥ ⲛⲟⲩϭⲥ̅ ⲡⲉⲧϩⲙⲟⲟⲥ ⲉϩⲣⲁⲓ ⲉϫⲛ̅ ⲛⲉⲭⲉⲣⲟⲩⲃⲓⲛ ⲙⲁⲣⲉ ⲡⲕⲁϩ
      ⲕⲓⲙ.</td>
      <td class="language English"><span style="color:#b00e23">(1)</span> The
      Lord reigns; —let the people rage; it is he that sits upon the cherubs,
      let the earth be moved.</td>
      <td class="language Greek"><span style="color:#b00e23">(1)</span> Ὁ
      κύριος ἐβασίλευσεν, ὀργιζέσθωσαν λαοί· ὁ καθήµενος ἐπὶ τῶν χερουβιν,
      σαλευθήτω ἡ γῆ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲛⲓϣϯ ⲡⲉ ⲡϭ̅ⲥ̅ ϧⲉⲛ ⲥⲓⲱⲛ: ⲟⲩⲟϩ ϥϭⲟⲥⲓ ⲉ̀ϫⲉⲛ ⲛⲓⲗⲁⲟⲥ ⲧⲏⲣⲟⲩ.</td>
      <td class="language Sahidic"><span style="color:#b00e23">(ⲃ︦)</span>
      ⲟⲩⲛⲟϭ ⲡⲉ ⲡϫⲟⲉⲓⲥ ϩⲛ̅ ⲥⲓⲱⲛ ⲉϥϫⲟⲥⲉ ⲉϫⲛ̅ ⲛ̅ⲗⲁⲟⲥ ⲧⲏⲣⲟⲩ.</td>
      <td class="language English"><span style="color:#b00e23">(2)</span> The
      Lord is great in Sion, and is high over all the people.</td>
      <td class="language Greek"><span style="color:#b00e23">(2)</span> κύριος
      ἐν Σιων µέγας καὶ ὑψηλός ἐστιν ἐπὶ πάντας τοὺς λαούς·</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲙⲁⲣⲟⲩⲟⲩⲱⲛϩ ⲉ̀ⲃⲟⲗ ⲙ̀ⲡⲉϥⲛⲓϣϯ ⲛ̀ⲣⲁⲛ ϫⲉ ϥⲟⲓ ⲛ̀ϩⲟϯ ⲟⲩⲟϩ ϥⲟⲩⲁⲃ:</td>
      <td class="language Sahidic"><span style="color:#b00e23">(ⲅ︦)</span>
      ⲙⲁⲣⲟⲩⲟⲩⲱⲛϩ̅ ⲉⲃⲟⲗ ⲙ̅ⲡⲉⲕⲛⲟϭ ⲛ̅ⲣⲁⲛ ϫⲉ ⲟⲩϩⲟⲧⲉ ⲡⲉ ⲁⲩⲱ ϥⲟⲩⲁⲁⲃ.</td>
      <td class="language English"><span style="color:#b00e23">(3)</span> Let
      them give thanks to thy great name; for it is terrible and holy.</td>
      <td class="language Greek"><span style="color:#b00e23">(3)</span>
      ἐξοµολογησάσθωσαν τῷ ὀνόµατί σου τῷ µεγάλῳ, ὅτι φοβερὸν καὶ ἅγιόν
      ἐστιν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲟⲩⲟϩ ⲡⲧⲁⲓⲟ ⲛ̀ⲟⲩⲟⲩⲣⲟ ⲉϥⲙⲉⲓ ⲙ̀ⲡϩⲁⲡ:
      ⲛ̀ⲑⲟⲕ ⲁⲕⲥⲟⲃϯ ⲛ̀ⲛⲏ ⲉⲧⲥⲟⲩⲧⲱⲛ: ⲟⲩϩⲁⲡ ⲛⲉⲙ ⲟⲩⲙⲉⲑⲙⲏⲓ ⲛ̀ⲑⲟⲕ ⲁⲕⲁⲓⲧⲟⲩ ϧⲉⲛ
      ⲓⲁⲕⲱⲃ.</td>
      <td class="language Sahidic"><span style="color:#b00e23">(ⲇ︦)</span> ⲁⲩⲱ
      ⲡⲧⲁⲉⲓⲟ ⲛ̅ⲟⲩⲣ̅ⲣⲟ ⲡⲉ ⲙⲉⲣⲉ ⲫⲁⲡ. ⲛ̅ⲧⲟⲕ ⲁⲕⲥⲃ̅ⲧⲉ ⲡⲥⲟⲟⲩⲧⲛ̅ ⲛ̅ⲧⲟⲕ ⲡⲉⲛⲧⲁⲕⲣ̅ ⲡϩⲁⲡ
      ⲙⲛ̅ ⲧⲇⲓⲕⲁⲓⲟⲥⲩⲛⲏ ϩⲛ̅ ⲓⲁⲕⲱⲃ.</td>
      <td class="language English"><span style="color:#b00e23">(4)</span> And
      the king’s honour loves judgment; thou hast prepared equity, thou hast
      wrought judgment and justice in Jacob.</td>
      <td class="language Greek"><span style="color:#b00e23">(4)</span> καὶ
      τιµὴ βασιλέως κρίσιν ἀγαπᾷ· σὺ ἡτοίµασας εὐθύτητας, κρίσιν καὶ
      δικαιοσύνην ἐν Ιακωβ σὺ ἐποίησας.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(4)</span> ϭⲓⲥⲓ ⲙ̀ⲡϭ̅ⲥ̅ ⲡⲉⲛⲛⲟⲩϯ ⲟⲩⲱϣⲧ
      ⲙ̀ⲫⲙⲁⲛ̀ⲥⲉⲙⲛⲓ ⲛ̀ⲧⲉ ⲛⲉϥϭⲁⲗⲁⲩϫ ϫⲉ ϥⲟⲩⲁⲃ.</td>
      <td class="language Sahidic"><span style="color:#b00e23">(ⲉ︦)</span>
      ϫⲉⲥⲧ̅ ⲡϫⲟⲉⲓⲥ ⲡⲉⲛⲛⲟⲩⲧⲉ. ⲛ̅ⲧⲉⲧⲛ̅ⲟⲩⲱϣⲧ̅ ⲙ̅ⲡϩⲩⲡⲟⲡⲟⲇⲓⲟⲛ ⲛ̅ⲛⲉϥⲟⲩⲉⲣⲏⲧⲉ.</td>
      <td class="language English"><span style="color:#b00e23">(5)</span> Exalt
      ye the Lord our God, and worship at his footstool; for he is holy.</td>
      <td class="language Greek"><span style="color:#b00e23">(5)</span> ὑψοῦτε
      κύριον τὸν θεὸν ἡµῶν καὶ προσκυνεῖτε τῷ ὑποποδίῳ τῶν ποδῶν αὐτοῦ, ὅτι
      ἅγιός ἐστιν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(5)</span> ⲙⲱⲩ̀ⲥⲏⲥ ⲛⲉⲙ ⲁⲁⲣⲱⲛ ϧⲉⲛ ⲛⲉϥⲟⲩⲏⲃ: ⲛⲉⲙ
      ⲥⲁⲙⲟⲩⲏⲗ ϧⲉⲛ ⲛⲏ ⲉⲧⲧⲱⲃϩ ⲙ̀ⲡⲉϥⲣⲁⲛ. <span style="color:#05537d">(6)</span>
      ⲛⲁⲩⲧⲱⲃϩ ⲙ̀ⲡϭ̅ⲥ̅ ⲟⲩⲟϩ ⲛ̀ⲑⲟϥ ⲛⲁϥⲥⲱⲧⲉⲙ ⲉ̀ⲣⲱⲟⲩ:</td>
      <td class="language Sahidic"><span style="color:#b00e23">(ⲋ︦)</span> ϫⲉ
      ⲙⲱⲩ̈ⲥⲏⲥ ⲟⲩⲁⲁⲃ ⲙⲛ̅ ⲁⲁⲣⲱⲛ ϩⲛ̅ ⲛⲉϥⲟⲩⲏⲏⲃ. ⲁⲩⲱ ⲥⲁⲙⲟⲩⲏⲗ ϩⲛ̅ ⲛⲉⲧⲉⲡⲓⲕⲁⲗⲉⲓ
      ⲙ̅ⲡⲉϥⲣⲁⲛ. ⲁⲩⲱϣ ⲉϩⲣⲁⲓ ⲉⲡϫⲟⲉⲓⲥ ⲁⲩⲱ ⲛ̅ⲧⲟϥ ⲁϥⲥⲱⲧⲙ̅ ⲉⲣⲟⲟⲩ.</td>
      <td class="language English"><span style="color:#b00e23">(6)</span> Moses
      and Aaron among his priests, and Samuel among them that call upon his
      name; they called upon the Lord, and he heard them.</td>
      <td class="language Greek"><span style="color:#b00e23">(6)</span> Μωυσῆς
      καὶ Ααρων ἐν τοῖς ἱερεῦσιν αὐτοῦ, καὶ Σαµουηλ ἐν τοῖς ἐπικαλουµένοις τὸ
      ὄνοµα αὐτοῦ· ἐπεκαλοῦντο τὸν κύριον, καὶ αὐτὸς ἐπήκουσεν αὐτῶν,</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(6)</span> ϧⲉⲛ ⲟⲩⲥⲧⲩⲗⲗⲟⲥ ⲛ̀ϭⲏⲡⲓ ⲛⲁϥⲥⲁϫⲓ
      ⲛⲉⲙⲱⲟⲩ: ⲁⲩⲁⲣⲉϩ ⲅⲁⲣ ⲉ̀ⲛⲉϥⲙⲉⲧⲙⲉⲑⲣⲉⲩ: ⲛⲉⲙ ⲛⲓϩⲱⲛ ⲉⲧⲁϥⲧⲏⲓⲧⲟⲩ ⲛⲱⲟⲩ.</td>
      <td class="language Sahidic"><span style="color:#b00e23">(ⲍ︦)</span>
      ⲁϥϣⲁϫⲉ ⲛⲙ̅ⲙⲁⲩ ϩⲛ̅ ⲟⲩⲥⲧⲩⲗⲟⲥ ⲛ̅ⲕⲗⲟⲟⲗⲉ. ⲁⲩϩⲁⲣⲉϩ ⲉⲛⲉϥⲙⲛ̅ⲧⲙⲛ̅ⲧⲣⲉ. ⲁⲩⲱ
      ⲛⲉϥⲡⲣⲟⲥⲧⲁⲅⲙⲁ ⲉⲛⲧⲁϥⲧⲁⲁⲩ ⲛⲁⲩ.</td>
      <td class="language English"><span style="color:#b00e23">(7)</span> He
      spoke to them in a pillar of cloud; they kept his testimonies, and the
      ordinances which he gave them.</td>
      <td class="language Greek"><span style="color:#b00e23">(7)</span> ἐν
      στύλῳ νεφέλης ἐλάλει πρὸς αὐτούς· ἐφύλασσον τὰ µαρτύρια αὐτοῦ καὶ τὰ
      προστάγµατα, ἃ ἔδωκεν αὐτοῖς.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(7)</span> ⲡϭ̅ⲥ̅ ⲡⲉⲛⲛⲟⲩϯ ⲛ̀ⲑⲟⲕ ⲛⲁⲕⲥⲱⲧⲉⲙ
      ⲉ̀ⲣⲱⲟⲩ: ⲫϯ ⲁⲕϣⲱⲡⲓ ⲛⲱⲟⲩ ⲛ̀ⲟⲩⲣⲉϥⲭⲱ ⲉ̀ⲃⲟⲗ: ⲛⲉⲙ ⲟⲩⲣⲉϥϭⲓⲙ̀ⲡϣⲓϣ ⲉ̀ϩⲣⲏⲓ ⲉ̀ϫⲉⲛ
      ⲛⲟⲩϩⲃⲏⲟⲩⲓ ⲧⲏⲣⲟⲩ.</td>
      <td class="language Sahidic"><span style="color:#b00e23">(ⲏ︦)</span>
      ⲡϫⲟⲉⲓⲥ ⲡⲉⲛⲛⲟⲩⲧⲉ ⲛ̅ⲧⲟⲕ ⲉⲛⲧⲁⲕⲥⲱⲧⲙ̅ ⲉⲣⲟⲟⲩ. ⲡⲛⲟⲩⲧⲉ ⲛ̅ⲧⲟⲕ ⲉⲛⲧⲁⲕⲕⲱ ⲛⲁⲩ ⲉⲃⲟⲗ.
      ⲁⲕⲉⲓⲣⲉ ⲙ̅ⲡⲉⲕⲃⲁ ⲛ̅ⲛⲉⲩϩⲃⲏⲩⲉ ⲧⲏⲣⲟⲩ.</td>
      <td class="language English"><span style="color:#b00e23">(8)</span> O
      Lord our God, thou heardest them; O God, thou becamest propitious to
      them, though thou didst take vengeance on all their devices.</td>
      <td class="language Greek"><span style="color:#b00e23">(8)</span> κύριε ὁ
      θεὸς ἡµῶν, σὺ ἐπήκουες αὐτῶν· ὁ θεός, σὺ εὐίλατος ἐγίνου αὐτοῖς καὶ
      ἐκδικῶν ἐπὶ πάντα τὰ ἐπιτηδεύµατα αὐτῶν.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ϭⲓⲥⲓ ⲙ̀ⲡϭ̅ⲥ̅ ⲡⲉⲛⲛⲟⲩϯ: ⲟⲩⲱϣⲧ
      ⲙ̀ⲡⲉϥⲧⲱⲟⲩ ⲉⲑⲟⲩⲁⲃ: ϫⲉ ϥⲟⲩⲁⲃ ⲛ̀ϫⲉ ⲡϭ̅ⲥ̅ ⲡⲉⲛⲛⲟⲩϯ.</td>
      <td class="language Sahidic"><span style="color:#b00e23">(ⲑ︦)</span>
      ϫⲉⲥⲧ̅ ⲡϫⲟⲉⲓⲥ ⲡⲉⲛⲛⲟⲩⲧⲉ. ⲛ̅ⲧⲉⲧⲛ̅ⲟⲩⲱϣⲧ̅ ⲙ̅ⲡⲉϥⲧⲟⲟⲩ ⲉⲧⲟⲩⲁⲁⲃ. ϫⲉ ϥⲟⲩⲁⲁⲃ ⲛ̅ϭⲓ
      ⲡϫⲟⲉⲓⲥ ⲡⲉⲛⲛⲟⲩⲧⲉ:</td>
      <td class="language English"><span style="color:#b00e23">(9)</span> Exalt
      ye the Lord our God, and worship at his holy mountain; for the Lord our
      God is holy.</td>
      <td class="language Greek"><span style="color:#b00e23">(9)</span> ὑψοῦτε
      κύριον τὸν θεὸν ἡµῶν καὶ προσκυνεῖτε εἰς ὄρος ἅγιον αὐτοῦ, ὅτι ἅγιος
      κύριος ὁ θεὸς ἡµῶν.</td>
    </tr>
  </table>
</body>
</html>
