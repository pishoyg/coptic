<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_6.html" rel="next">
  <link href="psalms_4.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_5" class="title">Psalms 5</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲉ̅.
      ⲛ̀ⲧⲉ ⲇⲁⲩⲓⲇ ⲉ̀ⲡϫⲱⲕ ⲉ̀ⲃⲟⲗ ⲉ̀ϫⲉⲛ ⲛⲏ ⲉⲑⲛⲁⲉⲣⲕⲗⲏⲣⲟⲛⲟⲙⲓⲛ.</span>
      </td>
      <td class="language Sahidic"><span style="color:#000000">ⲉ̅. ⲉⲡϫⲱⲕ ⲉⲃⲟⲗ
      ϩⲁ ⲧⲉⲧⲛⲁⲕⲗⲏⲣⲟⲛⲟⲙⲉⲓ ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ:</span>
      </td>
      <td class="language English"><span style="color:#000000">For the end, a
      Psalm of David, concerning her that inherits.</span>
      </td>
      <td class="language Greek"><span style="color:#000000">Εἰς τὸ τέλος,
      ὑπὲρ τῆς κληρονοµούσης· ψαλµὸς τῷ Δαυιδ.</span>
      </td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ϭⲓⲥⲙⲏ ⲡϭ̅ⲥ̅ ⲉ̀ⲛⲁⲥⲁϫⲓ ⲟⲩⲟϩ ⲕⲁϯ ⲉ̀ⲡⲁϧⲣⲱⲟⲩ.</td>
      <td class="language Sahidic"><span style="color:#b00e23">(ⲁ︦)</span>
      ⲥⲱⲧⲙ̅ ⲡϫⲟⲉⲓⲥ ⲉⲛⲁϣⲁϫⲉ ⲉⲓⲙⲉ ⲉⲡⲁⲁϣⲕⲁⲕ.</td>
      <td class="language English"><span style="color:#b00e23">(1)</span>
      Hearken to my words, O Lord, attend to my cry.</td>
      <td class="language Greek"><span style="color:#b00e23">(1)</span> Τὰ
      ῥήµατά µου ἐνώτισαι, κύριε, σύνες τῆς κραυγῆς µου·</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲙⲁϩⲑⲏⲕ ⲉ̀ⲡϧⲣⲱⲟⲩ ⲛ̀ⲧⲉ ⲡⲁⲧⲱⲃϩ ⲡⲁⲟⲩⲣⲟ
      ⲟⲩⲟϩ ⲡⲁⲛⲟⲩϯ. ϫⲉ ⲁ̀ⲛⲟⲕ ⲡⲉ ϯⲛⲁⲧⲟⲃϩⲕ ⲡϭ̅ⲥ̅.</td>
      <td class="language Sahidic"><span style="color:#b00e23">(ⲃ︦)</span>
      ϯϩⲧⲏⲕ ⲉⲡⲉϩⲣⲟⲟⲩ ⲙ̅ⲡⲁⲥⲟⲡⲥ̅ ⲡⲁⲣ̅ⲣⲟ ⲁⲩⲱ ⲡⲁⲛⲟⲩⲧⲉ. ϫⲉ ⲉⲓⲛⲁϫⲓϣⲕⲁⲕ ⲉϩⲣⲁⲓ ⲉⲣⲟⲕ
      ⲡϫⲟⲉⲓⲥ.</td>
      <td class="language English"><span style="color:#b00e23">(2)</span>
      Attend to the voice of my supplication, my King, and my God: for to thee,
      O Lord, will I pray.</td>
      <td class="language Greek"><span style="color:#b00e23">(2)</span>
      πρόσχες τῇ φωνῇ τῆς δεήσεώς µου, ὁ βασιλεύς µου καὶ ὁ θεός
      µου. ὅτι πρὸς σὲ προσεύξοµαι, κύριε·</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(1)</span> ⲧⲟⲟⲩⲓ ⲉⲕⲉ̀ⲥⲱⲧⲉⲙ ⲉ̀ⲡⲁϧⲣⲱⲟⲩ.
      <span style="color:#05537d">(2)</span> ϣⲱⲣⲡ ⲉⲓⲉ̀ⲧⲁϩⲟⲓ ⲛⲁϩⲣⲁⲕ ⲉⲕⲉ̀ⲛⲁⲩ
      ⲉ̀ⲣⲟⲓ.</td>
      <td class="language Sahidic"><span style="color:#b00e23">(ⲅ︦)</span>
      ⲙ̅ⲡⲛⲁⲩ ⲛ̅ϩⲧⲟⲟⲩⲉ ⲕⲛⲁⲥⲱⲧⲙ̅ ⲉⲡⲁϩⲣⲟⲟⲩ. ⲙ̅ⲡⲛⲁⲩ ⲛ̅ϩⲧⲟⲟⲩⲉ ϯⲛⲁⲟⲩⲱⲛϩ̅ ⲛⲁⲕ ⲉⲃⲟⲗ
      ⲧⲁⲛⲁⲩ</td>
      <td class="language English"><span style="color:#b00e23">(3)</span> In
      the morning thou shalt hear my voice: in the morning will I wait upon
      thee, and will look up.</td>
      <td class="language Greek"><span style="color:#b00e23">(3)</span> τὸ
      πρωὶ εἰσακούσῃ τῆς φωνῆς µου, τὸ πρωὶ παραστήσοµαί σοι καὶ
      ἐπόψοµαι.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(2)</span> ϫⲉ ⲛ̀ⲑⲟⲕ ⲟⲩⲛⲟⲩϯ ⲉϥⲟⲩⲱϣ ⲁⲛⲟⲙⲓⲁ ⲁⲛ.
      ⲟⲩⲇⲉ ⲛ̀ⲛⲉϥϣⲱⲡⲓ ⲛ̀ϧⲏⲧⲕ ⲛ̀ϫⲉ ⲫⲏ ⲉⲧⲓⲣⲓ ⲙ̀ⲡⲓⲡⲉⲧϩⲱⲟⲩ.</td>
      <td class="language Sahidic"><span style="color:#b00e23">(ⲇ︦)</span> ϫⲉ
      ⲛ̅ⲧⲕ̅ ⲟⲩⲛⲟⲩⲧⲉ ⲉⲛϥ̅ⲟⲩⲉϣ ⲁⲛⲟⲙⲓⲁ ⲁⲛ. ⲁⲩⲱ ⲡⲉⲧⲟ ⲙ̅ⲡⲟⲛⲏⲣⲟⲥ ⲛⲁϭⲱ ϩⲁⲧⲏⲕ ⲁⲛ.</td>
      <td class="language English"><span style="color:#b00e23">(4)</span> For
      thou art not a god that desires iniquity; neither shall the worker of
      wickedness dwell with thee.</td>
      <td class="language Greek"><span style="color:#b00e23">(4)</span> ὅτι
      οὐχὶ θεὸς θέλων ἀνοµίαν σὺ εἶ, οὐδὲ παροικήσει σοι
      πονηρευόµενος·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(2)</span> ⲟⲩⲇⲉ ⲛ̀ⲛⲟⲩϣⲱⲡⲓ ⲉⲩⲥⲙⲟⲛⲧ ⲛ̀ϫⲉ
      ⲛⲓⲡⲁⲣⲁⲛⲟⲙⲟⲥ ⲙ̀ⲡⲉⲙ̀ⲑⲟ ⲛ̀ⲛⲉⲕⲃⲁⲗ ⲉ̀ⲃⲟⲗ. (3) ⲡϭ̅ⲥ̅ ⲁⲕⲙⲉⲥⲧⲉ ⲟⲩⲟⲛ ⲛⲓⲃⲉⲛ ⲉⲧⲉⲣϩⲱⲃ
      ⲉ̀ϯⲁⲛⲟⲙⲓⲁ</td>
      <td class="language Sahidic"><span style="color:#b00e23">(ⲉ︦)</span> ⲟⲩⲇⲉ
      ⲙ̅ⲡⲁⲣⲁⲛⲟⲙⲟⲥ ⲛⲁⲙⲟⲩⲛ ⲉⲃⲟⲗ ⲁⲛ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉⲕⲃⲁⲗ. ⲁⲕⲙⲉⲥⲧⲉ ⲟⲩⲟⲛ ⲛⲓⲙ ⲉⲧⲣ̅
      ϩⲱⲃ ⲉⲧⲁⲛⲟⲙⲓⲁ.</td>
      <td class="language English"><span style="color:#b00e23">(5)</span>
      Neither shall the transgressors continue in thy sight: thou hatest, O
      Lord, all them that work iniquity.</td>
      <td class="language Greek"><span style="color:#b00e23">(5)</span> οὐ
      διαµενοῦσιν παράνοµοι κατέναντι τῶν ὀφθαλµῶν σου, ἐµίσησας
      πάντας τοὺς ἐργαζοµένους τὴν ἀνοµίαν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(3)</span> ⲭⲛⲁⲧⲁⲕⲉ ⲟⲩⲟⲛ ⲛⲓⲃⲉⲛ ⲉⲧⲥⲁϫⲓ
      ⲛ̀ϯⲙⲉⲑⲛⲟⲩϫ. <span style="color:#05537d">(4)</span> ⲟⲩⲣⲱⲙⲓ ⲛ̀ⲥⲛⲟϥ ϩⲓ ⲭⲣⲟϥ
      ⲡϭ̅ⲥ̅ ϭⲓⲃⲟϯ ⲙ̀ⲙⲟϥ.</td>
      <td class="language Sahidic"><span style="color:#b00e23">(ⲋ︦)</span>
      ⲕⲛⲁⲧⲁⲕⲉ ⲟⲩⲟⲛ ⲛⲓⲙ ⲉⲧϫⲱ ⲙ̅ⲡϭⲟⲗ. ⲡϫⲟⲉⲓⲥ ⲃⲱⲧⲉ ⲛ̅ⲟⲩⲣⲱⲙⲉ ⲛ̅ⲥⲛⲟϥ ⲁⲩⲱ
      ⲛ̅ⲕⲣⲟϥ.</td>
      <td class="language English"><span style="color:#b00e23">(6)</span> Thou
      wilt destroy all that speak falsehood: the Lord abhors the bloody and
      deceitful man.</td>
      <td class="language Greek"><span style="color:#b00e23">(6)</span>
      ἀπολεῖς πάντας τοὺς λαλοῦντας τὸ ψεῦδος· ἄνδρα αἱµάτων καὶ
      δόλιον βδελύσσεται κύριος.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(5)</span> ⲁ̀ⲛⲟⲕ ⲇⲉ ⲕⲁⲧⲁ ⲡⲁϣⲁⲓ ⲛ̀ⲧⲉ ⲡⲉⲕⲛⲁⲓ
      ⲉⲓⲉ̀ⲓ ⲉ̀ϧⲟⲩⲛ ⲉ̀ⲡⲉⲕⲏⲓ ⲉⲓⲉ̀ⲟⲩⲱϣⲧ ⲛⲁϩⲣⲉⲛ ⲡⲉⲕⲉⲣⲫⲉⲓ ⲉⲑⲟⲩⲁⲃ ϧⲉⲛ ⲧⲉⲕϩⲟϯ.</td>
      <td class="language Sahidic"><span style="color:#b00e23">(ⲍ︦)</span> ⲁⲛⲟⲕ
      ⲇⲉ ϩⲙ̅ ⲡⲁϣⲁⲓ̈ ⲙ̅ⲡⲉⲕⲛⲁ ϯⲛⲁⲃⲱⲕ ⲉϩⲟⲩⲛ ⲉⲡⲉⲕⲙⲁ ⲉⲧⲟⲩⲁⲁⲃ. ⲧⲁⲟⲩⲱϣⲧ̅ ⲛ̅ⲛⲁϩⲣⲙ̅
      ⲡⲉⲕⲣⲡⲉ ⲉⲧⲟⲩⲁⲁⲃ ϩⲛ̅ ⲧⲉⲕϩⲟⲧⲉ.</td>
      <td class="language English"><span style="color:#b00e23">(7)</span> But I
      will enter into thine house in the multitude of thy mercy: I will worship
      in thy fear toward thy holy temple.</td>
      <td class="language Greek"><span style="color:#b00e23">(7)</span> ἐγὼ
      δὲ ἐν τῷ πλήθει τοῦ ἐλέους σου εἰσελεύσοµαι εἰς τὸν οἶκόν
      σου, προσκυνήσω πρὸς ναὸν ἅγιόν σου ἐν φόβῳ σου.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(6)</span> ϭⲓⲙⲱⲓⲧ ⲛⲏⲓ ⲡϭ̅ⲥ̅ ϧⲉⲛ ⲧⲉⲕⲙⲉⲑⲙⲏⲓ.
      ⲉⲑⲃⲉ ⲛⲁϫⲁϫⲓ ⲥⲟⲩⲧⲉⲛ ⲡⲁⲙⲱⲓⲧ ⲙ̀ⲡⲉⲕⲙ̀ⲑⲟ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲏ︦)</span> ϫⲓ
      ⲙⲟⲉⲓⲧ ϩⲏⲧ ⲡϫⲟⲉⲓⲥ ϩⲛ̅ ⲧⲉⲕⲇⲓⲕⲁⲓⲟⲥⲩⲛⲏ ⲉⲧⲃⲉ ⲛⲁϫⲁϫⲉ. ⲥⲟⲟⲩⲧⲛ̅ ⲛ̅ⲧⲉⲕϩⲓⲏ ⲙ̅ⲡⲁⲙ̅ⲧⲟ
      ⲉⲃⲟⲗ.</td>
      <td class="language English"><span style="color:#b00e23">(8)</span> Lead
      me, O Lord, in thy righteousness because of mine enemies; make my way
      plain before thy face.</td>
      <td class="language Greek"><span style="color:#b00e23">(8)</span> κύριε,
      ὁδήγησόν µε ἐν τῇ δικαιοσύνῃ σου ἕνεκα τῶν ἐχθρῶν µου,
      κατεύθυνον ἐνώπιόν µου τὴν ὁδόν σου.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(7)</span> ϫⲉ ⲑⲙⲏⲓ ϣⲟⲡ ϧⲉⲛ ⲣⲱⲟⲩ ⲁⲛ. ⲟⲩⲉⲫⲗⲏⲟⲩ
      ⲡⲉ ⲡⲟⲩϩⲏⲧ. ⲟⲩⲙϩⲁⲩ ⲉϥⲟⲩⲏⲛ ⲡⲉ ⲧⲟⲩϣⲃⲱⲃⲓ. ⲁⲩⲉⲣⲭⲣⲟϥ ⲉ̀ⲃⲟⲗ ϧⲉⲛ ⲡⲟⲩⲗⲁⲥ.</td>
      <td class="language Sahidic"><span style="color:#b00e23">(ⲑ︦)</span> ϫⲉ
      ⲙⲛ̅ ⲙⲉ ϣⲟⲟⲡ ϩⲛ̅ ⲧⲉⲩⲧⲁⲡⲣⲟ. ⲡⲉⲩⲗⲁⲥ ⲙⲛ̅ ⲡⲉⲩϩⲏⲧ ϣⲟⲩⲉⲓⲧ. ⲟⲩⲧⲁⲫⲟⲥ ⲉϥⲟⲩⲏⲛ ⲧⲉ
      ⲧⲉⲩϣⲟⲩⲱⲃⲉ. ⲟⲩⲙⲁⲧⲟⲩ ⲛ̅ϩⲟϥ ⲧⲉⲧϩⲁ ⲛⲉⲩⲥⲡⲟⲧⲟⲩ. ⲁⲩⲣ̅ⲕⲣⲟϥ ϩⲛ̅ ⲛⲉⲩⲗⲁⲥ</td>
      <td class="language English"><span style="color:#b00e23">(9)</span> For
      there is no truth in their mouth; their heart is vain; their throat is an
      open sepulchre; with their tongues they have used deceit.</td>
      <td class="language Greek"><span style="color:#b00e23">(9)</span> ὅτι
      οὐκ ἔστιν ἐν τῷ στόµατι αὐτῶν ἀλήθεια, ἡ καρδία αὐτῶν
      µαταία· τάφος ἀνεῳγµένος ὁ λάρυγξ αὐτῶν, ταῖς γλώσσαις αὐτῶν
      ἐδολιοῦσαν.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(8)</span> ⲙⲁϩⲁⲡ ⲉ̀ⲣⲱⲟⲩ ⲫϯ. ⲙⲁⲣⲟⲩϩⲉⲓ ⲉ̀ⲃⲟⲗ
      ϧⲉⲛ ⲛⲟⲩⲥⲟϭⲛⲓ ⲧⲏⲣⲟⲩ. <span style="color:#05537d">(9)</span> ⲕⲁⲧⲁ ⲡⲁϣⲁⲓ
      ⲛ̀ⲧⲉ ⲛⲟⲩⲙⲉⲧⲁⲥⲉⲃⲏⲥ ϥⲟⲧⲟⲩ ⲉ̀ⲃⲟⲗ ϫⲉ ⲁⲩϯϫⲱⲛⲧ ⲛⲁⲕ ⲡϭ̅ⲥ̅.</td>
      <td class="language Sahidic"><span style="color:#b00e23">(ⲓ︦)</span>
      ⲕⲣⲓⲛⲉ ⲙ̅ⲙⲟⲟⲩ ⲡⲛⲟⲩⲧⲉ ⲙⲁⲣⲟⲩϩⲉ ⲉⲃⲟⲗ ϩⲛ̅ ⲛⲉⲩϣⲟϫⲛⲉ. ⲕⲁⲧⲁ ⲡⲁϣⲁⲓ
      ⲛ̅ⲛⲉⲕⲙⲛ̅ⲧϣⲁⲛϩⲧⲏϥ ϥⲟⲧⲟⲩ ⲉⲃⲟⲗ. ϫⲉ ⲁⲩϯ ⲛⲟⲩϭⲥ̅ ⲛⲁⲕ ⲡϫⲟⲉⲓⲥ.</td>
      <td class="language English"><span style="color:#b00e23">(10)</span>
      Judge them, O God; let them fail of their counsels: cast them out
      according to the abundance of their ungodliness; for they have provoked
      thee, O Lord.</td>
      <td class="language Greek"><span style="color:#b00e23">(10)</span>
      κρῖνον αὐτούς, ὁ θεός· ἀποπεσάτωσαν ἀπὸ τῶν διαβουλίων
      αὐτῶν· κατὰ τὸ πλῆθος τῶν ἀσεβειῶν αὐτῶν ἔξωσον αὐτούς,
      ὅτι παρεπίκρανάν σε, κύριε.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(10)</span> ⲙⲁⲣⲟⲩⲟⲩⲛⲟϥ ⲙ̀ⲙⲱⲟⲩ ⲛ̀ϫⲉ ⲟⲩⲟⲛ ⲛⲓⲃⲉⲛ
      ⲉⲧⲉⲣϩⲉⲗⲡⲓⲥ ⲉ̀ⲣⲟⲕ. <span style="color:#05537d">(11)</span> ⲉⲩⲉ̀ⲑⲉⲗⲏⲗ ϣⲁ
      ⲉⲛⲉϩ ⲟⲩⲟϩ ⲉⲕⲉ̀ϣⲱⲡⲓ ⲛ̀ϧⲏⲧⲟⲩ. <span style="color:#05537d">(12)</span> ⲟⲩⲟϩ
      ⲉⲩⲉ̀ϣⲟⲩϣⲟⲩ ⲙ̀ⲙⲱⲟⲩ ⲛ̀ϧⲏⲧⲕ ⲛ̀ϫⲉ ⲛⲏ ⲧⲏⲣⲟⲩ ⲉⲑⲙⲉⲓ ⲙ̀ⲡⲉⲕⲣⲁⲛ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲙⲁⲣⲟⲩⲉⲩⲫⲣⲁⲛⲉ ⲛ̅ϭⲓ ⲟⲩⲟⲛ ⲛⲓⲙ ⲉⲧⲛⲁϩⲧⲉ ⲉⲣⲟⲕ ⲥⲉⲛⲁⲧⲉⲗⲏⲗ ⲛ̅ϣⲁ ⲉⲛⲉϩ. ⲛ̅ⲥⲉⲟⲩⲱϩ ϩⲛ
      ⲟⲩϩⲉⲗⲡⲓⲥ. ⲛ̅ⲥⲉϣⲟⲩϣⲟⲩ ⲙ̅ⲙⲟⲟⲩ ⲛ̅ϩⲏⲧⲕ ⲛ̅ϭⲓ ⲟⲩⲟⲛ ⲛⲓⲙ ⲉⲧⲙⲉ ⲙ̅ⲡⲉⲕⲣⲁⲛ</td>
      <td class="language English"><span style="color:#b00e23">(11)</span> But
      let all that trust on thee be glad in thee: they shall exult for ever,
      and thou shalt dwell among them; and all that love thy name shall rejoice
      in thee.</td>
      <td class="language Greek"><span style="color:#b00e23">(11)</span> καὶ
      εὐφρανθήτωσαν πάντες οἱ ἐλπίζοντες ἐπὶ σέ· εἰς αἰῶνα
      ἀγαλλιάσονται, καὶ κατασκηνώσεις ἐν αὐτοῖς, καὶ καυχήσονται ἐν
      σοὶ πάντες οἱ ἀγαπῶντες τὸ ὄνοµά σου.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(13)</span> ϫⲉ ⲛ̀ⲑⲟⲕ ⲁⲕⲥⲙⲟⲩ ⲉ̀ⲡⲓⲑⲙⲏⲓ ⲡϭ̅ⲥ̅.
      ⲙ̀ⲫⲣⲏϯ ⲛ̀ⲟⲩϩⲟⲡⲗⲟⲛ ⲛ̀ⲧⲉ ⲟⲩϯⲙⲁϯ ⲁⲕϯ ⲛ̀ⲟⲩⲭⲗⲟⲙ ⲉ̀ϫⲱⲛ.</td>
      <td class="language Sahidic"><span style="color:#b00e23">(ⲓ︦ⲃ︦)</span> ϫⲉ
      ⲛ̅ⲧⲟⲕ ⲕⲛⲁⲥⲙⲟⲩ ⲉⲡⲇⲓⲕⲁⲓⲟⲥ. ⲡϫⲟⲉⲓⲥ ⲛ̅ⲑⲉ ⲛ̅ⲟⲩϩⲟⲡⲗⲟⲛ ⲛ̅ⲟⲩⲱϣ ⲡⲉⲛⲧⲁⲕⲁⲁϥ ⲛ̅ⲕⲗⲟⲙ
      ⲉϫⲱⲛ</td>
      <td class="language English"><span style="color:#b00e23">(12)</span> For
      thou, Lord, shalt bless the righteous: thou hast compassed us as with a
      shield of favour.</td>
      <td class="language Greek"><span style="color:#b00e23">(12)</span> ὅτι
      σὺ εὐλογήσεις δίκαιον· κύριε, ὡς ὅπλῳ εὐδοκίας ἐστεφάνωσας
      ἡµᾶς.</td>
    </tr>
  </table>
</body>
</html>
