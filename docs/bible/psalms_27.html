<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_28.html" rel="next">
  <link href="psalms_26.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="psalms27">Psalms 27</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲕ̅ⲍ̅. ⲛ̀ⲧⲉ ⲇⲁⲩⲓⲇ.</span>
      </td>
      <td>ⲕ̅ⲍ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</td>
      <td>A Psalm of David.</td>
      <td>Τοῦ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ⲁⲓⲱϣ ⲟⲩⲃⲏⲕ ⲡϭ̅ⲥ̅: ⲡⲁⲛⲟⲩϯ
      ⲙ̀ⲡⲉⲣⲭⲁⲣⲱⲕ ⲉ̀ⲣⲟⲓ: ⲙⲏⲡⲟⲧⲉ ⲛ̀ⲧⲉⲕⲭⲁⲣⲱⲕ ⲉ̀ⲣⲟⲓ ⲛ̀ⲧⲁⲉⲣ ⲙ̀ⲫⲣⲏϯ ⲛ̀ⲛⲏ ⲉⲑⲛⲁⲓ ⲉ̀ϧⲣⲏⲓ
      ⲉ̀ⲫⲗⲁⲕⲕⲟⲥ.</td>
      <td><span style="color:#b00e23">(ⲁ︦)</span> ⲁⲓϫⲓϣⲕⲁⲕ ⲉϩⲣⲁⲓ ⲉⲣⲟⲕ ⲡϫⲟⲓ̈ⲥ
      ⲡⲁⲛⲟⲩⲧⲉ ⲙ̅ⲡⲣ̅ⲕⲁⲣⲱⲕ ⲉⲣⲟⲓ. ⲙⲏⲡⲱⲥ ⲛⲅ̅ⲕⲁⲣⲱⲕ ⲉⲣⲟⲓ ⲧⲁⲣ̅ⲑⲉ ⲛ̅ⲛⲉⲧⲃⲏⲕ ⲉⲡⲉⲥⲏⲧ
      ⲉⲡϣⲏⲓ.</td>
      <td><span style="color:#b00e23">(1)</span> To thee, O Lord, have I cried;
      my God, be not silent toward me: lest thou be silent toward me, and so I
      should be likened to them that go down to the pit.</td>
      <td><span style="color:#b00e23">(1)</span> Πρὸς σέ, κύριε, ἐκέκραξα, ὁ
      θεός µου, µὴ παρασιωπήσῃς ἀπ’ ἐµοῦ, µήποτε παρασιωπήσῃς ἀπ’ ἐµοῦ καὶ
      ὁµοιωθήσοµαι τοῖς καταβαίνουσιν εἰς λάκκον.</td>
    </tr>

    <tr>
      <td><span style="color:#b00e23">(ⲃ̅)</span> ⲥⲱⲧⲉⲙ ⲡϭ̅ⲥ̅ ⲉ̀ⲡϧⲣⲱⲟⲩ ⲛ̀ⲧⲉ
      ⲡⲁⲧⲱⲃϩ ϧⲉⲛ ⲡϫⲓⲛⲧⲁⲧⲱⲃϩ ⲟⲩⲃⲏⲕ: ϧⲉⲛ ⲡϫⲓⲛⲧⲁϥⲁⲓ ⲛ̀ⲛⲁϫⲓϫ ⲉ̀ⲡϣⲱⲓ ⲟⲩⲃⲉ ⲡⲉⲕⲉⲣⲫⲉⲓ
      ⲉⲑⲟⲩⲁⲃ.</td>
      <td><span style="color:#b00e23">(ⲃ︦)</span> ⲥⲱⲧⲙ̅ ⲉⲡⲉϩⲣⲟⲟⲩ ⲙ̅ⲡⲁⲥⲟⲡⲥ̅ ϩⲙ̅
      ⲡⲧⲣⲁⲥⲉⲡⲥⲱⲡⲕ̅ ⲛ̅ⲧⲁϥⲓ ⲛ̅ⲛⲁϭⲓϫ ⲉϩⲣⲁⲓ ⲉⲡⲉⲕⲣ̅ⲡⲉ ⲉⲧⲟⲩⲁⲁⲃ.</td>
      <td><span style="color:#b00e23">(2)</span> Hearken to the voice of my
      supplication, when I pray to thee, when I lift up my hands toward thy
      holy temple.</td>
      <td><span style="color:#b00e23">(2)</span> εἰσάκουσον τῆς φωνῆς τῆς
      δεήσεώς µου ἐν τῷ δέεσθαί µε πρὸς σέ, ἐν τῷ µε αἴρειν χεῖράς µου πρὸς
      ναὸν ἅγιόν σου.</td>
    </tr>

    <tr>
      <td><span style="color:#b00e23">(ⲅ̅)</span> ⲙ̀ⲡⲉⲣⲥⲱⲕ ⲛ̀ⲧⲁⲯⲩⲭⲏ ⲛⲉⲙ ⲑⲁ
      ⲛⲓⲣⲉϥⲉⲣⲛⲟⲃⲓ: ⲟⲩⲟϩ ⲙ̀ⲡⲉⲣⲧⲁⲕⲟⲓ ⲛⲉⲙ ⲛⲏ ⲉⲧⲉⲣϩⲱⲃ ⲉ̀ϯⲁⲛⲟⲙⲓⲁ. <span style=
      "color:#05537d">(4)</span> ⲛⲏ ⲉⲧⲥⲁϫⲓ ⲛⲉⲙ ⲛⲟⲩϣⲫⲏⲣ ϧⲉⲛ ⲟⲩϩⲓⲣⲏⲛⲏ ϩⲁⲛⲡⲉⲧϩⲱⲟⲩ
      ⲇⲉ ⲉⲧ ϧⲉⲛ ⲛⲟⲩϩⲏⲧ.</td>
      <td><span style="color:#b00e23">(ⲅ︦)</span> ⲙ̅ⲡⲣ̅ⲥⲉⲕ ⲧⲁⲯⲩⲭⲏ ⲙⲛ̅
      ⲛ̅ⲣⲉϥⲣ̅ⲛⲟⲃⲉ. ⲁⲩⲱ ⲙ̅ⲡⲣ̅ⲧⲁⲕⲟⲓ ⲙⲛ̅ ⲛⲉⲧⲣ̅ϩⲱⲃ ⲉⲧⲁⲛⲟⲙⲓⲁ. ⲛⲉⲧϣⲁϫⲉ ϩⲛ̅ ⲟⲩⲉⲓⲣⲏⲛⲏ
      ⲙⲛ̅ ⲛⲉⲧϩⲓⲧⲟⲩⲱⲟⲩ. ⲉⲣⲉ ⲙ̅ⲡⲉⲑⲟⲟⲩ ϩⲛ̅ ⲛⲉⲩϩⲏⲧ</td>
      <td><span style="color:#b00e23">(3)</span> Draw not away my soul with
      sinners, and destroy me not with the workers of iniquity, who speak peace
      with their neighbours, but evils are in their hearts.</td>
      <td><span style="color:#b00e23">(3)</span> µὴ συνελκύσῃς µετὰ ἁµαρτωλῶν
      τὴν ψυχήν µου καὶ µετὰ ἐργαζοµένων ἀδικίαν µὴ συναπολέσῃς µε τῶν
      λαλούντων εἰρήνην µετὰ τῶν πλησίον αὐτῶν, κακὰ δὲ ἐν ταῖς καρδίαις
      αὐτῶν.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(5)</span> ⲙⲟⲓ ⲛⲱⲟⲩ ⲕⲁⲧⲁ ⲛⲟⲩϩⲃⲏⲟⲩⲓ ⲛⲉⲙ ⲕⲁⲧⲁ ϯⲙⲉⲧⲡⲉⲧϩⲱⲟⲩ
      ⲛ̀ⲧⲉ ⲛⲟⲩϩⲃⲏⲟⲩⲓ: ⲙⲟⲓ ⲛⲱⲟⲩ ⲕⲁⲧⲁ ⲛⲓϩⲃⲏⲟⲩⲓ ⲛ̀ⲧⲉ ⲛⲟⲩϫⲓϫ: ⲙⲟⲓ ⲛⲱⲟⲩ ⲛ̀ⲧϣⲉⲃⲓⲱ
      ⲛ̀ⲛⲏ ⲉⲧⲁⲩⲁⲓⲧⲟⲩ.</td>
      <td><span style="color:#b00e23">(ⲇ︦)</span> ϯⲛⲁⲩ ⲕⲁⲧⲁ ⲛⲉⲩϩⲃⲏⲩⲉ ⲁⲩⲱ ⲕⲁⲧⲁ
      ⲧⲡⲟⲛⲏⲣⲓⲁ ⲛ̅ⲛⲉⲩⲙⲉⲉⲩⲉ. ⲧⲱⲱⲃⲉ ⲛⲁⲩ ⲕⲁⲧⲁ ⲛⲉϩⲃⲏⲩⲉ ⲛ̅ⲛⲉⲩϭⲓϫ ϯⲛⲁⲩ
      ⲙ̅ⲡⲉⲩⲧⲟⲩⲉⲓⲟ.</td>
      <td><span style="color:#b00e23">(4)</span> Give them according to their
      works, and according to the wickedness of their devices: give them
      according to the works of their hands; render their recompense unto
      them.</td>
      <td><span style="color:#b00e23">(4)</span> δὸς αὐτοῖς κατὰ τὰ ἔργα αὐτῶν
      καὶ κατὰ τὴν πονηρίαν τῶν ἐπιτηδευµάτων αὐτῶν· κατὰ τὰ ἔργα τῶν χειρῶν
      αὐτῶν δὸς αὐτοῖς, ἀπόδος τὸ ἀνταπόδοµα αὐτῶν αὐτοῖς.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(6)</span> ϫⲉ ⲙ̀ⲡⲟⲩⲕⲁϯ ⲉ̀ⲛⲓϩⲃⲏⲟⲩⲓ ⲛ̀ⲧⲉ ⲡϭ̅ⲥ̅ ⲛⲉⲙ ⲛⲓϩⲃⲏⲟⲩⲓ
      ⲛ̀ⲧⲉ ⲛⲉϥϫⲓϫ: ⲉⲕⲉ̀ϣⲉⲣϣⲱⲣⲟⲩ ⲟⲩⲟϩ ⲛ̀ⲛⲉⲕⲕⲟⲧⲟⲩ.</td>
      <td><span style="color:#b00e23">(ⲉ︦)</span> ϫⲉ ⲙ̅ⲡⲟⲩⲉⲓⲙⲉ ⲉⲛⲉϩⲃⲏⲩⲉ ⲙⲡϫⲟⲉⲓⲥ
      ⲁⲩⲱ ⲛⲉϩⲃⲏⲩⲉ ⲛ̅ⲛⲉϥϭⲓϫ. ⲕⲛⲁϣⲣ̅ϣⲱⲣⲟⲩ ⲛⲅ̅ⲧⲙ̅ⲕⲟⲧⲟⲩ</td>
      <td><span style="color:#b00e23">(5)</span> Because they have not attended
      to the works of the Lord, even to the works of his hands, thou shalt pull
      them down, and shalt not build them up.</td>
      <td><span style="color:#b00e23">(5)</span> ὅτι οὐ συνῆκαν εἰς τὰ ἔργα
      κυρίου καὶ εἰς τὰ ἔργα τῶν χειρῶν αὐτοῦ· καθελεῖς αὐτοὺς καὶ οὐ µὴ
      οἰκοδοµήσεις αὐτούς.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(7)</span> ϫⲉ ϥⲥⲙⲁⲣⲱⲟⲩⲧ ⲛ̀ϫⲉ ⲡϭ̅ⲥ̅ ⲫϯ: ϫⲉ ⲁϥⲥⲱⲧⲉⲙ
      ⲉ̀ⲡϧⲣⲱⲟⲩ ⲛ̀ⲧⲉ ⲡⲁⲧⲱⲃϩ.</td>
      <td><span style="color:#b00e23">(ⲋ︦)</span> ⲡϫⲟⲉⲓⲥ ⲥⲙⲁⲙⲁⲁⲧ ϫⲉ ⲁϥⲥⲱⲧⲙ̅
      ⲉⲡⲉϩⲣⲟⲟⲩ ⲙ̅ⲡⲁⲥⲟⲡⲥ̅</td>
      <td><span style="color:#b00e23">(6)</span> Blessed be the Lord, for he
      has hearkened to the voice of my petition.</td>
      <td><span style="color:#b00e23">(6)</span> εὐλογητὸς κύριος, ὅτι
      εἰσήκουσεν τῆς φωνῆς τῆς δεήσεώς µου.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(8)</span> ⲡϭ̅ⲥ̅ ⲡⲉ ⲡⲁⲃⲟⲏⲑⲟⲥ ⲛⲉⲙ ⲡⲁⲣⲉϥϯ ⲉ̀ϩⲣⲏⲓ ⲉ̀ϫⲱⲓ: ⲁ
      ⲡⲁϩⲏⲧ ⲉⲣϩⲉⲗⲡⲓⲥ ⲉ̀ⲣⲟϥ: ⲁϥⲉⲣⲃⲟⲏⲑⲓⲛ ⲉ̀ⲣⲟⲓ ⲟⲩⲟϩ ⲁⲥⲫⲓⲣⲓ ⲛⲁϥ ⲉ̀ⲃⲟⲗ ⲛ̀ϫⲉ ⲧⲁⲥⲁⲣⲝ.
      <span style="color:#05537d">(9)</span> ⲟⲩⲟϩ ϧⲉⲛ ⲡⲁⲟⲩⲱϣ ϯⲛⲁⲟⲩⲱⲛϩ ⲛⲁϥ
      ⲉ̀ⲃⲟⲗ:</td>
      <td><span style="color:#b00e23">(ⲍ︦)</span> ⲡϫⲟⲉⲓⲥ ⲡⲉ ⲡⲁⲃⲟⲏⲑⲟⲥ ⲁⲩⲱ
      ⲧⲁⲛⲁϣⲧⲉ. ⲛ̅ⲧⲁ ⲡⲁϩⲏⲧ ⲕⲁ ϩⲧⲏϥ ⲉⲣⲟϥ ⲁⲓⲣ̅ϩⲟⲧⲉ ⲁ ⲧⲁⲥⲁⲣⲝ̅ ϯⲟⲩⲱ ϯⲁⲛⲉⲝⲟⲙⲟⲗⲟⲅⲉⲓ
      ⲛⲁϥ ϩⲙ̅ ⲡⲁⲟⲩⲱϣ.</td>
      <td><span style="color:#b00e23">(7)</span> The Lord is my helper and my
      defender; my heart has hoped in him, and I am helped: my flesh has
      revived, and willingly will I give praise to him.</td>
      <td><span style="color:#b00e23">(7)</span> κύριος βοηθός µου καὶ
      ὑπερασπιστής µου· ἐπ’ αὐτῷ ἤλπισεν ἡ καρδία µου, καὶ ἐβοηθήθην, καὶ
      ἀνέθαλεν ἡ σάρξ µου· καὶ ἐκ θελήµατός µου ἐξοµολογήσοµαι αὐτῷ.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(9)</span> ⲡϭ̅ⲥ̅ ⲡⲉ ⲡⲧⲁϫⲣⲟ ⲛ̀ⲧⲉ ⲡⲉϥⲗⲁⲟⲥ: ⲟⲩⲟϩ ⲫⲛⲁϣϯ ⲡⲉ
      ⲛ̀ⲛⲓⲟⲩϫⲁⲓ ⲛ̀ⲧⲉ ⲡⲉϥⲭⲣ̅ⲥ̅.</td>
      <td><span style="color:#b00e23">(ⲏ︦)</span> ⲡϫⲟⲉⲓⲥ ⲡⲉ ⲡⲧⲁϫⲣⲟ ⲙ̅ⲡⲉϥⲗⲁⲟⲥ.
      ⲁⲩⲱ ⲧⲛⲁϣⲧⲉ ⲡⲉ ⲛ̅ⲛⲉⲩϫⲁⲓ ⲙ̅ⲡⲉϥⲭⲣ̅ⲥ̅.</td>
      <td><span style="color:#b00e23">(8)</span> The Lord is the strength of
      his people, and the saving defender of his anointed.</td>
      <td><span style="color:#b00e23">(8)</span> κύριος κραταίωµα τοῦ λαοῦ
      αὐτοῦ καὶ ὑπερασπιστὴς τῶν σωτηρίων τοῦ χριστοῦ αὐτοῦ ἐστιν.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(10)</span> ⲛⲟϩⲉⲙ ⲙ̀ⲡⲉⲕⲗⲁⲟⲥ ⲥⲙⲟⲩ ⲉ̀ⲧⲉⲕⲕⲗⲏⲣⲟⲛⲟⲙⲓⲁ ⲁⲙⲟⲛⲓ
      ⲙ̀ⲙⲱⲟⲩ ϭⲁⲥⲟⲩ ϣⲁ ⲉⲛⲉϩ.</td>
      <td><span style="color:#b00e23">(ⲑ︦)</span> ⲙⲁⲧⲟⲩϫⲉ ⲡⲉⲕⲗⲁⲟⲥ ⲛⲅ̅ⲥⲙⲟⲩ
      ⲉⲧⲉⲕⲕⲗⲏⲣⲟⲛⲟⲙⲓⲁ. ⲛⲅ̅ⲙⲟⲟⲛⲉ ⲙ̅ⲙⲟⲟⲩ ⲛⲅ̅ϫⲁⲥⲧⲟⲩ ϣⲁ ⲉⲛⲉϩ:</td>
      <td><span style="color:#b00e23">(9)</span> Save thy people, and bless
      thine inheritance: and take care of them, and lift them up for ever.</td>
      <td><span style="color:#b00e23">(9)</span> σῶσον τὸν λαόν σου καὶ
      εὐλόγησον τὴν κληρονοµίαν σου καὶ ποίµανον αὐτοὺς καὶ ἔπαρον αὐτοὺς ἕως
      τοῦ αἰῶνος.</td>
    </tr>
  </table>
</body>
</html>
