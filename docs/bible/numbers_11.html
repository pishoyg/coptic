<!DOCTYPE html>
<html>
<head>
  <title>Numbers</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="numbers_12.html" rel="next">
  <link href="numbers_10.html" rel="prev">
  <script src="main.js" type="module"></script>
</head>
<body class="chapter">
  <h4 id="numbers_11" class="title">Numbers 11</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲡⲓⲗⲁⲟⲥ ⲛⲁϥⲭⲣⲉⲙⲣⲉⲙ ⲛ̀ϩⲁⲛⲡⲉⲧϩⲱⲟⲩ ⲙ̀ⲡⲉⲙⲑⲟ ⲙ̀ⲡϭ̅ⲥ̅ ⲟⲩⲟϩ ⲁϥⲥⲱⲧⲉⲙ ⲛ̀ϫⲉ
      ⲡϭ̅ⲥ̅ ⲟⲩⲟϩ ⲁϥϫⲱⲛⲧ ϧⲉⲛ ⲟⲩⲉⲙⲃⲟⲛ ⲟⲩⲟϩ ⲁϥⲙⲟϩ ⲛ̀ϧⲣⲏⲓ ⲛ̀ϧⲏⲧⲟⲩ ⲛ̀ϫⲉ ⲟⲩⲭⲣⲱⲙ ⲉ̀ⲃⲟⲗ
      ϩⲓⲧⲉⲛ ⲡϭ̅ⲥ̅ ⲟⲩⲟϩ ⲁϥⲟⲩⲱⲙ ⲛ̀ⲟⲩⲙⲉⲣⲟⲥ ⲛ̀ⲧⲉ ϯⲡⲁⲣⲉⲙⲃⲟⲗⲏ</td>
      <td class="language English"><span style="color:#b00e23">(1)</span> And
      the people murmured sinfully before the Lord; and the Lord heard them and
      was very angry; and fire was kindled among them from the Lord, and
      devoured a part of the camp.</td>
      <td class="language Greek"><span style="color:#b00e23">(1)</span> Καὶ
      ἦν ὁ λαὸς γογγύζων πονηρὰ ἔναντι κυρίου, καὶ ἤκουσεν κύριος
      καὶ ἐθυµώθη ὀργῇ, καὶ ἐξεκαύθη ἐν αὐτοῖς πῦρ παρὰ κυρίου
      καὶ κατέφαγεν µέρος τι τῆς παρεµβολῆς.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲁϥⲱϣ ⲉ̀ⲃⲟⲗ ⲛ̀ϫⲉ ⲡⲓⲗⲁⲟⲥ ⲟⲩⲃⲉ ⲙⲱⲩ̀ⲥⲏⲥ ⲟⲩⲟϩ ⲁϥⲧⲱⲃϩ ⲛ̀ϫⲉ ⲙⲱⲩ̀ⲥⲏⲥ ⲉ̀ϩⲣⲏⲓ
      ϩⲁ ⲡϭ̅ⲥ̅ ⲟⲩⲟϩ ⲁϥϩⲣⲟⲩⲣ ⲛ̀ϫⲉ ⲡⲓⲭⲣⲱⲙ</td>
      <td class="language English"><span style="color:#b00e23">(2)</span> And
      the people cried to Moses: and Moses prayed to the Lord, and the fire was
      quenched.</td>
      <td class="language Greek"><span style="color:#b00e23">(2)</span> καὶ
      ἐκέκραξεν ὁ λαὸς πρὸς Μωυσῆν, καὶ ηὔξατο Μωυσῆς πρὸς κύριον,
      καὶ ἐκόπασεν τὸ πῦρ.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲁⲩϯⲣⲉⲛ ⲫⲣⲁⲛ ⲙ̀ⲡⲓⲙⲁ ⲉⲧⲉⲙ̀ⲙⲁⲩ ϫⲉ ⲫⲣⲱⲕϩ ϫⲉ ⲁϥⲙⲟϩ ⲛ̀ϧⲏⲧϥ ⲛ̀ϫⲉ ⲟⲩⲭⲣⲱⲙ
      ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅</td>
      <td class="language English"><span style="color:#b00e23">(3)</span> And
      the name of that place was called Burning; for a fire was kindled among
      them from the Lord.</td>
      <td class="language Greek"><span style="color:#b00e23">(3)</span> καὶ
      ἐκλήθη τὸ ὄνοµα τοῦ τόπου ἐκείνου Ἐµπυρισµός, ὅτι ἐξεκαύθη
      ἐν αὐτοῖς πῦρ παρὰ κυρίου.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲡⲓⲙⲟⲩϫⲧ ⲉⲧⲉ ⲛ̀ϧⲏⲧⲟⲩ ⲁⲩⲉⲣⲉⲡⲓⲑⲩⲙⲓⲛ ⲉ̀ⲟⲩⲉⲡⲓⲑⲩⲙⲓⲁ ⲟⲩⲟϩ ⲁⲩϩⲉⲙⲥⲓ ⲁⲩⲣⲓⲙⲓ
      ⲟⲩⲟϩ ⲡⲉϫⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ϫⲉ ⲛⲓⲙ ⲉⲧⲛⲁϯ ⲁϥ ⲛⲁⲛ ⲉ̀ⲟⲩⲱⲙ</td>
      <td class="language English"><span style="color:#b00e23">(4)</span> And
      the mixed multitude among them lusted exceedingly; and they and the
      children of Israel sat down and wept and said, Who shall give us flesh to
      eat?</td>
      <td class="language Greek"><span style="color:#b00e23">(4)</span> Καὶ ὁ
      ἐπίµικτος ὁ ἐν αὐτοῖς ἐπεθύµησαν ἐπιθυµίαν, καὶ καθίσαντες
      ἔκλαιον καὶ οἱ υἱοὶ Ισραηλ καὶ εἶπαν Τίς ἡµᾶς ψωµιεῖ
      κρέα;</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲁⲛⲉⲣⲫⲙⲉⲩⲓ ⲛ̀ⲛⲓⲧⲉⲃⲧ ⲉ̀ϣⲁⲛⲟⲩⲟⲙⲟⲩ ϧⲉⲛ ⲭⲏⲙⲓ ⲛ̀ϫⲓⲛϫⲏ ⲛⲉⲙ ⲛⲓϣⲱⲡⲓ ⲛⲉⲙ
      ⲛⲓⲡⲉⲗⲉⲡⲉⲡⲱⲛ ⲛⲉⲙ ⲛⲓⲏϫⲓ ⲛⲉⲙ ⲛⲓⲙϫⲱⲗ ⲛⲉⲙ ⲛⲓϣϭⲏⲛ</td>
      <td class="language English"><span style="color:#b00e23">(5)</span> We
      remember the fish, which we ate in Egypt freely; and the cucumbers, and
      the melons, and the leeks, and the garlic, and the onions.</td>
      <td class="language Greek"><span style="color:#b00e23">(5)</span>
      ἐµνήσθηµεν τοὺς ἰχθύας, οὓς ἠσθίοµεν ἐν Αἰγύπτῳ δωρεάν,
      καὶ τοὺς σικύας καὶ τοὺς πέπονας καὶ τὰ πράσα καὶ τὰ κρόµµυα
      καὶ τὰ σκόρδα·</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ϯⲛⲟⲩ ϫⲉ ⲁ ⲧⲉⲛⲯⲩⲭⲏ ϣⲱⲟⲩⲓ ⲛⲉⲛⲃⲁⲗ ⲥⲉⲛⲁⲩ ⲉ̀ϩⲗⲓ ⲁⲛ ⲉ̀ⲃⲏⲗ ⲉ̀ⲡⲓⲙⲁⲛⲛⲁ</td>
      <td class="language English"><span style="color:#b00e23">(6)</span> But
      now our soul is dried up; our eyes turn to nothing but to the manna.</td>
      <td class="language Greek"><span style="color:#b00e23">(6)</span> νυνὶ
      δὲ ἡ ψυχὴ ἡµῶν κατάξηρος, οὐδὲν πλὴν εἰς τὸ µαννα οἱ
      ὀφθαλµοὶ ἡµῶν.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲡⲓⲙⲁⲛⲛⲁ ⲇⲉ ⲙ̀ⲫⲣⲏϯ ⲛ̀ⲟⲩⲃⲉⲣϣⲏⲟⲩ ⲡⲉ ⲟⲩⲟϩ ⲡⲉϥⲥⲙⲟⲧ ⲡⲓⲥⲙⲟⲧ ⲛ̀ⲟⲩⲭⲣⲓⲥⲧⲁⲗⲟⲥ</td>
      <td class="language English"><span style="color:#b00e23">(7)</span> And
      the manna is as coriander seed, and the appearance of it the appearance
      of hoar-frost.</td>
      <td class="language Greek"><span style="color:#b00e23">(7)</span> τὸ δὲ
      µαννα ὡσεὶ σπέρµα κορίου ἐστίν, καὶ τὸ εἶδος αὐτοῦ εἶδος
      κρυστάλλου·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ϣⲁϥⲓ̀ ⲉ̀ⲃⲟⲗ ⲛ̀ϫⲉ ⲡⲓⲗⲁⲟⲥ ⲉ̀ⲥⲱⲕⲓ ⲙ̀ⲙⲟϥ ⲛ̀ⲥⲉⲛⲟⲧϥ ϧⲉⲛ ⲟⲩⲉⲩⲛⲓ ⲓⲉ
      ⲛ̀ⲧⲟⲩⲧⲉⲛⲛϩⲟϥ ϧⲉⲛ ϯⲙϫⲁⲧϩ ⲟⲩⲟϩ ⲛ̀ⲥⲉⲫⲁⲥϥ ϧⲉⲛ ϯϣⲓⲱ ⲟⲩⲟϩ ϣⲁⲩⲑⲁⲙⲓⲟϥ
      ⲛ̀ϩⲁⲛⲕⲉⲛⲉⲫⲓⲧⲉⲛ ⲟⲩⲟϩ ⲧⲉϥϩⲏⲇⲟⲛⲏ ⲁⲥⲟⲓ ⲙ̀ⲫⲣⲏϯ ⲛ̀ⲟⲩϯⲡⲓ ⲉⲥϧⲉⲛ ⲟⲩⲉⲃⲓⲱ ⲉ̀ⲃⲟⲗ ϧⲉⲛ
      ⲟⲩⲛⲉϩ</td>
      <td class="language English"><span style="color:#b00e23">(8)</span> And
      the people went through the field, and gathered, and ground it in the
      mill, or pounded it in a mortar, and baked it in a pan, and made cakes of
      it; and the sweetness of it was as the taste of wafer made with oil.</td>
      <td class="language Greek"><span style="color:#b00e23">(8)</span> καὶ
      διεπορεύετο ὁ λαὸς καὶ συνέλεγον καὶ ἤληθον αὐτὸ ἐν τῷ
      µύλῳ καὶ ἔτριβον ἐν τῇ θυίᾳ καὶ ἥψουν αὐτὸ ἐν τῇ
      χύτρᾳ καὶ ἐποίουν αὐτὸ ἐγκρυφίας, καὶ ἦν ἡ ἡδονὴ αὐτοῦ
      ὡσεὶ γεῦµα ἐγκρὶς ἐξ ἐλαίου·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲟⲩⲟϩ ⲉ̀ϣⲱⲡ ⲁⲣⲉϣⲁⲛ ϯⲓⲱϯ ⲓ̀ ⲉ̀ⲡⲉⲥⲏⲧ ⲉ̀ϫⲉⲛ ϯⲡⲁⲣⲉⲙⲃⲟⲗⲏ ⲙ̀ⲡⲓⲉϫⲱⲣϩ ϣⲁϥⲓ̀
      ⲉ̀ⲡⲉⲥⲏⲧ ⲛ̀ϫⲉ ⲡⲓⲙⲁⲛⲛⲁ ϩⲓⲱⲧⲥ</td>
      <td class="language English"><span style="color:#b00e23">(9)</span> And
      when the dew came upon the camp by night, the manna came down upon
      it.</td>
      <td class="language Greek"><span style="color:#b00e23">(9)</span> καὶ
      ὅταν κατέβη ἡ δρόσος ἐπὶ τὴν παρεµβολὴν νυκτός, κατέβαινεν τὸ
      µαννα ἐπ’ αὐτῆς.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟϩ ϣⲁϥⲥⲱⲧⲉⲙ ⲉ̀ⲣⲱⲟⲩ ⲉⲩⲣⲓⲙⲓ ⲛ̀ϫⲉ ⲙⲱⲩ̀ⲥⲏⲥ ⲕⲁⲧⲁ ⲛⲟⲩⲇⲏⲙⲟⲥ ⲡⲓⲟⲩⲁⲓ ⲡⲓⲟⲩⲁⲓ
      ϩⲓⲣⲉⲛ ⲡⲉϥⲣⲟ ⲟⲩⲟϩ ⲁϥϫⲱⲛⲧ ϧⲉⲛ ⲟⲩⲙⲃⲟⲛ ⲛ̀ϫⲉ ⲡϭ̅ⲥ̅ ⲉ̀ⲙⲁϣⲱ ⲟⲩⲟϩ ⲛⲁⲣⲉ ⲡⲟⲩⲡⲉⲧϩⲱⲟⲩ
      ⲙ̀ⲡⲉⲙ̀ⲑⲟ ⲙ̀ⲙⲱⲩ̀ⲥⲏⲥ</td>
      <td class="language English"><span style="color:#b00e23">(10)</span> And
      Moses heard them weeping by their families, every one in his door: and
      the Lord was very angry; and the thing was evil in the sight of
      Moses.</td>
      <td class="language Greek"><span style="color:#b00e23">(10)</span> καὶ
      ἤκουσεν Μωυσῆς κλαιόντων αὐτῶν κατὰ δήµους αὐτῶν, ἕκαστον
      ἐπὶ τῆς θύρας αὐτοῦ· καὶ ἐθυµώθη ὀργῇ κύριος σφόδρα, καὶ
      ἔναντι Μωυσῆ ἦν πονηρόν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲡⲉϫⲉ ⲙⲱⲩ̀ⲥⲏⲥ ⲙ̀ⲡϭ̅ⲥ̅ ϫⲉ ⲉⲑⲃⲉⲟⲩ ⲁⲕⲧϩⲉⲙⲕⲟ ⲙ̀ⲡⲉⲕⲃⲱⲕ ⲟⲩⲟϩ ⲉⲑⲃⲉⲟⲩ
      ⲙ̀ⲡⲓϫⲓⲙⲓ ⲛ̀ⲟⲩϩⲙⲟⲧ ⲙ̀ⲡⲉⲕⲙⲑⲟ ϫⲉ ⲁⲕⲧⲁⲗⲉ ⲡϫⲱⲛⲧ ⲙⲡⲁⲓⲗⲁⲟⲥ ⲉ̀ⲣⲟⲓ</td>
      <td class="language English"><span style="color:#b00e23">(11)</span> And
      Moses said to the Lord, Why hast thou afflicted thy servant, and why have
      I not found grace in thy sight, that thou shouldest lay the weight of
      this people upon me?</td>
      <td class="language Greek"><span style="color:#b00e23">(11)</span> καὶ
      εἶπεν Μωυσῆς πρὸς κύριον Ἵνα τί ἐκάκωσας τὸν θεράποντά σου,
      καὶ διὰ τί οὐχ εὕρηκα χάριν ἐναντίον σου ἐπιθεῖναι τὴν
      ὁρµὴν τοῦ λαοῦ τούτου ἐπ’ ἐµέ;</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲙⲏ ⲁ̀ⲛⲟⲕ ⲁⲓⲉⲣⲃⲟⲕⲓ ⲙ̀ⲡⲁⲓⲗⲁⲟⲥ ⲧⲏⲣϥ ⲓⲉ ⲁ̀ⲛⲟⲕ ⲁⲓⲙⲁⲥⲟⲩ ϫⲉ ⲕϫⲱ ⲙ̀ⲙⲟⲥ ϫⲉ ϭⲓⲧϥ
      ⲉ̀ϧⲣⲏⲓ ⲉⲕⲉⲛⲕ ⲙ̀ⲫⲣⲏϯ ⲛ̀ⲟⲩⲙⲟⲛⲓ ⲙ̀ⲫⲏ ⲉⲧⲟⲩⲉⲙϭⲓ ϭⲓⲧϥ ⲉ̀ϧⲟⲩⲛ ⲉ̀ⲡⲓⲕⲁϩⲓ ⲫⲏ
      ⲉⲧⲁⲕⲱⲣⲕ ⲛ̀ⲛⲟⲩⲓⲟϯ</td>
      <td class="language English"><span style="color:#b00e23">(12)</span> Have
      I conceived all this people, or have I born them? that thou sayest to me,
      Take them into thy bosom, as a nurse would take her suckling, into the
      land which thou swarest to their fathers?</td>
      <td class="language Greek"><span style="color:#b00e23">(12)</span> µὴ
      ἐγὼ ἐν γαστρὶ ἔλαβον πάντα τὸν λαὸν τοῦτον ἢ ἐγὼ ἔτεκον
      αὐτούς, ὅτι λέγεις µοι Λαβὲ αὐτὸν εἰς τὸν κόλπον σου, ὡσεὶ
      ἄραι τιθηνὸς τὸν θηλάζοντα, εἰς τὴν γῆν, ἣν ὤµοσας τοῖς
      πατράσιν αὐτῶν;</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲁⲓⲛⲁϫⲉⲙ ⲁϥⲑⲱⲛ ⲉ̀ϯ ⲙ̀ⲡⲁⲓⲗⲁⲟⲥ ⲧⲏⲣϥ ϫⲉ ⲥⲉⲣⲓⲙⲓ ⲉ̀ϩⲣⲏⲓ ⲉ̀ϫⲱⲓ ⲉⲩϫⲱ ⲙ̀ⲙⲟⲥ ϫⲉ ⲙⲁ
      ⲁϥ ⲛⲁⲛ ⲉ̀ⲟⲩⲱⲙ</td>
      <td class="language English"><span style="color:#b00e23">(13)</span>
      Whence have I flesh to give to all this people? for they weep to me,
      saying, Give us flesh, that we may eat.</td>
      <td class="language Greek"><span style="color:#b00e23">(13)</span> πόθεν
      µοι κρέα δοῦναι παντὶ τῷ λαῷ τούτῳ; ὅτι κλαίουσιν ἐπ’ ἐµοὶ
      λέγοντες Δὸς ἡµῖν κρέα, ἵνα φάγωµεν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲙ̀ⲙⲟⲛ ϣ̀ϫⲟⲙ ⲙ̀ⲙⲟⲓ ⲁ̀ⲛⲟⲕ ⲉ̀ϥⲁⲓ ⲙ̀ⲡⲁⲓⲗⲁⲟⲥ ⲙ̀ⲙⲁⲩⲁⲧ ϫⲉ ⲡⲁⲓⲥⲁϫⲓ ϩⲟⲣϣ
      ⲛⲏⲓ</td>
      <td class="language English"><span style="color:#b00e23">(14)</span> I
      shall not be able to bear this people alone, for this thing is too heavy
      for me.</td>
      <td class="language Greek"><span style="color:#b00e23">(14)</span> οὐ
      δυνήσοµαι ἐγὼ µόνος φέρειν τὸν λαὸν τοῦτον, ὅτι βαρύτερόν
      µοί ἐστιν τὸ ῥῆµα τοῦτο.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲓⲥϫⲉ ⲕⲛⲁⲓⲣⲓ ⲛⲏⲓ ⲙ̀ⲡⲁⲓⲣⲏϯ ⲓⲥ ϧⲟⲑⲃⲉⲧ ϧⲉⲛ ⲟⲩⲙⲟⲩ ⲓⲥϫⲉ ⲁⲓϫⲓⲙⲓ ⲛ̀ⲟⲩϩⲙⲟⲧ
      ⲙ̀ⲡⲉⲕⲙ̀ⲑⲟ ϩⲓⲛⲁ ⲛ̀ⲧⲁϣⲧⲉⲙⲛⲁⲩ ⲉ̀ⲡⲧϩⲉⲙⲕⲟ ⲙⲡⲁⲓⲗⲁⲟⲥ</td>
      <td class="language English"><span style="color:#b00e23">(15)</span> And
      if thou doest thus to me, slay me utterly, if I have found favour with
      thee, that I may not see my affliction.</td>
      <td class="language Greek"><span style="color:#b00e23">(15)</span> εἰ
      δὲ οὕτως σὺ ποιεῖς µοι, ἀπόκτεινόν µε ἀναιρέσει, εἰ εὕρηκα
      ἔλεος παρὰ σοί, ἵνα µὴ ἴδω µου τὴν κάκωσιν. —</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ⲙ̀ⲙⲱⲩ̀ⲥⲏⲥ ϫⲉ ⲑⲱⲟⲩϯ ⲛⲏⲓ ⲛ̀ⲟ̅ ⲛ̀ⲣⲱⲙⲓ ⲉ̀ⲃⲟⲗ ϧⲉⲛ ⲛⲉⲛϧⲉⲗⲗⲟⲓ
      ⲙ̀ⲡⲓⲥ̅ⲗ̅ ⲛⲏ ⲛ̀ⲑⲟⲕ ⲉⲧⲉⲕⲥⲱⲟⲩⲛ ⲙ̀ⲙⲱⲟⲩ ϫⲉ ϩⲁⲛⲡⲣⲉⲥⲃⲩⲧⲉⲣⲟⲥ ⲛ̀ⲧⲉ ⲡⲁⲓⲗⲁⲟⲥ ⲛⲉ ⲛⲉⲙ
      ⲛⲟⲩⲥⲁϧ ⲟⲩⲟϩ ⲉⲕⲉ̀ⲉⲛⲟⲩ ⲉ̀ϯⲥⲕⲩⲛⲏ ⲛ̀ⲧⲉ ϯⲙⲉⲧⲙⲉⲑⲣⲉ ⲟⲩⲟϩ ⲉⲩⲉ̀ⲟϩⲓ ⲉ̀ⲣⲁⲧⲟⲩ ⲙ̀ⲙⲁⲩ
      ⲛⲉⲙⲁⲕ</td>
      <td class="language English"><span style="color:#b00e23">(16)</span> And
      the Lord said to Moses, Gather me seventy men from the elders of Israel,
      whom thou thyself knowest that they are the elders of the people, and
      their scribes; and thou shalt bring them to the tabernacle of witness,
      and they shall stand there with thee.</td>
      <td class="language Greek"><span style="color:#b00e23">(16)</span> καὶ
      εἶπεν κύριος πρὸς Μωυσῆν Συνάγαγέ µοι ἑβδοµήκοντα ἄνδρας ἀπὸ
      τῶν πρεσβυτέρων Ισραηλ, οὓς αὐτὸς σὺ οἶδας ὅτι οὗτοί εἰσιν
      πρεσβύτεροι τοῦ λαοῦ καὶ γραµµατεῖς αὐτῶν, καὶ ἄξεις αὐτοὺς
      πρὸς τὴν σκηνὴν τοῦ µαρτυρίου, καὶ στήσονται ἐκεῖ µετὰ
      σοῦ.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ⲉⲓⲉ̀ⲓ̀ ⲉ̀ⲡⲉⲥⲏⲧ ⲛ̀ⲧⲁⲥⲁϫⲓ ⲛⲉⲙⲁⲕ ⲙ̀ⲙⲁⲩ ⲟⲩⲟϩ ⲉⲓⲉ̀ⲱⲗⲓ ⲉ̀ⲃⲟⲗ ϧⲉⲛ ⲡⲓⲡⲛ̅ⲁ̅
      ⲉⲧⲭⲏ ϩⲓϫⲱⲕ ⲟⲩⲟϩ ⲉⲓⲉ̀ⲭⲱ ϩⲓϫⲱⲟⲩ ⲟⲩⲟϩ ⲉⲩⲉ̀ϥⲁⲓ ⲛⲉⲙⲁⲕ ⲙ̀ⲡⲉⲛⲟⲩⲟⲓ ⲙ̀ⲡⲁⲓⲗⲁⲟⲥ ⲟⲩⲟϩ
      ⲛ̀ⲛⲉⲕⲟⲗⲟⲩ ⲙ̀ⲙⲁⲩⲁⲧⲕ</td>
      <td class="language English"><span style="color:#b00e23">(17)</span> And
      I will go down, and speak there with thee; and I will take of the spirit
      that is upon thee, and will put it upon them; and they shall bear
      together with thee the burden of the people, and thou shalt not bear them
      alone.</td>
      <td class="language Greek"><span style="color:#b00e23">(17)</span> καὶ
      καταβήσοµαι καὶ λαλήσω ἐκεῖ µετὰ σοῦ καὶ ἀφελῶ ἀπὸ τοῦ
      πνεύµατος τοῦ ἐπὶ σοὶ καὶ ἐπιθήσω ἐπ’ αὐτούς, καὶ
      συναντιλήµψονται µετὰ σοῦ τὴν ὁρµὴν τοῦ λαοῦ, καὶ οὐκ οἴσεις
      αὐτοὺς σὺ µόνος.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲉⲕⲉ̀ϫⲟⲥ ⲙ̀ⲡⲁⲓⲗⲁⲟⲥ ϫⲉ ⲙⲁⲧⲟⲩⲃⲉ ⲑⲏⲛⲟⲩ ⲛ̀ⲣⲁⲥϯ ⲟⲩⲟϩ ⲉⲣⲉⲧⲉⲛⲉ̀ⲟⲩⲉⲙ ⲁϥ ϫⲉ
      ⲁⲣⲉⲧⲉⲛⲣⲓⲙⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲉⲣⲉⲧⲉⲛϫⲱ ⲙ̀ⲙⲟⲥ ϫⲉ ⲛⲓⲙ ⲉⲑⲛⲁϯ ⲁϥ ⲛⲁⲛ ⲉ̀ⲟⲩⲱⲙ
      ⲟⲩⲟϩ ϫⲉ ⲛⲁⲛⲉⲥ ⲛⲁⲛ ⲉ̀ⲁⲛϣⲱⲡⲓ ϧⲉⲛ ⲭⲏⲙⲓ ⲡⲉ ⲟⲩⲟϩ ⲉⲣⲉ ⲡϭ̅ⲥ̅ ϯ ⲁϥ ⲛⲱⲧⲉⲛ ⲉ̀ⲟⲩⲱⲙ
      ⲟⲩⲟϩ ⲉⲣⲉⲧⲉⲛⲉ̀ⲟⲩⲉⲙ ⲁϥ</td>
      <td class="language English"><span style="color:#b00e23">(18)</span> And
      to the people thou shalt say, Purify yourselves for the morrow, and ye
      shall eat flesh; for ye wept before the Lord, saying, Who shall give us
      flesh to eat? for it was well with us in Egypt: and the Lord shall allow
      you to eat flesh, and ye shall eat flesh.</td>
      <td class="language Greek"><span style="color:#b00e23">(18)</span> καὶ
      τῷ λαῷ ἐρεῖς Ἁγνίσασθε εἰς αὔριον, καὶ φάγεσθε κρέα, ὅτι
      ἐκλαύσατε ἔναντι κυρίου λέγοντες Τίς ἡµᾶς ψωµιεῖ κρέα; ὅτι
      καλὸν ἡµῖν ἐστιν ἐν Αἰγύπτῳ. καὶ δώσει κύριος ὑµῖν κρέα
      φαγεῖν, καὶ φάγεσθε κρέα.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲛ̀ⲟⲩⲉϩⲟⲟⲩ ⲁⲛ ⲡⲉ ⲉⲣⲉⲧⲉⲛⲛⲁⲟⲩⲱⲙ ⲛ̀ϧⲏⲧϥ ⲟⲩⲇⲉ ⲃ̅ ⲁⲛ ⲛⲉ ⲟⲩⲇⲉ ⲉ̅ ⲛ̀ⲉϩⲟⲟⲩ ⲁⲛ ⲛⲉ
      ⲟⲩⲇⲉ ⲓ̅ ⲁⲛ ⲛⲉ ⲟⲩⲇⲉ ⲕ̅</td>
      <td class="language English"><span style="color:#b00e23">(19)</span> Ye
      shall not eat one day, nor two, nor five days, nor ten days, nor twenty
      days;</td>
      <td class="language Greek"><span style="color:#b00e23">(19)</span> οὐχ
      ἡµέραν µίαν φάγεσθε οὐδὲ δύο οὐδὲ πέντε ἡµέρας οὐδὲ δέκα
      ἡµέρας οὐδὲ εἴκοσι ἡµέρας·</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span> ϣⲁ
      ⲟⲩⲁⲃⲟⲧ ⲛ̀ⲉϩⲟⲟⲩ ⲉⲣⲉⲧⲉⲛⲉ̀ⲟⲩⲉⲙ ⲁϥ ϣⲁⲧⲉϥⲓ ⲉ̀ⲃⲟⲗ ϧⲉⲛ ⲛⲉⲧⲉⲛϣⲁⲓ ⲟⲩⲟϩ ⲉϥⲉ̀ϣⲱⲡⲓ
      ⲛⲱⲧⲉⲛ ⲉ̀ⲭⲟⲗⲉⲣⲁ ϫⲉ ⲁⲣⲉⲧⲉⲛⲉⲣⲁⲧⲥⲱⲧⲉⲙ ⲛ̀ⲥⲁ ⲡϭ̅ⲥ̅ ⲫⲏ ⲉⲧϧⲉⲛ ⲑⲏⲛⲟⲩ ⲟⲩⲟϩ
      ⲁⲣⲉⲧⲉⲛⲣⲓⲙⲓ ⲙ̀ⲡⲉϥⲙ̀ⲑⲟ ⲉⲣⲉⲧⲉⲛϫⲱ ⲙ̀ⲙⲟⲥ ϫⲉ ⲉⲣⲟⲩ ⲛⲁⲛ ⲉⲓ ⲉ̀ⲃⲟⲗ ϧⲉⲛ ⲭⲏⲙⲓ</td>
      <td class="language English"><span style="color:#b00e23">(20)</span> ye
      shall eat for a full month, until the flesh come out at your nostrils;
      and it shall be nausea to you, because ye disobeyed the Lord, who is
      among you, and wept before him, saying, What had we to do to come out of
      Egypt?</td>
      <td class="language Greek"><span style="color:#b00e23">(20)</span> ἕως
      µηνὸς ἡµερῶν φάγεσθε, ἕως ἂν ἐξέλθῃ ἐκ τῶν µυκτήρων ὑµῶν,
      καὶ ἔσται ὑµῖν εἰς χολέραν, ὅτι ἠπειθήσατε κυρίῳ, ὅς
      ἐστιν ἐν ὑµῖν, καὶ ἐκλαύσατε ἐναντίον αὐτοῦ λέγοντες Ἵνα
      τί ἡµῖν ἐξελθεῖν ἐξ Αἰγύπτου;</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲡⲉϫⲉ ⲙⲱⲩ̀ⲥⲏⲥ ϫⲉ ⲡⲁⲓⲗⲁⲟⲥ ⲉ̀ϯ ⲛ̀ϧⲏⲧϥ ⲥⲉⲉⲣ ⲭ̅ ⲛ̀ϣⲟ ⲛ̀ⲣⲉⲙⲛⲣⲁⲧⲟⲩ ⲟⲩⲟϩ
      ⲛ̀ⲑⲟⲕ ⲕϫⲱ ⲙ̀ⲙⲟⲥ ϫⲉ ϯⲛⲁϯ ⲁϥ ⲛⲱⲟⲩ ⲛ̀ⲟⲩⲁⲃⲟⲧ ⲛ̀ⲉϩⲟⲟⲩ</td>
      <td class="language English"><span style="color:#b00e23">(21)</span> And
      Moses said, The people among whom I am are six hundred thousand footmen;
      and thou saidst, I will give them flesh to eat, and they shall eat a
      whole month.</td>
      <td class="language Greek"><span style="color:#b00e23">(21)</span> καὶ
      εἶπεν Μωυσῆς Ἑξακόσιαι χιλιάδες πεζῶν ὁ λαός, ἐν οἷς εἰµι
      ἐν αὐτοῖς, καὶ σὺ εἶπας Κρέα δώσω αὐτοῖς φαγεῖν, καὶ
      φάγονται µῆνα ἡµερῶν;</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲙⲏ ⲛⲓⲉⲥⲱⲟⲩ ⲛⲉⲙ ⲛⲓⲉϩⲱⲟⲩ ⲁⲩϣⲁⲛϧⲉⲗϧⲱⲗⲟⲩ ⲙⲏ ⲥⲉⲛⲁⲣⲁϣⲟⲩ ⲓⲉ ⲡⲓⲧⲉⲃⲧ ⲧⲏⲣϥ ⲛ̀ⲧⲉ
      ⲫⲓⲟⲙ ⲁϥϣⲁⲛ̀ⲑⲱⲟⲩϯ ⲙⲏ ϥⲛⲁⲣⲁϣⲟⲩ</td>
      <td class="language English"><span style="color:#b00e23">(22)</span>
      Shall sheep and oxen be slain for them, and shall it suffice them? or
      shall all the fish of the sea be gathered together for them, and shall it
      suffice them?</td>
      <td class="language Greek"><span style="color:#b00e23">(22)</span> µὴ
      πρόβατα καὶ βόες σφαγήσονται αὐτοῖς, καὶ ἀρκέσει αὐτοῖς; ἢ
      πᾶν τὸ ὄψος τῆς θαλάσσης συναχθήσεται αὐτοῖς, καὶ ἀρκέσει
      αὐτοῖς;</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ⲙ̀ⲙⲱⲩ̀ⲥⲏⲥ ϫⲉ ⲙⲏ ⲧϫⲓϫ ⲙ̀ⲡϭ̅ⲥ̅ ⲛⲁⲣⲁϣⲟⲩ ⲁⲛ ϩⲏⲇⲏ ⲕⲛⲁⲉⲙⲓ ϫⲉ ⲁⲛ
      ⲡⲁⲥⲁϫⲓ ⲛⲁⲧⲁϩⲟⲕ ϣⲁⲛ ⲙ̀ⲙⲟⲛ</td>
      <td class="language English"><span style="color:#b00e23">(23)</span> And
      the Lord said to Moses, Shall not the hand of the Lord be fully
      sufficient? now shalt thou know whether my word shall come to pass to
      thee or not.</td>
      <td class="language Greek"><span style="color:#b00e23">(23)</span> καὶ
      εἶπεν κύριος πρὸς Μωυσῆν Μὴ χεὶρ κυρίου οὐκ ἐξαρκέσει; ἤδη
      γνώσει εἰ ἐπικαταλήµψεταί σε ὁ λόγος µου ἢ οὔ.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲟⲩⲟϩ ⲁϥⲓ̀ ⲉ̀ⲃⲟⲗ ⲛ̀ϫⲉ ⲙⲱⲩ̀ⲥⲏⲥ ⲁϥⲥⲁϫⲓ ⲛⲉⲙ ⲡⲓⲗⲁⲟⲥ ⲧⲏⲣϥ ⲛ̀ⲛⲓⲥⲁϫⲓ ⲛ̀ⲧⲉ ⲡϭ̅ⲥ̅
      ⲟⲩⲟϩ ⲁϥⲑⲱⲟⲩϯ ⲛ̀ⲟ̅ ⲛ̀ⲣⲱⲙⲓ ⲉ̀ⲃⲟⲗ ϧⲉⲛ ⲛⲓⲡⲣⲉⲥⲃⲩⲧⲉⲣⲟⲥ ⲛ̀ⲧⲉ ⲡⲓⲗⲁⲟⲥ ⲟⲩⲟϩ
      ⲁϥⲧⲁϩⲱⲟⲩ ⲉ̀ⲣⲁⲧⲟⲩ ⲙ̀ⲡⲕⲱϯ ⲉ̀ϯⲥⲕⲩⲛⲏ</td>
      <td class="language English"><span style="color:#b00e23">(24)</span> And
      Moses went out, and spoke the words of the Lord to the people; and he
      gathered seventy men of the elders of the people, and he set them round
      about the tabernacle.</td>
      <td class="language Greek"><span style="color:#b00e23">(24)</span> καὶ
      ἐξῆλθεν Μωυσῆς καὶ ἐλάλησεν πρὸς τὸν λαὸν τὰ ῥήµατα κυρίου
      καὶ συνήγαγεν ἑβδοµήκοντα ἄνδρας ἀπὸ τῶν πρεσβυτέρων τοῦ λαοῦ
      καὶ ἔστησεν αὐτοὺς κύκλῳ τῆς σκηνῆς.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲟⲩⲟϩ ⲁϥⲓ̀ ⲉ̀ⲡⲉⲥⲏⲧ ⲛ̀ϫⲉ ⲡϭ̅ⲥ̅ ϧⲉⲛ ⲟⲩϭⲏⲡⲓ ⲟⲩⲟϩ ⲁϥⲥⲁϫⲓ ⲛⲉⲙⲁϥ ⲟⲩⲟϩ ⲁϥⲱⲗⲓ
      ⲉ̀ⲃⲟⲗ ϧⲉⲛ ⲡⲓⲡⲛ̅ⲁ̅ ⲉⲧⲭⲏ ϩⲓϫⲱϥ ⲟⲩⲟϩ ⲁϥⲭⲱ ϩⲓϫⲉⲛ ⲡⲓⲟ̅ ⲛ̀ⲣⲱⲙⲓ ⲙ̀ⲡⲣⲉⲥⲃⲩⲧⲉⲣⲟⲥ
      ϩⲱⲥ ⲇⲉ ⲉⲧⲁϥⲉⲙⲧⲟⲛ ⲙ̀ⲙⲟϥ ⲉ̀ϫⲱⲟⲩ ⲛ̀ϫⲉ ⲡⲓⲡⲛ̅ⲁ̅ ⲁⲩⲉⲣⲡⲣⲟⲫⲏⲧⲉⲩⲓⲛ ϧⲉⲛ ϯⲡⲁⲣⲉⲙⲃⲟⲗⲏ
      ⲟⲩⲟϩ ⲙ̀ⲡⲟⲩⲟⲩⲁϩⲧⲟⲧⲟⲩ ϫⲉ</td>
      <td class="language English"><span style="color:#b00e23">(25)</span> And
      the Lord came down in a cloud, and spoke to him, and took of the spirit
      that was upon him, and put it upon the seventy men that were elders; and
      when the spirit rested upon them, they prophesied and ceased.</td>
      <td class="language Greek"><span style="color:#b00e23">(25)</span> καὶ
      κατέβη κύριος ἐν νεφέλῃ καὶ ἐλάλησεν πρὸς αὐτόν· καὶ
      παρείλατο ἀπὸ τοῦ πνεύµατος τοῦ ἐπ’ αὐτῷ καὶ ἐπέθηκεν ἐπὶ
      τοὺς ἑβδοµήκοντα ἄνδρας τοὺς πρεσβυτέρους· ὡς δὲ ἐπανεπαύσατο
      τὸ πνεῦµα ἐπ’ αὐτούς, καὶ ἐπροφήτευσαν καὶ οὐκέτι
      προσέθεντο.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲟⲩⲟϩ ⲁⲩⲥⲱϫⲡ ⲛ̀ϫⲉ ⲣⲱⲙⲓ ⲃ̅ ϧⲉⲛ ϯⲡⲁⲣⲉⲙⲃⲟⲗⲏ ⲫⲣⲁⲛ ⲛ̀ⲟⲩⲁⲓ ⲙ̀ⲙⲱⲟⲩ ⲡⲉ ⲉⲗⲇⲁⲇ ⲫⲣⲁⲛ
      ⲙ̀ⲡⲓⲙⲁϩⲃ̅ ⲡⲉ ⲙⲱⲇⲁⲇ ⲟⲩⲟϩ ⲁϥⲉⲙⲧⲟⲛ ⲙ̀ⲙⲟϥ ⲛ̀ϫⲉ ⲟⲩⲡⲛ̅ⲁ̅ ⲉ̀ϩⲣⲏⲓ ⲉ̀ϫⲱⲟⲩ ⲟⲩⲟϩ
      ϩⲁⲛⲉ̀ⲃⲟⲗ ⲛⲉ ϧⲉⲛ ⲛⲏ ⲉⲧⲁⲩⲥⲁϧⲟⲩ ⲉ̀ϧⲟⲩⲛ ⲟⲩⲟϩ ⲙ̀ⲡⲟⲩⲓ̀ ϩⲁ ϯⲥⲕⲩⲛⲏ ⲟⲩⲟϩ
      ⲁⲩⲉⲣⲡⲣⲟⲫⲏⲧⲉⲩⲓⲛ ϧⲉⲛ ϯⲡⲁⲣⲉⲙⲃⲟⲗⲏ</td>
      <td class="language English"><span style="color:#b00e23">(26)</span> And
      there were two men left in the camp, the name of the one was Eldad, and
      the name of the other Modad; and the spirit rested upon them, and these
      were of the number of them that were enrolled, but they did not come to
      the tabernacle; and they prophesied in the camp.</td>
      <td class="language Greek"><span style="color:#b00e23">(26)</span> καὶ
      κατελείφθησαν δύο ἄνδρες ἐν τῇ παρεµβολῇ, ὄνοµα τῷ ἑνὶ
      Ελδαδ καὶ ὄνοµα τῷ δευτέρῳ Μωδαδ, καὶ ἐπανεπαύσατο ἐπ’
      αὐτοὺς τὸ πνεῦµα — καὶ οὗτοι ἦσαν τῶν καταγεγραµµένων καὶ
      οὐκ ἦλθον πρὸς τὴν σκηνήν — καὶ ἐπροφήτευσαν ἐν τῇ
      παρεµβολῇ.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲟⲩⲟϩ ⲁϥϭⲟϫⲓ ⲛ̀ϫⲉ ⲟⲩϧⲉⲗϣⲓⲣⲓ ⲁϥⲧⲁⲙⲉ ⲙⲱⲩ̀ⲥⲏⲥ ⲟⲩⲟϩ ⲡⲉϫⲁϥ ⲉϥϫⲱ ⲙ̀ⲙⲟⲥ ϫⲉ ⲉⲗⲇⲁⲇ
      ⲛⲉⲙ ⲙⲱⲇⲁⲇ ⲥⲉⲉⲣⲡⲣⲟⲫⲏⲧⲉⲩⲓⲛ ϧⲉⲛ ϯⲡⲁⲣⲉⲙⲃⲟⲗⲏ</td>
      <td class="language English"><span style="color:#b00e23">(27)</span> And
      a young man ran and told Moses, and spoke, saying, Eldad and Modad
      prophesy in the camp.</td>
      <td class="language Greek"><span style="color:#b00e23">(27)</span> Καὶ
      προσδραµὼν ὁ νεανίσκος ἀπήγγειλεν Μωυσῇ καὶ εἶπεν λέγων Ελδαδ
      καὶ Μωδαδ προφητεύουσιν ἐν τῇ παρεµβολῇ.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲟⲩⲟϩ ⲁϥⲉⲣⲟⲩⲱ ⲛ̀ϫⲉ ⲓⲏⲥⲟⲩ ⲡϣⲏⲣⲓ ⲛ̀ⲛⲁⲩⲏ ⲡⲓⲥⲱⲧⲡ ⲫⲏ ⲉⲧⲟϩⲓ ⲉ̀ⲣⲁⲧϥ ⲙ̀ⲡⲉⲙ̀ⲑⲟ
      ⲙ̀ⲙⲱⲩ̀ⲥⲏⲥ ⲡⲉϫⲁϥ ϫⲉ ⲡⲁϭ̅ⲥ̅ ⲙⲱⲩ̀ⲥⲏⲥ ⲙⲁⲧⲁϩⲛⲟ ⲙ̀ⲙⲱⲟⲩ</td>
      <td class="language English"><span style="color:#b00e23">(28)</span> And
      Joshua the son of Naue, who attended on Moses, the chosen one, said, My
      lord Moses, forbid them.</td>
      <td class="language Greek"><span style="color:#b00e23">(28)</span> καὶ
      ἀποκριθεὶς Ἰησοῦς ὁ τοῦ Ναυη ὁ παρεστηκὼς Μωυσῇ ὁ ἐκλεκτὸς
      εἶπεν Κύριε Μωυσῆ, κώλυσον αὐτούς.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲟⲩⲟϩ ⲡⲉϫⲉ ⲙⲱⲩ̀ⲥⲏⲥ ⲛⲁϥ ϫⲉ ⲙⲏ ⲛ̀ⲑⲟⲕ ⲉⲧⲛⲁϯⲭⲟϩ ⲛⲏⲓ ⲟⲩⲟϩ ⲛⲓⲙ ⲉⲧⲛⲁⲧⲏⲓⲥ ⲛ̀ⲧⲉ
      ⲡⲁⲓⲗⲁⲟⲥ ⲧⲏⲣϥ ⲛ̀ⲧⲉ ⲡϭ̅ⲥ̅ ⲉⲣⲡⲣⲟⲫⲏⲧⲉⲩⲓⲛ ϩⲟⲧⲁⲛ ⲁⲣⲉϣⲁⲛ ⲡϭ̅ⲥ̅ ϯ ⲙ̀ⲡⲉϥⲡⲛ̅ⲁ̅
      ⲉ̀ϩⲣⲏⲓ ⲉ̀ϫⲱⲟⲩ</td>
      <td class="language English"><span style="color:#b00e23">(29)</span> And
      Moses said to him, Art thou jealous on my account? and would that all the
      Lord’s people were prophets; whenever the Lord shall put his spirit upon
      them.</td>
      <td class="language Greek"><span style="color:#b00e23">(29)</span> καὶ
      εἶπεν αὐτῷ Μωυσῆς Μὴ ζηλοῖς σύ µοι; καὶ τίς δῴη πάντα τὸν
      λαὸν κυρίου προφήτας, ὅταν δῷ κύριος τὸ πνεῦµα αὐτοῦ ἐπ’
      αὐτούς;</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲟⲩⲟϩ ⲁϥϣⲉ ⲛⲁϥ ⲛ̀ϫⲉ ⲙⲱⲩ̀ⲥⲏⲥ ⲉ̀ϯⲡⲁⲣⲉⲙⲃⲟⲗⲏ ⲛ̀ⲑⲟϥ ⲛⲉⲙ ⲛⲓⲡⲣⲉⲥⲃⲩⲧⲉⲣⲟⲥ ⲛ̀ⲧⲉ
      ⲡⲓⲥ̅ⲗ̅</td>
      <td class="language English"><span style="color:#b00e23">(30)</span> And
      Moses departed into the camp, himself and the elders of Israel.</td>
      <td class="language Greek"><span style="color:#b00e23">(30)</span> καὶ
      ἀπῆλθεν Μωυσῆς εἰς τὴν παρεµβολήν, αὐτὸς καὶ οἱ πρεσβύτεροι
      Ισραηλ. —</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲟⲩⲟϩ ⲁ ⲟⲩⲡⲛ̅ⲁ̅ ⲓ̀ ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ⲟⲩⲟϩ ⲁϥⲉⲣϫⲓⲛⲓⲟⲣ ⲛ̀ⲟⲩⲙⲉⲥⲓⲱϯ ⲙ̀ⲡⲏⲣⲓ
      ⲉ̀ⲃⲟⲗ ϧⲉⲛ ⲫⲓⲟⲙ ⲟⲩⲟϩ ⲁϥⲉⲛⲥ ⲉ̀ϫⲉⲛ ϯⲡⲁⲣⲉⲙⲃⲟⲗⲏ ⲙ̀ⲫⲙⲱⲓⲧ ⲛ̀ⲟⲩⲉϩⲟⲟⲩ ⲙ̀ⲙⲟϣⲓ
      ⲥⲁⲙ̀ⲛⲁⲓ ⲛⲉⲙ ⲟⲩⲉϩⲟⲟⲩ ⲙ̀ⲙⲟϣⲓ ⲥⲁⲙ̀ⲛⲁⲓ ⲙ̀ⲡⲕⲱϯ ⲛ̀ϯⲡⲁⲣⲉⲙⲃⲟⲗⲏ ⲛⲁⲩ ⲙⲁϩⲓ ⲃ̅ ⲉ̀ⲃⲟⲗ
      ϩⲁ ⲡⲕⲁϩⲓ</td>
      <td class="language English"><span style="color:#b00e23">(31)</span> And
      there went forth a wind from the Lord, and brought quails over from the
      sea; and it brought them down upon the camp a day’s journey on this side,
      and a day’s journey on that side, round about the camp, as it were two
      cubits from the earth.</td>
      <td class="language Greek"><span style="color:#b00e23">(31)</span> καὶ
      πνεῦµα ἐξῆλθεν παρὰ κυρίου καὶ ἐξεπέρασεν ὀρτυγοµήτραν ἀπὸ
      τῆς θαλάσσης καὶ ἐπέβαλεν ἐπὶ τὴν παρεµβολὴν ὁδὸν ἡµέρας
      ἐντεῦθεν καὶ ὁδὸν ἡµέρας ἐντεῦθεν κύκλῳ τῆς παρεµβολῆς
      ὡσεὶ δίπηχυ ἀπὸ τῆς γῆς.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲟⲩⲟϩ ⲁϥⲧⲱⲛϥ ⲛ̀ϫⲉ ⲡⲓⲗⲁⲟⲥ ⲙ̀ⲡⲓⲉϩⲟⲟⲩ ⲧⲏⲣϥ ⲛⲉⲙ ⲡⲓⲉϫⲱⲣϩ ⲧⲏⲣϥ ⲛⲉⲙ ⲡⲓⲉϩⲟⲟⲩ ⲧⲏⲣϥ
      ⲙ̀ⲡⲉϥⲣⲁⲥϯ ⲟⲩⲟϩ ⲁⲩⲑⲱⲟⲩϯ ⲛ̀ϯⲙⲉⲥⲓⲱϯ ⲙ̀ⲡⲏⲣⲓ ⲟⲩⲟϩ ⲫⲏ ⲉⲧⲁϥⲑⲟⲩⲉⲧ ⲡⲓⲕⲟⲩϫⲓ ⲓ
      ⲛ̀ⲕⲟⲣⲟⲥ ⲟⲩⲟϩ ⲁⲩϫⲉⲗϫⲱⲗⲟⲩ ⲛⲱⲟⲩ ⲛ̀ϩⲁⲛ̀ϫⲉⲗϫⲱⲗ ⲙ̀ⲡⲕⲱϯ ⲛ̀ϯⲡⲁⲣⲉⲙⲃⲟⲗⲏ</td>
      <td class="language English"><span style="color:#b00e23">(32)</span> And
      the people rose up all the day, and all the night, and all the next day,
      and gathered quails; he that gathered least, gathered ten measures; and
      they refreshed themselves round about the camp.</td>
      <td class="language Greek"><span style="color:#b00e23">(32)</span> καὶ
      ἀναστὰς ὁ λαὸς ὅλην τὴν ἡµέραν καὶ ὅλην τὴν νύκτα καὶ
      ὅλην τὴν ἡµέραν τὴν ἐπαύριον καὶ συνήγαγον τὴν ὀρτυγοµήτραν,
      ὁ τὸ ὀλίγον συνήγαγεν δέκα κόρους, καὶ ἔψυξαν ἑαυτοῖς
      ψυγµοὺς κύκλῳ τῆς παρεµβολῆς.</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲛⲓⲁϥ ⲉⲧⲓ ⲛⲁⲩⲭⲏ ϧⲉⲛ ⲛⲟⲩⲛⲁϫϩⲓ ⲙ̀ⲡⲁⲧⲟⲩⲙⲟⲩⲛⲕ ⲟⲩⲟϩ ⲁϥⲙⲃⲟⲛ ⲛ̀ϫⲉ ⲡϭ̅ⲥ̅ ⲉ̀ϫⲉⲛ
      ⲡⲓⲗⲁⲟⲥ ⲟⲩⲟϩ ⲁ ⲡϭ̅ⲥ̅ ϣⲁⲣⲓ ⲉⲡⲓⲗⲁⲟⲥ ϧⲉⲛ ⲟⲩⲛⲓϣϯ ⲛ̀ⲉⲣϧⲟⲧ ⲉ̀ⲙⲁϣⲱ</td>
      <td class="language English"><span style="color:#b00e23">(33)</span> The
      flesh was yet between their teeth, before it failed, when the Lord was
      wroth with the people, and the Lord smote the people with a very great
      plague.</td>
      <td class="language Greek"><span style="color:#b00e23">(33)</span> τὰ
      κρέα ἔτι ἦν ἐν τοῖς ὀδοῦσιν αὐτῶν πρὶν ἢ ἐκλείπειν, καὶ
      κύριος ἐθυµώθη εἰς τὸν λαόν, καὶ ἐπάταξεν κύριος τὸν λαὸν
      πληγὴν µεγάλην σφόδρα.</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲟⲩⲟϩ ⲁⲩϯⲣⲉⲛ ⲫⲣⲁⲛ ⲛ̀ⲛⲓⲙⲁ ⲉⲧⲉⲙ̀ⲙⲁⲩ ϫⲉ ⲛⲓⲙ̀ϩⲁⲩ ⲛ̀ⲧⲉ ⲛⲓⲉⲡⲓⲑⲩⲙⲓⲁ ϫⲉ ⲁⲩⲑⲉⲙⲥ
      ⲡⲓⲗⲁⲟⲥ ⲙ̀ⲙⲁⲩ ⲛ̀ⲣⲉϥⲉⲣⲉⲡⲓⲑⲩⲙⲓⲛ</td>
      <td class="language English"><span style="color:#b00e23">(34)</span> And
      the name of that place was called the Graves of Lust; for there they
      buried the people that lusted.</td>
      <td class="language Greek"><span style="color:#b00e23">(34)</span> καὶ
      ἐκλήθη τὸ ὄνοµα τοῦ τόπου ἐκείνου Μνήµατα τῆς ἐπιθυµίας,
      ὅτι ἐκεῖ ἔθαψαν τὸν λαὸν τὸν ἐπιθυµητήν.</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ⲟⲩⲟϩ ⲡⲓⲗⲁⲟⲥ ⲁϥⲟⲩⲱⲧⲉⲃ ⲉ̀ⲃⲟⲗ ϧⲉⲛ ⲛⲓⲙ̀ϩⲁⲩ ⲛ̀ⲧⲉ ϯⲉⲡⲓⲑⲩⲙⲓⲁ ⲉ̀ⲁⲥⲏⲣⲱⲑ ⲟⲩⲟϩ
      ⲁϥϣⲱⲡⲓ ⲛ̀ϫⲉ ⲡⲓⲗⲁⲟⲥ ϧⲉⲛ ⲁⲥⲏⲣⲱⲑ</td>
      <td class="language English"><span style="color:#b00e23">(35)</span> The
      people departed from the Graves of Lust to Aseroth; and the people halted
      at Aseroth.</td>
      <td class="language Greek"><span style="color:#b00e23">(35)</span> Ἀπὸ
      Μνηµάτων ἐπιθυµίας ἐξῆρεν ὁ λαὸς εἰς Ασηρωθ, καὶ ἐγένετο ὁ
      λαὸς ἐν Ασηρωθ.</td>
    </tr>
  </table>
</body>
</html>
