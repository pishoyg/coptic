<!DOCTYPE html>
<html>
<head>
  <title>Wisdom of Solomon</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="wisdom_of_solomon_3.html" rel="next">
  <link href="wisdom_of_solomon_1.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="wisdom_of_solomon2">Wisdom of Solomon 2</h3>

  <table>
    <tr>
      <td><span style="color:#b00e23">(ⲁ̅)</span>
      </td>
      <td><span style="color:#b00e23">(ⲁ︦)</span> ⲁⲩϫⲟⲟⲥ ⲅⲁⲣ ⲉⲁⲩⲙⲉⲉⲩⲉ ϩⲣⲁⲓ̈
      ⲛ̅ϩⲏⲧⲟⲩ ϩⲛ̅ ⲟⲩⲥⲟⲟⲩⲧⲛ̅ ⲁⲛ ϫⲉ ⲟⲩⲕⲟⲩⲓ̈ ⲡⲉ ⲡⲉⲛⲁϩⲉ ⲉϥⲙⲉϩ ⲗ̅ⲗⲩⲡⲏ ⲁⲩⲱ ⲙ̅ⲙⲛ̅
      ⲙ̅ⲧⲟⲛ ϣⲟⲟⲡ ϩⲙ̅ ⲡⲙⲟⲩ ⲙ̅ⲡⲣⲱⲙⲉ ⲟⲩⲇⲉ ⲙ̅ⲡⲛ̅ⲥⲟⲩⲛ̅ ⲟⲩⲁ ⲉⲁϥⲉⲓ ⲉϩⲣⲁⲓ̈ ϩⲛ̅
      ⲁⲙⲛ̅ⲧⲉ</td>
      <td><span style="color:#b00e23">(1)</span> For the ungodly said,
      reasoning with themselves, but not aright, Our life is short and tedious,
      and in the death of a man there is no remedy: neither was there any man
      known to have returned from the grave.</td>
      <td><span style="color:#b00e23">(1)</span> εἶπον γὰρ ἐν ἑαυτοῖς
      λογισάµενοι οὐκ ὀρθῶς Ὀλίγος ἐστὶν καὶ λυπηρὸς ὁ βίος ἡµῶν, καὶ οὐκ ἔστιν
      ἴασις ἐν τελευτῇ ἀνθρώπου, καὶ οὐκ ἐγνώσθη ὁ ἀναλύσας ἐξ ᾅδου.</td>
    </tr>

    <tr>
      <td><span style="color:#b00e23">(ⲃ̅)</span>
      </td>
      <td><span style="color:#b00e23">(ⲃ︦)</span> ϫⲉ ⲛ̅ⲧⲁⲛϣⲱⲡⲉ ⲉⲡⲡⲉⲧϣⲟⲩⲉⲓⲧ
      ⲙⲛ̅ⲛ̅ⲥⲱⲥ ⲉⲛⲛⲁⲣ̅ ⲑⲉ ⲛ̅ⲛⲉⲧⲉ ⲙ̅ⲡⲟⲩϣⲱⲡⲉ: ϫⲉ ⲟⲩⲕⲁⲡⲛⲟⲥ ⲡⲉ ⲡⲛⲓϥⲉ ⲉⲧϩⲛ̅ ϣⲁⲛⲧⲛ̅
      ⲁⲩⲱ ⲟⲩϯⲕ̅ ⲡⲉ ⲡϣⲁϫⲉ ⲉⲧⲕⲓⲙ ϩⲙ̅ ⲡⲉⲛϩⲏⲧ:</td>
      <td><span style="color:#b00e23">(2)</span> For we are born at all
      adventure: and we shall be hereafter as though we had never been: for the
      breath in our nostrils is as smoke, and a little spark in the moving of
      our heart:</td>
      <td><span style="color:#b00e23">(2)</span> ὅτι αὐτοσχεδίως ἐγενήθηµεν καὶ
      µετὰ τοῦτο ἐσόµεθα ὡς οὐχ ὑπάρξαντες· ὅτι καπνὸς ἡ πνοὴ ἐν ῥισὶν ἡµῶν,
      καὶ ὁ λόγος σπινθὴρ ἐν κινήσει καρδίας ἡµῶν,</td>
    </tr>

    <tr>
      <td><span style="color:#b00e23">(ⲅ̅)</span>
      </td>
      <td><span style="color:#b00e23">(ⲅ︦)</span> ⲡⲁⲓ̈ ⲉϥϣⲁⲛⲱϣⲙ̅ ⲉⲣⲉ ⲡⲥⲱⲙⲁ
      ⲧⲏⲣϥ̅ ⲛⲁⲣ̅ ⲑⲉ ⲛ̅ⲟⲩϫⲃ̅ⲃⲉⲥ ⲁⲩⲱ ⲡⲉⲛⲡⲛⲉⲩⲙⲁ ⲛⲁⲃⲱⲗ ⲉⲃⲟⲗ ⲛ̅ⲑⲉ ⲙ̅ⲡⲁⲏⲣ ⲉⲧϫⲟⲟⲣⲉ
      ⲉⲃⲟⲗ.</td>
      <td><span style="color:#b00e23">(3)</span> Which being extinguished, our
      body shall be turned into ashes, and our spirit shall vanish as the soft
      air,</td>
      <td><span style="color:#b00e23">(3)</span> οὗ σβεσθέντος τέφρα ἀποβήσεται
      τὸ σῶµα καὶ τὸ πνεῦµα διαχυθήσεται ὡς χαῦνος ἀήρ.</td>
    </tr>

    <tr>
      <td><span style="color:#b00e23">(ⲇ̅)</span>
      </td>
      <td><span style="color:#b00e23">(ⲇ︦)</span> ⲛ̅ⲥⲉⲣ̅ⲡⲱⲃϣ ⲙ̅ⲡⲉⲛⲣⲁⲛ ϩⲙ̅
      ⲡⲉⲛⲟⲩⲟⲉⲓϣ ⲛ̅ⲧⲉⲧⲙ̅ ⲗⲁⲁⲩ ⲉⲣ ⲡⲙⲉⲉⲩⲉ ⲛ̅ⲛⲉⲛϩⲃⲏⲩⲉ ⲁⲩⲱ ⲡⲉⲛⲁϩⲉ ⲛⲁⲟⲩⲉⲓⲛⲉ ⲛ̅ⲑⲉ
      ⲛ̅ⲟⲩⲕⲗⲟⲟⲗⲉ ​ⲁⲩⲱ ϥⲛⲁϫⲱⲱⲣⲉ ⲉⲃⲟⲗ ⲛ̅ⲑⲉ ⲛ̅ⲟⲩⲛⲓϥⲉ ⲉⲁϥⲃⲱⲗ ⲉⲃⲟⲗ ϩⲓⲧⲛ̅ ⲡⲁⲕⲧⲓⲛ
      ⲙ̅ⲡⲣⲏ ⲁⲩⲱ ⲉⲁ ⲧⲉϥϩⲙ̅ⲙⲉ ϩⲣⲟϣ ⲉϫⲱϥ.</td>
      <td><span style="color:#b00e23">(4)</span> And our name shall be
      forgotten in time, and no man shall have our works in remembrance, and
      our life shall pass away as the trace of a cloud, and shall be dispersed
      as a mist, that is driven away with the beams of the sun, and overcome
      with the heat thereof.</td>
      <td><span style="color:#b00e23">(4)</span> καὶ τὸ ὄνοµα ἡµῶν
      ἐπιλησθήσεται ἐν χρόνῳ, καὶ οὐθεὶς µνηµονεύσει τῶν ἔργων ἡµῶν· καὶ
      παρελεύσεται ὁ βίος ἡµῶν ὡς ἴχνη νεφέλης καὶ ὡς ὁµίχλη διασκεδασθήσεται
      διωχθεῖσα ὑπὸ ἀκτίνων ἡλίου καὶ ὑπὸ θερµότητος αὐτοῦ βαρυνθεῖσα.</td>
    </tr>

    <tr>
      <td><span style="color:#b00e23">(ⲉ̅)</span>
      </td>
      <td><span style="color:#b00e23">(ⲉ︦)</span> ⲟⲩϩⲁⲉⲓⲃⲉⲥ ⲉⲁⲥⲟⲩⲉⲓⲛⲉ ⲡⲉ
      ⲡⲉⲛⲟⲩⲟⲉⲓϣ ⲁⲩⲱ ⲙ̅ⲙⲛ̅ ⲕⲧⲟ ϣⲟⲟⲡ ⲙ̅ⲡⲉⲛⲙⲟⲩ: ϫⲉ ⲁⲩⲧⲱⲱⲃⲉ ⲉⲣⲱⲟⲩ ⲁⲩⲱ ⲛ̅ⲛⲉ ⲗⲁⲁⲩ
      ⲕⲟⲧϥ̅</td>
      <td><span style="color:#b00e23">(5)</span> For our time is a very shadow
      that passeth away; and after our end there is no returning: for it is
      fast sealed, so that no man cometh again.</td>
      <td><span style="color:#b00e23">(5)</span> σκιᾶς γὰρ πάροδος ὁ καιρὸς
      ἡµῶν, καὶ οὐκ ἔστιν ἀναποδισµὸς τῆς τελευτῆς ἡµῶν, ὅτι κατεσφραγίσθη καὶ
      οὐδεὶς ἀναστρέφει.</td>
    </tr>

    <tr>
      <td><span style="color:#b00e23">(ⲋ̅)</span>
      </td>
      <td><span style="color:#b00e23">(ⲋ︦)</span> ⲁⲙⲏⲉⲓⲧⲛ̅ ϭⲉ ⲛ̅ⲧⲛ̅ⲧⲥⲓⲟⲛ
      ⲛ̅ⲛ̅ⲁⲅⲁⲑⲟⲛ ⲉⲧϣⲟⲟⲡ ⲛ̅ⲧⲛ̅ⲭⲣⲱ ⲛ̅ⲧⲉⲕⲧⲓⲥⲓⲥ ϩⲛ̅ ⲟⲩϭⲉⲡⲏ ⲛ̅ⲑⲉ ⲛ̅ⲟⲩⲙⲛ̅ⲧⲃⲣ̅ⲣⲉ.</td>
      <td><span style="color:#b00e23">(6)</span> Come on therefore, let us
      enjoy the good things that are present: and let us speedily use the
      creatures like as in youth.</td>
      <td><span style="color:#b00e23">(6)</span> δεῦτε οὖν καὶ ἀπολαύσωµεν τῶν
      ὄντων ἀγαθῶν καὶ χρησώµεθα τῇ κτίσει ὡς ἐν νεότητι σπουδαίως·</td>
    </tr>

    <tr>
      <td><span style="color:#b00e23">(ⲍ̅)</span>
      </td>
      <td><span style="color:#b00e23">(ⲍ︦)</span> ⲙⲁⲣⲛ̅ⲧⲥⲓⲟⲛ ⲛ̅ⲏⲣⲡ ⲉⲛⲁⲛⲟⲩϥ ϩⲓ
      ⲥⲧⲓ ⲛⲟⲩϥⲉ ⲁⲩⲱ ⲙ̅ⲡⲣ̅ⲧⲣⲉⲩ ⲥⲁⲁⲧⲛ̅ ⲛ̅ϭⲓ ⲛ̅ⲕⲁⲣⲡⲟⲥ ⲙ̅ⲡⲁⲏⲣ</td>
      <td><span style="color:#b00e23">(7)</span> Let us fill ourselves with
      costly wine and ointments: and let no flower of the spring pass by
      us:</td>
      <td><span style="color:#b00e23">(7)</span> οἴνου πολυτελοῦς καὶ µύρων
      πλησθῶµεν, καὶ µὴ παροδευσάτω ἡµᾶς ἄνθος ἔαρος·</td>
    </tr>

    <tr>
      <td><span style="color:#b00e23">(ⲏ̅)</span>
      </td>
      <td><span style="color:#b00e23">(ⲏ︦)</span> ⲙⲁⲣⲛ̅ϯ ⲉϫⲱⲛ ⲛ̅ϩⲛ̅ⲕⲗⲟⲙ ⲛ̅ⲟⲩⲣⲧ̅
      ⲉⲙⲡⲁⲧⲟⲩϩⲱϭⲃ̅:</td>
      <td><span style="color:#b00e23">(8)</span> Let us crown ourselves with
      rosebuds, before they be withered:</td>
      <td><span style="color:#b00e23">(8)</span> στεψώµεθα ῥόδων κάλυξιν πρὶν ἢ
      µαρανθῆναι·</td>
    </tr>

    <tr>
      <td><span style="color:#b00e23">(ⲑ̅)</span>
      </td>
      <td><span style="color:#b00e23">(ⲑ︦)</span> ⲙ̅ⲡⲣ̅ ⲧⲣⲉ ⲗⲁⲁⲩ ⲙ̅ⲙⲟⲛ ϣⲱⲡⲉ
      ⲙ̅ⲡⲃⲟⲗ ⲛ̅ⲛⲉⲛⲙⲛ̅ⲧϣⲛⲁ: ⲙⲁⲣⲛ̅ⲕⲁ ⲥⲩⲙⲃⲟⲩⲗⲏ ⲛ̅ⲟⲩⲛⲟϥ ϩⲙ̅ ⲙⲁ ⲛⲓⲙ: ϫⲉ ⲧⲁⲓ̈ ⲧⲉ
      ⲧⲉⲛ̅ⲙⲉⲣⲓⲥ ⲁⲩⲱ ⲡⲉⲛⲕⲗⲏⲣⲟⲥ.</td>
      <td><span style="color:#b00e23">(9)</span> Let none of us go without his
      part of our voluptuousness: let us leave tokens of our joyfulness in
      every place: for this is our portion, and our lot is this.</td>
      <td><span style="color:#b00e23">(9)</span> µηδεὶς ἡµῶν ἄµοιρος ἔστω τῆς
      ἡµετέρας ἀγερωχίας, πανταχῇ καταλίπωµεν σύµβολα τῆς εὐφροσύνης, ὅτι αὕτη
      ἡ µερὶς ἡµῶν καὶ ὁ κλῆρος οὗτος.</td>
    </tr>

    <tr>
      <td><span style="color:#b00e23">(ⲓ̅)</span>
      </td>
      <td><span style="color:#b00e23">(ⲓ︦)</span> ⲟⲩϩⲏⲕⲉ ⲛ̅ⲇⲓⲕⲁⲓⲟⲥ ⲙⲁⲣⲛ̅ϫⲓⲧϥ̅
      ⲛ̅ϭⲟⲛⲥ̅: ⲙ̅ⲡⲣ̅ⲧⲣⲉⲛϯⲥⲟ ⲉⲧⲉⲭⲏⲣⲁ ⲟⲩⲇⲉ ⲙ̅ⲡⲣ̅ⲧⲣⲉⲛϣⲓⲡⲉ ϩⲏⲧⲟⲩ ⲛ̅ⲛⲉⲥⲕⲓⲙ ⲛ̅ⲟⲩϩⲗⲗⲟ
      ⲛ̅ⲛⲟϭ ⲛ̅ⲁϩⲉ.</td>
      <td><span style="color:#b00e23">(10)</span> Let us oppress the poor
      righteous man, let us not spare the widow, nor reverence the ancient gray
      hairs of the aged.</td>
      <td><span style="color:#b00e23">(10)</span> καταδυναστεύσωµεν πένητα
      δίκαιον, µὴ φεισώµεθα χήρας µηδὲ πρεσβύτου ἐντραπῶµεν πολιὰς
      πολυχρονίους·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span>
      </td>
      <td><span style="color:#b00e23">(ⲓ︦ⲁ︦)</span> ⲙⲁⲣⲉ ⲧⲉⲛϭⲟⲙ ϣⲱⲡⲉ ⲛⲁⲛ
      ⲛ̅ⲛⲟⲙⲟⲥ ⲛ̅ⲇⲓⲕⲁⲓⲟⲥⲩⲛⲏ: ⲧⲙⲛ̅ⲧϭⲱⲃ ⲅⲁⲣ ⲉϣⲁⲩϫⲡⲓⲟⲥ ϩⲱⲥ ⲁⲧϣⲁⲩ.</td>
      <td><span style="color:#b00e23">(11)</span> Let our strength be the law
      of justice: for that which is feeble is found to be nothing worth.</td>
      <td><span style="color:#b00e23">(11)</span> ἔστω δὲ ἡµῶν ἡ ἰσχὺς νόµος
      τῆς δικαιοσύνης, τὸ γὰρ ἀσθενὲς ἄχρηστον ἐλέγχεται.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲉϥⲉ̀ϫⲟⲣϫϥ ⲛ̀ⲟⲩⲭⲣⲱⲙ ⲉⲑⲃⲉϫⲉ
      ⲙ̀ⲡⲉϥϯϩⲟⲗϫ ⲙ̀ⲡⲉⲛϩⲏⲧ ⲟⲩⲟϩ ⲉ̀ϯ ⲉ̀ϩⲣⲉⲛ ⲛⲉⲛϩⲃⲏⲟⲩⲓ ⲟⲩⲟϩ ⲉ̀ϯϣⲱϣ ⲛⲁⲛ ⲉ̀ϫⲉⲛ
      ⲛⲉⲛϣⲱϥⲧ ⲉ̀ϫⲉⲛ ⲡⲓⲛⲟⲙⲟⲥ ⲉϥⲉ̀ⲟⲩⲱⲛϩ ⲉ̀ϩⲣⲏⲓ ⲉ̀ϫⲱⲛ ⲉ̀ϫⲉⲛ ⲛⲓⲛⲟⲃⲓ ⲛ̀ⲧⲉ ϯⲙⲉⲧⲁⲧⲑⲱⲧ
      ⲛ̀ϩⲏⲧ</td>
      <td><span style="color:#b00e23">(ⲓ︦ⲃ︦)</span> ⲙⲁⲣⲛ̅ϭⲱⲣϭ̅ ⲉⲡⲇⲓⲕⲁⲓⲟⲥ ϫⲉ
      ϥⲙⲟⲕϩ̅ ⲉⲣ̅ⲭⲣⲏⲥⲧⲟⲥ ⲛⲁⲛ ⲁⲩⲱ ϥϯ ⲟⲩⲃⲉ ⲛⲉⲛϩⲃⲏⲩⲉ: ϥⲛⲟϭⲛⲉϭ ⲙ̅ⲙⲟⲛ ⲛ̅ⲛⲉⲛⲛⲟⲃⲉ ϩⲓⲧⲙ̅
      ⲡⲛⲟⲙⲟⲥ ⲁⲩⲱ ϥⲟⲩⲱⲛϩ̅ ⲉⲃⲟⲗ ⲛ̅ⲛⲉⲛⲛⲟⲃⲉ ϩⲓⲧⲛ̅ ⲧⲉⲥⲃⲱ.</td>
      <td><span style="color:#b00e23">(12)</span> Therefore let us lie in wait
      for the righteous; because he is not for our turn, and he is clean
      contrary to our doings: he upbraideth us with our offending the law, and
      objecteth to our infamy the transgressings of our education.</td>
      <td><span style="color:#b00e23">(12)</span> ἐνεδρεύσωµεν τὸν δίκαιον, ὅτι
      δύσχρηστος ἡµῖν ἐστιν καὶ ἐναντιοῦται τοῖς ἔργοις ἡµῶν καὶ ὀνειδίζει ἡµῖν
      ἁµαρτήµατα νόµου καὶ ἐπιφηµίζει ἡµῖν ἁµαρτήµατα παιδείας ἡµῶν·</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲉ̀ⲟⲩⲟⲛ ⲉⲙⲓ ⲛⲉⲙⲁϥ ⲉ̀ⲃⲟⲗ
      ϩⲓⲧⲉⲛ ⲫϯ ⲉⲩⲉ̀ⲙⲟⲩϯ ⲉ̀ⲣⲟϥ ϫⲉ ⲡϣⲏⲣⲓ ⲙ̀ⲫϯ</td>
      <td><span style="color:#b00e23">(ⲓ︦ⲅ︦)</span> ϥϫⲱ ⲙ̅ⲙⲟⲥ ϫⲉ ϯⲥⲟⲟⲩⲛ
      ⲙ̅ⲡⲛⲟⲩⲧⲉ ⲁⲩⲱ ϥⲉⲓⲣⲉ ⲙ̅ⲙⲟϥ ⲛ̅ϣⲏⲣⲉ ⲙ̅ⲡⲉⲛϫⲟⲉⲓⲥ.</td>
      <td><span style="color:#b00e23">(13)</span> He professeth to have the
      knowledge of God: and he calleth himself the child of the Lord.</td>
      <td><span style="color:#b00e23">(13)</span> ἐπαγγέλλεται γνῶσιν ἔχειν
      θεοῦ καὶ παῖδα κυρίου ἑαυτὸν ὀνοµάζει·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲉϥⲉ̀ϣⲱⲡⲓ ⲛⲁⲛ ⲛ̀ⲟⲩⲣⲉϥⲥⲟϩⲓ
      ⲉ̀ϫⲉⲛ ⲛⲉⲛⲟⲩⲱϣ ⲉϥⲉ̀ⲟⲩⲱⲛϩ ⲉ̀ϩⲣⲏⲓ ⲉ̀ϫⲱⲛ ⲉ̀ⲡϫⲓⲛⲛⲁⲩ ⲉ̀ⲣⲟϥ</td>
      <td><span style="color:#b00e23">(ⲓ︦ⲇ︦)</span> ϣⲁϥϣⲱⲡⲉ ⲛⲁⲛ ⲉⲩϫⲡⲓⲟ
      ⲛ̅ⲛⲉⲛⲙⲉⲉⲩⲉ: ϥϩⲟⲣϣ̅ ⲛⲁⲛ ⲉⲛⲁⲩ ⲉⲣⲟϥ.</td>
      <td><span style="color:#b00e23">(14)</span> He was made to reprove our
      thoughts.</td>
      <td><span style="color:#b00e23">(14)</span> ἐγένετο ἡµῖν εἰς ἔλεγχον
      ἐννοιῶν ἡµῶν, βαρύς ἐστιν ἡµῖν καὶ βλεπόµενος,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲉⲑⲃⲉϫⲉ ⲡⲉϥⲗⲁⲟⲥ ⲟⲛⲓ ⲛ̀ⲕⲉⲟⲩⲁⲓ
      ⲁⲛ ⲟⲩⲟϩ ⲛⲉϥⲙⲱⲓⲧ ⲥⲉⲫⲱⲛϩ ⲛ̀ⲧⲟⲧⲉⲛ</td>
      <td><span style="color:#b00e23">(ⲓ︦ⲉ︦)</span> ϫⲉ ⲙ̅ⲡⲉϥⲃⲓⲟⲥ ⲉⲓⲛⲉ ⲁⲛ ⲙ̅ⲡⲁ
      ⲟⲩⲟⲛ ⲛⲓⲙ ⲁⲩⲱ ⲛⲉϥϩⲓⲟⲟⲩⲉ ⲥⲉϣⲟⲃⲉ.</td>
      <td><span style="color:#b00e23">(15)</span> He is grievous unto us even
      to behold: for his life is not like other men’s, his ways are of another
      fashion.</td>
      <td><span style="color:#b00e23">(15)</span> ὅτι ἀνόµοιος τοῖς ἄMοις ὁ
      βίος αὐτοῦ, καὶ ἐξηλλαγµέναι αἱ τρίβοι αὐτοῦ·</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ⲛⲏⲡ ⲛ̀ⲧⲟⲧϥ ϫⲉ ϧⲁⲉ̀
      ⲉϥⲉ̀ⲟⲩⲉⲓ ⲛ̀ⲛⲉⲛⲙⲱⲓⲧ ⲙ̀ⲫⲣⲏϯ ⲉⲧⲉϥⲟⲩⲉⲓ ⲙ̀ⲙⲟϥ ⲛ̀ⲛⲓⲑⲏⲣⲓⲟⲛ ⲉϥⲉ̀ⲙⲃⲟⲛ ⲉ̀ϫⲉⲛ
      ϩⲁⲛⲟⲩⲟⲛ ⲛ̀ⲧⲉ ⲛⲓⲉⲗⲉⲩⲑⲉⲣⲟⲥ ⲟⲩⲟϩ ⲉϥⲉ̀ϣⲟⲩϣⲟⲩ ⲙ̀ⲙⲟϥ ϫⲉ ⲫϯ ⲡⲉ ⲡⲉϥⲓⲱⲧ</td>
      <td><span style="color:#b00e23">(ⲓ︦ⲋ︦)</span> ⲉⲛⲏⲡ ⲛ̅ⲧⲟⲟⲧϥ̅ ⲉϩⲉⲛϫⲟⲟⲩⲧ ⲁⲩⲱ
      ϥⲥⲁϩⲏⲩ ⲉⲃⲟⲗ ⲛ̅ⲛⲉⲛϩⲓⲟⲟⲩⲉ ⲛ̅ⲑⲉ ⲛ̅ⲛⲓⲁⲕⲁⲑⲁⲣⲥⲓⲁ: ϥ̅ⲙⲁⲕⲁⲣⲓⲍⲉ ⲛ̅ⲑⲁⲏ ⲛ̅ⲛ̅ⲇⲓⲕⲁⲓⲟⲥ
      ⲁⲩⲱ ϥϣⲟⲩϣⲟⲩ ⲙ̅ⲙⲟϥ ϫⲉ ⲡⲁⲓ̈ⲱⲧ ⲡⲉ ⲡⲛⲟⲩⲧⲉ.</td>
      <td><span style="color:#b00e23">(16)</span> We are esteemed of him as
      counterfeits: he abstaineth from our ways as from filthiness: he
      pronounceth the end of the just to be blessed, and maketh his boast that
      God is his father.</td>
      <td><span style="color:#b00e23">(16)</span> εἰς κίβδηλον ἐλογίσθηµεν
      αὐτῷ, καὶ ἀπέχεται τῶν ὁδῶν ἡµῶν ὡς ἀπὸ ἀκαθαρσιῶν· µακαρίζει ἔσχατα
      δικαίων καὶ ἀλαζονεύεται πατέρα θεόν.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲧⲉⲛϫⲟⲩϣⲧ ϫⲉ ⲁⲣⲏⲟⲩ ⲁϥⲥⲁϫⲓ
      ϩⲁⲛⲙⲏⲓⲛⲉ ⲉⲩⲉⲣⲇⲟⲕⲓⲙⲁⲍⲓⲛ ⲙ̀ⲫⲏ ⲉⲑⲛⲁϣⲱⲡⲓ ⲙⲉⲛⲉⲛⲥⲁ ⲡⲉϥϫⲱⲕ ⲉ̀ⲃⲟⲗ</td>
      <td><span style="color:#b00e23">(ⲓ︦ⲍ︦)</span> ⲙⲁⲣⲛ̅ⲛⲁⲩ ϫⲉ ϩⲙ̅ⲙⲉ ⲛⲉ
      ⲛⲉϥϣⲁϫⲉ ⲁⲩⲱ ⲛ̅ⲧⲛ̅ⲡⲉⲓⲣⲁⲍⲉ ⲛ̅ⲧⲉϥϩⲁⲏ.</td>
      <td><span style="color:#b00e23">(17)</span> Let us see if his words be
      true: and let us prove what shall happen in the end of him.</td>
      <td><span style="color:#b00e23">(17)</span> ἴδωµεν εἰ οἱ λόγοι αὐτοῦ
      ἀληθεῖς, καὶ πειράσωµεν τὰ ἐν ἐκβάσει αὐτοῦ·</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ϫⲉ ⲛⲉ ⲟⲩϣⲏⲣⲓ ⲡⲉ ⲫϯ ϧⲉⲛ
      ⲟⲩⲙⲉⲑⲙⲏⲓ ⲉϥⲉ̀ⲛⲟϩⲉⲙ ⲛ̀ⲧⲉϥⲯⲩⲭⲏ ⲉϥⲉ̀ⲥⲟⲧⲥ ϧⲉⲛ ⲛⲉⲛϫⲓϫ ⲛ̀ⲛⲓⲁⲛⲧⲓⲕⲓⲙⲉⲛⲟⲥ</td>
      <td><span style="color:#b00e23">(ⲓ︦ⲏ︦)</span> ⲉϣϫⲉ ⲡⲇⲓⲕⲁⲓⲟⲥ ⲅⲁⲣ ⲡⲉ ⲡϣⲏⲣⲉ
      ⲙ̅ⲡⲛⲟⲩⲧⲉ ϥⲛⲁϣⲟⲡϥ̅ ⲉⲣⲟϥ ⲛϥ̅ⲛⲁϩⲙⲉϥ ⲛ̅ⲧⲟⲟⲧⲟⲩ ⲛ̅ⲛⲉⲧϯ ⲟⲩⲃⲏϥ.</td>
      <td><span style="color:#b00e23">(18)</span> For if the just man be the
      son of God, he will help him, and deliver him from the hand of his
      enemies.</td>
      <td><span style="color:#b00e23">(18)</span> εἰ γάρ ἐστιν ὁ δίκαιος υἱὸς
      θεοῦ, ἀντιλήµψεται αὐτοῦ καὶ ῥύσεται αὐτὸν ἐκ χειρὸς ἀνθεστηκότων.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲛⲉⲣⲡⲓⲣⲁⲍⲓⲛ ⲙ̀ⲙⲟϥ ⲉ̀ⲃⲟⲗ
      ϩⲓⲧⲉⲛ ⲟⲩϣⲱϣ ⲛⲉⲙ ⲟⲩⲃⲁⲍⲁⲛⲟⲥ ⲉⲩⲉⲙⲓ ϧⲉⲛ ⲫⲁⲓ ⲉ̀ⲡⲉϥⲑⲉⲃⲓⲟ ⲉⲩⲉⲙⲓ ⲉ̀ⲧⲉϥⲙⲉⲧⲣⲉⲙⲣⲁⲩϣ
      ⲛⲉⲙ ⲧⲉϥϩⲩⲡⲟⲙⲟⲛⲏ</td>
      <td><span style="color:#b00e23">(ⲓ︦ⲑ︦)</span> ⲙⲁⲣⲛ̅ϩⲉⲧⲁⲍⲉ ⲙ̅ⲙⲟϥ ϩⲛ̅
      ϩⲉⲛϣⲱϣ ⲙⲛ̅ ϩⲉⲛⲃⲁⲥⲁⲛⲟⲥ ϫⲉⲕⲁⲥ ⲉⲛⲉⲉⲓⲙⲉ ⲉⲧⲉϥⲙⲛ̅ⲧϩⲁⲕ ⲁⲩⲱ ⲛ̅ⲧⲛ̅ⲇⲟⲕⲓⲙⲁⲍⲉ
      ⲛ̅ⲧⲉϥⲙⲛ̅ⲧ​ϩⲁⲣϣ̅ ϩⲏⲧ.</td>
      <td><span style="color:#b00e23">(19)</span> Let us examine him with
      despitefulness and torture, that we may know his meekness, and prove his
      patience.</td>
      <td><span style="color:#b00e23">(19)</span> ὕβρει καὶ βασάνῳ ἐτάσωµεν
      αὐτόν, ἵνα γνῶµεν τὴν ἐπιείκειαν αὐτοῦ καὶ δοκιµάσωµεν τὴν ἀνεξικακίαν
      αὐτοῦ·</td>
    </tr>

    <tr>
      <td><span style="color:#b00e23">(ⲕ̅)</span> ⲉⲩⲉ̀ϯϩⲁⲡ ⲉ̀ⲣⲟϥ ϧⲉⲛ ⲟⲩⲙⲟⲩ
      ⲉϥϣⲏϣ ϩⲓⲛⲁ ⲛ̀ⲧⲉ ϯⲗⲱⲓϫⲓ ϣⲱⲡⲓ ⲉ̀ϫⲱϥ ⲉ̀ⲃⲟⲗ ϧⲉⲛ ⲛⲉϥⲥⲁϫⲓ</td>
      <td><span style="color:#b00e23">(ⲕ︦)</span> ⲙⲁⲣⲛ̅ⲧϭⲁⲉⲓⲟϥ ϩⲛ̅ ⲟⲩⲙⲟⲩ ⲉϥⲥⲏϣ:
      ⲥⲉⲛⲁϭⲙ̅ ⲡⲉϥϣⲓⲛⲉ ⲅⲁⲣ ⲕⲁⲧⲁ ⲛⲉϥϣⲁϫⲉ.</td>
      <td><span style="color:#b00e23">(20)</span> Let us condemn him with a
      shameful death: for by his own saying he shall be respected.</td>
      <td><span style="color:#b00e23">(20)</span> θανάτῳ ἀσχήµονι καταδικάσωµεν
      αὐτόν, ἔσται γὰρ αὐτοῦ ἐπισκοπὴ ἐκ λόγων αὐτοῦ.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲉⲩⲉ̀ⲫⲓⲣⲱⲟⲩϣ ϧⲉⲛ ⲫⲁⲓ ⲟⲩⲟϩ
      ⲉⲩⲉ̀ⲥⲱⲣⲉⲙ ⲁϥⲑⲱⲙ ⲙ̀ⲡⲟⲩϣⲟⲩϣⲟⲩ</td>
      <td><span style="color:#b00e23">(ⲕ︦ⲁ︦)</span> ⲛⲁⲓ̈ ⲁⲩⲙⲉⲉⲩⲉ ⲉⲣⲟⲟⲩ ⲁⲩⲱ
      ⲁⲩⲥⲱⲣⲙ̅: ⲁ ⲧⲉⲩⲕⲁⲕⲓⲁ ⲅⲁⲣ ⲧⲱⲙ ⲙ̅ⲡⲉⲩϩⲏⲧ</td>
      <td><span style="color:#b00e23">(21)</span> Such things they did imagine,
      and were deceived: for their own wickedness hath blinded them.</td>
      <td><span style="color:#b00e23">(21)</span> Ταῦτα ἐλογίσαντο, καὶ
      ἐπλανήθησαν· ἀπετύφλωσεν γὰρ αὐτοὺς ἡ κακία αὐτῶν,</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲙ̀ⲡⲟⲩⲉⲙⲓ ⲉ̀ⲡⲓⲙⲩⲥⲧⲏⲣⲓⲟⲛ
      ⲛ̀ⲧⲉ ⲫϯ ⲟⲩⲟϩ ⲙ̀ⲡⲟⲩⲉⲣⲛⲟⲓⲛ ⲙ̀ⲫⲃⲉⲭⲉ ⲛ̀ⲧⲉ ⲛⲓⲑⲙⲏⲓ ⲟⲩⲟϩ ⲙ̀ⲡⲟⲩⲉⲣⲫⲙⲉⲩⲓ ⲛ̀ⲛⲓⲉⲛⲕⲟⲧ
      ⲛⲧⲉ ⲛⲓⲯⲩⲭⲏ ⲉⲧⲉ ⲙ̀ⲙⲟⲛ ⲁϭⲛⲓ ⲛ̀ϧⲏⲧⲟⲩ</td>
      <td><span style="color:#b00e23">(ⲕ︦ⲃ︦)</span> ⲁⲩⲱ ⲙ̅ⲡⲟⲩⲥⲟⲩⲛ̅ ⲙ̅ⲙⲩⲥⲧⲏⲣⲓⲟⲛ
      ⲙ̅ⲡⲛⲟⲩⲧⲉ ⲟⲩⲇⲉ ⲙ̅ⲡⲟⲩⲕⲁ ϩⲧⲏⲩ ⲉⲡⲃⲉⲕⲉ ⲛ̅ⲧⲇⲓⲕⲁⲓⲟⲥⲩⲛⲏ ⲙ̅ⲡⲟⲩⲡⲓⲥⲧⲉⲩⲉ ⲉⲡⲧⲁⲓ̈ⲟ
      ⲛ̅ⲛⲉⲯⲩⲭⲏ ⲛ̅ⲛⲉⲧⲟⲩⲁⲁⲃ.</td>
      <td><span style="color:#b00e23">(22)</span> As for the mysteries of God,
      they knew them not: neither hoped they for the wages of righteousness,
      nor discerned a reward for blameless souls.</td>
      <td><span style="color:#b00e23">(22)</span> καὶ οὐκ ἔγνωσαν µυστήρια θεοῦ
      οὐδὲ µισθὸν ἤλπισαν ὁσιότητος οὐδὲ ἔκριναν γέρας ψυχῶν ἀµώµων.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span>
      </td>
      <td><span style="color:#b00e23">(ⲕ︦ⲅ︦)</span> ϫⲉ ⲡⲛⲟⲩⲧⲉ ⲁϥⲥⲱⲛⲧ̅ ⲙ̅ⲡⲣⲱⲙⲉ
      ⲉⲩⲙⲛ̅ⲧⲁⲧⲧⲁⲕⲟ ⲁⲩⲱ ⲁϥⲧⲁⲙⲓⲟϥ ϩⲛ̅ ⲑⲓⲕⲱⲛ ⲙ̅ⲡⲉϥⲉⲓⲛⲉ.</td>
      <td><span style="color:#b00e23">(23)</span> For God created man to be
      immortal, and made him to be an image of his own eternity.</td>
      <td><span style="color:#b00e23">(23)</span> ὅτι ὁ θεὸς ἔκτισεν τὸν
      ἄνθρωπον ἐπ’ ἀφθαρσίᾳ καὶ εἰκόνα τῆς ἰδίας ἀϊδιότητος ἐποίησεν
      αὐτόν·</td>
    </tr>

    <tr>
      <td><span style="color:#b00e23">(ⲕ̅ⲇ̅)</span>
      </td>
      <td><span style="color:#b00e23">(ⲕ︦ⲇ︦)</span> ϩⲙ̅ ⲡⲉⲫⲑⲟⲛⲟⲥ ⲇⲉ ⲙ̅ⲡⲇⲓⲁⲃⲟⲗⲟⲥ
      ⲁ ⲡⲙⲟⲩ ⲉⲓ ⲉϩⲟⲩⲛ ⲉⲡⲕⲟⲥⲙⲟⲥ</td>
      <td><span style="color:#b00e23">(24)</span> Nevertheless through envy of
      the devil came death into the world:</td>
      <td><span style="color:#b00e23">(24)</span> φθόνῳ δὲ διαβόλου θάνατος
      εἰσῆλθεν εἰς τὸν κόσµον,</td>
    </tr>

    <tr>
      <td><span style="color:#b00e23">(ⲕ̅ⲉ̅)</span>
      </td>
      <td><span style="color:#b00e23">(ⲕ︦ⲉ︦)</span> ⲥⲉⲡⲉⲓⲣⲁⲍⲉ ⲇⲉ ⲙ̅ⲙⲟϥ ⲛ̅ϭⲓ
      ⲧⲙⲉⲣⲓⲥ ⲙ̅ⲡⲉⲧⲙ̅ⲙⲁⲩ.</td>
      <td>and they that do hold of his side do find it.</td>
      <td>πειράζουσιν δὲ αὐτὸν οἱ τῆς ἐκείνου µερίδος ὄντες.</td>
    </tr>
  </table>
</body>
</html>
