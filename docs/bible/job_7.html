<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_8.html" rel="next">
  <link href="job_6.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="job_7">Job 7</h4>

  <table>
    <tr>
      <td><span style="color:#b00e23">(ⲁ̅)</span> ⲙⲏ ⲟⲩϭⲱⲛⲧ ⲁⲛ ⲡⲉ ⲡⲱⲛϧ ⲛ̀ⲟⲩⲣⲱⲙⲓ
      ϩⲓϫⲉⲛ ⲡⲕⲁϩⲓ ⲟⲩⲟϩ ⲡⲉϥⲱⲛϧ ⲙ̀ⲫⲣⲏϯ ⲛ̀ⲟⲩⲣⲉⲙⲃⲉⲭⲉ ⲙ̀ⲙⲏⲛⲓ</td>
      <td><span style="color:#b00e23">(ⲁ︦)</span> ⲙⲏ ⲛ̅ⲟⲩⲙⲁⲛ̅ϫⲱⲛⲧ̅ ⲁⲛ ⲡⲉ ⲡⲁϩⲉ
      ⲙ̅ⲡⲣⲱⲙⲉ ϩⲓϫⲙ̅ ⲡⲕⲁϩ. ⲁⲩⲱ ⲡⲉϥⲁϩⲉ ⲛ̅ⲑⲉ ⲛ̅ⲟⲩϫⲁⲓⲃⲉⲕⲏ ⲙ̅ⲙⲏⲏⲛⲉ.</td>
      <td><span style="color:#b00e23">(1)</span> Is not the life of man upon
      earth a state of trial? and his existence as that of a hireling by the
      day?</td>
      <td><span style="color:#b00e23">(1)</span> πότερον οὐχὶ πειρατήριόν ἐστιν
      ὁ βίος ἀνθρώπου ἐπὶ τῆς γῆς καὶ ὥσπερ µισθίου αὐθηµερινοῦ ἡ ζωὴ
      αὐτοῦ;</td>
    </tr>

    <tr>
      <td><span style="color:#b00e23">(ⲃ̅)</span> ⲓⲉ ⲙ̀ⲫⲣⲏϯ ⲛ̀ⲟⲩⲃⲱⲕ ⲉϥⲉⲣϩⲟϯ
      ϧⲁⲧϩⲏ ⲙ̀ⲡⲉϥϭ̅ⲥ̅ ⲉ̀ⲁϥϫⲓⲙⲓ ⲛ̀ⲟⲩϧⲏⲓⲃⲓ ⲓⲉ ⲙ̀ⲫⲣⲏϯ ⲛ̀ⲟⲩⲣⲉⲙⲃⲉⲭⲉ ⲉϥϫⲟⲩϣⲧ ⲉ̀ⲃⲟⲗ
      ϧⲁⲧϩⲏ ⲙ̀ⲡⲉϥⲃⲉⲭⲉ</td>
      <td><span style="color:#b00e23">(ⲃ︦)</span> ⲏ ⲛ̅ⲑⲉ ⲛ̅ⲟⲩϩⲙ̅ϩⲁⲗ ⲉϥⲣ̅ϩⲟⲧⲉ
      ϩⲏⲧϥ̅ ⲙ̅ⲡⲉϥϫⲟⲉⲓⲥ ⲁⲩⲱ ⲉⲁϥϩⲉ ⲉⲩϩⲟⲓⲃⲉⲥ. ⲏ ⲛ̅ⲑⲉ ⲁⲛ ⲡⲉ ⲛ̅ⲟⲩϫⲁⲓⲃⲉⲕⲏ ⲉϥϭⲉⲉⲧ
      ⲉⲡⲉϥⲃⲉⲕⲉ.</td>
      <td><span style="color:#b00e23">(2)</span> Or as a servant that fears his
      master, and one who has grasped a shadow? or as a hireling waiting for
      his pay?</td>
      <td><span style="color:#b00e23">(2)</span> ἢ ὥσπερ θεράπων δεδοικὼς τὸν
      κύριον αὐτοῦ καὶ τετευχὼς σκιᾶς ἢ ὥσπερ µισθωτὸς ἀναµένων τὸν µισθὸν
      αὐτοῦ.</td>
    </tr>

    <tr>
      <td><span style="color:#b00e23">(ⲅ̅)</span> ⲡⲁⲓⲣⲏϯ ⲁ̀ⲛⲟⲕ ϩⲱ ⲁⲓⲁⲙⲟⲛⲓ ⲛ̀ⲧⲟⲧ
      ⲉ̀ϩⲁⲛⲉⲃⲏⲧ ⲉⲩϣⲟⲩⲓⲧ ϩⲁⲛⲉϫⲱⲣϩ ⲛ̀ⲉⲙⲕⲁϩ ⲛ̀ϩⲏⲧ ⲡⲉⲧⲧⲟⲓ ⲛⲏⲓ</td>
      <td><span style="color:#b00e23">(ⲅ︦)</span> ⲧⲁⲓ ⲧⲉ ⲧⲁϩⲉ ϩⲱⲱⲧ
      ⲛ̅ⲧⲁⲓϩⲩⲡⲟⲙⲓⲛⲏ ⲉϩⲉⲛⲉⲃⲁⲧⲉ ⲉⲩϣⲟⲩⲉⲓⲧ. ϩⲉⲛⲟⲩϣⲏ ⲇⲉ ⲛ̅ϩⲓⲥⲉ ⲛⲉⲧⲧⲟ ⲛⲁⲓ.</td>
      <td><span style="color:#b00e23">(3)</span> So have I also endured months
      of vanity, and nights of pain have been appointed me.</td>
      <td><span style="color:#b00e23">(3)</span> οὕτως κἀγὼ ὑπέµεινα µῆνας
      κενούς, νύκτες δὲ ὀδυνῶν δεδοµέναι µοί εἰσιν.</td>
    </tr>

    <tr>
      <td><span style="color:#b00e23">(ⲇ̅)</span> ⲁⲓϣⲁⲛⲉⲛⲕⲟⲧ ϯϫⲱ ⲙ̀ⲙⲟⲥ ϫⲉ ⲁⲣⲉ
      ϣⲱⲣⲡ ⲛⲁϣⲱⲡⲓ ⲛ̀ⲑⲛⲁⲩ ⲡⲁⲗⲓⲛ ⲟⲛ ⲁⲓϣⲁⲛⲧⲱⲛⲧ ϯϫⲱ ⲙ̀ⲙⲟⲥ ϫⲉ ⲉⲣⲉ ⲫⲣⲏ ⲛⲁϩⲱⲧⲡ ⲛ̀ⲑⲛⲁⲩ
      ϯⲙⲉϩ ⲇⲉ ⲛ̀ⲉⲙⲕⲁϩ ⲛ̀ϩⲏⲧ ⲓⲥϫⲉⲛ ⲣⲟⲩϩⲓ ϣⲁ ϣⲱⲣⲡ</td>
      <td><span style="color:#b00e23">(ⲇ︦)</span> ⲉⲓϣⲁⲛⲉⲛⲕⲟⲧⲕ ϣⲁⲓϫⲟⲟⲥ ϫⲉ ⲉⲣⲉ
      ϩⲧⲟⲟⲩⲉ ϣⲱⲡⲉ ⲧⲛⲁⲩ. ⲁⲩⲱ ⲟⲛ ⲉⲓϣⲁⲛⲧⲱⲟⲩⲛ ϫⲉ ⲉⲣⲉ ⲣⲟⲩϩⲉ ⲛⲏⲩ ⲧⲛⲁⲩ. ϯϣⲟⲟⲡ ⲇⲉ ⲉⲓⲙⲏϩ
      ⲛ̅ϩⲓⲥⲉ ϫⲓⲛ ⲣⲟⲩϩⲉ ϣⲁ ϩⲧⲟⲟⲩⲉ.</td>
      <td><span style="color:#b00e23">(4)</span> Whenever I lie down, I say,
      When will it be day? and whenever I rise up, again I say when will it be
      evening? and I am full of pains from evening to morning.</td>
      <td><span style="color:#b00e23">(4)</span> ἐὰν κοιµηθῶ, λέγω Πότε ἡµέρα;
      ὡς δ’ ἂν ἀναστῶ, πάλιν Πότε ἑσπέρα; πλήρης δὲ γίνοµαι ὀδυνῶν ἀπὸ ἑσπέρας
      ἕως πρωί.</td>
    </tr>

    <tr>
      <td><span style="color:#b00e23">(ⲉ̅)</span> ⲁϥⲃⲓϯ ⲉ̀ⲃⲟⲗ ⲛ̀ϫⲉ ⲡⲁⲕⲁⲥ ϩⲓⲧⲉⲛ
      ϩⲁⲛϥⲉⲛⲧ ⲉⲩϩⲱⲟⲩ ⲟⲩⲟϩ ⲛⲁⲙⲟⲩⲃⲱⲛ ⲥⲉⲑⲣⲟ ⲙ̀ⲡⲓⲕⲁϩⲓ ⲗⲱⲕ ⲉⲓϧⲱϧ ⲉ̀ⲛⲁⲉⲣϧⲱⲧ</td>
      <td><span style="color:#b00e23">(ⲉ︦)</span> ⲡⲁⲥⲱⲙⲁ ⲇⲉ ⲟⲩⲱϣⲙ̅ ϩⲛ̅ ϩⲉⲛⲃⲛ̅ⲧ
      ⲉⲩϩⲟⲟⲩ. ϯⲃⲱⲗ ⲇⲉ ⲉⲃⲟⲗ ⲛ̅ϩⲉⲛⲡⲟⲗϭⲥ̅ ⲛ̅ⲕⲁϩ ⲉⲓϩⲱⲱⲕⲉ ⲛ̅ⲧⲁⲉⲓⲁⲁⲃⲉ.</td>
      <td><span style="color:#b00e23">(5)</span> And my body is covered with
      loathsome worms; and I waste away, scraping off clods of dust from my
      eruption.</td>
      <td><span style="color:#b00e23">(5)</span> φύρεται δέ µου τὸ σῶµα ἐν
      σαπρίᾳ σκωλήκων, τήκω δὲ βώλακας γῆς ἀπὸ ἰχῶρος ξύων.</td>
    </tr>

    <tr>
      <td><span style="color:#b00e23">(ⲋ̅)</span> ⲡⲁϫⲓⲛⲱⲛϧ ⲇⲉ ϥⲁⲥⲓⲱⲟⲩ ⲉ̀ϩⲟⲧⲉ
      ⲟⲩϫⲓⲛⲥⲁϫⲓ ⲁϥⲧⲁⲕⲟ ⲇⲉ ϧⲉⲛ ⲟⲩϩⲉⲗⲡⲓⲥ ⲉⲥϣⲟⲩⲓⲧ</td>
      <td><span style="color:#b00e23">(ⲋ︦)</span> ⲡⲁⲁϩⲉ ⲇⲉ ⲁⲥⲱⲟⲩ ⲉⲡϣⲁⲁϫⲉ.
      ⲁϥⲧⲁⲕⲟ ⲇⲉ ϩⲛ̅ ⲟⲩϩⲉⲗⲡⲓⲥ ⲉⲥϣⲟⲩⲉⲓⲧ.</td>
      <td><span style="color:#b00e23">(6)</span> And my life is lighter than a
      word, and has perished in vain hope.</td>
      <td><span style="color:#b00e23">(6)</span> ὁ δὲ βίος µού ἐστιν
      ἐλαφρότερος λαλιᾶς, ἀπόλωλεν δὲ ἐν κενῇ ἐλπίδι.</td>
    </tr>

    <tr>
      <td><span style="color:#b00e23">(ⲍ̅)</span> ⲁⲣⲓⲫⲙⲉⲩⲓ ⲟⲩⲛ ϫⲉ ⲟⲩⲡⲛ̅ⲁ̅ ⲡⲉ
      ⲡⲁⲱⲛϧ ⲟⲩⲟϩ ϥⲛⲁⲧⲁⲥⲑⲟ ⲁⲛ ϫⲉ ⲉ̀ⲛⲁⲩ ⲉ̀ϩⲁⲛⲁⲅⲁⲑⲟⲛ ⲛ̀ϫⲉ ⲡⲁⲃⲁⲗ</td>
      <td><span style="color:#b00e23">(ⲍ︦)</span> ⲁⲣⲓⲡⲙⲉⲉⲩ ⲇⲉ ϫⲉ ⲟⲩⲛⲓⲃⲉ ⲡⲉ
      ⲡⲁⲱⲛϩ̅. ⲁⲩⲱ ⲙ̅ⲡⲁⲃⲁⲗ ⲛⲁⲧⲥ̅ⲧⲟϥ ⲁⲛ ⲉⲛⲁⲩ ⲁⲅⲁⲑⲟⲛ.</td>
      <td><span style="color:#b00e23">(7)</span> Remember then that my life is
      breath, and mine eye shalt not yet again see good.</td>
      <td><span style="color:#b00e23">(7)</span> µνήσθητι οὖν ὅτι πνεῦµά µου ἡ
      ζωὴ καὶ οὐκέτι ἐπανελεύσεται ὁ ὀφθαλµός µου ἰδεῖν ἀγαθόν.</td>
    </tr>

    <tr>
      <td><span style="color:#b00e23">(ⲏ̅)</span> ⲛ̀ⲛⲉϥⲥⲟⲙⲥ ⲛ̀ϫⲉ ⲫⲃⲁⲗ ⲙ̀ⲫⲏ
      ⲉⲧⲛⲁⲩ ⲉ̀ⲣⲟⲓ ⲛⲉⲕⲃⲁⲗ ⲛ̀ϩⲏⲧⲟⲩ ⲟⲩⲟϩ ϯϣⲟⲡ ⲁⲛ ϫⲉ</td>
      <td><span style="color:#b00e23">(ⲏ︦)</span>
      </td>
      <td><span style="color:#b00e23">(8)</span> The eye of him that sees me
      shall not see me again: thine eyes are upon me, and I am no more.</td>
      <td><span style="color:#b00e23">(8)</span> οὐ περιβλέψεταί µε ὀφθαλµὸς
      ὁρῶντός µε· οἱ ὀφθαλµοί σου ἐν ἐµοί, καὶ οὐκέτι εἰµὶ</td>
    </tr>

    <tr>
      <td><span style="color:#b00e23">(ⲑ̅)</span> ⲙ̀ⲫⲣⲏϯ ⲛ̀ⲟⲩϭⲏⲡⲓ ⲉ̀ⲁⲥⲧⲟⲩⲃⲟ
      ⲉ̀ⲃⲟⲗ ϧⲉⲛ ⲧⲫⲉ ⲁⲣⲉϣⲁⲛ ⲣⲱⲙⲓ ϣⲉ ⲛⲁϥ ⲉ̀ϧⲣⲏⲓ ⲉ̀ⲁⲙⲉⲛϯ ⲙ̀ⲡⲁϥⲓ̀ ⲉ̀ⲡϣⲱⲓ ϫⲉ</td>
      <td><span style="color:#b00e23">(ⲑ︦)</span> ⲁⲓⲱϫⲛ̅ ⲛ̅ⲑⲉ ⲛ̅ⲟⲩⲕⲗⲟⲟⲗⲉ
      ⲉⲁⲩⲧⲃ̅ⲃⲟⲥ ϩⲁ ⲧⲡⲉ. ⲉⲣϣⲁⲛ ⲡⲣⲱⲙⲉ ⲇⲉ ⲃⲱⲕ ⲉⲡⲉⲥⲏⲧ ⲉⲁⲙⲛ̅ⲧⲉ. ⲛϥ̅ⲧⲥ̅ⲧⲟϥ ⲁⲛ ⲉⲉⲓ
      ⲉϩⲣⲁⲓ.</td>
      <td><span style="color:#b00e23">(9)</span> I am as a cloud that is
      cleared away from the sky: for if a man go down to the grave, he shall
      not come up again:</td>
      <td><span style="color:#b00e23">(9)</span> ὥσπερ νέφος ἀποκαθαρθὲν ἀπ’
      οὐρανοῦ. ἐὰν γὰρ ἄνθρωπος καταβῇ εἰς ᾅδην, οὐκέτι µὴ ἀναβῇ</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲇⲉ ⲛ̀ⲛⲉϥⲧⲁⲥⲑⲟϥ ϫⲉ ⲉ̀ⲡⲉϥⲏⲓ
      ⲙ̀ⲙⲓⲛ ⲙ̀ⲙⲟϥ ⲟⲩⲇⲉ ⲛ̀ⲛⲉϥⲥⲟⲩⲱⲛϥ ⲛ̀ϫⲉ ⲡⲉϥⲙⲁ</td>
      <td><span style="color:#b00e23">(ⲓ︦)</span> ⲁⲩⲱ ⲛ̅ⲛⲉϥⲥⲟⲧϥ ⲉⲡⲉϥⲏⲓ ⲙ̅ⲙⲓⲛⲉ
      ⲙ̅ⲙⲟϥ. ⲁⲩⲱ ⲛ̅ⲛⲉ ⲡⲉϥⲙⲁ ⲕⲟⲧϥ̅ ⲉⲥⲟⲩⲱⲛϥ̅.</td>
      <td><span style="color:#b00e23">(10)</span> and he shall surely not
      return to his own house, neither shall his place know him any more.</td>
      <td><span style="color:#b00e23">(10)</span> οὐδ’ οὐ µὴ ἐπιστρέψῃ ἔτι εἰς
      τὸν ἴδιον οἶκον, οὐδὲ µὴ ἐπιγνῷ αὐτὸν ἔτι ὁ τόπος αὐτοῦ.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲉⲑⲃⲉⲫⲁⲓ ⲟⲩⲛ ⲟⲩⲇⲉ ⲁ̀ⲛⲟⲕ
      ⲛ̀ⲛⲁϯⲁⲥⲟ ϧⲉⲛ ⲣⲱⲓ ⲉⲓⲥⲁϫⲓ ⲉⲓⲭⲏ ϧⲉⲛ ϩⲁⲛⲁⲛⲁⲅⲕⲏ ⲛ̀ⲧⲉ ⲡⲁⲡⲛ̅ⲁ̅ ⲉⲓⲉ̀ⲁⲟⲩⲱⲛ ⲙ̀ⲡϣⲁϣⲓ
      ⲛ̀ⲧⲉ ⲧⲁⲯⲩⲭⲏ ⲉⲓⲧⲁⲧϩⲏⲧ</td>
      <td><span style="color:#b00e23">(ⲓ︦ⲁ︦)</span> ⲛ̅ϯⲛⲁϯⲥⲟ ϩⲱ ⲁⲛ ⲉⲣⲱⲓ.
      ϯⲛⲁϣⲁϫⲉ ϩⲛ̅ ⲧⲁⲁⲛⲁⲅⲕⲏ. ⲉⲓϣⲟⲟⲡ ϩⲙ̅ ⲡⲛⲟⲩϭⲥ̅ ⲛ̅ⲧⲁⲯⲩⲭⲏ.</td>
      <td><span style="color:#b00e23">(11)</span> Then neither will I refrain
      my mouth: I will speak being in distress; being in anguish I will
      disclose the bitterness of my soul.</td>
      <td><span style="color:#b00e23">(11)</span> ἀτὰρ οὖν οὐδὲ ἐγὼ φείσοµαι τῷ
      στόµατί µου, λαλήσω ἐν ἀνάγκῃ ὤν, ἀνοίξω πικρίαν ψυχῆς µου
      συνεχόµενος.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲙⲏ ⲁ̀ⲛⲟⲕ ⲟⲩⲓⲟⲙ ⲁ̀ⲛⲟⲕ ⲓⲉ
      ⲁ̀ⲛⲟⲕ ⲟⲩⲇⲣⲁⲕⲱⲛ ⲇⲉ ⲕⲑⲱϣ ⲛ̀ⲟⲩϫⲓⲛⲁⲣⲉϩ ⲉ̀ϩⲣⲏⲓ ⲉ̀ϫⲱⲓ</td>
      <td><span style="color:#b00e23">(ⲓ︦ⲃ︦)</span> ⲙⲏ ⲁⲛⲅ̅ ⲑⲁⲗⲁⲥⲥⲁ ⲏ ⲡⲉⲇⲣⲁⲕⲱⲛ
      ϫⲉ ⲁⲕϯϩⲧⲏⲕ ⲉⲣⲟⲓ. ϫⲉ ⲁⲕⲥⲙⲓⲛⲉ ⲛ̅ϩⲉⲛⲡⲉⲑⲟⲟⲩ ⲉⲣⲟⲓ.</td>
      <td><span style="color:#b00e23">(12)</span> Am I a sea, or a serpent,
      that thou hast set a watch over me?</td>
      <td><span style="color:#b00e23">(12)</span> πότερον θάλασσά εἰµι ἢ
      δράκων, ὅτι κατέταξας ἐπ’ ἐµὲ φυλακήν;</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲁⲓϫⲟⲥ ϫⲉ ϥⲛⲁϯⲛⲟⲙϯ ⲛⲏⲓ ⲛ̀ϫⲉ
      ⲡⲁϭⲗⲟϫ ϯⲛⲁϫⲉ ⲟⲩⲥⲁϫⲓ ⲇⲉ ϧⲁⲣⲓϧⲁⲣⲟⲓ ϩⲓϫⲉⲛ ⲡⲁⲙⲁⲛ̀ⲉⲛⲕⲟⲧ</td>
      <td><span style="color:#b00e23">(ⲓ︦ⲅ︦)</span> ⲁⲓϫⲟⲟⲥ ϫⲉ ⲡⲁϭⲗⲟϭ ⲛ̅ⲧⲱⲟⲩⲛ
      ⲛⲁⲥⲗ̅ⲥⲱⲗⲧ̅. ϯⲛⲁⲉⲓⲛⲉ ⲇⲉ ⲛⲁⲓ ⲙⲁⲩⲁⲁⲧ ⲛ̅ⲟⲩϣⲁϫⲉ ϩⲓ ⲡⲁϭⲗⲟϭ.</td>
      <td><span style="color:#b00e23">(13)</span> I said that my bed should
      comfort me, and I would privately counsel with myself on my couch.</td>
      <td><span style="color:#b00e23">(13)</span> εἶπα ὅτι Παρακαλέσει µε ἡ
      κλίνη µου, ἀνοίσω δὲ πρὸς ἐµαυτὸν ἰδίᾳ λόγον τῇ κοίτῃ µου·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲕϯϩⲟϯ ⲛⲏⲓ ϧⲉⲛ ϩⲁⲛⲣⲁⲥⲟⲩⲓ
      ⲟⲩⲟϩ ⲕϣⲑⲟⲣⲧⲉⲣ ⲙ̀ⲙⲟⲓ ϧⲉⲛ ϩⲁⲛϩⲟⲣⲁⲙⲁ</td>
      <td><span style="color:#b00e23">(ⲓ︦ⲇ︦)</span> ⲁⲕⲑⲣ̅ϣⲟⲓ ϩⲛ̅ ϩⲉⲛⲣⲁⲥⲟⲩ. ⲁⲩⲱ
      ⲁⲕⲛⲟϣⲡⲧ̅ ϩⲛ̅ ϩⲉⲛϩⲟⲣⲁⲙⲁ.</td>
      <td><span style="color:#b00e23">(14)</span> Thou scarest me with dreams,
      and dost terrify me with visions.</td>
      <td><span style="color:#b00e23">(14)</span> ἐκφοβεῖς µε ἐνυπνίοις καὶ ἐν
      ὁράµασίν µε καταπλήσσεις.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲉⲕⲉ̀ⲱⲗⲓ ⲛ̀ⲧⲁⲯⲩⲭⲏ ⲉ̀ⲃⲟⲗ ϧⲉⲛ
      ⲡⲁⲡⲛ̅ⲁ̅ ⲛⲁⲕⲁⲥ ⲇⲉ ⲉ̀ⲃⲟⲗ ϩⲁ ⲫⲙⲟⲩ</td>
      <td><span style="color:#b00e23">(ⲓ︦ⲉ︦)</span> ⲕⲛⲁⲡⲱⲣϫ̅ ⲛ̅ⲧⲁⲯⲩⲭⲏ ⲉⲡⲁⲡⲛ̅ⲁ̅.
      ⲁⲩⲱ ⲛⲁⲕⲉⲉⲥ ⲉⲡⲙⲟⲩ.</td>
      <td><span style="color:#b00e23">(15)</span> Thou wilt separate life from
      my spirit; and yet keep my bones from death.</td>
      <td><span style="color:#b00e23">(15)</span> ἀπαλλάξεις ἀπὸ πνεύµατός µου
      τὴν ψυχήν µου, ἀπὸ δὲ θανάτου τὰ ὀστᾶ µου.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲁⲓⲱⲛϧ ⲅⲁⲣ ⲁⲛ ϣⲁ ⲉⲛⲉϩ ϩⲓⲛⲁ
      ⲛ̀ⲧⲁⲱⲟⲩ ⲛ̀ϩⲏⲧ ϩⲉⲛⲕ ⲟⲩⲛ ⲉ̀ⲃⲟⲗ ⲙ̀ⲙⲟⲓ ϥϣⲟⲩⲓⲧ ⲅⲁⲣ ⲛ̀ϫⲉ ⲡⲁⲱⲛϧ</td>
      <td><span style="color:#b00e23">(ⲓ︦ⲋ︦)</span> ⲛ̅ⲛⲉⲓⲛⲁⲱⲛϩ̅ ⲅⲁⲣ ⲁⲛ ϣⲁ ⲉⲛⲉϩ
      ϫⲉ ⲉⲓⲁϩⲣⲟϣ ⲛ̅ϩⲏⲧ. ⲥⲁϩⲱⲕ ⲉⲃⲟⲗ ⲙ̅ⲙⲟⲓ ⲡⲁⲁϩⲉ ⲅⲁⲣ ϣⲟⲩⲉⲓⲧ.</td>
      <td><span style="color:#b00e23">(16)</span> For I shall not live for
      ever, that I should patiently endure: depart from me, for my life is
      vain.</td>
      <td><span style="color:#b00e23">(16)</span> οὐ γὰρ εἰς τὸν αἰῶνα ζήσοµαι,
      ἵνα µακροθυµήσω· ἀπόστα ἀπ’ ἐµοῦ, κενὸς γάρ µου ὁ βίος.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩ ⲅⲁⲣ ⲡⲉ ⲫⲣⲱⲙⲓ ϫⲉ ⲁⲕⲁⲓϥ
      ⲛ̀ⲛⲓϣϯ ⲓⲉ ϫⲉ ⲕϯ ⲛ̀ϩⲑⲏⲕ ⲉ̀ⲣⲟϥ</td>
      <td><span style="color:#b00e23">(ⲓ︦ⲍ︦)</span> ⲟⲩ ⲅⲁⲣ ⲡⲉ ⲡⲣⲱⲙⲉ ϫⲉ
      ⲁⲕϫⲁⲥⲧϥ̅. ⲏ ϫⲉ ⲉⲕϯ ⲛ̅ϩⲧⲏⲕ ⲉⲣⲟϥ.</td>
      <td><span style="color:#b00e23">(17)</span> For what is man, that thou
      hast magnified him? or that thou givest heed to him?</td>
      <td><span style="color:#b00e23">(17)</span> τί γάρ ἐστιν ἄνθρωπος, ὅτι
      ἐµεγάλυνας αὐτὸν ἢ ὅτι προσέχεις τὸν νοῦν εἰς αὐτὸν</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲕϭⲓ ⲙ̀ⲡⲉϥϣⲓⲛⲓ ϣⲁ
      ϩⲁⲛⲁⲧⲟⲟⲩⲓ ⲟⲩⲟϩ ⲕⲑⲱϣ ⲙ̀ⲙⲟϥ ⲉⲩⲙⲧⲟⲛ</td>
      <td><span style="color:#b00e23">(ⲓ︦ⲏ︦)</span> ⲏ ϫⲉ ⲕⲛⲁϭⲙ̅ⲡⲉϥϣⲓⲛⲉ ⲉϩⲧⲟⲟⲩⲉ.
      ⲏ ϫⲉ ⲉⲕⲉⲕⲣⲓⲛⲉ ⲙ̅ⲙⲟϥ ⲉⲩⲙ̅ⲧⲟⲛ.</td>
      <td><span style="color:#b00e23">(18)</span> Wilt thou visit him till the
      morning, and judge him till the time of rest?</td>
      <td><span style="color:#b00e23">(18)</span> ἢ ἐπισκοπὴν αὐτοῦ ποιήσῃ ἕως
      τὸ πρωὶ καὶ εἰς ἀνάπαυσιν αὐτὸν κρινεῖς;</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ϣⲁ ⲑⲛⲁⲩ ϫⲉ ⲕⲭⲱ ⲙ̀ⲙⲟⲓ ⲉ̀ⲃⲟⲗ
      ⲁⲛ ⲟⲩⲇⲉ ⲕϣⲱⲡ ⲙ̀ⲙⲟⲓ ⲁⲛ ϣⲁϯⲱⲙⲕ ⲙ̀ⲡⲁⲑⲁϥ ϧⲉⲛ ⲟⲩⲉⲙⲕⲁϩ ⲛ̀ϩⲏⲧ</td>
      <td><span style="color:#b00e23">(ⲓ︦ⲑ︦)</span> ϣⲁⲧⲛⲁⲩ ⲉⲛⲅ̅ⲛⲁⲕⲁⲁⲧ ⲁⲛ. ⲁⲩⲱ
      ⲛⲅ̅ⲛⲁⲃⲱϣ ⲛⲁⲓ ⲁⲛ ϣⲁⲛϯⲱⲙⲕ̅ ⲛ̅ⲧⲁⲡⲁϭⲥⲉ ϩⲛ̅ ⲟⲩϣⲥ̅ⲛ̅ϩⲏⲧ.</td>
      <td><span style="color:#b00e23">(19)</span> How long dost thou not let me
      alone, nor let me go, until I shall swallow down my spittle?</td>
      <td><span style="color:#b00e23">(19)</span> ἕως τίνος οὐκ ἐᾷς µε οὐδὲ
      προί̈ῃ µε, ἕως ἂν καταπίω τὸν πτύελόν µου ἐν ὀδύνῃ;</td>
    </tr>

    <tr>
      <td><span style="color:#b00e23">(ⲕ̅)</span> ⲓⲥϫⲉ ⲁ̀ⲛⲟⲕ ⲁⲓⲉⲣⲛⲟⲃⲓ ⲟⲩ
      ⲡⲉϯⲛⲁϣⲁⲓϥ ⲛⲁⲕ ⲫⲏ ⲉⲧⲥⲱⲟⲩⲛ ⲙ̀ⲡⲓϩⲏⲧ ⲛ̀ⲛⲓⲣⲱⲙⲓ ⲉⲑⲃⲉⲟⲩ ⲟⲩⲭⲁⲧ ⲉⲓⲥⲉⲙⲓ ⲟⲩⲃⲏⲕ ϯⲟⲓ
      ⲇⲉ ⲛ̀ⲟⲩⲉⲧⲫⲱ ⲉ̀ϩⲣⲏⲓ ⲉ̀ϫⲱⲕ</td>
      <td><span style="color:#b00e23">(ⲕ︦)</span> ⲉϣϫⲉ ⲁⲛⲟⲕ ⲁⲓⲣ̅ⲛⲟⲃⲉ ⲉⲓⲛⲁϣⲣ̅ ⲟⲩ
      ⲛⲁⲕ. ⲡⲉⲧⲥⲟⲟⲩⲛ ⲙ̅ⲡϩⲏⲧ ⲛ̅ⲛ̅ⲣⲱⲙⲉ. ⲉⲧⲃⲉ ⲟⲩ ⲁϥⲕⲁⲁⲧ ⲟⲩⲃⲏⲕ. ϯⲱ ⲇⲉ ⲛ̅ⲟⲩⲉⲧⲡⲱ
      ⲛⲁⲕ.</td>
      <td><span style="color:#b00e23">(20)</span> If I have sinned, what shall
      I be able to do, O thou that understandest the mind of men? why hast thou
      made me as thine accuser, and why am I a burden to thee?</td>
      <td><span style="color:#b00e23">(20)</span> εἰ ἐγὼ ἥµαρτον, τί δύναµαί
      σοι πρᾶξαι, ὁ ἐπιστάµενος τὸν νοῦν τῶν ἀνθρώπων; διὰ τί ἔθου µε
      κατεντευκτήν σου, εἰµὶ δὲ ἐπὶ σοὶ φορτίον;</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲟⲩⲟϩ ⲉⲑⲃⲉⲟⲩ ⲙ̀ⲡⲉⲕⲉⲣⲡⲱⲃϣ
      ⲛ̀ⲧⲁⲁⲛⲟⲙⲓⲁ ⲟⲩⲟϩ ⲛ̀ⲧⲉⲕⲧⲟⲩⲃⲟ ⲙ̀ⲡⲁⲛⲟⲃⲓ ϯⲛⲟⲩ ⲇⲉ ϯⲛⲁϣⲉ ⲛⲏⲓ ⲉ̀ⲡⲕⲁϩⲓ ⲟⲩⲟϩ
      ⲛ̀ⲧⲁϣ̀ⲧⲉⲙϣⲱⲡⲓ ϫⲉ ⲉⲓϣⲱⲣⲡ ⲙ̀ⲙⲟⲓ</td>
      <td><span style="color:#b00e23">(ⲕ︦ⲁ︦)</span> ⲉⲧⲃⲉ ⲟⲩ ⲙ̅ⲡⲉⲕⲣ̅ⲡⲱⲃϣ̅
      ⲛ̅ⲧⲁⲁⲛⲟⲙⲓⲁ. ⲁⲩⲱ ⲛⲅ̅ⲧⲃ̅ⲃⲟ ⲙ̅ⲡⲁⲛⲟⲃⲉ. ⲧⲉⲛⲟⲩ ⲇⲉ ⲉⲓⲛⲁⲃⲱⲕ ⲉⲡⲕⲁϩ. ⲁⲩⲱ ϯⲛⲁⲧⲥ̅ⲧⲟⲓ
      ⲁⲛ ⲉϣⲟⲣⲡⲧ̅.</td>
      <td><span style="color:#b00e23">(21)</span> Why hast thou not forgotten
      my iniquity, and purged my sin? but now I shall depart to the earth; and
      in the morning I am no more.</td>
      <td><span style="color:#b00e23">(21)</span> καὶ διὰ τί οὐκ ἐποιήσω τῆς
      ἀνοµίας µου λήθην καὶ καθαρισµὸν τῆς ἁµαρτίας µου; νυνὶ δὲ εἰς γῆν
      ἀπελεύσοµαι, ὀρθρίζων δὲ οὐκέτι εἰµί.</td>
    </tr>
  </table>
</body>
</html>
