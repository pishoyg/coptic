<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_5.html" rel="next">
  <link href="job_3.html" rel="prev">
  <script src="main.js" type="module"></script>
</head>
<body class="chapter">
  <h4 id="job_4" class="title">Job 4</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁϥⲉⲣⲟⲩⲱ ⲛ̀ϫⲉ ⲉⲗⲓⲥⲁⲫ ⲡⲓⲑⲉⲙⲁⲛⲓⲧⲏⲥ ⲡⲉϫⲁϥ</td>
      <td class="language Sahidic"><span style="color:#b00e23">(ⲁ︦)</span>
      ⲁϥⲟⲩⲱϣⲃ̅ ⲇⲉ ⲛ̅ϭⲓ ⲉⲗⲓⲫⲁⲥ ⲡⲉⲑⲁⲓⲙⲁⲛⲓⲧⲏⲥ ⲡⲉϫⲁϥ.</td>
      <td class="language English"><span style="color:#b00e23">(1)</span> Then
      Eliphaz the Thaemanite answered and said,</td>
      <td class="language Greek"><span style="color:#b00e23">(1)</span>
      Ὑπολαβὼν δὲ Ελιφας ὁ Θαιµανίτης λέγει</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲙⲏⲧⲓ ⲁⲩⲥⲁϫⲓ ⲛⲉⲙⲁⲕ ϧⲉⲛ ⲟⲩϧⲓⲥⲓ ⲛ̀ⲟⲩⲙⲏϣ ⲛ̀ⲥⲟⲡ ϯϫⲟⲙ ⲇⲉ ⲛ̀ⲧⲉ ⲛⲉⲕⲥⲁϫⲓ ⲛⲓⲙ
      ⲉⲧⲛⲁϣ̀ϥⲓⲧⲥ</td>
      <td class="language Sahidic"><span style="color:#b00e23">(ⲃ︦)</span> ϫⲉ
      ⲙⲉ ⲁⲩϣⲁϫⲉ ⲛⲙ̅ⲙⲁⲕ ⲛ̅ϩⲁϩ ⲛ̅ⲥⲟⲡ ϩⲛ̅ ⲟⲩϩⲓⲥⲉ. ⲛⲓⲙ ⲇⲉ ⲡⲉⲧⲛⲁϣϥⲉⲓ ϩⲁ ⲧϭⲟⲙ
      ⲛ̅ⲛⲉⲕϣⲁϫⲉ.</td>
      <td class="language English"><span style="color:#b00e23">(2)</span> Hast
      thou been often spoken to in distress? but who shall endure the force of
      thy words?</td>
      <td class="language Greek"><span style="color:#b00e23">(2)</span> Μὴ
      πολλάκις σοι λελάληται ἐν κόπῳ; ἰσχὺν δὲ ῥηµάτων σου τίς
      ὑποίσει;</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲓⲥϫⲉ ⲅⲁⲣ ⲛ̀ⲑⲟⲕ ⲁⲕϯⲥⲃⲱ ⲛ̀ⲟⲩⲙⲏϣ ⲟⲩⲟϩ ϩⲁⲛϫⲓϫ ⲛ̀ⲧⲉ ϩⲁⲛⲁⲧϫⲟⲙ</td>
      <td class="language Sahidic"><span style="color:#b00e23">(ⲅ︦)</span> ⲉϣϫⲉ
      ⲛ̅ⲧⲟⲕ ⲁⲕϯⲥⲃⲱ ⲛ̅ⲟⲩⲙⲏⲏϣⲉ. ⲁⲩⲱ ⲁⲕⲥⲉⲡⲥ̅ ⲛ̅ϭⲓϫ ⲛ̅ⲛ̅ϭⲱⲃ.</td>
      <td class="language English"><span style="color:#b00e23">(3)</span> For
      whereas thou hast instructed many, and hast strengthened the hands of the
      weak one,</td>
      <td class="language Greek"><span style="color:#b00e23">(3)</span> εἰ
      γὰρ σὺ ἐνουθέτησας πολλοὺς καὶ χεῖρας ἀσθενοῦς παρεκάλεσας</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲁⲕϯⲛⲟⲙϯ ⲛⲱⲟⲩ ϩⲁⲛⲟⲩⲟⲛ ⲇⲉ ⲉⲩϣⲱⲛⲓ ⲁⲕⲧⲁϩⲱⲟⲩ ⲉ̀ⲣⲁⲧⲟⲩ ϧⲉⲛ ϩⲁⲛⲥⲁϫⲓ ϩⲁⲛⲕⲉⲗⲓ ⲇⲉ
      ⲉⲩⲟⲓ ⲛ̀ⲁⲧϫⲟⲙ ⲁⲕϯⲛⲟⲙϯ ⲛⲱⲟⲩ</td>
      <td class="language Sahidic"><span style="color:#b00e23">(ⲇ︦)</span>
      ⲁⲕⲧⲟⲩⲛⲉⲥ ⲛⲉⲧϣⲱⲛⲉ ϩⲛ̅ ⲛⲉⲕϣⲁϫⲉ. ⲁⲕϯⲧⲱⲕ ⲛ̅ⲙ̅ⲡⲁⲧ ⲛ̅ⲛ̅ϭⲱⲃ.</td>
      <td class="language English"><span style="color:#b00e23">(4)</span> and
      hast supported the failing with words, and hast imparted courage to
      feeble knees.</td>
      <td class="language Greek"><span style="color:#b00e23">(4)</span>
      ἀσθενοῦντάς τε ἐξανέστησας ῥήµασιν γόνασίν τε ἀδυνατοῦσιν
      θάρσος περιέθηκας,</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϯⲛⲟⲩ ⲇⲉ ⲁϥⲓ̀ ⲉ̀ϫⲱⲕ ⲛ̀ϫⲉ ⲟⲩⲉⲙⲕⲁϩ ⲟⲩⲟϩ ⲁϥϭⲟϩ ⲉ̀ⲣⲟⲕ ⲛ̀ⲑⲟⲕ ⲇⲉ ⲁⲕⲓⲏⲥ</td>
      <td class="language Sahidic"><span style="color:#b00e23">(ⲉ︦)</span>
      ⲧⲉⲛⲟⲩ ⲇⲉ ⲁ ⲡϩⲓⲥⲉ ⲉⲓ ⲉϩⲣⲁⲓ ⲉϫⲱⲕ ⲁϥϫⲱϩ ⲉⲣⲟⲕ ⲛ̅ⲧⲟⲕ ⲇⲉ ⲁⲕϣⲧⲟⲣⲧⲣ̅.</td>
      <td class="language English"><span style="color:#b00e23">(5)</span> Yet
      now that pain has come upon thee, and touched thee, thou art
      troubled.</td>
      <td class="language Greek"><span style="color:#b00e23">(5)</span> νῦν
      δὲ ἥκει ἐπὶ σὲ πόνος καὶ ἥψατό σου, σὺ δὲ ἐσπούδασας.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ⲙⲏ
      ⲁⲣⲉ ⲧⲉⲕϩⲟϯ ⲁⲛ ϫⲉ ϣⲟⲡ ϧⲉⲛ ⲟⲩⲙⲉⲧⲁⲧϩⲏⲧ ⲛⲉⲙ ⲧⲉⲕϩⲉⲗⲡⲓⲥ ϧⲉⲛ ϯⲕⲁⲕⲓⲁ ⲛ̀ⲧⲉ
      ⲡⲉⲕⲙⲱⲓⲧ</td>
      <td class="language Sahidic"><span style="color:#b00e23">(ⲋ︦)</span> ⲉⲓⲉ
      ⲉⲣⲉ ⲧⲉⲕϩⲟⲧⲉ ϣⲟⲟⲡ ⲁⲛ ϩⲛ̅ ⲟⲩⲙⲛ̅ⲧⲁⲑⲏⲧ. ⲁⲩⲱ ⲧⲉⲕϩⲉⲗⲡⲓⲥ ⲙⲛ̅ ⲧⲕⲁⲕⲓⲁ
      ⲛ̅ⲧⲉⲕϩⲓⲏ.</td>
      <td class="language English"><span style="color:#b00e23">(6)</span> Is
      not thy fear founded in folly, thy hope also, and the mischief of thy
      way?</td>
      <td class="language Greek"><span style="color:#b00e23">(6)</span>
      πότερον οὐχ ὁ φόβος σού ἐστιν ἐν ἀφροσύνῃ καὶ ἡ ἐλπίς σου
      καὶ ἡ ἀκακία τῆς ὁδοῦ σου;</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲁⲣⲓⲫⲙⲉⲩⲓ ϫⲉ ⲛⲓⲙ ⲁϥⲧⲁⲕⲟ ⲉϥⲟⲩⲁⲃ ⲓⲉ ⲉⲧⲁ ϩⲁⲛⲑⲙⲏⲓ ⲧⲁⲕⲟ ⲛ̀ⲑⲛⲁⲩ ⲛⲉⲙ ⲧⲟⲩⲛⲟⲩⲛⲓ
      ⲧⲏⲣⲥ</td>
      <td class="language Sahidic"><span style="color:#b00e23">(ⲍ︦)</span>
      ⲁⲣⲓⲡⲙⲉⲉⲩⲉ ϫⲉ ⲛⲓⲙ ⲡⲉⲛⲧⲁϥϩⲉ ⲉⲃⲟⲗ ⲉϥⲟⲩⲁⲁⲃ. ⲏ ⲛⲓⲙ ⲛ̅ⲣⲙ̅ⲙ̅ⲙⲉ ⲡⲉⲛⲧⲁϥⲡⲱⲣⲕ̅
      ⲁϥⲧⲁⲕⲟ.</td>
      <td class="language English"><span style="color:#b00e23">(7)</span>
      Remember then who has perished, being pure? or when were the true-hearted
      utterly destroyed?</td>
      <td class="language Greek"><span style="color:#b00e23">(7)</span>
      µνήσθητι οὖν τίς καθαρὸς ὢν ἀπώλετο ἢ πότε ἀληθινοὶ
      ὁλόρριζοι ἀπώλοντο.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲕⲁⲧⲁ ⲫⲣⲏϯ ⲉⲧⲁⲛⲛⲁⲩ ⲛ̀ⲛⲏ ⲉⲧⲥⲭⲁⲓ ⲛ̀ⲛⲓⲁⲧⲟⲡⲟⲛ ⲛⲏ ⲉⲧⲥⲓϯ ⲙ̀ⲙⲱⲟⲩ ⲉⲩⲉ̀ⲱⲥϧ ⲛⲱⲟⲩ
      ⲛ̀ϩⲁⲛⲙⲕⲁϩ ⲛ̀ϩⲏⲧ</td>
      <td class="language Sahidic"><span style="color:#b00e23">(ⲏ︦)</span> ⲕⲁⲧⲁ
      ⲑⲉ ⲛ̅ⲧⲁⲓⲛⲁⲩ ⲉⲛⲉⲧⲥⲕⲁⲓ ⲛ̅ⲛⲉⲧⲉⲙⲉϣϣⲉ. ⲛⲉⲧϫⲟ ⲇⲉ ⲙ̅ⲙⲟⲟⲩ ⲉⲩⲛⲁⲱϩⲥ̅ ⲛⲁⲩ
      ⲛ̅ϩⲉⲛϩⲓⲥⲉ.</td>
      <td class="language English"><span style="color:#b00e23">(8)</span>
      Accordingly as I have seen men ploughing barren places, and they that sow
      them will reap sorrows for themselves.</td>
      <td class="language Greek"><span style="color:#b00e23">(8)</span> καθ’
      ὃν τρόπον εἶδον τοὺς ἀροτριῶντας τὰ ἄτοπα, οἱ δὲ σπείροντες
      αὐτὰ ὀδύνας θεριοῦσιν ἑαυτοῖς.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉ̀ⲃⲟⲗ ϧⲉⲛ ⲡⲓⲟⲩⲁϩⲥⲁϩⲛⲓ ⲛ̀ⲧⲉ ⲡϭ̅ⲥ̅ ⲉⲩⲉ̀ⲧⲁⲕⲟ ⲉ̀ⲃⲟⲗ ⲇⲉ ϧⲉⲛ ⲡⲓⲡⲛ̅ⲁ̅ ⲛ̀ⲧⲉ
      ⲡⲉϥⲙⲃⲟⲛ ⲉⲩⲉ̀ⲃⲟⲗⲟⲩ ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲑ︦)</span>
      ⲥⲉⲛⲁϩⲉ ⲇⲉ ⲉⲃⲟⲗ ϩⲓⲧⲙ̅ ⲡⲉⲡⲣⲟⲥⲇⲁⲅⲙⲁ ⲙ̅ⲡϫⲟⲉⲓⲥ. ⲁⲩⲱ ⲥⲉⲛⲁⲧⲁⲕⲟ ϩⲓⲧⲙ̅ ⲡⲉⲡⲛ̅ⲁ̅
      ⲛ̅ⲧⲟⲣⲅⲏ.</td>
      <td class="language English"><span style="color:#b00e23">(9)</span> They
      shall perish by the command of the Lord, and shall be utterly consumed by
      the breath of his wrath.</td>
      <td class="language Greek"><span style="color:#b00e23">(9)</span> ἀπὸ
      προστάγµατος κυρίου ἀπολοῦνται, ἀπὸ δὲ πνεύµατος ὀργῆς αὐτοῦ
      ἀφανισθήσονται.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ϯϫⲟⲙ ⲛ̀ⲧⲉ ⲡⲓⲙⲟⲩⲓ ϯⲥⲙⲏ ⲛ̀ⲧⲉ ϯⲙⲓⲏ ⲡϣⲟⲩϣⲟⲩ ⲛ̀ⲧⲉ ⲡⲓⲇⲣⲁⲕⲱⲛ ⲁϥϭⲉⲛⲟ</td>
      <td class="language Sahidic"><span style="color:#b00e23">(ⲓ︦)</span> ⲧϭⲟⲙ
      ⲛ̅ⲟⲩⲙⲟⲩⲓ. ⲧⲉⲥⲙⲏ ⲇⲉ ⲛ̅ⲟⲩⲗⲁⲃⲁⲓ. ⲡϣⲟⲩϣⲟⲩ ⲇⲉ ⲛ̅ⲛⲉⲇⲣⲁⲕⲱⲛ ⲁϥⲱϣⲙ̅.</td>
      <td class="language English"><span style="color:#b00e23">(10)</span> The
      strength of the lion, and the voice of the lioness, and the exulting cry
      of serpents are quenched.</td>
      <td class="language Greek"><span style="color:#b00e23">(10)</span>
      σθένος λέοντος, φωνὴ δὲ λεαίνης, γαυρίαµα δὲ δρακόντων
      ἐσβέσθη·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲡⲓⲙⲩⲣⲙⲏⲅⲟⲗⲉⲟⲛ ⲁϥⲧⲁⲕⲟ ϫⲉ ⲙ̀ⲙⲟⲛⲧⲉϥ ϧⲣⲉ ⲙ̀ⲙⲁⲩ ⲛⲓⲙⲁⲥ ⲛ̀ⲧⲉ ⲛⲓⲙⲟⲩⲓ ⲁⲩⲙⲟⲩⲛⲕ
      ⲛ̀ⲛⲟⲩⲉⲣⲏⲟⲩ</td>
      <td class="language Sahidic"><span style="color:#b00e23">(ⲓ︦ⲁ︦)</span> ⲁ
      ⲡⲙⲩⲣⲙⲏⲕⲟⲗⲏⲱⲛ ⲧⲁⲕⲟ ϫⲉ ⲙⲛ̅ⲧⲉϥ ϩⲣⲏ ⲙ̅ⲙⲁⲩ. ⲁ ⲙ̅ⲙⲁⲥ ⲇⲉ ⲙ̅ⲙⲟⲩⲉⲓ ⲱϫⲛ̅
      ⲛ̅ⲛⲉⲩⲉⲣⲏⲩ.</td>
      <td class="language English"><span style="color:#b00e23">(11)</span> The
      old lion has perished for want of food, and the lions’ whelps have
      forsaken one another.</td>
      <td class="language Greek"><span style="color:#b00e23">(11)</span>
      µυρµηκολέων ὤλετο παρὰ τὸ µὴ ἔχειν βοράν, σκύµνοι δὲ λεόντων
      ἔλιπον ἀλλήλους.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲉⲛⲉ ϩⲗⲓ ⲅⲁⲣ ⲙ̀ⲙⲉⲑⲙⲏⲓ ϣⲱⲡⲓ ϧⲉⲛ ⲛⲉⲕⲥⲁϫⲓ ⲛⲉ ⲙ̀ⲙⲟⲛ ϩⲗⲓ ϧⲉⲛ ⲛⲁⲓⲡⲉⲧϩⲱⲟⲩ ⲛⲁϣⲱⲡⲓ
      ⲙ̀ⲙⲟⲛ ⲙⲏ ⲡⲁⲙⲁϣϫ ⲛⲁⲥⲱⲧⲉⲙ ⲁⲛ ⲉ̀ϩⲁⲛϣⲫⲏⲣⲓ ⲉ̀ⲃⲟⲗ ϩⲓⲧⲟⲧϥ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲉⲛⲉ ⲛ̅ⲧⲁ ϣⲁϫⲉ ⲇⲉ ⲙ̅ⲙⲉ ϣⲱⲡⲉ ϩⲛ̅ ⲛⲉⲕϣⲁϫⲉ. ⲛⲉ ⲙⲛ̅ⲗⲁⲁⲩ ⲛ̅ⲛⲉⲓⲡⲉⲑⲟⲟⲩ ⲛⲁⲧⲱⲙⲛ̅ⲧ
      ⲉⲣⲟⲕ. ⲙⲏ ⲡⲁⲙⲁⲁϫⲉ ⲛⲁⲥⲱⲧⲙ̅ ⲁⲛ ⲉϩⲉⲛϣⲡⲏⲣⲉ ⲉⲃⲟⲗ ϩⲓⲧⲟⲟⲧϥ̅.</td>
      <td class="language English"><span style="color:#b00e23">(12)</span> But
      if there had been any truth in thy words, none of these evils would have
      befallen thee. Shall not mine ear receive excellent revelations from
      him?</td>
      <td class="language Greek"><span style="color:#b00e23">(12)</span> εἰ
      δέ τι ῥῆµα ἀληθινὸν ἐγεγόνει ἐν λόγοις σου, οὐθὲν ἄν σοι
      τούτων κακὸν ἀπήντησεν. πότερον οὐ δέξεταί µου τὸ οὖς
      ἐξαίσια παρ’ αὐτοῦ;</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩϩⲟϯ ⲇⲉ ⲛⲉⲙ ⲟⲩⲥⲙⲏ ⲛ̀ⲧⲉ ⲡⲓⲉϫⲱⲣϩ ⲉⲥⲛⲏⲟⲩ ⲛ̀ϫⲉ ⲟⲩϩⲟϯ ⲉ̀ϫⲉⲛ ⲛⲓⲣⲱⲙⲓ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲉⲟⲩϩⲟⲧⲉ ⲙⲛ̅ ⲟⲩϩⲣⲟⲟⲩ ⲛ̅ϭⲱⲣϩ̅. ⲉⲣⲉ ⲑⲟⲧⲉ ϩⲏⲩ ⲉϫⲛ̅ ⲛ̅ⲣⲱⲙⲉ.</td>
      <td class="language English"><span style="color:#b00e23">(13)</span> But
      as when terror falls upon men, with dread and a sound in the night,</td>
      <td class="language Greek"><span style="color:#b00e23">(13)</span> φόβοι
      δὲ καὶ ἠχὼ νυκτερινή, ἐπιπίπτων φόβος ἐπ’ ἀνθρώπους,</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲛϩⲟⲩⲣ ⲇⲉ ⲛⲉⲙ ⲟⲩⲥⲑⲉⲣⲧⲉⲣ ⲁⲩⲓ ⲉ̀ϩⲣⲏⲓ ⲉ̀ϫⲱⲓ ⲟⲩⲟϩ ⲁϥⲕⲓⲙ ⲉ̀ⲡⲁⲕⲁⲥ ⲉ̀ⲙⲁϣⲱ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲁⲩⲛⲉϩϣⲗϥ̅ ⲇⲉ ⲧⲱⲙⲛ̅ⲧ ⲉⲣⲟⲓ ⲙⲛ̅ ⲟⲩⲥⲧⲱⲧ. ⲁⲩⲱ ⲁϥⲛⲟⲉⲓⲛ ⲛ̅ⲛⲁⲕⲉⲉⲥ ⲉⲙⲁⲧⲉ.</td>
      <td class="language English"><span style="color:#b00e23">(14)</span>
      horror and trembling seized me, and caused all my bones greatly to
      shake.</td>
      <td class="language Greek"><span style="color:#b00e23">(14)</span> φρίκη
      δέ µοι συνήντησεν καὶ τρόµος καὶ µεγάλως µου τὰ ὀστᾶ
      συνέσεισεν,</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲡⲛ̅ⲁ̅ ⲁϥⲓ̀ ⲉ̀ϩⲣⲏⲓ ⲉ̀ϫⲉⲛ ⲡⲁϩⲟ ⲁⲩⲥⲑⲉⲣⲧⲉⲣ ⲇⲉ ⲛ̀ϫⲉ ⲛⲁϥⲱⲓ ⲛⲉⲙ ⲛⲁⲥⲁⲣⲝ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲁⲩⲡⲛ̅ⲁ̅ ⲉⲓ ⲁϩⲣⲁⲓ ϩⲓ ⲡⲁϩⲟ. ⲁ ⲛⲁⲃⲱ ⲇⲉ ⲛⲉϩϣⲗϥ̅ ⲙⲛ̅ ⲛⲁⲥⲁⲣⲝ̅</td>
      <td class="language English"><span style="color:#b00e23">(15)</span> And
      a spirit came before my face; and my hair and flesh quivered.</td>
      <td class="language Greek"><span style="color:#b00e23">(15)</span> καὶ
      πνεῦµα ἐπὶ πρόσωπόν µου ἐπῆλθεν, ἔφριξαν δέ µου τρίχες καὶ
      σάρκες.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲁⲓⲧⲱⲙⲧ ⲟⲩⲟϩ ⲙ̀ⲡⲓⲥⲱⲟⲩⲛ ⲁⲓⲛⲁⲩ ⲟⲩⲟϩ ⲛⲉ ⲙ̀ⲙⲟⲛ ⲙⲟⲣⲫⲏ ⲙ̀ⲡⲉⲙ̀ⲑⲟ ⲛ̀ⲛⲁⲃⲁⲗ ⲁⲗⲗⲁ
      ⲟⲩϩⲟⲣⲧϥ ⲛⲉⲙ ⲟⲩⲥⲙⲏ ⲡⲉ ⲉ̀ⲛⲁⲓⲥⲱⲧⲉⲙ ⲉ̀ⲣⲱⲟⲩ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲁⲓⲧⲱⲟⲩⲛ ⲙ̅ⲡⲉⲓⲛⲁⲩ. ⲁⲓϭⲱϣⲧ̅ ⲙ̅ⲡⲉⲓϭⲛ̅ ⲥⲙⲟⲧ ⲙ̅ⲡⲁⲙ̅ⲧⲟ ⲉⲃⲟⲗ. ⲁⲗⲗⲁ ⲛⲉⲩⲟ ⲉⲓⲁⲁⲧⲉ
      ⲁⲩⲱ ⲛⲉⲩⲥⲱⲧⲙ̅ ⲉⲟⲩⲥⲙⲏ.</td>
      <td class="language English"><span style="color:#b00e23">(16)</span> I
      arose and perceived it not: I looked, and there, was no form before my
      eyes: but I only heard a breath and a voice, saying,</td>
      <td class="language Greek"><span style="color:#b00e23">(16)</span>
      ἀνέστην, καὶ οὐκ ἐπέγνων· εἶδον, καὶ οὐκ ἦν µορφὴ πρὸ
      ὀφθαλµῶν µου, ἀλλ’ ἢ αὔραν καὶ φωνὴν ἤκουον</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩ ⲅⲁⲣ ⲙⲏ ϥⲛⲁϣⲱⲡⲓ ⲛ̀ϫⲉ ⲟⲩⲣⲱⲙⲓ ⲉϥⲧⲟⲩⲃⲏⲟⲩⲧ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲓⲉ ⲟⲩⲟⲛ ⲟⲩⲣⲱⲙⲓ
      ⲛⲁⲉⲣⲁⲧⲁⲣⲓⲕⲓ ⲉ̀ⲃⲟⲗ ϧⲉⲛ ⲛⲉϥϩⲃⲏⲟⲩⲓ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲉϣⲁⲣⲉ ⲟⲩ ⲅⲁⲣ ϣⲱⲡⲉ. ⲙⲏ ⲟⲩ ⲛ̅ⲣⲱⲙⲉ ⲛ̅ⲁⲧⲃ̅ⲃⲟ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲏ ⲡⲣⲱⲙⲉ
      ⲛⲁϣⲱⲡⲉ ⲛ̅ⲁⲧⲛⲟⲃⲉ ϩⲛ̅ ⲛⲉϥϩⲃⲏⲩⲉ.</td>
      <td class="language English"><span style="color:#b00e23">(17)</span>
      What, shall a mortal be pure before the Lord? or a man be blameless in
      regard to his works?</td>
      <td class="language Greek"><span style="color:#b00e23">(17)</span> Τί
      γάρ; µὴ καθαρὸς ἔσται βροτὸς ἐναντίον κυρίου ἢ ἀπὸ τῶν
      ἔργων αὐτοῦ ἄµεµπτος ἀνήρ;</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲓⲥϫⲉ ϥⲧⲉⲛϩⲟⲩⲧ ⲙ̀ⲙⲟⲥ ⲁⲛ ϧⲁ ⲛⲉϥⲁⲗⲱⲟⲩⲓ ⲛⲉϥⲁⲅⲅⲉⲗⲟⲥ ⲇⲉ ⲁϥⲙⲟⲕⲙⲉⲕ ⲉ̀ⲟⲩϩⲱⲃ ⲉϥϧⲟⲥⲓ
      ϧⲁⲣⲱⲟⲩ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲉϣϫⲉ ⲙⲉϥⲧⲁⲛϩⲟⲩⲧϥ̅ ⲣⲱ ⲙⲛ̅ ⲛⲉϥϩⲙ̅ϩⲁⲗ. ⲁϥⲙⲉⲉⲩⲉ ⲇⲉ ⲉⲩϭⲱⲱⲙⲉ ⲉⲛⲉϥⲁⲅⲅⲉⲗⲟⲥ.</td>
      <td class="language English"><span style="color:#b00e23">(18)</span>
      Whereas he trust not in his servants, and perceives perverseness in his
      angels.</td>
      <td class="language Greek"><span style="color:#b00e23">(18)</span> εἰ
      κατὰ παίδων αὐτοῦ οὐ πιστεύει, κατὰ δὲ ἀγγέλων αὐτοῦ σκολιόν
      τι ἐπενόησεν,</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲛⲏ ⲇⲉ ⲉⲧϣⲟⲡ ϧⲉⲛ ϩⲁⲛⲏⲓ ⲛ̀ⲟⲙⲓ ⲉⲧⲉ ⲁ̀ⲛⲟⲛ ϩⲱⲛ ⲁ̀ⲛⲟⲛ ϩⲁⲛⲉ̀ⲃⲟⲗ ϧⲉⲛ ⲡⲁⲓⲟⲙⲓ
      ⲛ̀ⲟⲩⲱⲧ ⲁϥϯ ⲛ̀ⲟⲩⲉⲣϧⲟⲧ ⲛⲱⲟⲩ ⲙ̀ⲫⲣⲏϯ ⲛ̀ⲟⲩϩⲟⲗⲓ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲉⲓⲉ ⲛⲉⲧⲟⲩⲏϩ ⲣⲱ ϩⲛ̅ ⲛⲉⲓⲏⲓ ⲛ̅ⲟⲙⲉ. ⲉⲁⲛ ϩⲉⲛ ⲉⲃⲟⲗ ϩⲱⲱⲛ ϩⲙ̅ ⲡⲉⲓⲟⲙⲉ ⲛ̅ⲟⲩⲱⲧ.
      ⲁⲩⲥⲙⲟⲧ ⲇⲉ ⲛ̅ϫⲟⲟⲗⲉⲥ ⲧⲁⲕⲟⲟⲩ.</td>
      <td class="language English"><span style="color:#b00e23">(19)</span> But
      as for them that dwell in houses of clay, of whom we also are formed of
      the same clay, he smites them like a moth.</td>
      <td class="language Greek"><span style="color:#b00e23">(19)</span> τοὺς
      δὲ κατοικοῦντας οἰκίας πηλίνας, ἐξ ὧν καὶ αὐτοὶ ἐκ τοῦ
      αὐτοῦ πηλοῦ ἐσµεν, ἔπαισεν αὐτοὺς σητὸς τρόπον·</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲟⲩⲟϩ ⲓⲥϫⲉⲛ ϣⲱⲣⲡ ϣⲁ ⲣⲟⲩϩⲓ ⲥⲉϣⲟⲡ ⲁⲛ ϫⲉ ⲉⲑⲃⲉⲫⲁⲓ ϫⲉ ⲙ̀ⲙⲟⲛ ϣ̀ϫⲟⲙ ⲙ̀ⲙⲱⲟⲩ
      ⲉ̀ⲉⲣⲃⲟⲏⲑⲓⲛ ⲉ̀ⲣⲱⲟⲩ ⲙ̀ⲙⲓⲛ ⲙ̀ⲙⲱⲟⲩ ⲁⲩⲧⲁⲕⲟ</td>
      <td class="language Sahidic"><span style="color:#b00e23">(ⲕ︦)</span> ⲁⲩⲱ
      ⲛ̅ⲥⲉϣⲟⲟⲡ ⲁⲛ ϫⲓⲛ ϩⲧⲟⲟⲩⲉ ϣⲁ ⲣⲟⲩϩⲉ. ⲁⲩⲧⲁⲕⲟ ⲇⲉ ϫⲉ ⲙⲛ̅ ϣϭⲟⲙ ⲙ̅ⲙⲟⲟⲩ ⲉⲃⲟⲏⲑⲉⲓ
      ⲉⲣⲟⲟⲩ.</td>
      <td class="language English"><span style="color:#b00e23">(20)</span> And
      from the morning to evening they no longer exist: they have perished,
      because they cannot help themselves.</td>
      <td class="language Greek"><span style="color:#b00e23">(20)</span> καὶ
      ἀπὸ πρωίθεν ἕως ἑσπέρας οὐκέτι εἰσίν, παρὰ τὸ µὴ δύνασθαι
      αὐτοὺς ἑαυτοῖς βοηθῆσαι ἀπώλοντο·</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲁϥⲛⲓϥⲓ ⲅⲁⲣ ⲛ̀ⲥⲱⲟⲩ ⲁⲩϣⲱⲟⲩⲓ ⲟⲩⲟϩ ⲁⲩⲧⲁⲕⲟ ϫⲉ ⲙ̀ⲙⲟⲛⲧⲟⲩ ⲥⲟⲫⲓⲁ ⲙ̀ⲙⲁⲩ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲁⲩⲛⲓⲃⲉ ⲅⲁⲣ ⲉⲣⲟⲟⲩ ⲁⲩⲱ ⲁⲩϣⲟⲟⲩⲉ. ⲁⲩⲧⲁⲕⲟ ⲇⲉ ϫⲉ ⲙⲛ̅ⲧⲁⲩ ⲧⲥⲟⲫⲓⲁ.</td>
      <td class="language English"><span style="color:#b00e23">(21)</span> For
      he blows upon them, and they are withered: they have perished for lack of
      wisdom.</td>
      <td class="language Greek"><span style="color:#b00e23">(21)</span>
      ἐνεφύσησεν γὰρ αὐτοῖς καὶ ἐξηράνθησαν, ἀπώλοντο παρὰ τὸ µὴ
      ἔχειν αὐτοὺς σοφίαν.</td>
    </tr>
  </table>
</body>
</html>
