<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_22.html" rel="next">
  <link href="isaiah_20.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="isaiah_21">Isaiah 21</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡϩⲟⲣⲁⲙⲁ ⲛ̀ⲧⲉ ⲡϣⲁϥⲉ. ⲙ̀ⲫⲣⲏϯ ⲛ̀ⲟⲩⲥⲁⲣⲁⲑⲏⲟⲩ ⲉⲥⲛⲏⲟⲩ ⲉ̀ⲃⲟⲗ ϩⲓ ⲡϣⲁϥⲉ ⲉ̀ⲃⲟⲗ ϧⲉⲛ
      ⲟⲩⲕⲁϩⲓ</td>
      <td class="language English"><span style="color:#b00e23">(1)</span> THE
      VISION OF THE DESERT. As though a whirlwind should pass through the
      desert, coming from a desert, even from such a land,</td>
      <td class="language Greek"><span style="color:#b00e23">(1)</span> Τὸ
      ὅραµα τῆς ἐρήµου. Ὡς καταιγὶς δι’ ἐρήµου διέλθοι ἐξ ἐρήµου ἐρχοµένη ἐκ
      γῆς, φοβερὸν</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲉϥⲙⲉϩ ⲛ̀ϩⲟϯ ⲛ̀ϫⲉ ⲡⲓϩⲟⲣⲁⲙⲁ ⲟⲩⲟϩ ϥⲛⲁϣⲧ ⲁⲩⲧⲁⲙⲟⲓ ⲉ̀ⲣⲟϥ ⲫⲏ ⲉⲧⲉⲣⲁⲑⲉⲧⲓⲛ
      ϥⲉⲣⲁⲑⲉⲧⲓⲛ ⲟⲩⲟϩ ⲫⲏ ⲉⲧⲉⲣⲁⲛⲟⲙⲓⲛ ϥⲉⲣⲁⲛⲟⲙⲓⲛ. ⲛⲓⲉⲗⲁⲙⲓⲧⲏⲥ ⲛⲁϩⲣⲁⲓ. ⲟⲩⲟϩ
      ⲛⲓⲡⲣⲉⲥⲃⲩⲧⲏⲥ ⲛ̀ⲧⲉ ⲛⲓⲡⲉⲣⲥⲓⲥ ⲥⲉⲛⲏⲟⲩ ⲉ̀ϩⲣⲏⲓ ⲉϫⲱⲓ. ϯⲛⲟⲩ ϯⲛⲁϥⲓⲁϩⲟⲙ ⲟⲩⲟϩ
      ϯⲛⲁϯⲛⲟⲙϯ ⲛⲏⲓ.</td>
      <td class="language English"><span style="color:#b00e23">(2)</span> so a
      fearful and a grievous vision was declared to me: he that is treacherous
      deals treacherously, the transgressor transgresses. The Elamites are upon
      me, and the ambassadors of the Persians come against me: now will I groan
      and comfort myself.</td>
      <td class="language Greek"><span style="color:#b00e23">(2)</span> τὸ
      ὅραµα καὶ σκληρὸν ἀνηγγέλη µοι. ὁ ἀθετῶν ἀθετεῖ, ὁ ἀνοµῶν ἀνοµεῖ. ἐπ’
      ἐµοὶ οἱ Αιλαµῖται, καὶ οἱ πρέσβεις τῶν Περσῶν ἐπ’ ἐµὲ ἔρχονται. νῦν
      στενάξω καὶ παρακαλέσω ἐµαυτόν.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲉⲑⲃⲉ ⲫⲁⲓ ⲁⲥⲙⲟϩ ⲛ̀ϫⲉ ⲧⲁϯⲡⲓ ⲙ̀ⲃⲱⲗ ⲉ̀ⲃⲟⲗ. ⲟⲩⲟϩ ϩⲁⲛⲛⲁⲕϩⲓ ⲁⲩϭⲓⲧ ⲙ̀ⲫⲣⲏϯ ⲛ̀ⲑⲏ
      ⲉⲧⲛⲁⲙⲓⲥⲓ ⲁⲩϭⲓⲧ ⲛ̀ϫⲟⲛⲥ ⲉ̀ϣ̀ⲧⲉⲙⲥⲱⲧⲉⲙ ⲁⲓⲓⲏⲥ ⲉ̀ϣ̀ⲧⲉⲙⲛⲁⲩ.</td>
      <td class="language English"><span style="color:#b00e23">(3)</span>
      Therefore are my loins filled with feebleness, and pangs have seized me
      as a travailing woman: I dealt wrongfully that I might not hear; I hasted
      that I might not see.</td>
      <td class="language Greek"><span style="color:#b00e23">(3)</span> διὰ
      τοῦτο ἐνεπλήσθη ἡ ὀσφύς µου ἐκλύσεως, καὶ ὠδῖνες ἔλαβόν µε ὡς τὴν
      τίκτουσαν· ἠδίκησα τὸ µὴ ἀκοῦσαι, ἐσπούδασα τὸ µὴ βλέπειν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲡⲁϩⲏⲧ ⲥⲟⲣⲉⲙ ⲟⲩⲟϩ ⲁ ϯⲁⲛⲟⲙⲓⲁ ⲱⲙⲥ ⲙ̀ⲙⲟⲓ. ⲧⲁⲯⲩⲭⲏ ⲁⲥⲟϩⲓ ⲉ̀ⲣⲁⲧⲥ ϧⲉⲛ ⲟⲩϩⲟϯ</td>
      <td class="language English"><span style="color:#b00e23">(4)</span> My
      heart wanders, and transgression overwhelms me; my soul is occupied with
      fear.</td>
      <td class="language Greek"><span style="color:#b00e23">(4)</span> ἡ
      καρδία µου πλανᾶται, καὶ ἡ ἀνοµία µε βαπτίζει, ἡ ψυχή µου ἐφέστηκεν εἰς
      φόβον.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲥⲟⲃϯ ⲛ̀ϯⲧⲣⲁⲡⲉⲍⲁ ⲥⲱ ⲟⲩⲟϩ ⲟⲩⲱⲙ. ⲧⲉⲛ ⲑⲏⲛⲟⲩ ⲛⲓⲁⲣⲭⲱⲛ ⲥⲟⲃϯ ⲛ̀ϩⲁⲛϣⲉⲃϣⲓ.</td>
      <td class="language English"><span style="color:#b00e23">(5)</span>
      Prepare the table, eat, drink: arise, ye princes, and prepare your
      shields.</td>
      <td class="language Greek"><span style="color:#b00e23">(5)</span>
      ἑτοίµασον τὴν τράπεζαν· πίετε, φάγετε· ἀναστάντες, οἱ ἄρχοντες,
      ἑτοιµάσατε θυρεούς.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ϫⲉ
      ⲡⲁⲓⲣⲏϯ ⲁϥϫⲟⲥ ⲛⲏⲓ ⲛ̀ϫⲉ ⲡϭ̅ⲥ̅. ϫⲉ ⲙⲁⲧⲁϩⲟ ⲛⲁⲕ ⲛ̀ⲟⲩⲙⲁ ⲛ̀ϫⲟⲩϣⲧ ϩⲓⲫⲟⲩⲉⲓ ⲟⲩⲟϩ ⲫⲏ
      ⲉⲧⲉⲕⲛⲁⲛⲁⲩ ⲉ̀ⲣⲟϥ ⲁϫⲟϥ.</td>
      <td class="language English"><span style="color:#b00e23">(6)</span> For
      thus said the Lord to me, Go and station a watchman for thyself, and
      declare whatever thou shalt see.</td>
      <td class="language Greek"><span style="color:#b00e23">(6)</span> ὅτι
      οὕτως εἶπεν κύριος πρός µε Βαδίσας σεαυτῷ στῆσον σκοπὸν καὶ ὃ ἂν ἴδῃς
      ἀνάγγειλον·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲁⲓⲛⲁⲩ ⲉ̀ϩⲁⲛⲁⲛⲁⲃⲁⲧⲏⲥ ⲃ̅ ⲛⲓⲡⲡⲉⲩⲥ. ⲟⲩⲁⲛⲁⲃⲁⲧⲏⲥ ⲛ̀ⲧⲉ ⲟⲩⲓⲱ. ⲛⲉⲙ ⲟⲩⲁⲛⲁⲃⲁⲧⲏⲥ
      ⲛ̀ⲧⲉ ⲟⲩϭⲁⲙⲟⲩⲗ.</td>
      <td class="language English"><span style="color:#b00e23">(7)</span> And I
      saw two mounted horsemen, and a rider on an ass, and a rider on a
      camel.</td>
      <td class="language Greek"><span style="color:#b00e23">(7)</span> καὶ
      εἶδον ἀναβάτας ἱππεῖς δύο, ἀναβάτην ὄνου καὶ ἀναβάτην καµήλου. ἀκρόασαι
      ἀκρόασιν πολλὴν</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲥⲱⲧⲉⲙ ⲉ̀ⲟⲩϭⲓⲥⲙⲏ ⲉϥⲟϣ ⲟⲩⲟϩ ⲙⲟⲩϯ ⲟⲩⲃⲉ ⲟⲩⲣⲓⲁⲥ ⲉ̀ⲡⲓⲙⲁⲛϫⲟⲩϣⲧ ⲛ̀ⲧⲉ ⲫϯ ⲟⲩⲟϩ
      ⲁϥϫⲟⲥ ϫⲉ ⲁⲓⲟϩⲓ ⲉⲣⲁⲧ ⲙ̀ⲡⲓⲉϩⲟⲟⲩ ⲧⲏⲣϥ. ⲟⲩⲟϩ ⲁⲓⲟϩⲓ ⲉ̀ⲣⲁⲧ ϧⲉⲛ ϯⲡⲁⲣⲉⲙⲃⲟⲗⲏ
      ⲙ̀ⲡⲓⲉϫⲱⲣϩ ⲧⲏⲣϥ.</td>
      <td class="language English"><span style="color:#b00e23">(8)</span>
      Hearken with great attention, and call thou Urias to the watch-tower: the
      Lord has spoken. I stood continually during the day, and I stood in the
      camp all night:</td>
      <td class="language Greek"><span style="color:#b00e23">(8)</span> καὶ
      κάλεσον Ουριαν εἰς τὴν σκοπιὰν κυρίου. καὶ εἶπεν Ἔστην διὰ παντὸς ἡµέρας
      καὶ ἐπὶ τῆς παρεµβολῆς ἔστην ὅλην τὴν νύκτα,</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲟⲩⲟϩ ⲛ̀ⲑⲟϥ ⲉϥⲛⲏⲟⲩ ⲉϥⲧⲁⲗⲏⲟⲩⲧ ⲉ̀ⲟⲩϩⲁⲣⲙⲁ. ⲟⲩⲟϩ ⲁϥⲉⲣⲟⲩⲱ ⲡⲉϫⲁϥ. ϫⲉ ⲁⲥϩⲉⲓ ⲛ̀ϫⲉ
      ⲃⲁⲃⲩⲗⲱⲛ ⲛⲉⲙ ⲛⲉⲥⲫⲱⲧϩ ⲧⲏⲣⲟⲩ ⲟⲩⲟϩ ⲛⲉⲥⲙⲟⲩⲛⲕ ⲛ̀ϫⲓϫ. ⲁⲩϧⲟⲙϧⲉⲙ ϩⲓϫⲉⲛ ⲡⲕⲁϩⲓ</td>
      <td class="language English"><span style="color:#b00e23">(9)</span> and,
      behold, he comes riding in a chariot and pair: and he answered and said,
      Babylon is fallen, is fallen; and all her images and her idols have been
      crushed to the ground.</td>
      <td class="language Greek"><span style="color:#b00e23">(9)</span> καὶ
      ἰδοὺ αὐτὸς ἔρχεται ἀναβάτης συνωρίδος. καὶ ἀποκριθεὶς εἶπεν Πέπτωκεν
      Βαβυλών, καὶ πάντα τὰ ἀγάλµατα αὐτῆς καὶ τὰ χειροποίητα αὐτῆς
      συνετρίβησαν εἰς τὴν γῆν.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲥⲱⲧⲉⲙ ⲛⲏ ⲉⲧⲁⲩⲥⲱϫⲡ ⲟⲩⲟϩ ⲉⲧⲙⲟⲕϩ ⲛ̀ϩⲏⲧ. ⲥⲱⲧⲉⲙ ⲉ̀ⲛⲏ ⲉⲧⲁⲓⲥⲟⲑⲙⲟⲩ ⲛ̀ⲧⲉⲛ ⲡϭ̅ⲥ̅
      ⲥⲁⲃⲁⲱⲑ ⲫϯ ⲛ̀ⲧⲉ ⲡⲓⲥ̅ⲗ̅ ⲁϥⲧⲁⲙⲟⲓ.</td>
      <td class="language English"><span style="color:#b00e23">(10)</span>
      Hear, ye that are left, and ye that are in pain, hear what things I have
      heard of the Lord of hosts which the God of Israel has declared to us.
      THE VISION OF IDUMEA.</td>
      <td class="language Greek"><span style="color:#b00e23">(10)</span>
      ἀκούσατε, οἱ καταλελειµµένοι καὶ οἱ ὀδυνώµενοι, ἀκούσατε ἃ ἤκουσα παρὰ
      κυρίου σαβαωθ· ὁ θεὸς τοῦ Ισραηλ ἀνήγγειλεν ἡµῖν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲡϩⲟⲣⲁⲙⲁ ⲛ̀ⲧⲉ ϯϩⲓⲇⲟⲩⲙⲉⲁ. ⲙⲟⲩϯ ϩⲁⲣⲟⲓ ⲉ̀ⲃⲟⲗ ϩⲁ ⲥⲓⲏⲣ ⲁⲣⲉϩ ⲉ̀ϩⲁⲛⲥⲟⲃⲧ.</td>
      <td class="language English"><span style="color:#b00e23">(11)</span> Call
      to me out of Seir; guard ye the bulwarks.</td>
      <td class="language Greek"><span style="color:#b00e23">(11)</span> Τὸ
      ὅραµα τῆς Ιδουµαίας. Πρὸς ἐµὲ καλεῖ παρὰ τοῦ Σηιρ Φυλάσσετε
      ἔπαλξεις.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲁⲣⲉϩ ⲉ̀ⲣⲟⲕ ⲙ̀ⲡⲓⲉϩⲟⲟⲩ ⲛⲉⲙ ⲡⲓⲉϫⲱⲣϩ ⲉ̀ϣⲱⲡ ⲁⲕϣⲁⲛⲕⲱϯ ⲕⲱϯ. ⲟⲩⲟϩ ϣⲱⲡⲓ ϧⲁⲧⲟⲧ</td>
      <td class="language English"><span style="color:#b00e23">(12)</span> I
      watch in the morning and the night: if thou wouldest enquire, enquire,
      and dwell by me.</td>
      <td class="language Greek"><span style="color:#b00e23">(12)</span>
      φυλάσσω τὸ πρωὶ καὶ τὴν νύκτα· ἐὰν ζητῇς, ζήτει καὶ παρ’ ἐµοὶ οἴκει·</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲛ̀ⲣⲟⲩϩⲓ ⲉⲕⲉ̀ⲉⲛⲕⲟⲧ ϧⲉⲛ ⲡⲓⲇⲣⲏⲙⲟⲥ ϩⲓ ⲡⲓⲙⲱⲓⲧ ⲛ̀ⲧⲉ ⲇⲉⲇⲁⲛ.</td>
      <td class="language English"><span style="color:#b00e23">(13)</span> Thou
      mayest lodge in the forest in the evening, or in the way of Daedan.</td>
      <td class="language Greek"><span style="color:#b00e23">(13)</span> ἐν τῷ
      δρυµῷ ἑσπέρας κοιµηθήσῃ ἐν τῇ ὁδῷ Δαιδαν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲁⲛⲓⲟⲩⲓ ⲛ̀ⲟⲩⲙⲱⲓⲧ ⲉ̀ⲃⲟⲗ ⲉ̀ϩⲣⲉⲛ ⲡⲉⲧⲟⲃⲓ ⲛⲏ ⲉⲧϣⲟⲡ ϧⲉⲛ ⲧⲭⲱⲣⲁ ⲛ̀ⲑⲉⲙⲁⲛ. ⲁⲛⲓⲟⲩⲓ
      ⲉ̀ϧⲟⲩⲛ ⲉ̀ϩⲣⲉⲛ ⲛⲏ ⲉⲧⲫⲏⲧ ⲛ̀ϩⲁⲛⲱⲓⲕ</td>
      <td class="language English"><span style="color:#b00e23">(14)</span> Ye
      that dwell in the country of Thaeman, bring water to meet him that is
      thirsty;</td>
      <td class="language Greek"><span style="color:#b00e23">(14)</span> εἰς
      συνάντησιν διψῶντι ὕδωρ φέρετε, οἱ ἐνοικοῦντες ἐν χώρᾳ Θαιµαν, ἄρτοις
      συναντᾶτε τοῖς φεύγουσιν</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲉⲑⲃⲉ ⲡⲁϣⲁⲓ ⲛ̀ⲧⲉ ⲛⲏ ⲉⲧⲫⲏⲧ ⲛⲉⲙ ⲉⲑⲃⲉ ⲡⲁϣⲁⲓ ⲛ̀ⲧⲉ ⲛⲏ ⲉⲧⲥⲟⲣⲉⲙ. ⲛⲉⲙ ⲉⲑⲃⲉ ⲡⲁϣⲁⲓ
      ⲛ̀ⲧⲉ ϯⲥⲏϥⲓ. ⲛⲉⲙ ⲉⲑⲃⲉ ⲡⲁϣⲁⲓ ⲛ̀ⲧⲉ ⲛⲓⲫⲓϯ ⲉⲧϭⲟⲗⲕ. ⲛⲉⲙ ⲉⲑⲃⲉ ⲡⲁϣⲁⲓ ⲛ̀ⲧⲉ ⲛⲏ
      ⲉⲧⲁⲩϩⲉⲓ ϧⲉⲛ ⲡⲓⲡⲟⲗⲉⲙⲟⲥ</td>
      <td class="language English"><span style="color:#b00e23">(15)</span> meet
      the fugitives with bread, because of the multitude of the slain, and
      because of the multitude of them that lose their way, and because of the
      multitude of swords, and because of the multitude of bent bows, and
      because of the multitude of them that have fallen in war.</td>
      <td class="language Greek"><span style="color:#b00e23">(15)</span> διὰ τὸ
      πλῆθος τῶν φευγόντων καὶ διὰ τὸ πλῆθος τῶν πλανωµένων καὶ διὰ τὸ πλῆθος
      τῆς µαχαίρας καὶ διὰ τὸ πλῆθος τῶν τοξευµάτων τῶν διατεταµένων καὶ διὰ τὸ
      πλῆθος τῶν πεπτωκότων ἐν τῷ πολέµῳ.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ϫⲉ ⲫⲁⲓ ⲡⲉ ⲙ̀ⲫⲣⲏϯ ⲉⲧⲁϥϫⲟⲥ ⲛⲏⲓ ⲛ̀ϫⲉ ⲡϭ̅ⲥ̅. ϫⲉ ⲉⲧⲓ ⲕⲉⲣⲟⲙⲡⲓ ⲙ̀ⲫⲣⲏϯ ⲛ̀ⲟⲩⲣⲟⲙⲡⲓ
      ⲛ̀ⲧⲉ ⲟⲩⲣⲉⲙⲃⲉⲭⲉ. ⲉϥⲉ̀ⲙⲟⲩⲛⲕ ⲛ̀ϫⲉ ⲡⲱⲟⲩ ⲛ̀ⲕⲏⲇⲁⲣ.</td>
      <td class="language English"><span style="color:#b00e23">(16)</span> For
      thus said the Lord to me, Yet a year, as the year of an hireling, and the
      glory of the sons of Kedar shall fail:</td>
      <td class="language Greek"><span style="color:#b00e23">(16)</span> ὅτι
      οὕτως εἶπέν µοι κύριος Ἔτι ἐνιαυτὸς ὡς ἐνιαυτὸς µισθωτοῦ, ἐκλείψει ἡ δόξα
      τῶν υἱῶν Κηδαρ,</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ⲡⲥⲱϫⲡ ⲛ̀ⲛⲓⲥⲟⲑⲛⲉϥ ⲛ̀ⲧⲉ ⲛⲓϫⲱⲣⲓ ⲛ̀ⲧⲉ ⲛⲉⲛϣⲏⲣⲓ ⲛ̀ⲕⲏⲇⲁⲣ ⲉⲩⲉ̀ⲉⲣⲕⲟⲩϫⲓ ϫⲉ
      ⲡϭ̅ⲥ̅ ⲫϯ ⲙ̀ⲡⲓⲥ̅ⲗ̅ ⲡⲉⲧⲁϥⲥⲁϫⲓ</td>
      <td class="language English"><span style="color:#b00e23">(17)</span> and
      the remnant of the strong bows of the sons of Kedar shall be small: for
      the Lord God of Israel has spoken it.</td>
      <td class="language Greek"><span style="color:#b00e23">(17)</span> καὶ τὸ
      κατάλοιπον τῶν τοξευµάτων τῶν ἰσχυρῶν υἱῶν Κηδαρ ἔσται ὀλίγον, διότι
      κύριος ἐλάλησεν ὁ θεὸς Ισραηλ.</td>
    </tr>
  </table>
</body>
</html>
