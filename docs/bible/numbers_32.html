<!DOCTYPE html>
<html>
<head>
  <title>Numbers</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="numbers_33.html" rel="next">
  <link href="numbers_31.html" rel="prev">
  <script src="main.js" type="module"></script>
</head>
<body class="chapter">
  <h4 id="numbers_32" class="title">Numbers 32</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲛⲁⲩⲟϣ ⲛ̀ϫⲉ ⲛⲓⲧⲉⲃⲛⲱⲟⲩⲓ ⲛ̀ⲧⲉ ⲛⲉⲛϣⲏⲣⲓ ⲛ̀ⲣⲟⲩⲃⲏⲛ ⲛⲉⲙ ⲛⲉⲛϣⲏⲣⲓ ⲛ̀ⲅⲁⲇ ⲉ̀ⲙⲁϣⲱ
      ⲟⲩⲟϩ ⲁⲩⲛⲁⲩ ⲉ̀ϯⲭⲱⲣⲁ ⲛ̀ⲧⲉ ⲓⲁⲥⲏⲣ ⲛⲉⲙ ϯⲭⲱⲣⲁ ⲛ̀ⲧⲉ ⲅⲁⲗⲁⲁⲇ ⲟⲩⲟϩ ⲡⲓⲙⲁ ⲛⲉ ⲟⲩⲙⲁ
      ⲛ̀ⲧⲉⲃⲛⲏ ⲡⲉ</td>
      <td class="language English"><span style="color:#b00e23">(1)</span> And
      the children of Ruben and the children of Gad had a multitude of cattle,
      very great; and they saw the land of Jazer, and the land of Galaad; and
      the place was a place for cattle:</td>
      <td class="language Greek"><span style="color:#b00e23">(1)</span> Καὶ
      κτήνη πλῆθος ἦν τοῖς υἱοῖς Ρουβην καὶ τοῖς υἱοῖς Γαδ, πλῆθος
      σφόδρα· καὶ εἶδον τὴν χώραν Ιαζηρ καὶ τὴν χώραν Γαλααδ, καὶ
      ἦν ὁ τόπος τόπος κτήνεσιν.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲁⲩⲓ̀ ⲛ̀ϫⲉ ⲛⲉⲛϣⲏⲣⲓ ⲛ̀ⲣⲟⲩⲃⲏⲛ ⲛⲉⲙ ⲛⲉⲛϣⲏⲣⲓ ⲛ̀ⲅⲁⲇ ⲟⲩⲟϩ ⲡⲉϫⲱⲟⲩ ⲙ̀ⲙⲱⲩ̀ⲥⲏⲥ
      ⲛⲉⲙ ⲉⲗⲉⲁⲍⲁⲣ ⲡⲓⲟⲩⲏⲃ ⲛⲉⲙ ⲛⲓⲁⲣⲭⲱⲛ ⲛ̀ⲧⲉ ϯⲥⲩⲛⲁⲅⲱⲅⲏ ⲉⲩϫⲱ ⲙ̀ⲙⲟⲥ</td>
      <td class="language English"><span style="color:#b00e23">(2)</span> and
      the children of Ruben and the children of Gad came, and spoke to Moses,
      and to Eleazar the priest, and to the princes of the congregation,
      saying,</td>
      <td class="language Greek"><span style="color:#b00e23">(2)</span> καὶ
      προσελθόντες οἱ υἱοὶ Ρουβην καὶ οἱ υἱοὶ Γαδ εἶπαν πρὸς Μωυσῆν
      καὶ πρὸς Ελεαζαρ τὸν ἱερέα καὶ πρὸς τοὺς ἄρχοντας τῆς
      συναγωγῆς λέγοντες</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϫⲉ
      ⲧⲁⲣⲱⲑ ⲛⲉⲙ ⲧⲉⲃⲱⲑ ⲛⲉⲙ ⲓⲁⲍⲏⲣ ⲛⲉⲙ ⲉⲃⲣⲁⲛ ⲛⲉⲙ ⲥⲉⲃⲱⲛ ⲛⲉⲙ ⲉⲗⲉⲁⲗⲏ ⲛⲉⲙ ⲥⲉⲃⲉⲙⲁ ⲛⲉⲙ
      ⲛⲁⲃⲁⲩ ⲛⲉⲙ ⲃⲁⲗⲁⲁⲛ</td>
      <td class="language English"><span style="color:#b00e23">(3)</span>
      Ataroth, and Daebon, and Jazer, and Namra, and Esebon, and Eleale, and
      Sebama, and Nabau, and Baean,</td>
      <td class="language Greek"><span style="color:#b00e23">(3)</span> Αταρωθ
      καὶ Δαιβων καὶ Ιαζηρ καὶ Ναµβρα καὶ Εσεβων καὶ Ελεαλη καὶ Σεβαµα
      καὶ Ναβαυ καὶ Βαιαν,</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲡⲓⲕⲁϩⲓ ⲉⲧⲁ ⲡϭ̅ⲥ̅ ⲧⲏⲓϥ ⲙ̀ⲡⲉⲙ̀ⲑⲟ ⲛ̀ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲟⲩⲕⲁϩⲓ ⲡⲉ ⲛ̀ϣⲁⲛⲉϣ ⲧⲉⲃⲛⲏ
      ⲟⲩⲟϩ ⲛⲉⲕⲁⲗⲱⲟⲩⲓ ⲟⲩⲟⲛⲧⲟⲩ ⲧⲉⲃⲛⲏ ⲙ̀ⲙⲁⲩ</td>
      <td class="language English"><span style="color:#b00e23">(4)</span> the
      land which the Lord has delivered up before the children of Israel, is
      pasture land, and thy servants have cattle.</td>
      <td class="language Greek"><span style="color:#b00e23">(4)</span> τὴν
      γῆν, ἣν παρέδωκεν κύριος ἐνώπιον τῶν υἱῶν Ισραηλ, γῆ
      κτηνοτρόφος ἐστίν, καὶ τοῖς παισίν σου κτήνη ὑπάρχει.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲛⲁⲩϫⲱ ⲙ̀ⲙⲟⲥ ϫⲉ ⲓⲥϫⲉ ⲁⲛϫⲓⲙⲓ ⲛ̀ⲟⲩϩⲙⲟⲧ ⲙ̀ⲡⲉⲕⲙⲑⲟ ⲙⲁⲣⲟⲩϯ ⲙ̀ⲡⲓⲕⲁϩⲓ
      ⲛ̀ⲛⲉⲕⲁⲗⲱⲟⲩⲓ ϧⲉⲛ ⲟⲩⲁⲙⲁϩⲓ ⲟⲩⲟϩ ⲙ̀ⲡⲉⲣⲉⲣϫⲓⲛⲓⲟⲣ ⲙ̀ⲙⲟⲛ ⲉ̀ⲡⲁⲓⲓⲟⲣⲇⲁⲛⲏⲥ</td>
      <td class="language English"><span style="color:#b00e23">(5)</span> And
      they said, If we have found grace in thy sight, let this land be given to
      thy servants for a possession, and do not cause us to pass over
      Jordan.</td>
      <td class="language Greek"><span style="color:#b00e23">(5)</span> καὶ
      ἔλεγον Εἰ εὕροµεν χάριν ἐνώπιόν σου, δοθήτω ἡ γῆ αὕτη τοῖς
      οἰκέταις σου ἐν κατασχέσει, καὶ µὴ διαβιβάσῃς ἡµᾶς τὸν
      Ιορδάνην.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲡⲉϫⲉ ⲙⲱⲩ̀ⲥⲏⲥ ⲛ̀ⲛⲉⲛϣⲏⲣⲓ ⲛ̀ⲣⲟⲩⲃⲏⲛ ⲛⲉⲙ ⲛⲉⲛϣⲏⲣⲓ ⲛ̀ⲅⲁⲇ ϫⲉ ⲛⲉⲧⲉⲛⲥⲛⲏⲟⲩ
      ⲥⲉⲛⲁⲙⲟϣⲓ ⲉ̀ⲡⲡⲟⲗⲉⲙⲟⲥ ⲟⲩⲟϩ ⲛ̀ⲑⲱⲧⲉⲛ ⲧⲉⲧⲉⲛⲛⲁϩⲉⲙⲥⲓ ⲙ̀ⲡⲁⲓⲙⲁ</td>
      <td class="language English"><span style="color:#b00e23">(6)</span> And
      Moses said to the sons of Gad and the sons of Ruben, Shall your brethren
      go to war, and shall ye sit here?</td>
      <td class="language Greek"><span style="color:#b00e23">(6)</span> καὶ
      εἶπεν Μωυσῆς τοῖς υἱοῖς Γαδ καὶ τοῖς υἱοῖς Ρουβην Οἱ ἀδελφοὶ
      ὑµῶν πορεύονται εἰς πόλεµον, καὶ ὑµεῖς καθήσεσθε αὐτοῦ;</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲉⲑⲃⲉⲟⲩ ⲧⲉⲧⲉⲛⲫⲱⲛϩ ⲙ̀ⲡϩⲏⲧ ⲛ̀ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉ̀ϣⲧⲉⲙⲉⲣϫⲓⲛⲓⲟⲣ ⲉ̀ϧⲟⲩⲛ ⲉ̀ⲡⲓⲕⲁϩⲓ
      ⲉⲧⲁ ⲡϭ̅ⲥ̅ ⲧⲏⲓϥ ⲛⲱⲟⲩ</td>
      <td class="language English"><span style="color:#b00e23">(7)</span> And
      why do ye pervert the minds of the children of Israel, that they should
      not cross over into the land, which the Lord gives them?</td>
      <td class="language Greek"><span style="color:#b00e23">(7)</span> καὶ
      ἵνα τί διαστρέφετε τὰς διανοίας τῶν υἱῶν Ισραηλ µὴ διαβῆναι
      εἰς τὴν γῆν, ἣν κύριος δίδωσιν αὐτοῖς;</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span> ⲁⲛ
      ⲫⲁⲓ ⲁⲛ ⲡⲉ ⲙ̀ⲫⲣⲏϯ ⲉⲧⲁⲩⲁⲓϥ ⲛ̀ϫⲉ ⲛⲉⲧⲉⲛⲓⲟϯ ⲉⲧⲁⲓⲟⲩⲟⲣⲡⲟⲩ ⲉ̀ⲃⲟⲗ ϧⲉⲛ ⲕⲁⲇⲏⲥ ⲃⲁⲣⲛⲏ
      ⲉ̀ⲙⲉϣⲧ ⲡⲓⲕⲁϩⲓ</td>
      <td class="language English"><span style="color:#b00e23">(8)</span> Did
      not your fathers thus, when I sent them from Cades Barne to spy out the
      land?</td>
      <td class="language Greek"><span style="color:#b00e23">(8)</span> οὐχ
      οὕτως ἐποίησαν οἱ πατέρες ὑµῶν, ὅτε ἀπέστειλα αὐτοὺς ἐκ
      Καδης Βαρνη κατανοῆσαι τὴν γῆν;</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲟⲩⲟϩ ⲁⲩϣⲉ ⲛⲱⲟⲩ ⲉ̀ϩⲣⲏⲓ ϣⲁ ϯϧⲉⲗⲗⲟⲧ ⲛ̀ⲧⲉ ⲡⲓⲥⲙⲁϩ ⲟⲩⲟϩ ⲁⲩⲙⲉϣⲧ ⲡⲓⲕⲁϩⲓ ⲟⲩⲟϩ
      ⲁⲩⲣⲉⲕ ⲡϩⲏⲧ ⲛ̀ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ϩⲓⲛⲁ ⲛ̀ⲥⲉϣ̀ⲧⲉⲙϣⲉ ⲉ̀ϧⲟⲩⲛ ⲉ̀ⲡⲓⲕⲁϩⲓ ⲉⲧⲁ ⲡϭ̅ⲥ̅
      ⲧⲏⲓϥ ⲛⲱⲟⲩ</td>
      <td class="language English"><span style="color:#b00e23">(9)</span> And
      they went up to the valley of the cluster, and spied the land, and turned
      aside the heart of the children of Israel, that they should not go into
      the land, which the Lord gave them.</td>
      <td class="language Greek"><span style="color:#b00e23">(9)</span> καὶ
      ἀνέβησαν Φάραγγα βότρυος καὶ κατενόησαν τὴν γῆν καὶ ἀπέστησαν
      τὴν καρδίαν τῶν υἱῶν Ισραηλ, ὅπως µὴ εἰσέλθωσιν εἰς τὴν γῆν,
      ἣν ἔδωκεν κύριος αὐτοῖς.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟϩ ⲁϥϫⲱⲛⲧ ⲛ̀ϫⲉ ⲡϭ̅ⲥ̅ ϧⲉⲛ ⲟⲩⲉⲙⲃⲟⲛ ϧⲉⲛ ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ⲟⲩⲟϩ ⲁϥⲱⲣⲕ ⲉϥϫⲱ
      ⲙ̀ⲙⲟⲥ</td>
      <td class="language English"><span style="color:#b00e23">(10)</span> And
      the Lord was very angry in that day, and sware, saying,</td>
      <td class="language Greek"><span style="color:#b00e23">(10)</span> καὶ
      ὠργίσθη θυµῷ κύριος ἐν τῇ ἡµέρᾳ ἐκείνῃ καὶ ὤµοσεν
      λέγων</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ϫⲉ ⲁⲛ ⲉⲩⲉ̀ϣⲛⲁⲩ ⲛ̀ϫⲉ ⲛⲁⲓⲣⲱⲙⲓ ⲉ̀ⲡⲓⲕⲁϩⲓ ⲛⲏ ⲉⲧⲁⲩⲓ̀ ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲭⲏⲙⲓ
      ⲓⲥϫⲉⲛ ⲕ̅ ⲛ̀ⲣⲟⲙⲡⲓ ⲛⲉⲙ ⲥⲁⲡϣⲱⲓ ⲛⲏ ⲉⲧⲥⲱⲟⲩⲛ ⲙ̀ⲡⲓⲁⲅⲁⲑⲟⲛ ⲛⲉⲙ ⲡⲓⲡⲉⲧϩⲱⲟⲩ ⲁⲛ
      ⲉⲩⲉ̀ϣⲛⲁⲩ ⲉ̀ⲡⲓⲕⲁϩⲓ ⲫⲏ ⲉⲧⲁⲓⲱⲣⲕ ⲙ̀ⲙⲟϥ ⲛ̀ⲁⲃⲣⲁⲁⲙ ⲛⲉⲙ ⲓⲥⲁⲁⲕ ⲛⲉⲙ ⲓⲁⲕⲱⲃ ⲙ̀ⲡⲟⲩⲙⲟϣⲓ
      ⲅⲁⲣ ⲛ̀ⲥⲱⲓ</td>
      <td class="language English"><span style="color:#b00e23">(11)</span>
      Surely these men who came up out of Egypt from twenty years old and
      upward, who know good and evil, shall not see the land which I sware to
      give to Abraam and Isaac and Jacob, for they have not closely followed
      after me:</td>
      <td class="language Greek"><span style="color:#b00e23">(11)</span> Εἰ
      ὄψονται οἱ ἄνθρωποι οὗτοι οἱ ἀναβάντες ἐξ Αἰγύπτου ἀπὸ
      εἰκοσαετοῦς καὶ ἐπάνω οἱ ἐπιστάµενοι τὸ κακὸν καὶ τὸ ἀγαθὸν
      τὴν γῆν, ἣν ὤµοσα τῷ Αβρααµ καὶ Ισαακ καὶ Ιακωβ, οὐ γὰρ
      συνεπηκολούθησαν ὀπίσω µου,</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲉ̀ⲃⲏⲗ ⲉ̀ⲭⲁⲗⲉⲃ ⲡϣⲏⲣⲓ ⲛ̀ⲓⲉⲫⲱⲛⲏ ⲛⲉⲙ ⲓⲏⲥⲟⲩ ⲡϣⲏⲣⲓ ⲛ̀ⲛⲁⲩⲏ ϫⲉ ⲁⲩⲟⲩⲁϩⲟⲩ ⲛ̀ⲥⲁ
      ⲡϭ̅ⲥ̅</td>
      <td class="language English"><span style="color:#b00e23">(12)</span> save
      Caleb the son of Jephonne, who was set apart, and Joshua the son of Naue,
      for they closely followed after the Lord.</td>
      <td class="language Greek"><span style="color:#b00e23">(12)</span> πλὴν
      Χαλεβ υἱὸς Ιεφοννη ὁ διακεχωρισµένος καὶ Ἰησοῦς ὁ τοῦ Ναυη,
      ὅτι συνεπηκολούθησεν ὀπίσω κυρίου.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲁϥϫⲱⲛⲧ ⲛ̀ϫⲉ ⲡϭ̅ⲥ̅ ⲉ̀ϫⲉⲛ ⲡⲓⲥ̅ⲗ̅ ⲁϥⲕⲱϯ ⲛⲉⲙⲱⲟⲩ ⲛ̀ϩⲣⲏⲓ ϩⲓ ⲡϣⲁϥⲉ ⲛ̀ϩⲙⲉ
      ⲛ̀ⲣⲟⲙⲡⲓ ϣⲁⲧⲉⲥϥⲱϯ ⲉ̀ⲃⲟⲗ ⲛ̀ϫⲉ ϯⲅⲉⲛⲉⲁ ⲧⲏⲣⲥ ⲉⲧⲓⲣⲓ ⲙ̀ⲡⲓⲡⲉⲧϩⲱⲟⲩ ⲙ̀ⲡⲉⲙ̀ⲑⲟ
      ⲙ̀ⲡϭ̅ⲥ̅</td>
      <td class="language English"><span style="color:#b00e23">(13)</span> And
      the Lord was very angry with Israel; and for forty years he caused them
      to wander in the wilderness, until all the generation which did evil in
      the sight of the Lord was extinct.</td>
      <td class="language Greek"><span style="color:#b00e23">(13)</span> καὶ
      ὠργίσθη θυµῷ κύριος ἐπὶ τὸν Ισραηλ καὶ κατερρόµβευσεν αὐτοὺς
      ἐν τῇ ἐρήµῳ τεσσαράκοντα ἔτη, ἕως ἐξανηλώθη πᾶσα ἡ γενεὰ
      οἱ ποιοῦντες τὰ πονηρὰ ἔναντι κυρίου.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ϩⲏⲡⲡⲉ ϯⲛⲟⲩ ⲁⲣⲉⲧⲉⲛ̀ⲧⲉⲛ ⲑⲏⲛⲟⲩ ϩⲱⲧⲉⲛ ⲛ̀ⲧϣⲉⲃⲓⲱ ⲛ̀ⲛⲉⲧⲉⲛⲓⲟϯ ⲉⲩⲑⲱⲟⲩⲧⲥ ⲛ̀ⲣⲱⲙⲓ
      ⲛ̀ⲣⲉϥⲉⲣⲛⲟⲃⲓ ⲉ̀ⲟⲩⲟϩ ⲉⲧⲓ ⲉⲩϫⲱⲛⲧ ⲛⲉⲙ ⲟⲩⲉⲙⲃⲟⲛ ⲙ̀ⲡⲓⲥ̅ⲗ̅</td>
      <td class="language English"><span style="color:#b00e23">(14)</span>
      Behold, ye are risen up in the room of your fathers, a combination of
      sinful men, to increase yet farther the fierce wrath of the Lord against
      Israel.</td>
      <td class="language Greek"><span style="color:#b00e23">(14)</span> ἰδοὺ
      ἀνέστητε ἀντὶ τῶν πατέρων ὑµῶν σύστρεµµα ἀνθρώπων ἁµαρτωλῶν
      προσθεῖναι ἔτι ἐπὶ τὸν θυµὸν τῆς ὀργῆς κυρίου ἐπὶ
      Ισραηλ,</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ϫⲉ ⲧⲉⲧⲉⲛⲛⲁⲣⲓⲕⲓ ⲥⲁⲃⲟⲗ ⲙ̀ⲙⲟϥ ⲉ̀ⲟⲩⲁϩⲧⲉⲛ ⲑⲏⲛⲟⲩ ⲉ̀ⲭⲁϥ ⲛ̀ⲥⲱⲧⲉⲛ ⲛ̀ϩⲣⲏⲓ ϩⲓ ⲡϣⲁϥⲉ
      ⲟⲩⲟϩ ⲉⲣⲉⲧⲉⲛⲉ̀ⲉⲣⲁⲛⲟⲙⲓⲛ ⲉ̀ⲧⲁⲓⲥⲩⲛⲁⲅⲱⲅⲏ ⲧⲏⲣⲥ</td>
      <td class="language English"><span style="color:#b00e23">(15)</span> For
      ye will turn away from him to desert him yet once more in the wilderness,
      and ye will sin against this whole congregation.</td>
      <td class="language Greek"><span style="color:#b00e23">(15)</span> ὅτι
      ἀποστραφήσεσθε ἀπ’ αὐτοῦ προσθεῖναι ἔτι καταλιπεῖν αὐτὸν ἐν
      τῇ ἐρήµῳ καὶ ἀνοµήσετε εἰς ὅλην τὴν συναγωγὴν ταύτην.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ⲁⲩⲓ̀ ϩⲁⲣⲟϥ ⲉⲩϫⲱ ⲙ̀ⲙⲟⲥ ϫⲉ ⲧⲉⲛⲛⲁⲕⲱⲧ ⲛ̀ϩⲁⲛⲟϩⲓ ⲛ̀ⲛⲉⲛⲧⲉⲃⲛⲱⲟⲩⲓ ⲛⲉⲙ ϩⲁⲛⲃⲁⲕⲓ
      ⲛ̀ⲛⲉⲛⲥⲕⲉⲩⲟⲥ</td>
      <td class="language English"><span style="color:#b00e23">(16)</span> And
      they came to him, and said, We will build here folds for our cattle, and
      cities for our possessions;</td>
      <td class="language Greek"><span style="color:#b00e23">(16)</span> καὶ
      προσῆλθον αὐτῷ καὶ ἔλεγον Ἐπαύλεις προβάτων οἰκοδοµήσωµεν
      ὧδε τοῖς κτήνεσιν ἡµῶν καὶ πόλεις ταῖς ἀποσκευαῖς ἡµῶν,</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ⲁ̀ⲛⲟⲛ ⲧⲉⲛⲛⲁⲕⲟⲧⲧⲉⲛ ⲛ̀ⲧⲉⲛⲥⲱⲕ ϧⲁϫⲱⲟⲩ ⲛ̀ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ϣⲁⲧⲉⲛⲟⲗⲟⲩ
      ⲉ̀ϩⲣⲏⲓ ⲉ̀ⲡⲟⲩⲙⲁ ⲟⲩⲟϩ ⲉⲣⲉ ⲛⲉⲛⲥⲟⲃϯ ϣⲱⲡⲓ ϧⲉⲛ ⲛⲉⲛⲃⲁⲕⲓ ⲉⲧⲧⲁⲕⲧⲏⲟⲩⲧ ⲛ̀ⲥⲟⲃⲧ ⲉⲑⲃⲉ
      ⲛⲏ ⲉⲧϣⲟⲡ ϧⲉⲛ ⲡⲓⲕⲁϩⲓ</td>
      <td class="language English"><span style="color:#b00e23">(17)</span> and
      we will arm ourselves and go as an advanced guard before the children of
      Israel, until we shall have brought them into their place; and our
      possessions shall remain in walled cities because of the inhabitants of
      the land.</td>
      <td class="language Greek"><span style="color:#b00e23">(17)</span> καὶ
      ἡµεῖς ἐνοπλισάµενοι προφυλακὴ πρότεροι τῶν υἱῶν Ισραηλ, ἕως
      ἂν ἀγάγωµεν αὐτοὺς εἰς τὸν ἑαυτῶν τόπον· καὶ κατοικήσει ἡ
      ἀποσκευὴ ἡµῶν ἐν πόλεσιν τετειχισµέναις διὰ τοὺς κατοικοῦντας
      τὴν γῆν.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲛ̀ⲛⲉⲛⲧⲁⲥⲑⲟ ⲉ̀ϧⲟⲩⲛ ⲉ̀ⲛⲉⲛⲏⲟⲩ ϣⲁⲧⲉ ⲫⲟⲩⲁⲓ ⲫⲟⲩⲁⲓ ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ϭⲓ
      ⲙ̀ⲫⲙⲉⲣⲟⲥ ⲛ̀ⲧⲉ ⲧⲉϥⲕⲗⲏⲣⲟⲛⲟⲙⲓⲁ</td>
      <td class="language English"><span style="color:#b00e23">(18)</span> We
      will not return to our houses till the children of Israel shall have been
      distributed, each to his own inheritance.</td>
      <td class="language Greek"><span style="color:#b00e23">(18)</span> οὐ
      µὴ ἀποστραφῶµεν εἰς τὰς οἰκίας ἡµῶν, ἕως ἂν καταµερισθῶσιν
      οἱ υἱοὶ Ισραηλ ἕκαστος εἰς τὴν κληρονοµίαν αὐτοῦ·</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ⲛ̀ⲛⲉⲛⲉⲣⲕⲗⲏⲣⲟⲛⲟⲙⲓⲛ ⲛ̀ϧⲏⲧⲟⲩ ϩⲓⲙⲏⲣ ⲙ̀ⲡⲓⲓⲟⲣⲇⲁⲛⲏⲥ ⲛⲉⲙ ⲥⲁⲙⲛⲏ ϫⲉ ⲁⲛⲟⲩⲱ ⲉⲛϭⲓ
      ⲛ̀ⲛⲉⲛⲕⲗⲏⲣⲟⲥ ϩⲓⲙⲏⲣ ⲙ̀ⲡⲓⲓⲟⲣⲇⲁⲛⲏⲥ ⲥⲁⲡⲉⲓⲉⲃⲧ</td>
      <td class="language English"><span style="color:#b00e23">(19)</span> And
      we will not any longer inherit with them from the other side of Jordan
      and onwards, because we have our full inheritance on the side beyond
      Jordan eastward.</td>
      <td class="language Greek"><span style="color:#b00e23">(19)</span> καὶ
      οὐκέτι κληρονοµήσωµεν ἐν αὐτοῖς ἀπὸ τοῦ πέραν τοῦ Ιορδάνου
      καὶ ἐπέκεινα, ὅτι ἀπέχοµεν τοὺς κλήρους ἡµῶν ἐν τῷ πέραν
      τοῦ Ιορδάνου ἐν ἀνατολαῖς.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲟⲩⲟϩ ⲡⲉϫⲁϥ ⲛⲱⲟⲩ ⲛ̀ϫⲉ ⲙⲱⲩ̀ⲥⲏⲥ ϫⲉ ⲉ̀ϣⲱⲡ ⲁⲣⲉⲧⲉⲛϣⲁⲛⲓⲣⲓ ⲕⲁⲧⲁ ⲡⲁⲓⲥⲁϫⲓ ⲟⲩⲟϩ
      ⲉ̀ϣⲱⲡ ⲁⲣⲉⲧⲉⲛϣⲁⲛϧⲉⲕ ⲑⲏⲛⲟⲩ ⲙ̀ⲡϭ̅ⲥ̅ ⲉ̀ⲫⲃⲱⲧⲥ</td>
      <td class="language English"><span style="color:#b00e23">(20)</span> And
      Moses said to them, If ye will do according to these words, if ye will
      arm yourselves before the Lord for battle,</td>
      <td class="language Greek"><span style="color:#b00e23">(20)</span> καὶ
      εἶπεν πρὸς αὐτοὺς Μωυσῆς Ἐὰν ποιήσητε κατὰ τὸ ῥῆµα τοῦτο,
      ἐὰν ἐξοπλίσησθε ἔναντι κυρίου εἰς πόλεµον</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲛ̀ⲥⲉⲉⲣϫⲓⲛⲓⲟⲣ ⲙ̀ⲡⲓⲓⲟⲣⲇⲁⲛⲏⲥ ⲛ̀ϫⲉ ⲡⲟⲗⲓⲧⲏⲥ ⲛⲓⲃⲉⲛ ⲛ̀ⲧⲱⲧⲉⲛ ⲙ̀ⲡⲉⲙ̀ⲑⲟ
      ⲙ̀ⲡϭ̅ⲥ̅ ϣⲁⲧⲉϥϥⲱϯ ⲉ̀ⲃⲟⲗ ⲛ̀ϫⲉ ⲡⲉϥϫⲁϫⲓ ⲉ̀ⲃⲟⲗ ϩⲁ ⲡⲉϥϩⲟ</td>
      <td class="language English"><span style="color:#b00e23">(21)</span> and
      every one of you will pass over Jordan fully armed before the Lord, until
      his enemy be destroyed from before his face,</td>
      <td class="language Greek"><span style="color:#b00e23">(21)</span> καὶ
      παρελεύσεται ὑµῶν πᾶς ὁπλίτης τὸν Ιορδάνην ἔναντι κυρίου,
      ἕως ἂν ἐκτριβῇ ὁ ἐχθρὸς αὐτοῦ ἀπὸ προσώπου αὐτοῦ</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲟⲩⲟϩ ⲛ̀ⲧⲟⲩⲉⲣϭ̅ⲥ̅ ⲉ̀ⲡⲓⲕⲁϩⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲟⲩⲟϩ ⲙⲉⲛⲉⲛⲥⲁ ⲛⲁⲓ ⲉⲣⲉⲧⲉⲛⲉ̀ⲧⲁⲥⲑⲟ
      ⲉⲣⲉⲧⲉⲛⲧⲟⲩⲃⲏⲟⲩⲧ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲛⲉⲙ ⲉ̀ⲃⲟⲗ ϩⲁ ⲡⲓⲥ̅ⲗ̅ ⲟⲩⲟϩ ⲉϥⲉ̀ϣⲱⲡⲓ ⲛⲱⲧⲉⲛ
      ϧⲉⲛ ⲟⲩⲁⲙⲁϩⲓ ⲛ̀ϫⲉ ⲡⲁⲓⲕⲁϩⲓ</td>
      <td class="language English"><span style="color:#b00e23">(22)</span> and
      the land shall be subdued before the Lord, then afterwards ye shall
      return, and be guiltless before the Lord, and as regards Israel; and this
      land shall be to you for a possession before the Lord.</td>
      <td class="language Greek"><span style="color:#b00e23">(22)</span> καὶ
      κατακυριευθῇ ἡ γῆ ἔναντι κυρίου, καὶ µετὰ ταῦτα
      ἀποστραφήσεσθε, καὶ ἔσεσθε ἀθῷοι ἔναντι κυρίου καὶ ἀπὸ
      Ισραηλ, καὶ ἔσται ἡ γῆ αὕτη ὑµῖν ἐν κατασχέσει ἔναντι
      κυρίου.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲟⲩⲟϩ ⲉ̀ϣⲱⲡ ⲛ̀ⲧⲉⲧⲉⲛϣ̀ⲧⲉⲙⲓⲣⲓ ⲙ̀ⲡⲁⲓⲣⲏϯ ⲉⲣⲉⲧⲉⲛⲉ̀ⲉⲣⲛⲟⲃⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲟⲩⲟϩ
      ⲉⲣⲉⲧⲉⲛⲉ̀ⲉⲙⲓ ⲉ̀ⲡⲉⲧⲉⲛⲛⲟⲃⲓ ⲉ̀ϣⲱⲡ ⲁⲣⲉϣⲁⲛ ⲛⲓⲡⲉⲧϩⲱⲟⲩ ⲓ ⲉ̀ϫⲉⲛ ⲑⲏⲛⲟⲩ</td>
      <td class="language English"><span style="color:#b00e23">(23)</span> But
      if ye will not do so, ye will sin against the Lord; and ye shall know
      your sin, when afflictions shall come upon you.</td>
      <td class="language Greek"><span style="color:#b00e23">(23)</span> ἐὰν
      δὲ µὴ ποιήσητε οὕτως, ἁµαρτήσεσθε ἔναντι κυρίου καὶ γνώσεσθε
      τὴν ἁµαρτίαν ὑµῶν, ὅταν ὑµᾶς καταλάβῃ τὰ κακά.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲉⲣⲉⲧⲉⲛⲉ̀ⲕⲱⲧ ⲛⲱⲧⲉⲛ ⲛ̀ϩⲁⲛⲃⲁⲕⲓ ⲉ̀ⲛⲉⲧⲉⲛⲁⲡⲟⲥⲕⲉⲩⲏ ⲛⲉⲙ ϩⲁⲛⲓⲟϩⲓ ⲛ̀ⲛⲉⲧⲉⲛ̀ⲧⲉⲃⲛⲱⲟⲩⲓ
      ⲟⲩⲟϩ ⲫⲏ ⲉⲧⲛⲏⲟⲩ ⲉ̀ⲃⲟⲗ ϧⲉⲛ ⲣⲱⲧⲉⲛ ⲉⲣⲉⲧⲉⲛⲉ̀ⲁⲓϥ</td>
      <td class="language English"><span style="color:#b00e23">(24)</span> And
      ye shall build for yourselves cities for your store, and folds for your
      cattle; and ye shall do that which proceeds out of your mouth.</td>
      <td class="language Greek"><span style="color:#b00e23">(24)</span> καὶ
      οἰκοδοµήσετε ὑµῖν αὐτοῖς πόλεις τῇ ἀποσκευῇ ὑµῶν καὶ
      ἐπαύλεις τοῖς κτήνεσιν ὑµῶν καὶ τὸ ἐκπορευόµενον ἐκ τοῦ
      στόµατος ὑµῶν ποιήσετε.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲟⲩⲟϩ ⲡⲉϫⲉ ⲛⲉⲛϣⲏⲣⲓ ⲛ̀ⲣⲟⲩⲃⲏⲛ ⲛⲉⲙ ⲛⲉⲛϣⲏⲣⲓ ⲛ̀ⲅⲁⲇ ⲟⲩⲃⲉ ⲙⲱⲩ̀ⲥⲏⲥ ⲉⲩϫⲱ ⲙ̀ⲙⲟⲥ ϫⲉ
      ⲛⲉⲕⲁⲗⲱⲟⲩⲓ ⲥⲉⲛⲁⲓⲣⲓ ⲕⲁⲧⲁ ⲫⲣⲏϯ ⲉⲧⲁ ⲡⲉⲛϭ̅ⲥ̅ ϩⲟⲛϩⲉⲛ</td>
      <td class="language English"><span style="color:#b00e23">(25)</span> And
      the sons of Ruben and the sons of Gad spoke to Moses, saying, Thy
      servants will do as our lord commands.</td>
      <td class="language Greek"><span style="color:#b00e23">(25)</span> καὶ
      εἶπαν οἱ υἱοὶ Ρουβην καὶ οἱ υἱοὶ Γαδ πρὸς Μωυσῆν λέγοντες Οἱ
      παῖδές σου ποιήσουσιν καθὰ ὁ κύριος ἡµῶν ἐντέλλεται·</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲧⲉⲛⲁⲡⲟⲥⲕⲉⲩⲏ ⲛⲉⲙ ⲛⲉⲛϩⲓⲟⲙⲓ ⲛⲉⲙ ⲛⲉⲛⲧⲉⲃⲛⲱⲟⲩⲓ ⲉⲩⲉ̀ϣⲱⲡⲓ ϧⲉⲛ ⲛⲓⲃⲁⲕⲓ ⲛ̀ⲧⲉ
      ⲅⲁⲗⲁⲁⲇ</td>
      <td class="language English"><span style="color:#b00e23">(26)</span> Our
      store, and our wives, and all our cattle shall be in the cities of
      Galaad.</td>
      <td class="language Greek"><span style="color:#b00e23">(26)</span> ἡ
      ἀποσκευὴ ἡµῶν καὶ αἱ γυναῖκες ἡµῶν καὶ πάντα τὰ κτήνη ἡµῶν
      ἔσονται ἐν ταῖς πόλεσιν Γαλααδ,</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲛⲉⲕⲁⲗⲱⲟⲩⲓ ⲧⲏⲣⲟⲩ ⲉⲩⲉ̀ⲥⲓⲛⲓ ⲉⲩϧⲏⲕ ⲟⲩⲟϩ ⲉⲩⲑⲏϣ ⲙ̀ⲡⲉⲙ̀ⲑⲟ ⲙ̀ⲫϯ ⲉ̀ⲫⲃⲱⲧⲥ ⲙ̀ⲫⲣⲏϯ
      ⲉⲧⲉ ⲡϭ̅ⲥ̅ ϫⲱ ⲙ̀ⲙⲟⲥ</td>
      <td class="language English"><span style="color:#b00e23">(27)</span> But
      thy servants will go over all armed and set in order before the Lord to
      battle, as our lord says.</td>
      <td class="language Greek"><span style="color:#b00e23">(27)</span> οἱ
      δὲ παῖδές σου παρελεύσονται πάντες ἐνωπλισµένοι καὶ
      ἐκτεταγµένοι ἔναντι κυρίου εἰς τὸν πόλεµον, ὃν τρόπον ὁ
      κύριος λέγει.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲟⲩⲟϩ ⲁ ⲙⲱⲩ̀ⲥⲏⲥ ⲧⲁϩⲉ ⲉⲗⲉⲁⲍⲁⲣ ⲡⲓⲟⲩⲏⲃ ⲉ̀ⲣⲁⲧϥ ⲛ̀ϧⲏⲧⲟⲩ ⲛⲉⲙ ⲓⲏⲥⲟⲩ ⲡϣⲏⲣⲓ ⲛ̀ⲛⲁⲩⲏ
      ⲛⲉⲙ ⲛⲓⲁⲣⲭⲱⲛ ⲛ̀ⲧⲉ ⲛⲓⲙⲉⲧⲓⲱⲧ ⲛ̀ⲧⲉ ⲛⲓⲫⲩⲗⲏ ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅</td>
      <td class="language English"><span style="color:#b00e23">(28)</span> And
      Moses appointed to them for judges Eleazar the priest, and Joshua the son
      of Naue, and the chiefs of the families of the tribes of Israel.</td>
      <td class="language Greek"><span style="color:#b00e23">(28)</span> Καὶ
      συνέστησεν αὐτοῖς Μωυσῆς Ελεαζαρ τὸν ἱερέα καὶ Ἰησοῦν υἱὸν
      Ναυη καὶ τοὺς ἄρχοντας πατριῶν τῶν φυλῶν Ισραηλ,</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲟⲩⲟϩ ⲡⲉϫⲁϥ ⲛⲱⲟⲩ ⲛ̀ϫⲉ ⲙⲱⲩ̀ⲥⲏⲥ ϫⲉ ⲉ̀ϣⲱⲡ ⲁⲩϣⲁⲛⲉⲣϫⲓⲛⲓⲟⲣ ⲛⲉⲙⲱⲧⲉⲛ ⲙ̀ⲡⲓⲓⲟⲣⲇⲁⲛⲏⲥ
      ⲛ̀ϫⲉ ⲛⲉⲛϣⲏⲣⲓ ⲛ̀ⲣⲟⲩⲃⲏⲛ ⲛⲉⲙ ⲛⲉⲛϣⲏⲣⲓ ⲛ̀ⲅⲁⲇ ⲉⲩϧⲏⲕ ⲉ̀ⲡⲡⲟⲗⲉⲙⲟⲥ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅
      ⲟⲩⲟϩ ⲛ̀ⲧⲉⲧⲉⲛⲉⲣϭ̅ⲥ̅ ⲉ̀ⲡⲓⲕⲁϩⲓ ⲙⲡⲉⲧⲉⲛⲙ̀ⲑⲟ ⲟⲩⲟϩ ⲉⲣⲉⲧⲉⲛⲉ̀ϯ ⲛⲱⲟⲩ ⲙ̀ⲡⲓⲕⲁϩⲓ ⲛ̀ⲧⲉ
      ⲅⲁⲗⲁⲁⲇ ϧⲉⲛ ⲟⲩⲁⲙⲁϩⲓ</td>
      <td class="language English"><span style="color:#b00e23">(29)</span> And
      Moses said to them, If the sons of Ruben and the sons of Gad will pass
      over Jordan with you, every one armed for war before the Lord, and ye
      shall subdue the land before you, then ye shall give to them the land of
      Galaad for a possession.</td>
      <td class="language Greek"><span style="color:#b00e23">(29)</span> καὶ
      εἶπεν πρὸς αὐτοὺς Μωυσῆς Ἐὰν διαβῶσιν οἱ υἱοὶ Ρουβην καὶ οἱ
      υἱοὶ Γαδ µεθ’ ὑµῶν τὸν Ιορδάνην, πᾶς ἐνωπλισµένος εἰς πόλεµον
      ἔναντι κυρίου, καὶ κατακυριεύσητε τῆς γῆς ἀπέναντι ὑµῶν, καὶ
      δώσετε αὐτοῖς τὴν γῆν Γαλααδ ἐν κατασχέσει·</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲉ̀ϣⲱⲡ ⲇⲉ ⲁⲩϣ̀ⲧⲉⲙⲉⲣϫⲓⲛⲓⲟⲣ ⲉⲩϧⲏⲕ ⲛⲉⲙⲱⲧⲉⲛ ⲉ̀ⲫⲃⲱⲧⲥ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅
      ⲉⲣⲉⲧⲉⲛⲉ̀ⲉⲣϫⲓⲛⲓⲟⲣ ⲛ̀ⲧⲟⲩⲁⲡⲟⲥⲕⲉⲩⲏ ⲛⲉⲙ ⲛⲟⲩϩⲓⲟⲙⲓ ⲛⲉⲙ ⲛⲟⲩⲧⲉⲃⲛⲱⲟⲩⲓ ϧⲁϫⲱⲧⲉⲛ
      ⲉ̀ⲡⲕⲁϩⲓ ⲛ̀ⲭⲁⲛⲁⲁⲛ ⲟⲩⲟϩ ⲉⲩⲉ̀ⲉⲣⲕⲗⲏⲣⲟⲛⲟⲙⲓⲛ ⲛⲉⲙⲱⲧⲉⲛ ϧⲉⲛ ⲡⲕⲁϩⲓ ⲛ̀ⲭⲁⲛⲁⲁⲛ</td>
      <td class="language English"><span style="color:#b00e23">(30)</span> But
      if they will not pass over armed with you to war before the Lord, then
      shall ye cause to pass over their possessions and their wives and their
      cattle before you into the land of Chanaan, and they shall inherit with
      you in the land of Chanaan.</td>
      <td class="language Greek"><span style="color:#b00e23">(30)</span> ἐὰν
      δὲ µὴ διαβῶσιν ἐνωπλισµένοι µεθ’ ὑµῶν εἰς τὸν πόλεµον ἔναντι
      κυρίου, καὶ διαβιβάσετε τὴν ἀποσκευὴν αὐτῶν καὶ τὰς γυναῖκας
      αὐτῶν καὶ τὰ κτήνη αὐτῶν πρότερα ὑµῶν εἰς γῆν Χανααν, καὶ
      συγκατακληρονοµηθήσονται ἐν ὑµῖν ἐν τῇ γῇ Χανααν.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲟⲩⲟϩ ⲁⲩⲉⲣⲟⲩⲱ ⲛ̀ϫⲉ ⲛⲉⲛϣⲏⲣⲓ ⲛ̀ⲣⲟⲩⲃⲏⲛ ⲛⲉⲙ ⲛⲉⲛϣⲏⲣⲓ ⲛ̀ⲅⲁⲇ ⲉⲩϫⲱ ⲙ̀ⲙⲟⲥ ϫⲉ ϩⲱⲃ
      ⲛⲓⲃⲉⲛ ⲉⲧⲉ ⲡϭ̅ⲥ̅ ϫⲱ ⲙ̀ⲙⲱⲟⲩ ⲛ̀ⲛⲉⲕⲁⲗⲱⲟⲩⲓ ⲧⲉⲛⲛⲁⲁⲓⲧⲟⲩ</td>
      <td class="language English"><span style="color:#b00e23">(31)</span> And
      the sons of Ruben and the sons of Gad answered, saying, Whatsoever the
      Lord says to his servants, that will we do.</td>
      <td class="language Greek"><span style="color:#b00e23">(31)</span> καὶ
      ἀπεκρίθησαν οἱ υἱοὶ Ρουβην καὶ οἱ υἱοὶ Γαδ λέγοντες Ὅσα ὁ
      κύριος λέγει τοῖς θεράπουσιν αὐτοῦ, οὕτως ποιήσοµεν·</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲁ̀ⲛⲟⲛ ⲧⲉⲛⲛⲁⲉⲣϫⲓⲛⲓⲟⲣ ⲉⲛϧⲏⲕ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲉ̀ⲡⲕⲁϩⲓ ⲛ̀ⲭⲁⲛⲁⲁⲛ ⲟⲩⲟϩ
      ⲉⲣⲉⲧⲉⲛⲉ̀ϯ ⲛⲁⲛ ⲙ̀ⲡⲉⲛⲁⲙⲁϩⲓ ϩⲓⲙⲏⲣ ⲙ̀ⲡⲓⲓⲟⲣⲇⲁⲛⲏⲥ</td>
      <td class="language English"><span style="color:#b00e23">(32)</span> We
      will go over armed before the Lord into the land of Chanaan, and ye shall
      give us our inheritance beyond Jordan.</td>
      <td class="language Greek"><span style="color:#b00e23">(32)</span>
      ἡµεῖς διαβησόµεθα ἐνωπλισµένοι ἔναντι κυρίου εἰς γῆν Χανααν,
      καὶ δώσετε τὴν κατάσχεσιν ἡµῖν ἐν τῷ πέραν τοῦ Ιορδάνου.</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲟⲩⲟϩ ⲁ ⲙⲱⲩ̀ⲥⲏⲥ ϯ ⲛ̀ⲛⲉⲛϣⲏⲣⲓ ⲛ̀ⲅⲁⲇ ⲛⲉⲙ ⲛⲉⲛϣⲏⲣⲓ ⲛ̀ⲣⲟⲩⲃⲏⲛ ⲛⲉⲙ ⲧⲫⲁϣⲓ ⲛ̀ⲧⲉ
      ⲧⲫⲩⲗⲏ ⲙ̀ⲙⲁⲛⲁⲥⲥⲏ ⲛ̀ⲧⲉ ⲛⲉⲛϣⲏⲣⲓ ⲛ̀ⲓⲱⲥⲏⲫ ⲛ̀ⲑⲙⲉⲧⲟⲩⲣⲟ ⲛ̀ⲥⲏⲱⲛ ⲡⲟⲩⲣⲟ ⲛ̀ⲧⲉ
      ⲛⲓⲁⲙⲟⲣⲣⲉⲟⲥ ⲛⲉⲙ ⲱⲅ ⲡⲟⲩⲣⲟ ⲛ̀ⲑⲃⲁⲥⲁⲛ ⲡⲓⲕⲁϩⲓ ⲛⲉⲙ ⲛⲓⲃⲁⲕⲓ ⲛⲉⲙ ⲛⲟⲩⲑⲟϣ ⲛⲓⲃⲁⲕⲓ ⲛ̀ⲧⲉ
      ⲡⲓⲕⲁϩⲓ ⲉϥⲕⲱϯ</td>
      <td class="language English"><span style="color:#b00e23">(33)</span> And
      Moses gave to them, even to the sons of Gad and the sons of Ruben, and to
      the half tribe of Manasse of the sons of Joseph, the kingdom of Seon king
      of the Amorites, and the kingdom of Og king of Basan, the land and its
      cities with its coasts, the cities of the land round about.</td>
      <td class="language Greek"><span style="color:#b00e23">(33)</span> καὶ
      ἔδωκεν αὐτοῖς Μωυσῆς, τοῖς υἱοῖς Γαδ καὶ τοῖς υἱοῖς Ρουβην
      καὶ τῷ ἡµίσει φυλῆς Μανασση υἱῶν Ιωσηφ, τὴν βασιλείαν Σηων
      βασιλέως Αµορραίων καὶ τὴν βασιλείαν Ωγ βασιλέως τῆς Βασαν, τὴν
      γῆν καὶ τὰς πόλεις σὺν τοῖς ὁρίοις αὐτῆς, πόλεις τῆς γῆς
      κύκλῳ.</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲟⲩⲟϩ ⲁⲩⲕⲱⲧ ⲛ̀ϫⲉ ⲛⲉⲛϣⲏⲣⲓ ⲛ̀ⲅⲁⲇ ⲛ̀ⲇⲉⲃⲱⲛ ⲛⲉⲙ ⲁⲥⲧⲁⲣⲱⲑ ⲛⲉⲙ ⲁⲣⲱⲏⲣ</td>
      <td class="language English"><span style="color:#b00e23">(34)</span> And
      the sons of Gad built Daebon, and Ataroth, and Aroer,</td>
      <td class="language Greek"><span style="color:#b00e23">(34)</span> Καὶ
      ᾠκοδόµησαν οἱ υἱοὶ Γαδ τὴν Δαιβων καὶ τὴν Αταρωθ καὶ τὴν
      Αροηρ</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ⲛⲉⲙ ⲍⲱⲅⲁⲣ ⲛⲉⲙ ⲁⲍⲉⲣ ⲟⲩⲟϩ ⲁⲩϭⲁⲥⲟⲩ</td>
      <td class="language English"><span style="color:#b00e23">(35)</span> and
      Sophar, and Jazer, and they set them up,</td>
      <td class="language Greek"><span style="color:#b00e23">(35)</span> καὶ
      τὴν Σωφαρ καὶ τὴν Ιαζηρ καὶ ὕψωσαν αὐτὰς</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      ⲟⲩⲟϩ ⲁⲃⲣⲁⲛ ⲛⲉⲙ ⲃⲉⲑⲁⲣⲁⲛ ϩⲁⲛⲡⲟⲗⲓⲥ ⲉⲩϫⲟⲣ ⲛⲉⲙ ϩⲁⲛⲉⲣⲃⲓ ⲛ̀ⲉⲥⲱⲟⲩ</td>
      <td class="language English"><span style="color:#b00e23">(36)</span> and
      Namram, and Baetharan, strong cities, and folds for sheep.</td>
      <td class="language Greek"><span style="color:#b00e23">(36)</span> καὶ
      τὴν Ναµβραν καὶ τὴν Βαιθαραν, πόλεις ὀχυρὰς καὶ ἐπαύλεις
      προβάτων. —</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      ⲟⲩⲟϩ ⲛⲉⲛϣⲏⲣⲓ ⲛ̀ⲣⲟⲩⲃⲏⲛ ⲁⲩⲕⲱⲧ ⲛ̀ⲉⲥⲉⲃⲱⲛ ⲛⲉⲙ ⲉⲗⲉⲗⲓⲏⲗ ⲛⲉⲙ ⲕⲁⲣⲓⲁⲑⲉⲙ</td>
      <td class="language English"><span style="color:#b00e23">(37)</span> And
      the sons of Ruben built Esebon, and Eleale, and Kariatham,</td>
      <td class="language Greek"><span style="color:#b00e23">(37)</span> καὶ
      οἱ υἱοὶ Ρουβην ᾠκοδόµησαν τὴν Εσεβων καὶ Ελεαλη καὶ
      Καριαθαιµ</td>
    </tr>

    <tr id="v38" class="verse">
      <td class="language Bohairic"><span style="color:#b00e23">(ⲗ̅ⲏ̅)</span>
      ⲛⲉⲙ ⲉⲗⲉⲙⲉⲱⲛ ⲉⲩⲕⲱϯ ⲛⲉⲙ ⲥⲉⲃⲉⲙⲁ ⲟⲩⲟϩ ⲁⲩϯⲣⲁⲛ ⲉ̀ⲣⲱⲟⲩ ⲕⲁⲧⲁ ⲛⲓⲣⲁⲛ ⲛ̀ⲧⲉ ⲛⲓⲃⲁⲕⲓ
      ⲉⲧⲁⲩⲕⲟⲧⲟⲩ</td>
      <td class="language English"><span style="color:#b00e23">(38)</span> and
      Beelmeon, surrounded with walls, and Sebama; and they called the names of
      the cities which they built, after their own names.</td>
      <td class="language Greek"><span style="color:#b00e23">(38)</span> καὶ
      τὴν Βεελµεων, περικεκυκλωµένας, καὶ τὴν Σεβαµα καὶ ἐπωνόµασαν
      κατὰ τὰ ὀνόµατα αὐτῶν τὰ ὀνόµατα τῶν πόλεων, ἃς
      ᾠκοδόµησαν. —</td>
    </tr>

    <tr id="v39" class="verse">
      <td class="language Bohairic"><span style="color:#b00e23">(ⲗ̅ⲑ̅)</span>
      ⲟⲩⲟϩ ⲁϥϣⲉ ⲛⲁϥ ⲛ̀ϫⲉ ⲡϣⲏⲣⲓ ⲙ̀ⲙⲁⲭⲓⲣ ⲡϣⲏⲣⲓ ⲙ̀ⲙⲁⲛⲁⲥⲥⲏ ⲉ̀ⲡϣⲱⲓ ⲉ̀ⲅⲁⲗⲁⲁⲇ ⲟⲩⲟϩ
      ⲁϥϭⲓⲧⲥ ⲟⲩⲟϩ ⲁϥⲧⲁⲕⲟ ⲙ̀ⲡⲓⲁⲙⲟⲣⲣⲉⲟⲥ ⲫⲏ ⲉⲧϣⲟⲡ ⲛ̀ϧⲏⲧⲟⲩ</td>
      <td class="language English"><span style="color:#b00e23">(39)</span> And
      a son of Machir the son of Manasse went to Galaad, and took it, and
      destroyed the Amorite who dwelt in it.</td>
      <td class="language Greek"><span style="color:#b00e23">(39)</span> καὶ
      ἐπορεύθη υἱὸς Μαχιρ υἱοῦ Μανασση εἰς Γαλααδ καὶ ἔλαβεν αὐτὴν
      καὶ ἀπώλεσεν τὸν Αµορραῖον τὸν κατοικοῦντα ἐν αὐτῇ.</td>
    </tr>

    <tr id="v40" class="verse">
      <td class="language Bohairic"><span style="color:#b00e23">(ⲙ̅)</span>
      ⲟⲩⲟϩ ⲁ ⲙⲱⲩ̀ⲥⲏⲥ ϯ ⲛ̀ⲅⲁⲗⲁⲁⲇ ⲙ̀ⲙⲁⲭⲓⲣ ⲡϣⲏⲣⲓ ⲙ̀ⲙⲁⲛⲁⲥⲥⲏ ⲟⲩⲟϩ ⲁϥϣⲱⲡⲓ ⲙ̀ⲙⲁⲩ</td>
      <td class="language English"><span style="color:#b00e23">(40)</span> And
      Moses gave Galaad to Machir the son of Manasse, and he dwelt there.</td>
      <td class="language Greek"><span style="color:#b00e23">(40)</span> καὶ
      ἔδωκεν Μωυσῆς τὴν Γαλααδ τῷ Μαχιρ υἱῷ Μανασση, καὶ κατῴκησεν
      ἐκεῖ.</td>
    </tr>

    <tr id="v41" class="verse">
      <td class="language Bohairic"><span style="color:#b00e23">(ⲙ̅ⲁ̅)</span>
      ⲟⲩⲟϩ ⲓⲁⲓⲣ ⲡϣⲏⲣⲓ ⲙ̀ⲙⲁⲛⲁⲥⲥⲏ ⲁϥϣⲉ ⲛⲁϥ ⲁϥϭⲓ ⲛ̀ⲛⲟⲩⲉⲣⲃⲓ ⲟⲩⲟϩ ⲁϥϯⲣⲉⲛⲟⲩ ϫⲉ
      ⲓⲁⲓⲣ</td>
      <td class="language English"><span style="color:#b00e23">(41)</span> And
      Jair the son of Manasse went and took their villages, and called them the
      villages of Jair.</td>
      <td class="language Greek"><span style="color:#b00e23">(41)</span> καὶ
      Ιαϊρ ὁ τοῦ Μανασση ἐπορεύθη καὶ ἔλαβεν τὰς ἐπαύλεις αὐτῶν
      καὶ ἐπωνόµασεν αὐτὰς Ἐπαύλεις Ιαϊρ.</td>
    </tr>

    <tr id="v42" class="verse">
      <td class="language Bohairic"><span style="color:#b00e23">(ⲙ̅ⲃ̅)</span>
      ⲟⲩⲟϩ ⲛⲁⲃⲁⲩ ⲁϥϣⲉ ⲛⲁϥ ⲁϥϭⲓ ⲛ̀ⲅⲁⲑⲁⲛⲁⲁⲑ ⲛⲉⲙ ⲛⲉⲥϯⲙⲓ ⲟⲩⲟϩ ⲁϥϯⲣⲉⲛⲟⲩ ϫⲉ ⲛⲁⲃⲱⲑ
      ⲉ̀ⲃⲟⲗ ϧⲉⲛ ⲡⲉϥⲣⲁⲛ</td>
      <td class="language English"><span style="color:#b00e23">(42)</span> And
      Nabau went and took Caath and her villages, and called them Naboth after
      his name.</td>
      <td class="language Greek"><span style="color:#b00e23">(42)</span> καὶ
      Ναβαυ ἐπορεύθη καὶ ἔλαβεν τὴν Κανααθ καὶ τὰς κώµας αὐτῆς καὶ
      ἐπωνόµασεν αὐτὰς Ναβωθ ἐκ τοῦ ὀνόµατος αὐτοῦ.</td>
    </tr>
  </table>
</body>
</html>
