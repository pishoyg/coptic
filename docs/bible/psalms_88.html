<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_89.html" rel="next">
  <link href="psalms_87.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_88">Psalms 88</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲡ̅ⲏ̅. ⲉⲩⲕⲁϯ ⲛ̀ⲧⲉ ⲛⲁⲑⲁⲛ
      ⲡⲓⲓⲥⲣⲁⲏⲗⲓⲧⲏⲥ.</span>
      </td>
      <td>ⲡ̅ⲏ̅. ⲧⲙⲛ̅ⲧⲣⲙ̅ⲛ̅ϩⲏⲧ ⲛ̅ⲛⲁⲓⲑⲁⲛ ⲡⲓⲥⲣⲁⲏⲗⲓⲧⲏⲥ</td>
      <td>A Psalm of instruction for Ætham the Israelite.</td>
      <td>Συνέσεως Αιθαν τῷ Ισραηλίτῃ.</td>
    </tr>

    <tr>
      <td><span style="color:#b00e23">(ⲁ̅)</span> ⲛⲉⲕⲛⲁⲓ ⲡϭ̅ⲥ̅ ϯⲛⲁϩⲱⲥ ⲙⲙⲱⲟⲩ ϣⲁ
      ⲉⲛⲉϩ: ⲓⲥϫⲉⲛ ϫⲱⲟⲩ ϣⲁ ϫⲱⲟⲩ ϯⲛⲁϫⲱ ⲛ̀ⲧⲉⲕⲙⲉⲑⲙⲏⲓ ϧⲉⲛ ⲣⲱⲓ.</td>
      <td><span style="color:#b00e23">(ⲁ︦)</span> ϯⲛⲁϫⲱ ⲛ̅ⲛⲁ ⲙ̅ⲡϫⲟⲉⲓⲥ ϣⲁ ⲉⲛⲉϩ.
      ϣⲁ ⲟⲩϫⲱⲙ ⲙⲛ̅ ⲟⲩϫⲱⲙ ϯⲛⲁϫⲱ ⲛ̅ⲧⲉⲕⲙⲉ ϩⲛ̅ ⲧⲁⲧⲁⲡⲣⲟ.</td>
      <td><span style="color:#b00e23">(1)</span> I will sing of thy mercies, O
      Lord, for ever: I will declare thy truth with my mouth to all
      generations.</td>
      <td><span style="color:#b00e23">(1)</span> Τὰ ἐλέη σου, κύριε, εἰς τὸν
      αἰῶνα ᾄσοµαι, εἰς γενεὰν καὶ γενεὰν ἀπαγγελῶ τὴν ἀλήθειάν σου ἐν τῷ
      στόµατί µου,</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ⲁⲕϫⲟⲥ ϫⲉ ⲟⲩⲛⲁⲓ ⲉϥⲉ̀ⲕⲱⲧ ϣⲁ
      ⲉⲛⲉϩ: ⲛ̀ϩⲣⲏⲓ ϧⲉⲛ ⲛⲓⲫⲏⲟⲩⲓ ⲥⲛⲁⲥⲟⲃϯ ⲛ̀ϫⲉ ⲧⲉⲕⲙⲉⲑⲙⲏⲓ.</td>
      <td><span style="color:#b00e23">(ⲃ︦)</span> ϫⲉ ⲁⲕϫⲟⲟⲥ ϫⲉ ⲥⲉⲛⲁⲕⲱⲧ ⲛ̅ⲟⲩⲛⲁ
      ϣⲁ ⲉⲛⲉϩ. ⲥⲉⲛⲁⲥⲟⲃⲧⲉ ⲛ̅ⲧⲉⲕⲙⲉ ϩⲛ̅ ⲙ̅ⲡⲏⲩⲉ.</td>
      <td><span style="color:#b00e23">(2)</span> For thou hast said, Mercy
      shall be built up for ever: thy truth shall be established in the
      heavens.</td>
      <td><span style="color:#b00e23">(2)</span> ὅτι εἶπας Εἰς τὸν αἰῶνα ἔλεος
      οἰκοδοµηθήσεται· ἐν τοῖς οὐρανοῖς ἑτοιµασθήσεται ἡ ἀλήθειά σου</td>
    </tr>

    <tr>
      <td><span style="color:#b00e23">(ⲅ̅)</span> ⲁⲓⲥⲉⲙⲛⲓ ⲛⲟⲩⲇⲓⲁⲑⲏⲕⲏ ⲛⲉⲙ
      ⲛⲁⲥⲱⲧⲡ: ⲁⲓⲱⲣⲕ ⲛ̀ⲇⲁⲩⲓⲇ ⲡⲁⲃⲱⲕ:</td>
      <td><span style="color:#b00e23">(ⲅ︦)</span> ⲁⲓⲥⲙⲓⲛⲉ ⲛ̅ⲟⲩⲇⲓⲁⲑⲏⲕⲏ ⲙⲛ̅
      ⲛⲁⲥⲱⲧⲡ̅. ⲁⲓⲱⲣⲕ̅ ⲛ̅ⲇⲁⲩⲉⲓⲇ ⲡⲁϩⲙ̅ϩⲁⲗ.</td>
      <td><span style="color:#b00e23">(3)</span> I made a covenant with my
      chosen ones, I sware unto David my servant.</td>
      <td><span style="color:#b00e23">(3)</span> Διεθέµην διαθήκην τοῖς
      ἐκλεκτοῖς µου, ὤµοσα Δαυιδ τῷ δούλῳ µου</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ϫⲉ ϣⲁ ⲉⲛⲉϩ ⲉⲓⲉ̀ⲥⲟⲃϯ ⲙ̀ⲡⲉⲕϫⲣⲟϫ: ⲟⲩⲟϩ ⲉⲓⲉ̀ⲕⲱⲧ
      ⲙ̀ⲡⲉⲕⲑⲣⲟⲛⲟⲥ ⲓⲥϫⲉⲛ ϫⲱⲟⲩ ϣⲁ ϫⲱⲟⲩ.</td>
      <td><span style="color:#b00e23">(ⲇ︦)</span> ϫⲉ ϯⲛⲁⲥⲟⲃⲧⲉ ⲙ̅ⲡⲉⲕⲥⲡⲉⲣⲙⲁ ϣⲁ
      ⲉⲛⲉϩ. ϯⲛⲁⲕⲱⲧ ⲙ̅ⲡⲉⲕⲑⲣⲟⲛⲟⲥ ϫⲓⲛ ⲟⲩϫⲱⲙ ϣⲁ ⲟⲩϫⲱⲙ ⲇⲓⲁⲯⲁⲗⲙⲁ.</td>
      <td><span style="color:#b00e23">(4)</span> I will establish thy seed for
      ever, and build up thy throne to all generations. Pause.</td>
      <td><span style="color:#b00e23">(4)</span> Ἕως τοῦ αἰῶνος ἑτοιµάσω τὸ
      σπέρµα σου καὶ οἰκοδοµήσω εἰς γενεὰν καὶ γενεὰν τὸν θρόνον σου.
      διάψαλµα.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(4)</span> ⲉⲩⲉ̀ⲟⲩⲱⲛϩ ⲛ̀ⲛⲉⲕϣⲫⲏⲣⲓ ⲉ̀ⲃⲟⲗ ⲛ̀ϫⲉ ⲛⲓⲫⲏⲟⲩⲓ ⲡϭ̅ⲥ̅:
      ⲛⲉⲙ ⲧⲉⲕⲙⲉⲑⲙⲏⲓ ϧⲉⲛ ⲧⲉⲕⲕⲗⲏⲥⲓⲁ ⲛ̀ⲧⲉ ⲛⲏ ⲉⲑⲟⲩⲁⲃ.</td>
      <td><span style="color:#b00e23">(ⲉ︦)</span> ⲙ̅ⲡⲏⲩⲉ ⲛⲁⲟⲩⲱⲛϩ̅ ⲉⲃⲟⲗ
      ⲛ̅ⲛⲉⲕⲙⲟⲓϩⲉ ⲡϫⲟⲉⲓⲥ. ⲕⲁⲓ ⲅⲁⲣ ⲧⲉⲕⲙⲉ ϩⲛ̅ ⲛ̅ⲉⲕⲕⲗⲏⲥⲓⲁ ⲛ̅ⲛⲉⲧⲟⲩⲁⲁⲃ.</td>
      <td><span style="color:#b00e23">(5)</span> The heavens shall declare thy
      wonders, O Lord; and thy truth in the assembly of the saints.</td>
      <td><span style="color:#b00e23">(5)</span> ἐξοµολογήσονται οἱ οὐρανοὶ τὰ
      θαυµάσιά σου, κύριε, καὶ τὴν ἀλήθειάν σου ἐν ἐκκλησίᾳ ἁγίων.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(5)</span> ϫⲉ ⲛⲓⲙ ϧⲉⲛ ⲛⲓϭⲏⲡⲓ ⲉⲑⲛⲁϣ̀ⲉⲣϩⲩⲥⲟⲥ ⲛⲉⲙ ⲡϭ̅ⲥ̅:
      ⲟⲩⲟϩ ⲛⲓⲙ ⲉⲑⲛⲁϣⲓⲛⲓ ⲙ̀ⲡϭ̅ⲥ̅ ϧⲉⲛ ⲛⲓϣⲏⲣⲓ ⲧⲏⲣⲟⲩ ⲛ̀ⲧⲉ ⲫϯ.</td>
      <td><span style="color:#b00e23">(ⲋ︦)</span> ϫⲉ ⲛⲓⲙ ϩⲛ̅ ⲛⲉⲕⲗⲟⲟⲗⲉ ⲡⲉⲧⲛⲁϣⲱϣ
      ⲟⲩⲃⲉ ⲡϫⲟⲉⲓⲥ. ⲁⲩⲱ ⲛⲓⲙ ⲡⲉⲧⲛⲁϣ̅ⲉⲓⲛⲉ ⲙ̅ⲡϫⲟⲉⲓⲥ ϩⲛ̅ ⲛ̅ϣⲏⲣⲉ ⲙ̅ⲡⲛⲟⲩⲧⲉ.</td>
      <td><span style="color:#b00e23">(6)</span> For who in the heavens shall
      be compared to the Lord? and who shall be likened to the Lord among the
      sons of God?</td>
      <td><span style="color:#b00e23">(6)</span> ὅτι τίς ἐν νεφέλαις ἰσωθήσεται
      τῷ κυρίῳ, καὶ τίς ὁµοιωθήσεται τῷ κυρίῳ ἐν υἱοῖς θεοῦ;</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(6)</span> ⲫϯ ⲫⲏ ⲉⲧⲟⲩϯⲱⲟⲩ ⲛⲁϥ ϧⲉⲛ ⲡⲥⲟϭⲛⲓ ⲛ̀ⲧⲉ ⲛⲏ ⲉⲑⲟⲩⲁⲃ:
      ⲟⲩⲛⲓϣϯ ⲡⲉ ⲟⲩⲟϩ ϥⲟⲓ ⲛ̀ϩⲟϯ ⲉ̀ϫⲉⲛ ⲟⲩⲟⲛ ⲛⲓⲃⲉⲛ ⲉⲧⲕⲱϯ ⲉ̀ⲣⲟϥ.</td>
      <td><span style="color:#b00e23">(ⲍ︦)</span> ⲡⲛⲟⲩⲧⲉ ⲉⲧϫⲓⲉⲟⲟⲩ ϩⲙ̅ ⲡϣⲟϫⲛⲉ
      ⲛ̅ⲛⲉⲧⲟⲩⲁⲁⲃ. ⲟⲩⲛⲟϭ ⲡⲉ ⲁⲩⲱ ⲟⲩϩⲟⲧⲉ ⲡⲉ ⲉϫⲛ̅ ⲟⲩⲟⲛ ⲛⲓⲙ ⲉⲧⲙ̅ⲡⲉϥⲕⲱⲧⲉ.</td>
      <td><span style="color:#b00e23">(7)</span> God is glorified in the
      council of the saints; great and terrible toward all that are round about
      him.</td>
      <td><span style="color:#b00e23">(7)</span> ὁ θεὸς ἐνδοξαζόµενος ἐν βουλῇ
      ἁγίων, µέγας καὶ φοβερὸς ἐπὶ πάντας τοὺς περικύκλῳ αὐτοῦ.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(7)</span> ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ ⲛⲓⲙ ⲡⲉⲧⲟⲛⲓ ⲙ̀ⲙⲟⲕ: ⲕϫⲟⲣ
      ⲡϭ̅ⲥ̅ ⲟⲩⲟϩ ⲥⲕⲱϯ ⲉ̀ⲣⲟⲕ ⲛ̀ϫⲉ ⲧⲉⲕⲙⲉⲑⲙⲏⲓ:</td>
      <td><span style="color:#b00e23">(ⲏ︦)</span> ⲡϫⲟⲉⲓⲥ ⲡⲛⲟⲩⲧⲉ ⲛ̅ⲛ̅ϭⲟⲙ ⲛⲓⲙ
      ⲡⲉⲧⲛⲁϣ̅ⲉⲓⲛⲉ ⲙ̅ⲙⲟⲕ. ⲛ̅ⲧⲕ̅ ⲟⲩϫⲱⲱⲣⲉ ⲡϫⲟⲉⲓⲥ ⲉⲣⲉ ⲧⲉⲕⲙⲉ ⲕⲱⲧⲉ ⲉⲣⲟⲕ.</td>
      <td><span style="color:#b00e23">(8)</span> O Lord God of hosts, who is
      like to thee? thou art mighty, O Lord, and thy truth is round about
      thee.</td>
      <td><span style="color:#b00e23">(8)</span> κύριε ὁ θεὸς τῶν δυνάµεων, τίς
      ὅµοιός σοι; δυνατὸς εἶ, κύριε, καὶ ἡ ἀλήθειά σου κύκλῳ σου.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(7)</span> ⲛ̀ⲑⲟⲕ ⲉⲧⲟⲓ ⲛ̀ⲛⲏⲃ ⲉ̀ⲡⲁⲙⲁϩⲓ ⲛ̀ⲧⲉ ⲫⲓⲟⲙ: ⲟⲩⲟϩ ⲡⲕⲓⲙ
      ⲛ̀ⲧⲉ ⲛⲉϥϫⲟⲗ ⲛ̀ⲑⲟⲕ ϣⲁⲕⲑⲣⲉϥϩⲣⲟⲩⲣ:</td>
      <td><span style="color:#b00e23">(ⲑ︦)</span> ⲛ̅ⲧⲟⲕ ⲉⲧⲟ ⲛ̅ϫⲟⲉⲓⲥ ⲉϫⲙ̅
      ⲡⲁⲙⲁϩⲧⲉ ⲛ̅ⲑⲁⲗⲁⲥⲥⲁ. ⲡⲕⲓⲙ ⲛ̅ⲛⲉⲥϩⲟⲉⲓⲙ ⲛ̅ⲧⲟⲕ ⲉⲧⲧⲣⲉϥϭⲱ.</td>
      <td><span style="color:#b00e23">(9)</span> Thou rulest the power of the
      sea; and thou calmest the tumult of its waves.</td>
      <td><span style="color:#b00e23">(9)</span> σὺ δεσπόζεις τοῦ κράτους τῆς
      θαλάσσης, τὸν δὲ σάλον τῶν κυµάτων αὐτῆς σὺ καταπραύ̈νεις.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(7)</span> ⲛ̀ⲑⲟⲕ ⲁⲕⲑⲉⲃⲓⲟ ⲛ̀ⲟⲩϭⲁⲥⲓϩⲏⲧ ⲙ̀ⲫⲣⲏϯ ⲛ̀ⲟⲩϧⲱⲧⲉⲃ.
      <span style="color:#05537d">(8)</span> ϧⲉⲛ ⲡϣⲱⲃϣ ⲛ̀ⲧⲉ ⲧⲉⲕϫⲟⲙ ⲁⲕϫⲉⲣ
      ⲛⲉⲕϫⲁϫⲓ ⲉ̀ⲃⲟⲗ.</td>
      <td><span style="color:#b00e23">(ⲓ︦)</span> ⲛ̅ⲧⲟⲕ ⲉⲛⲧⲁⲕⲑⲃ̅ⲃⲓⲉ ⲡϫⲁⲥⲓϩⲏⲧ
      ⲛ̅ⲑⲉ ⲛ̅ⲟⲩϩⲱⲧⲃ̅. ϩⲙ̅ ⲡⲉϭⲃⲟⲓ ⲛ̅ⲧⲉⲕϭⲟⲙ ⲁⲕϫⲱⲱⲣⲉ ⲉⲃⲟⲗ ⲛ̅ⲛⲉⲕϫⲁϫⲉ.</td>
      <td><span style="color:#b00e23">(10)</span> Thou has brought down the
      proud as one that is slain; and with the arm of thy power thou has
      scattered thine enemies.</td>
      <td><span style="color:#b00e23">(10)</span> σὺ ἐταπείνωσας ὡς τραυµατίαν
      ὑπερήφανον καὶ ἐν τῷ βραχίονι τῆς δυνάµεώς σου διεσκόρπισας τοὺς ἐχθρούς
      σου.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(9)</span> ⲛⲟⲩⲕ ⲛⲉ ⲛⲓⲫⲏⲟⲩⲓ: ⲟⲩⲟϩ ⲫⲱⲕ ⲟⲛ ⲡⲉ ⲡⲕⲁϩⲓ:
      ϯⲟⲓⲕⲟⲩⲙⲉⲛⲏ ⲛⲉⲙ ⲡⲉⲥϫⲱⲕ ⲉ̀ⲃⲟⲗ</td>
      <td><span style="color:#b00e23">(ⲓ︦ⲁ︦)</span> ⲛⲟⲩⲕ ⲛⲉ ⲙ̅ⲡⲏⲩⲉ ⲁⲩⲱ ⲡⲱⲕ ⲡⲉ
      ⲡⲕⲁϩ. ⲛ̅ⲧⲟⲕ ⲉⲛⲧⲁⲕⲥⲙⲛ̅ⲥⲛ̅ⲧⲉ ⲛ̅ⲧⲟⲓⲕⲟⲩⲙⲉⲛⲏ ⲙⲛ̅ ⲡⲉⲥϫⲱⲕ ⲉⲃⲟⲗ.</td>
      <td><span style="color:#b00e23">(11)</span> The heavens are thine, and
      the earth is thine: thou hast founded the world, and the fullness of
      it.</td>
      <td><span style="color:#b00e23">(11)</span> σοί εἰσιν οἱ οὐρανοί, καὶ σή
      ἐστιν ἡ γῆ· τὴν οἰκουµένην καὶ τὸ πλήρωµα αὐτῆς σὺ ἐθεµελίωσας.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(9)</span> ⲛ̀ⲑⲟⲕ ⲁⲕϩⲓⲥⲉⲛϯ ⲙ̀ⲙⲟⲥ: ⲡⲉⲙϩⲓⲧ ⲛⲉⲙ ⲫⲓⲟⲙ ⲛ̀ⲑⲟⲕ
      ⲡⲉⲧⲁⲕⲥⲟⲛⲧⲟⲩ: ⲑⲁⲃⲱⲣ ⲛⲉⲙ ⲉⲣⲙⲱⲛⲓⲙ ⲥⲉⲛⲁⲑⲉⲗⲏⲗ ϧⲉⲛ ⲡⲉⲕⲣⲁⲛ.</td>
      <td><span style="color:#b00e23">(ⲓ︦ⲃ︦)</span> ⲛ̅ⲧⲟⲕ ⲉⲛⲧⲁⲕⲥⲛⲧ̅ ⲡⲉⲙϩⲓⲧ ⲙⲛ̅
      ⲑⲁⲗⲁⲥⲥⲁ. ⲑⲁⲃⲱⲣ ⲙⲛ̅ ϩⲉⲣⲙⲱⲛⲓⲉⲓⲙ ⲛⲁⲧⲉⲗⲏⲗ ϩⲙ̅ ⲡⲉⲕⲣⲁⲛ.</td>
      <td><span style="color:#b00e23">(12)</span> Thou hast created the north
      and the west: Thabor and Hermon shall rejoice in thy name.</td>
      <td><span style="color:#b00e23">(12)</span> τὸν βορρᾶν καὶ θαλάσσας σὺ
      ἔκτισας, Θαβωρ καὶ Ερµων ἐν τῷ ὀνόµατί σου ἀγαλλιάσονται.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(10)</span> ⲫⲱⲕ ⲡⲉ ⲡϣⲱⲃϣ ⲛⲉⲙ ⲟⲩⲙⲉⲧϫⲱⲣⲓ: ⲙⲁⲣⲉⲥⲁⲙⲁϩⲓ ⲛ̀ϫⲉ
      ⲧⲉⲕϫⲓϫ ⲟⲩⲟϩ ⲙⲁⲣⲉⲥϭⲓⲥⲓ ⲛ̀ϫⲉ ⲧⲉⲕⲟⲩⲓⲛⲁⲙ:</td>
      <td><span style="color:#b00e23">(ⲓ︦ⲅ︦)</span> ⲡⲱⲕ ⲡⲉ ⲡⲉϭⲃⲟⲓ ⲙⲛ̅ ⲧϭⲟⲙ.
      ⲙⲁⲣⲉ ⲧⲉⲕϭⲓϫ ⲧⲁϫⲣⲟ ⲛⲥ̅ϫⲓⲥⲉ ⲛ̅ϭⲓ ⲧⲉⲕⲟⲩⲛⲁⲙ.</td>
      <td><span style="color:#b00e23">(13)</span> Thine is the mighty arm: let
      thy hand be strengthened, let thy right hand be exalted.</td>
      <td><span style="color:#b00e23">(13)</span> σὸς ὁ βραχίων µετὰ
      δυναστείας· κραταιωθήτω ἡ χείρ σου, ὑψωθήτω ἡ δεξιά σου.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(10)</span> ϯⲇⲓⲕⲉⲟⲥⲩⲛⲏ ⲛⲉⲙ ⲡϩⲁⲡ ⲡⲉ ⲡⲥⲟⲃϯ ⲙ̀ⲡⲉⲕⲑⲣⲟⲛⲟⲥ:
      ⲟⲩⲛⲁⲓ ⲛⲉⲙ ⲟⲩⲙⲉⲑⲙⲏⲓ ⲉⲩⲉ̀ⲉⲣϣⲟⲣⲡ ⲙ̀ⲙⲟϣⲓ ϧⲁⲧϩⲏ ⲙ̀ⲡⲉⲕϩⲟ.</td>
      <td><span style="color:#b00e23">(ⲓ︦ⲇ︦)</span> ⲧⲇⲓⲕⲁⲓⲟⲥⲩⲛⲏ ⲙⲛ̅ ⲡϩⲁⲡ ⲡⲉ
      ⲡⲥⲟⲃⲧⲉ ⲙ̅ⲡⲉⲕⲑⲣⲟⲛⲟⲥ. ⲟⲩⲛⲁ ⲙⲛ̅ ⲟⲩⲙⲉ ⲛⲉⲧⲛⲁⲙⲟⲟϣⲉ ϩⲁ ⲧⲉⲕϩⲏ.</td>
      <td><span style="color:#b00e23">(14)</span> Justice and judgment are the
      establishment of thy throne: mercy and truth shall go before thy
      face.</td>
      <td><span style="color:#b00e23">(14)</span> δικαιοσύνη καὶ κρίµα
      ἑτοιµασία τοῦ θρόνου σου, ἔλεος καὶ ἀλήθεια προπορεύσεται πρὸ προσώπου
      σου.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(11)</span> ⲱⲟⲩⲛⲓⲁⲧϥ ⲙ̀ⲡⲓⲗⲁⲟⲥ ⲉⲧⲥⲱⲟⲩⲛ ⲙ̀ⲡⲓⲉ̀ϣⲗⲏⲗⲟⲩⲓ
      ⲡϭ̅ⲥ̅: ⲉⲩⲉ̀ⲙⲟϣⲓ ϧⲉⲛ ⲫⲟⲩⲱⲓⲛⲓ ⲛ̀ⲧⲉ ⲡⲉⲕϩⲟ:</td>
      <td><span style="color:#b00e23">(ⲓ︦ⲉ︦)</span> ⲛⲁⲓⲧϥ̅ ⲙ̅ⲡⲗⲁⲟⲥ ⲉⲧⲥⲟⲟⲩⲛ
      ⲛ̅ⲟⲩⲗⲟⲩⲗⲁⲓ. ⲡϫⲟⲉⲓⲥ ⲥⲉⲛⲁⲙⲟⲟϣⲉ ϩⲙ̅ ⲡⲟⲩⲟⲉⲓⲛ ⲙ̅ⲡⲉⲕϩⲟ.</td>
      <td><span style="color:#b00e23">(15)</span> Blessed is the people that
      knows the joyful sound: they shall walk, O Lord, in the light of thy
      countenance.</td>
      <td><span style="color:#b00e23">(15)</span> µακάριος ὁ λαὸς ὁ γινώσκων
      ἀλαλαγµόν· κύριε, ἐν τῷ φωτὶ τοῦ προσώπου σου πορεύσονται</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(11)</span> ⲉⲩⲉ̀ⲑⲉⲗⲏⲗ ϧⲉⲛ ⲡⲉⲕⲣⲁⲛ ⲙ̀ⲡⲓⲉϩⲟⲟⲩ ⲧⲏⲣϥ: ⲟⲩⲟϩ
      ⲉⲩⲉϭⲓⲥⲓ ϧⲉⲛ ⲧⲉⲕⲙⲉⲑⲙⲏⲓ:</td>
      <td><span style="color:#b00e23">(ⲓ︦ⲋ︦)</span> ⲁⲩⲱ ⲥⲉⲛⲁⲧⲉⲗⲏⲗ ϩⲙ̅ ⲡⲉⲕⲣⲁⲛ
      ⲙ̅ⲡⲉϩⲟⲟⲩ ⲧⲏⲣϥ̅. ⲁⲩⲱ ⲥⲉⲛⲁϫⲓⲥⲉ ϩⲛ̅ ⲧⲉⲕⲇⲓⲕⲁⲓⲟⲥⲩⲛⲏ.</td>
      <td><span style="color:#b00e23">(16)</span> And in thy name shall they
      rejoice all the day: and in thy righteousness shall they be exalted.</td>
      <td><span style="color:#b00e23">(16)</span> καὶ ἐν τῷ ὀνόµατί σου
      ἀγαλλιάσονται ὅλην τὴν ἡµέραν καὶ ἐν τῇ δικαιοσύνῃ σου ὑψωθήσονται.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(11)</span> ϫⲉ ⲛ̀ⲑⲟⲕ ⲡⲉ ⲡϣⲟⲩϣⲟⲩ ⲛ̀ⲧⲉ ⲧⲟⲩϫⲟⲙ: ⲟⲩⲟϩ ⲛ̀ϩⲣⲏⲓ
      ϧⲉⲛ ⲧⲉⲕⲙⲉⲑⲙⲏⲓ ⲉϥⲉ̀ϭⲓⲥⲓ ⲛ̀ϫⲉ ⲡⲉⲛⲧⲁⲡ.</td>
      <td><span style="color:#b00e23">(ⲓ︦ⲍ︦)</span> ϫⲉ ⲛ̅ⲧⲟⲕ ⲡⲉ ⲡϣⲟⲩϣⲟⲩ
      ⲛ̅ⲧⲉⲩϭⲟⲙ. ⲡⲉⲛⲧⲁⲡ ⲛⲁϫⲓⲥⲉ ϩⲛ̅ ⲧⲉⲕⲇⲓⲕⲁⲓⲟⲥⲩⲛⲏ</td>
      <td><span style="color:#b00e23">(17)</span> For thou art the boast of
      their strength; and in thy good pleasure shall our horn be exalted,</td>
      <td><span style="color:#b00e23">(17)</span> ὅτι τὸ καύχηµα τῆς δυνάµεως
      αὐτῶν εἶ σύ, καὶ ἐν τῇ εὐδοκίᾳ σου ὑψωθήσεται τὸ κέρας ἡµῶν.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> <span style=
      "color:#05537d">(12)</span> ϫⲉ ⲡⲓϯⲧⲟⲧϥ ⲫⲁ ⲡϭ̅ⲥ̅ ⲡⲉ: ⲟⲩⲟϩ ⲡⲉⲑⲟⲩⲁⲃ ⲛ̀ⲧⲉ
      ⲡⲓⲥ̅ⲗ̅ ⲡⲉ ⲡⲉⲛⲟⲩⲣⲟ.</td>
      <td><span style="color:#b00e23">(ⲓ︦ⲏ︦)</span> ϫⲉ ⲡⲉⲛⲣⲉϥϣⲟⲡⲛ̅ ⲉⲣⲟϥ ⲡⲉ
      ⲡϫⲟⲉⲓⲥ. ⲡⲉⲧⲟⲩⲁⲁⲃ ⲙ̅ⲡⲓⲏ̅ⲗ̅ ⲡⲉ ⲡⲉⲛⲣ̅ⲣⲟ</td>
      <td><span style="color:#b00e23">(18)</span> for our help is of the Lord;
      and of the Holy One of Israel, our king.</td>
      <td><span style="color:#b00e23">(18)</span> ὅτι τοῦ κυρίου ἡ ἀντίληµψις
      καὶ τοῦ ἁγίου Ισραηλ βασιλέως ἡµῶν.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> <span style=
      "color:#05537d">(13)</span> ⲧⲟⲧⲉ ϧⲉⲛ ⲟⲩϩⲟⲣⲁⲥⲓⲥ ⲁⲕⲥⲁϫⲓ ⲛⲉⲙ ⲛⲉⲕϣⲏⲣⲓ: ⲟⲩⲟϩ
      ⲁⲕϫⲟⲥ ϫⲉ ⲁⲓⲭⲱ ⲛ̀ⲟⲩⲃⲟⲏⲑⲓⲁ ⲉ̀ϫⲉⲛ ⲡⲉⲧⲉ ⲟⲩⲟⲛ ϣϫⲟⲙ ⲙ̀ⲙⲟϥ. <span style=
      "color:#05537d">(14)</span> ⲁⲓϭⲓⲥⲓ ⲛ̀ⲟⲩⲥⲱⲧⲡ ⲉ̀ⲃⲟⲗ ϧⲉⲛ ⲡⲁⲗⲁⲟⲥ:</td>
      <td><span style="color:#b00e23">(ⲓ︦ⲑ︦)</span> ⲧⲟⲧⲉ ⲁⲕϣⲁϫⲉ ϩⲛ̅ ⲟⲩϩⲟⲣⲁⲥⲓⲥ
      ⲙⲛ̅ ⲛⲉⲛϣⲏⲣⲉ. ⲁⲕϫⲟⲟⲥ ϫⲉ ⲁⲓⲕⲱ ⲛ̅ⲟⲩⲃⲟⲏⲑⲉⲓⲁ ⲉϫⲛ̅ ⲟⲩϫⲱⲱⲣⲉ. ⲁⲓϫⲓⲥⲉ ⲛ̅ⲟⲩⲥⲱⲧⲡ̅
      ⲉⲃⲟⲗ ϩⲙ̅ ⲡⲁⲗⲁⲟⲥ.</td>
      <td><span style="color:#b00e23">(19)</span> Then thou spokest in vision
      to thy children, and saidst, I have laid help on a mighty one; I have
      exalted one chosen out of my people.</td>
      <td><span style="color:#b00e23">(19)</span> τότε ἐλάλησας ἐν ὁράσει τοῖς
      ὁσίοις σου καὶ εἶπας Ἐθέµην βοήθειαν ἐπὶ δυνατόν, ὕψωσα ἐκλεκτὸν ἐκ τοῦ
      λαοῦ µου·</td>
    </tr>

    <tr>
      <td><span style="color:#b00e23">(ⲕ̅)</span> <span style=
      "color:#05537d">(14)</span> ⲁⲓϫⲓⲙⲓ ⲛ̀ⲇⲁⲩⲓⲇ ⲡⲁⲃⲱⲕ: ⲁⲓⲑⲁϩⲥϥ ⲛ̀ⲟⲩⲛⲉϩ
      ⲉϥⲟⲩⲁⲃ.</td>
      <td><span style="color:#b00e23">(ⲕ︦)</span> ⲁⲓϭⲓⲛⲉ ⲛ̅ⲇⲁⲩⲉⲓⲇ ⲡⲁϩⲙ̅ϩⲁⲗ
      ⲁⲓⲧⲱϩⲥ̅ ⲙ̅ⲙⲟϥ ⲙ̅ⲡⲁⲛⲉϩ ⲉⲧⲟⲩⲁⲁⲃ.</td>
      <td><span style="color:#b00e23">(20)</span> I have found David my
      servant; I have anointed him by my holy mercy.</td>
      <td><span style="color:#b00e23">(20)</span> εὗρον Δαυιδ τὸν δοῦλόν µου,
      ἐν ἐλαίῳ ἁγίῳ µου ἔχρισα αὐτόν.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> <span style=
      "color:#05537d">(15)</span> ⲧⲁϫⲓϫ ⲅⲁⲣ ⲉⲥⲉ̀ϯⲧⲟⲧⲥ ⲛⲁϥ: ⲟⲩⲟϩ ⲡⲁϣⲱⲃϣ ⲉϥⲉ̀ϯϫⲟⲙ
      ⲛⲁϥ:</td>
      <td><span style="color:#b00e23">(ⲕ︦ⲁ︦)</span> ⲧⲁϭⲓϫ ⲧⲉⲧⲛⲁϯⲧⲟⲟⲧϥ̅. ⲁⲩⲱ
      ⲛⲁϭⲃⲟⲓ ⲛⲁϯϭⲟⲙ ⲛⲁϥ.</td>
      <td><span style="color:#b00e23">(21)</span> For my hand shall support
      him; and mine arm shall strengthen him.</td>
      <td><span style="color:#b00e23">(21)</span> ἡ γὰρ χείρ µου
      συναντιλήµψεται αὐτῷ, καὶ ὁ βραχίων µου κατισχύσει αὐτόν·</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> <span style=
      "color:#05537d">(15)</span> ⲛ̀ⲛⲉϥϫⲉⲙ ϩⲏⲟⲩ ⲛ̀ϧⲏⲧϥ ⲛ̀ϫⲉ ⲡⲓϫⲁϫⲓ: ⲟⲩⲟϩ ⲡϣⲏⲣⲓ
      ⲛ̀ⲧⲉ ϯⲁⲛⲟⲙⲓⲁ ⲛ̀ⲛⲉϥⲟⲩⲁϩⲧⲟⲧϥ ⲉ̀ⲉⲣⲡⲉⲧϩⲱⲟⲩ ⲛⲁϥ.</td>
      <td><span style="color:#b00e23">(ⲕ︦ⲃ︦)</span> ⲙ̅ⲡϫⲁϫⲉ ⲛⲁϯϩⲏⲩ ⲁⲛ ⲛ̅ϩⲏⲧϥ̅.
      ⲁⲩⲱ ⲙ̅ⲡϣⲏⲣⲉ ⲛ̅ⲧⲁⲛⲟⲙⲓⲁ ⲛⲁⲑⲙ̅ⲕⲟϥ ⲁⲛ.</td>
      <td><span style="color:#b00e23">(22)</span> The enemy shall have no
      advantage against him; and the son of transgression shall not hurt him
      again.</td>
      <td><span style="color:#b00e23">(22)</span> οὐκ ὠφελήσει ἐχθρὸς ἐν αὐτῷ,
      καὶ υἱὸς ἀνοµίας οὐ προσθήσει τοῦ κακῶσαι αὐτόν·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> <span style=
      "color:#05537d">(16)</span> ⲛⲉϥϫⲁϫⲓ ⲉⲓⲉ̀ϭⲉⲧϭⲱⲧⲟⲩ ⲉ̀ⲃⲟⲗ ϩⲁ ⲡⲉϥϩⲟ: ⲟⲩⲟϩ ⲛⲏ
      ⲉⲑⲙⲟⲥϯ ⲙ̀ⲙⲟϥ ⲉⲓⲉ̀ⲁⲓⲧⲟⲩ ⲛ̀ⲥⲣⲁϩ:</td>
      <td><span style="color:#b00e23">(ⲕ︦ⲅ︦)</span> ϯⲛⲁⲣⲱϩⲧ̅ ⲛ̅ⲛⲉϥϫⲓϫⲉⲉⲩ ϩⲁ
      ⲧⲉϥϩⲏ. ⲁⲩⲱ ϯⲛⲁⲟⲩⲱⲗⲥ̅ ⲛ̅ⲛⲉⲧⲙⲟⲥⲧⲉ ⲙ̅ⲙⲟϥ.</td>
      <td><span style="color:#b00e23">(23)</span> And I will hew down his foes
      before him, and put to flight those that hate him.</td>
      <td><span style="color:#b00e23">(23)</span> καὶ συγκόψω τοὺς ἐχθροὺς
      αὐτοῦ ἀπὸ προσώπου αὐτοῦ καὶ τοὺς µισοῦντας αὐτὸν τροπώσοµαι.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> <span style=
      "color:#05537d">(16)</span> ⲧⲁⲙⲉⲑⲙⲏⲓ ⲛⲉⲙ ⲡⲁⲛⲁⲓ ⲛⲉⲙⲁϥ: ⲟⲩⲟϩ ⲛ̀ϩⲣⲏⲓ ϧⲉⲛ
      ⲡⲁⲣⲁⲛ ⲉϥⲉ̀ϭⲓⲥⲓ ⲛ̀ϫⲉ ⲡⲉϥⲧⲁⲡ:</td>
      <td><span style="color:#b00e23">(ⲕ︦ⲇ︦)</span> ⲧⲁⲙⲉ ⲙⲛ̅ ⲡⲁⲛⲁ ⲛⲙ̅ⲙⲁϥ. ⲁⲩⲱ
      ⲡⲉϥⲣⲁⲡ ⲛⲁϫⲓⲥⲉ ϩⲙ̅ ⲡⲁⲣⲁⲛ.</td>
      <td><span style="color:#b00e23">(24)</span> But my truth and my mercy
      shall be with him; and in my name shall his horn be exalted.</td>
      <td><span style="color:#b00e23">(24)</span> καὶ ἡ ἀλήθειά µου καὶ τὸ
      ἔλεός µου µετ’ αὐτοῦ, καὶ ἐν τῷ ὀνόµατί µου ὑψωθήσεται τὸ κέρας
      αὐτοῦ·</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> <span style=
      "color:#05537d">(16)</span> ⲉⲓⲉ̀ⲭⲱ ⲛ̀ⲧⲉϥϫⲓϫ ϧⲉⲛ ⲫⲓⲟⲙ: ⲟⲩⲟϩ ⲧⲉϥⲟⲩⲓⲛⲁⲙ ϧⲉⲛ
      ϩⲁⲛⲓⲁⲣⲱⲟⲩ.</td>
      <td><span style="color:#b00e23">(ⲕ︦ⲉ︦)</span> ϯⲛⲁⲕⲱ ⲛ̅ⲧⲉϥϭⲓϫ ϩⲛ̅ ⲑⲁⲗⲁⲥⲥⲁ
      ⲁⲩⲱ ⲧⲉϥⲟⲩⲛⲁⲙ ϩⲛ̅ ⲛ̅ⲉⲓⲉⲣⲱⲟⲩ.</td>
      <td><span style="color:#b00e23">(25)</span> And I will set his hand in
      the sea, and his right hand in the rivers.</td>
      <td><span style="color:#b00e23">(25)</span> καὶ θήσοµαι ἐν θαλάσσῃ χεῖρα
      αὐτοῦ καὶ ἐν ποταµοῖς δεξιὰν αὐτοῦ.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> <span style=
      "color:#05537d">(17)</span> ⲛ̀ⲑⲟϥ ⲉϥⲉ̀ⲙⲟⲩϯ ⲉ̀ⲣⲟⲓ: ϫⲉ ⲛ̀ⲑⲟⲕ ⲡⲉ ⲡⲁⲓⲱⲧ
      ⲡⲁⲛⲟⲩϯ: ⲟⲩⲟϩ ⲫⲣⲉϥϯⲧⲟⲧϥ ⲛ̀ⲧⲉ ⲡⲁⲟⲩϫⲁⲓ:</td>
      <td><span style="color:#b00e23">(ⲕ︦ⲋ︦)</span> ⲛ̅ⲧⲟϥ ϥⲛⲁⲙⲟⲩⲧⲉ ⲉⲣⲟⲓ ϫⲉ
      ⲛ̅ⲧⲟⲕ ⲡⲉ ⲡⲁⲉⲓⲱⲧ. ⲡⲁⲛⲟⲩⲧⲉ ⲡⲉ ⲡⲣⲉϥϣⲱⲡ ⲉⲣⲟϥ ⲙ̅ⲡⲁⲟⲩϫⲁⲓ.</td>
      <td><span style="color:#b00e23">(26)</span> He shall call upon me,
      saying, Thou art my Father, my God, and the helper of my salvation.</td>
      <td><span style="color:#b00e23">(26)</span> αὐτὸς ἐπικαλέσεταί µε Πατήρ
      µου εἶ σύ, θεός µου καὶ ἀντιλήµπτωρ τῆς σωτηρίας µου·</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> <span style=
      "color:#05537d">(17)</span> ⲁ̀ⲛⲟⲕ ϩⲱ ϯⲛⲁⲭⲁϥ ⲛ̀ⲟⲩϣⲁⲙⲓⲥⲓ ⲉϥϭⲟⲥⲓ ϩⲓⲣⲉⲛ
      ⲛⲓⲟⲩⲣⲱⲟⲩ ⲧⲏⲣⲟⲩ ⲛ̀ⲧⲉ ⲡⲕⲁϩⲓ:</td>
      <td><span style="color:#b00e23">(ⲕ︦ⲍ︦)</span> ⲁⲛⲟⲕ ⲇⲉ ϯⲛⲁⲕⲁⲁϥ ⲛ̅ϣⲣ̅ⲡ
      ⲙ̅ⲙⲓⲥⲉ ⲉϥϫⲟⲥⲉ ⲡⲁⲣⲁ ⲛⲉⲣⲱⲟⲩ ⲧⲏⲣⲟⲩ ⲙ̅ⲡⲕⲁϩ.</td>
      <td><span style="color:#b00e23">(27)</span> And I will make him my
      first-born, higher than the kings of the earth.</td>
      <td><span style="color:#b00e23">(27)</span> κἀγὼ πρωτότοκον θήσοµαι
      αὐτόν, ὑψηλὸν παρὰ τοῖς βασιλεῦσιν τῆς γῆς.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> <span style=
      "color:#05537d">(17)</span> ⲡⲁⲛⲁⲓ ϯⲛⲁⲁⲣⲉϩ ⲉ̀ⲣⲟϥ ⲛⲁϥ ϣⲁ ⲉⲛⲉϩ: ⲟⲩⲟϩ ⲥⲉⲛϩⲟⲧ
      ⲛⲁϥ ⲛ̀ϫⲉ ⲧⲁⲇⲓⲁⲑⲏⲕⲏ.</td>
      <td><span style="color:#b00e23">(ⲕ︦ⲏ︦)</span> ϯⲛⲁϩⲁⲣⲉϩ ⲛⲁϥ ⲉⲡⲁⲛⲁ ϣⲁ ⲉⲛⲉϩ.
      ⲁⲩⲱ ⲧⲁⲇⲓⲁⲑⲏⲕⲏ ⲛ̅ϩⲟⲧ ⲛⲁϥ.</td>
      <td><span style="color:#b00e23">(28)</span> I will keep my mercy for him
      for ever, and my covenant shall be firm with him.</td>
      <td><span style="color:#b00e23">(28)</span> εἰς τὸν αἰῶνα φυλάξω αὐτῷ τὸ
      ἔλεός µου, καὶ ἡ διαθήκη µου πιστὴ αὐτῷ·</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> <span style=
      "color:#05537d">(18)</span> ⲉⲓⲉ̀ⲥⲉⲙⲛⲓ ⲙ̀ⲡⲉϥϫⲣⲟϫ ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ: ⲟⲩⲟϩ
      ⲡⲉϥⲑⲣⲟⲛⲟⲥ ⲙ̀ⲫⲣⲏϯ ⲛ̀ⲛⲓⲉϩⲟⲟⲩ ⲛ̀ⲧⲉ ⲧⲫⲉ.</td>
      <td><span style="color:#b00e23">(ⲕ︦ⲑ︦)</span> ϯⲛⲁⲕⲱ ⲙ̅ⲡⲉϥⲥⲡⲉⲣⲙⲁ ϣⲁ ⲉⲛⲉϩ
      ⲛ̅ⲉⲛⲉϩ. ⲁⲩⲱ ⲡⲉϥⲑⲣⲟⲛⲟⲥ ⲛ̅ⲑⲉ ⲛ̅ⲛⲉϩⲟⲟⲩ ⲛ̅ⲧⲡⲉ.</td>
      <td><span style="color:#b00e23">(29)</span> And I will establish his seed
      for ever and ever, and his throne as the days of heaven.</td>
      <td><span style="color:#b00e23">(29)</span> καὶ θήσοµαι εἰς τὸν αἰῶνα τοῦ
      αἰῶνος τὸ σπέρµα αὐτοῦ καὶ τὸν θρόνον αὐτοῦ ὡς τὰς ἡµέρας τοῦ
      οὐρανοῦ.</td>
    </tr>

    <tr>
      <td><span style="color:#b00e23">(ⲗ̅)</span> <span style=
      "color:#05537d">(19)</span> ⲉ̀ϣⲱⲡ ⲛ̀ⲧⲉ ⲛⲉϥϣⲏⲣⲓ ⲭⲱ ⲙ̀ⲡⲁⲛⲟⲙⲟⲥ ⲛ̀ⲥⲱⲟⲩ: ⲟⲩⲟϩ
      ⲛⲁϩⲁⲡ ⲛ̀ⲧⲟⲩϣ̀ⲧⲉⲙⲙⲟϣⲓ ⲛ̀ϧⲏⲧⲟⲩ:</td>
      <td><span style="color:#b00e23">(ⲗ︦)</span> ⲉⲣϣⲁⲛ ⲛⲉϥϣⲏⲣⲉ ⲕⲱ ⲛ̅ⲥⲱⲟⲩ
      ⲙ̅ⲡⲁⲛⲟⲙⲟⲥ. ⲛ̅ⲥⲉⲧⲙ̅ⲃⲱⲕ ϩⲛ̅ ⲛⲁϩⲁⲡ.</td>
      <td><span style="color:#b00e23">(30)</span> If his children should
      forsake my law, and walk not in my judgments;</td>
      <td><span style="color:#b00e23">(30)</span> ἐὰν ἐγκαταλίπωσιν οἱ υἱοὶ
      αὐτοῦ τὸν νόµον µου καὶ τοῖς κρίµασίν µου µὴ πορευθῶσιν,</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> <span style=
      "color:#05537d">(19)</span> ⲉ̀ϣⲱⲡ ⲁⲩϣⲁⲛϭⲱϧⲉⲙ ⲛ̀ⲛⲁⲙⲉⲑⲙⲏⲓ: ⲟⲩⲟϩ ⲛⲁⲉⲛⲧⲟⲗⲏ
      ⲛ̀ⲧⲟⲩϣ̀ⲧⲉⲙⲁⲣⲉϩ ⲉ̀ⲣⲱⲟⲩ:</td>
      <td><span style="color:#b00e23">(ⲗ︦ⲁ︦)</span> ⲉⲩϣⲁⲛⲥⲱϣϥ̅ ⲛ̅ⲛⲁⲇⲓⲕⲁⲓⲱⲙⲁ.
      ⲛ̅ⲥⲉⲧⲙ̅ϩⲁⲣⲉϩ ⲉⲛⲁⲉⲛⲧⲟⲗⲏ.</td>
      <td><span style="color:#b00e23">(31)</span> if they should profane my
      ordinances, and not keep my commandments;</td>
      <td><span style="color:#b00e23">(31)</span> ἐὰν τὰ δικαιώµατά µου
      βεβηλώσουσιν καὶ τὰς ἐντολάς µου µὴ φυλάξωσιν,</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> <span style=
      "color:#05537d">(19)</span> ϯⲛⲁϣⲓⲛⲓ ⲛ̀ⲛⲟⲩⲁⲛⲟⲙⲓⲁ ϧⲉⲛ ⲟⲩϣⲃⲱⲧ: ⲟⲩⲟϩ ⲛⲟⲩⲛⲟⲃⲓ
      ϧⲉⲛ ⲟⲩⲙⲁⲥⲧⲓⲅⲝ</td>
      <td><span style="color:#b00e23">(ⲗ︦ⲃ︦)</span> ϯⲛⲁϭⲙ̅ⲡϣⲓⲛⲉ ⲛ̅ⲛⲉⲩⲁⲛⲟⲙⲓⲁ ϩⲛ̅
      ⲟⲩϭⲉⲣⲱⲃ. ⲁⲩⲱ ⲛⲉⲩⲛⲟⲃⲉ ϩⲛ̅ ϩⲉⲛⲙⲁⲥⲧⲓⲝ</td>
      <td><span style="color:#b00e23">(32)</span> I will visit their
      transgressions with a rod, and their sins with scourges.</td>
      <td><span style="color:#b00e23">(32)</span> ἐπισκέψοµαι ἐν ῥάβδῳ τὰς
      ἀνοµίας αὐτῶν καὶ ἐν µάστιξιν τὰς ἁµαρτίας αὐτῶν,</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> <span style=
      "color:#05537d">(20)</span> ⲡⲁⲛⲁⲓ ⲇⲉ ⲛ̀ⲑⲟϥ ⲛ̀ⲛⲁⲟⲗϥ ⲉ̀ⲃⲟⲗ ϩⲁⲣⲟϥ: ⲟⲩⲇⲉ
      ⲛ̀ⲛⲁϭⲓⲛ̀ϫⲟⲛⲥ ϧⲉⲛ ⲧⲁⲙⲉⲑⲙⲏⲓ:</td>
      <td><span style="color:#b00e23">(ⲗ︦ⲅ︦)</span> ⲡⲁⲛⲁ ⲇⲉ ⲛ̅ⲛⲁⲥⲁϩⲱϥ ⲉⲃⲟⲗ
      ⲙ̅ⲙⲟⲟⲩ. ⲟⲩⲇⲉ ⲛ̅ⲛⲁⲁⲑⲉⲧⲉⲓ ϩⲛ̅ ⲧⲁⲙⲉ.</td>
      <td><span style="color:#b00e23">(33)</span> But my mercy I will not
      utterly remove from him, nor wrong my truth.</td>
      <td><span style="color:#b00e23">(33)</span> τὸ δὲ ἔλεός µου οὐ µὴ
      διασκεδάσω ἀπ’ αὐτοῦ οὐδὲ µὴ ἀδικήσω ἐν τῇ ἀληθείᾳ µου</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> <span style=
      "color:#05537d">(20)</span> ⲟⲩⲇⲉ ⲛ̀ⲛⲁⲥⲱϥ ⲛ̀ⲧⲁⲇⲓⲁⲑⲏⲕⲏ: ⲛⲏ ⲉⲑⲛⲏⲟⲩ ⲉ̀ⲃⲟⲗ ϧⲉⲛ
      ⲛⲁⲥⲫⲟⲧⲟⲩ ⲛ̀ⲛⲁϫⲟⲗⲟⲩ ⲉ̀ⲃⲟⲗ.</td>
      <td><span style="color:#b00e23">(ⲗ︦ⲇ︦)</span> ⲟⲩⲇⲉ ⲛ̅ⲛⲁϫⲱϩⲙ̅ ⲛ̅ⲧⲁⲇⲓⲁⲑⲏⲕⲏ.
      ⲁⲩⲱ ⲛ̅ⲛⲁⲁⲑⲉⲧⲉⲓ ⲛ̅ⲛⲉⲛⲧⲁⲩⲉⲓ ⲉⲃⲟⲗ ϩⲛ̅ ⲛⲁⲥⲡⲟⲧⲟⲩ.</td>
      <td><span style="color:#b00e23">(34)</span> Neither will I by any means
      profane my covenant; and I will not make void the things that proceed out
      of my lips.</td>
      <td><span style="color:#b00e23">(34)</span> οὐδὲ µὴ βεβηλώσω τὴν διαθήκην
      µου καὶ τὰ ἐκπορευόµενα διὰ τῶν χειλέων µου οὐ µὴ ἀθετήσω.</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> <span style=
      "color:#05537d">(21)</span> ⲟⲩⲥⲟⲡ ⲁⲓⲱⲣⲕ ϧⲉⲛ ⲡⲉⲑⲟⲩⲁⲃ ⲛⲧⲏⲓ: ϫⲉ ⲁⲛ ϯⲛⲁϫⲉ
      ⲙⲉⲑⲛⲟⲩϫ ⲉ̀ⲇⲁⲩⲓⲇ ϫⲉ:</td>
      <td><span style="color:#b00e23">(ⲗ︦ⲉ︦)</span> ⲁⲓⲱⲣⲕ̅ ⲛ̅ⲟⲩⲥⲟⲡ ϩⲙ̅
      ⲡⲁⲡⲉⲧⲟⲩⲁⲁⲃ ϫⲉ ⲛ̅ⲛⲁϫⲓϭⲟⲗ ⲉⲇⲁⲩⲉⲓⲇ</td>
      <td><span style="color:#b00e23">(35)</span> Once have I sworn by my
      holiness, that I will not lie to David.</td>
      <td><span style="color:#b00e23">(35)</span> ἅπαξ ὤµοσα ἐν τῷ ἁγίῳ µου, εἰ
      τῷ Δαυιδ ψεύσοµαι</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> <span style=
      "color:#05537d">(21)</span> ⲡⲉϥϫⲣⲟϫ ⲛⲁϣⲱⲡⲓ ϣⲁ ⲉⲛⲉϩ: ⲟⲩⲟϩ ⲡⲉϥⲑⲣⲟⲛⲟⲥ ⲙ̀ⲫⲣⲏϯ
      ⲙ̀ⲫⲣⲏ ⲙ̀ⲡⲁⲙ̀ⲑⲟ ⲉ̀ⲃⲟⲗ:</td>
      <td><span style="color:#b00e23">(ⲗ︦ⲋ︦)</span> ⲡⲉϥⲥⲡⲉⲣⲙⲁ ⲛⲁϣⲱⲡⲉ ϣⲁ ⲉⲛⲉϩ.
      ⲁⲩⲱ ⲡⲉϥⲑⲣⲟⲛⲟⲥ ⲛ̅ⲑⲉ ⲙ̅ⲡⲣⲏ ⲙ̅ⲡⲁⲙ̅ⲧⲟ ⲉⲃⲟⲗ.</td>
      <td><span style="color:#b00e23">(36)</span> His see shall endure for
      ever, and his throne as the sun before me;</td>
      <td><span style="color:#b00e23">(36)</span> Τὸ σπέρµα αὐτοῦ εἰς τὸν αἰῶνα
      µενεῖ καὶ ὁ θρόνος αὐτοῦ ὡς ὁ ἥλιος ἐναντίον µου</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> <span style=
      "color:#05537d">(21)</span> ⲛⲉⲙ ⲡⲓⲓⲟϩ ⲉⲧⲥⲉⲃⲧⲱⲧ ϣⲁ ⲉⲛⲉϩ. (22) ⲡⲓⲙⲉⲑⲣⲉ ϧⲉⲛ
      ⲛⲓⲫⲏⲟⲩⲓ ϥⲉⲛϩⲟⲧ:</td>
      <td><span style="color:#b00e23">(ⲗ︦ⲍ︦)</span> ⲛ̅ⲑⲉ ⲙ̅ⲡⲟⲟϩ ⲉⲧⲥⲃ̅ⲧⲱⲧ ϣⲁ
      ⲉⲛⲉϩ. ⲉⲣⲉ ⲡⲙⲛ̅ⲧⲣⲉ ⲉⲧⲛ̅ϩⲟⲧ ϩⲛ̅ ⲧⲡⲉ. ⲇⲓⲁⲯⲁⲗⲙⲁ.</td>
      <td><span style="color:#b00e23">(37)</span> and as the moon that is
      established for ever, and as the faithful witness in heaven. Pause.</td>
      <td><span style="color:#b00e23">(37)</span> καὶ ὡς ἡ σελήνη κατηρτισµένη
      εἰς τὸν αἰῶνα· καὶ ὁ µάρτυς ἐν οὐρανῷ πιστός. διάψαλµα.</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> <span style=
      "color:#05537d">(22)</span> ⲛ̀ⲑⲟⲕ ⲇⲉ ⲁⲕϩⲓⲧⲉⲛ ⲛ̀ⲥⲱⲕ ⲟⲩⲟϩ ⲁⲕϣⲱϣϥ: ⲁⲕϩⲓⲟⲩⲓ
      ⲙ̀ⲡⲉⲕⲭⲣⲓⲥⲧⲟⲥ ⲉ̀ⲫⲁϩⲟⲩ.</td>
      <td><span style="color:#b00e23">(ⲗ︦ⲏ︦)</span> ⲛ̅ⲧⲟⲕ ⲇⲉ ⲁⲕⲥⲱϣϥ̅ ⲁⲕⲧⲁⲩⲟ
      ⲉϩⲣⲁⲓ ⲙ̅ⲡⲉⲕⲭⲣⲓⲥⲧⲟⲥ ⲁⲕⲕⲁⲁϥ ⲛ̅ⲥⲱⲕ ⲡϫⲟⲉⲓⲥ.</td>
      <td><span style="color:#b00e23">(38)</span> But thou hast cast off and
      set at nought, thou has rejected thine anointed.</td>
      <td><span style="color:#b00e23">(38)</span> σὺ δὲ ἀπώσω καὶ ἐξουδένωσας,
      ἀνεβάλου τὸν χριστόν σου·</td>
    </tr>

    <tr>
      <td><span style="color:#b00e23">(ⲗ̅ⲑ̅)</span> <span style=
      "color:#05537d">(23)</span> ⲁⲕⲫⲱⲛϫ ⲛ̀ϯⲇⲓⲁⲑⲏⲕⲏ ⲛ̀ⲧⲉ ⲡⲉⲕⲃⲱⲕ: ⲁⲕⲥⲱϥ ⲙ̀ⲡⲉϥⲙⲁ
      ⲉⲑⲟⲩⲁⲃ ϩⲓϫⲉⲛ ⲡⲕⲁϩⲓ:</td>
      <td><span style="color:#b00e23">(ⲗ︦ⲑ︦)</span> ⲁⲕϣⲟⲣϣⲣ̅ ⲛ̅ⲧⲇⲓⲁⲑⲏⲕⲏ
      ⲙ̅ⲡⲉⲕϩⲙ̅ϩⲁⲗ. ⲁⲕⲃⲱⲧⲉ ⲙ̅ⲡⲉϥⲧⲃⲃⲟ ⲉϩⲣⲁⲓ ⲉⲡⲕⲁϩ.</td>
      <td><span style="color:#b00e23">(39)</span> Thou hast overthrown the
      covenant of thy servant; thou has profaned his sanctuary, casting it to
      the ground.</td>
      <td><span style="color:#b00e23">(39)</span> κατέστρεψας τὴν διαθήκην τοῦ
      δούλου σου, ἐβεβήλωσας εἰς τὴν γῆν τὸ ἁγίασµα αὐτοῦ.</td>
    </tr>

    <tr>
      <td><span style="color:#b00e23">(ⲙ̅)</span> <span style=
      "color:#05537d">(23)</span> ⲁⲕⲟⲩⲱϫⲡ ⲛ̀ⲛⲉϥⲥⲉⲃⲑⲁⲓⲟⲩ ⲧⲏⲣⲟⲩ: ⲟⲩⲟϩ ⲁⲕⲭⲱ
      ⲛ̀ⲛⲉϥⲙⲁ ⲉⲧⲧⲁϫⲣⲏⲟⲩⲧ ⲉⲩϩⲟϯ.</td>
      <td><span style="color:#b00e23">(ⲙ︦)</span> ⲁⲕⲧⲁⲩⲟ ⲉϩⲣⲁⲓ ⲛ̅ⲛⲉϥϫⲟ ⲧⲏⲣⲟⲩ
      ⲁⲕⲕⲱ ⲛ̅ⲛⲉϥⲙⲁ ⲉⲧϫⲟⲥⲉ ⲉⲩϩⲟⲧⲉ.</td>
      <td><span style="color:#b00e23">(40)</span> Thou hast broken down all his
      hedges; thou hast made his strong holds a terror.</td>
      <td><span style="color:#b00e23">(40)</span> καθεῖλες πάντας τοὺς φραγµοὺς
      αὐτοῦ, ἔθου τὰ ὀχυρώµατα αὐτοῦ δειλίαν·</td>
    </tr>

    <tr>
      <td><span style="color:#b00e23">(ⲙ̅ⲁ̅)</span> <span style=
      "color:#05537d">(24)</span> ⲁⲩϩⲟⲗⲙⲉϥ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲧⲥⲓⲛⲓ ϩⲓ ⲡⲓⲙⲱⲓⲧ:
      ⲁⲩϣⲱⲡⲓ ⲛ̀ⲟⲩϣⲫⲓⲧ ⲛ̀ⲛⲉϥⲑⲉϣⲉⲩ.</td>
      <td><span style="color:#b00e23">(ⲙ︦ⲁ︦)</span> ⲁⲩⲧⲱⲣⲡ̅ ⲙ̅ⲙⲟϥ ⲛ̅ϭⲓ ⲟⲩⲟⲛ ⲛⲓⲙ
      ⲉⲧⲙⲟⲟϣⲉ ϩⲓ ⲧⲉϩⲓⲏ. ⲁϥϣⲱⲡⲉ ⲛ̅ⲛⲟϭⲛⲉϭ ⲛ̅ⲛⲉⲧϩⲏⲛ ⲉⲣⲟϥ.</td>
      <td><span style="color:#b00e23">(41)</span> All that go by the way have
      spoiled him: he is become a reproach to his neighbours.</td>
      <td><span style="color:#b00e23">(41)</span> διήρπασαν αὐτὸν πάντες οἱ
      διοδεύοντες ὁδόν, ἐγενήθη ὄνειδος τοῖς γείτοσιν αὐτοῦ.</td>
    </tr>

    <tr>
      <td><span style="color:#b00e23">(ⲙ̅ⲃ̅)</span> <span style=
      "color:#05537d">(25)</span> ⲁⲕϭⲓⲥⲓ ⲛ̀ⲑⲟⲩⲓⲛⲁⲙ ⲛ̀ⲧⲉ ⲛⲉϥϫⲁϫⲓ: ⲁⲕⲑⲣⲉ ⲛⲉϥϫⲁϫⲓ
      ⲧⲏⲣⲟⲩ ⲟⲩⲛⲟϥ:</td>
      <td><span style="color:#b00e23">(ⲙ︦ⲃ︦)</span> ⲁⲕϫⲓⲥⲉ ⲛ̅ⲧⲟⲩⲛⲁⲙ ⲛ̅ⲛⲉϥϫⲁϫⲉ.
      ⲁⲕⲉⲩⲫⲣⲁⲛⲉ ⲛ̅ⲛⲉϥϫⲁϫⲉ ⲧⲏⲣⲟⲩ ⲉϩⲣⲁⲓ ⲉϫⲱϥ.</td>
      <td><span style="color:#b00e23">(42)</span> Thou hast exalted the right
      hand of his enemies; thou hast made all his enemies to rejoice.</td>
      <td><span style="color:#b00e23">(42)</span> ὕψωσας τὴν δεξιὰν τῶν ἐχθρῶν
      αὐτοῦ, εὔφρανας πάντας τοὺς ἐχθροὺς αὐτοῦ·</td>
    </tr>

    <tr>
      <td><span style="color:#b00e23">(ⲙ̅ⲅ̅)</span> <span style=
      "color:#05537d">(25)</span> ⲁⲕⲧⲁⲥⲑⲟ ⲛ̀ⲑⲃⲟⲏⲑⲓⲁ ⲛ̀ⲧⲉ ⲧⲉϥⲥⲏϥⲓ: ⲟⲩⲟϩ
      ⲙ̀ⲡⲉⲕϯⲧⲟⲧϥ ϧⲉⲛ ⲡⲓⲡⲟⲗⲉⲙⲟⲥ.</td>
      <td><span style="color:#b00e23">(ⲙ︦ⲅ︦)</span> ⲁⲕⲕⲧⲟ ⲉⲃⲟⲗ ⲛ̅ⲧⲃⲟⲏⲑⲉⲓⲁ
      ⲛ̅ⲧⲉϥⲥⲏϥⲉ ⲙ̅ⲡⲕ̅ϣⲟⲡϥ̅ ⲉⲣⲟⲕ ϩⲙ̅ ⲡⲡⲟⲗⲉⲙⲟⲥ.</td>
      <td><span style="color:#b00e23">(43)</span> Thou hast turned back the
      help of his sword, and hast not helped him in the battle.</td>
      <td><span style="color:#b00e23">(43)</span> ἀπέστρεψας τὴν βοήθειαν τῆς
      ῥοµφαίας αὐτοῦ καὶ οὐκ ἀντελάβου αὐτοῦ ἐν τῷ πολέµῳ.</td>
    </tr>

    <tr>
      <td><span style="color:#b00e23">(ⲙ̅ⲇ̅)</span> <span style=
      "color:#05537d">(26)</span> ⲁⲕϯⲟⲩⲱ ⲙ̀ⲙⲟϥ ⲉ̀ⲃⲟⲗ ϧⲉⲛ ⲟⲩⲧⲟⲩⲃⲟ: ⲟⲩⲟϩ ⲁⲕⲫⲱⲛϫ
      ⲙ̀ⲡⲉϥⲑⲣⲟⲛⲟⲥ ϩⲓϫⲉⲛ ⲡⲓⲕⲁϩⲓ:</td>
      <td><span style="color:#b00e23">(ⲙ︦ⲇ︦)</span> ⲁⲕⲃⲟⲗϥ̅ ⲉⲃⲟⲗ ϩⲙ̅ ⲡⲧⲃ̅ⲃⲟ.
      ⲁⲕⲣⲱϩⲧ̅ ⲙ̅ⲡⲉϥⲑⲣⲟⲛⲟⲥ ⲉϫⲙ̅ ⲡⲕⲁϩ.</td>
      <td><span style="color:#b00e23">(44)</span> Thou hast deprived him of
      glory: thou hast broken down his throne to the ground.</td>
      <td><span style="color:#b00e23">(44)</span> κατέλυσας ἀπὸ καθαρισµοῦ
      αὐτόν, τὸν θρόνον αὐτοῦ εἰς τὴν γῆν κατέρραξας·</td>
    </tr>

    <tr>
      <td><span style="color:#b00e23">(ⲙ̅ⲉ̅)</span> <span style=
      "color:#05537d">(26)</span> ⲛⲓⲉϩⲟⲟⲩ ⲛ̀ⲧⲉ ⲡⲉϥⲭⲣⲟⲛⲟⲥ ⲁⲕⲑⲣⲟⲩⲉⲣⲕⲟⲩϫⲓ: ⲁⲕϫⲱϣ
      ⲙ̀ⲡⲓϣⲓⲡⲓ ⲉ̀ϩⲣⲏⲓ ⲉ̀ϫⲱϥ.</td>
      <td><span style="color:#b00e23">(ⲙ︦ⲉ︦)</span> ⲁⲕⲧⲥⲃ̅ⲕⲉ ⲛⲉϩⲟⲟⲩ
      ⲙ̅ⲡⲉϥⲑⲣⲟⲛⲟⲥ. ⲁⲕⲡⲱϩⲧ̅ ⲛ̅ⲟⲩϣⲓⲡⲉ ⲉϩⲣⲁⲓ ⲉϫⲱϥ. ⲇⲓⲁⲯⲁⲗⲙⲁ</td>
      <td><span style="color:#b00e23">(45)</span> Thou hast shortened the days
      of his throne: thou hast poured shame upon him. Pause.</td>
      <td><span style="color:#b00e23">(45)</span> ἐσµίκρυνας τὰς ἡµέρας τοῦ
      χρόνου αὐτοῦ, κατέχεας αὐτοῦ αἰσχύνην. διάψαλµα.</td>
    </tr>

    <tr>
      <td><span style="color:#b00e23">(ⲙ̅ⲋ̅)</span> <span style=
      "color:#05537d">(27)</span> ϣⲁ ⲑⲛⲁⲩ ϫⲉ ⲡϭ̅ⲥ̅ ⲭⲛⲁⲕⲟⲧⲕ ϣⲁ ϧⲁⲉ̀: ⲉϥⲉⲙⲟϩ ⲛ̀ϫⲉ
      ⲡⲉⲕϫⲱⲛⲧ ⲙ̀ⲫⲣⲏϯ ⲛ̀ⲟⲩⲭⲣⲱⲙ.</td>
      <td><span style="color:#b00e23">(ⲙ︦ⲋ︦)</span> ϣⲁⲧⲛⲁⲩ ⲡϫⲟⲉⲓⲥ ⲕⲛⲁⲕⲟⲧⲕ̅ ⲉⲃⲟⲗ
      ϣⲁⲃⲟⲗ ⲧⲉⲕⲟⲣⲅⲏ ⲛⲁⲙⲟⲩϩ ⲛ̅ⲑⲉ ⲛ̅ⲟⲩⲕⲱϩⲧ̅</td>
      <td><span style="color:#b00e23">(46)</span> How long, O Lord, wilt thou
      turn away, for ever? shall thine anger flame out as fire?</td>
      <td><span style="color:#b00e23">(46)</span> ἕως πότε, κύριε, ἀποστρέψεις
      εἰς τέλος, ἐκκαυθήσεται ὡς πῦρ ἡ ὀργή σου;</td>
    </tr>

    <tr>
      <td><span style="color:#b00e23">(ⲙ̅ⲍ̅)</span> <span style=
      "color:#05537d">(28)</span> ⲁⲣⲓⲫⲙⲉⲩⲓ ⲡϭ̅ⲥ̅ ϫⲉ ⲁϣ ⲧⲉ ⲧⲁⲙⲁⲓⲏ: ⲙⲏ ⲅⲁⲣ ϧⲉⲛ
      ⲟⲩⲙⲉⲧⲉⲫⲗⲏⲟⲩ ⲁⲕⲥⲱⲛⲧ ⲛ̀ⲛⲓϣⲏⲣⲓ ⲛ̀ⲧⲉ ⲛⲓⲣⲱⲙⲓ:</td>
      <td><span style="color:#b00e23">(ⲙ︦ⲍ︦)</span> ⲁⲣⲓⲡⲙⲉⲉⲩⲉ ϫⲉ ⲛⲓⲙ ⲧⲉ
      ⲧⲁϩⲩⲡⲟⲥⲧⲁⲥⲓⲥ. ⲙⲏ ⲅⲁⲣ ⲉⲡϫⲓⲛϫⲏ ⲁⲕⲥⲛ̅ⲧ ⲛ̅ϣⲏⲣⲉ ⲧⲏⲣⲟⲩ ⲛ̅ⲛ̅ⲣⲱⲙⲉ.</td>
      <td><span style="color:#b00e23">(47)</span> Remember what my being is:
      for hast thou created all the sons of men in vain?</td>
      <td><span style="color:#b00e23">(47)</span> µνήσθητι τίς µου ἡ ὑπόστασις·
      µὴ γὰρ µαταίως ἔκτισας πάντας τοὺς υἱοὺς τῶν ἀνθρώπων;</td>
    </tr>

    <tr>
      <td><span style="color:#b00e23">(ⲙ̅ⲏ̅)</span> <span style=
      "color:#05537d">(28)</span> ⲛⲓⲙ ⲡⲉ ⲡⲓⲣⲱⲙⲓ ⲉⲑⲛⲁⲱⲛϧ ⲉ̀ϣ̀ⲧⲉⲙⲛⲁⲩ ⲉ̀ⲫⲙⲟⲩ: ⲓⲉ
      ⲉⲑⲛⲁⲛⲟϩⲉⲙ ⲛ̀ⲧⲉϥⲯⲩⲭⲏ ⲉ̀ⲃⲟⲗ ϧⲉⲛ ⲧϫⲓϫ ⲛ̀ⲁⲙⲉⲛϯ.</td>
      <td><span style="color:#b00e23">(ⲙ︦ⲏ︦)</span> ⲛⲓⲙ ⲡⲉ ⲡⲣⲱⲙⲉ ⲉⲧⲛⲁⲱⲛϩ̅
      ⲛϥ̅ⲧⲙ̅ⲛⲁⲩ ⲉⲡⲙⲟⲩ ⲉⲧⲟⲩϫⲉ ⲧⲉϥⲯⲩⲭⲏ ⲉⲃⲟⲗ ϩⲛ̅ ⲧϭⲓϫ ⲛ̅ⲁⲙⲛ̅ⲧⲉ. ⲇⲓⲁⲯⲁⲗⲙⲁ.</td>
      <td><span style="color:#b00e23">(48)</span> What man is there who shall
      live, and not see death? shall any one deliver his soul from the hand of
      Hades? Pause.</td>
      <td><span style="color:#b00e23">(48)</span> τίς ἐστιν ἄνθρωπος, ὃς
      ζήσεται καὶ οὐκ ὄψεται θάνατον, ῥύσεται τὴν ψυχὴν αὐτοῦ ἐκ χειρὸς ᾅδου;
      διάψαλµα.</td>
    </tr>

    <tr>
      <td><span style="color:#b00e23">(ⲙ̅ⲑ̅)</span> <span style=
      "color:#05537d">(29)</span> ⲁⲩⲑⲱⲛ ⲛⲉⲕⲛⲁⲓ ⲛ̀ⲧⲉ ϣⲟⲣⲡ ⲡϭ̅ⲥ̅: ⲛⲏ ⲉⲧⲁⲕⲱⲣⲕ
      ⲙ̀ⲙⲱⲟⲩ ⲛ̀ⲇⲁⲩⲓⲇ ϧⲉⲛ ⲟⲩⲙⲉⲑⲙⲏⲓ:</td>
      <td><span style="color:#b00e23">(ⲙ︦ⲑ︦)</span> ⲉⲩⲧⲱⲛ ⲛⲉⲕⲛⲁ ⲡϫⲟⲉⲓⲥ
      ⲛ̅ⲁⲣⲭⲁⲓⲟⲛ. ⲛⲉⲛⲧⲁⲕⲱⲣⲕ̅ ⲙ̅ⲙⲟⲟⲩ ⲛ̅ⲇⲁⲩⲉⲓⲇ ϩⲛ̅ ⲧⲉⲕⲙⲉ.</td>
      <td><span style="color:#b00e23">(49)</span> Where are thine ancient
      mercies, O Lord, which thou swarest to David in thy truth?</td>
      <td><span style="color:#b00e23">(49)</span> ποῦ εἰσιν τὰ ἐλέη σου τὰ
      ἀρχαῖα, κύριε, ἃ ὤµοσας τῷ Δαυιδ ἐν τῇ ἀληθείᾳ σου;</td>
    </tr>

    <tr>
      <td><span style="color:#b00e23">(ⲛ̅)</span> <span style=
      "color:#05537d">(29)</span> ⲁⲣⲓⲫⲙⲉⲩⲓ ⲡϭ̅ⲥ̅ ⲙ̀ⲡϣⲱϣ ⲛ̀ⲧⲉ ⲛⲉⲕⲉⲃⲓⲁⲓⲕ: ⲫⲏ
      ⲉⲧⲁⲕⲱϣ ⲙ̀ⲙⲟϥ ϧⲉⲛ ⲕⲉⲛϥ ⲛ̀ⲧⲉ ⲟⲩⲙⲏϣ ⲛ̀ⲉⲑⲛⲟⲥ:</td>
      <td><span style="color:#b00e23">(ⲛ︦)</span> ⲁⲣⲓⲡⲙⲉⲉⲩⲉ ⲡϫⲟⲉⲓⲥ ⲙ̅ⲡⲛⲟϭⲛⲉϭ
      ⲛ̅ⲛⲉⲕϩⲙ̅ϩⲁⲗ. ϫⲉ ⲁⲕϣⲡ̅ⲧⲟⲟⲧ ⲛ̅ⲟⲩⲙⲏⲏϣⲉ ⲛ̅ϩⲉⲑⲛⲟⲥ ϩⲛ̅ ⲕⲟⲩⲟⲩⲛⲧ̅.</td>
      <td><span style="color:#b00e23">(50)</span> Remember, O Lord, the
      reproach of thy servants, which I have borne in my bosom, even the
      reproach of many nations;</td>
      <td><span style="color:#b00e23">(50)</span> µνήσθητι, κύριε, τοῦ
      ὀνειδισµοῦ τῶν δούλων σου, οὗ ὑπέσχον ἐν τῷ κόλπῳ µου, πολλῶν ἐθνῶν,</td>
    </tr>

    <tr>
      <td><span style="color:#b00e23">(ⲛ̅ⲁ̅)</span> <span style=
      "color:#05537d">(29)</span> ⲫⲏ ⲉⲧⲁⲩϯϣⲱϣ ⲛⲁϥ ⲛ̀ϫⲉ ⲛⲉⲕϫⲁϫⲓ ⲡϭ̅ⲥ̅: ⲫⲏ
      ⲉⲧⲁⲩϯϣⲱϣ ⲛ̀ϧⲏⲧϥ ⲛ̀ⲧϣⲉⲃⲓⲱ ⲛ̀ⲧⲉ ⲡⲉⲕⲭⲣⲓⲥⲧⲟⲥ.</td>
      <td><span style="color:#b00e23">(ⲛ︦ⲁ︦)</span> ⲛⲁⲓ ⲉⲛⲧⲁ ⲛⲉⲕϫⲓϫⲉⲉⲩⲉ
      ⲛⲉϭⲛⲟⲩϭⲟⲩ ⲡϫⲟⲉⲓⲥ. ⲡⲉⲛⲧⲁⲩⲛⲟϭⲛⲉϭ ⲛ̅ϩⲏⲧϥ̅ ⲛ̅ⲧϣⲃⲉⲓⲱ ⲙ̅ⲡⲉⲕⲭⲣⲓⲥⲧⲟⲥ.</td>
      <td><span style="color:#b00e23">(51)</span> wherewith thine enemies have
      reviled, O Lord: wherewith they have reviled the recompense of thine
      anointed.</td>
      <td><span style="color:#b00e23">(51)</span> οὗ ὠνείδισαν οἱ ἐχθροί σου,
      κύριε, οὗ ὠνείδισαν τὸ ἀντάλλαγµα τοῦ χριστοῦ σου.</td>
    </tr>

    <tr>
      <td><span style="color:#b00e23">(ⲛ̅ⲃ̅)</span> <span style=
      "color:#05537d">(30)</span> ϥⲥⲙⲁⲣⲱⲟⲩⲧ ⲛ̀ϫⲉ ⲡϭ̅ⲥ̅ ϣⲁ ⲉⲛⲉϩ: ⲉⲥⲉ̀ϣⲱⲡⲓ
      ⲉⲥⲉ̀ϣⲱⲡⲓ.</td>
      <td><span style="color:#b00e23">(ⲛ︦ⲃ︦)</span> ⲉϥⲥⲙⲁⲙⲁⲁⲧ ⲡϫⲟⲉⲓⲥ ϣⲁ ⲉⲛⲉϩ
      ⲉϥⲉϣⲱⲡⲉ ⲉϥⲉϣⲱⲡⲉ:</td>
      <td><span style="color:#b00e23">(52)</span> Blessed be the Lord for ever.
      So be it, so be it.</td>
      <td><span style="color:#b00e23">(52)</span> Εὐλογητὸς κύριος εἰς τὸν
      αἰῶνα. γένοιτο γένοιτο.</td>
    </tr>
  </table>
</body>
</html>
