<!DOCTYPE html>
<html>
<head>
  <title>Jeremiah</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="jeremiah_7.html" rel="next">
  <link href="jeremiah_5.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="jeremiah6">Jeremiah 6</h3>

  <table>
    <tr>
      <td><span style="color:#b00e23">(ⲁ̅)</span> ϫⲉⲙⲛⲟⲙϯ ⲛⲓϣⲏⲣⲓ ⲛ̀ⲧⲉ ⲃⲉⲛⲓⲁⲙⲓⲛ
      ⲉ̀ⲃⲟⲗ ϧⲉⲛ ⲑⲙⲏϯ ⲛ̀ⲓⲗ̅ⲏ̅ⲙ̅. ⲟⲩⲟϩ ⲛ̀ϩⲣⲏⲓ ϧⲉⲛ ⲑⲉⲕⲟⲩⲉ ⲁⲣⲓⲥⲏⲙⲉⲛⲓⲛ ⲛ̀ⲟⲩⲥⲁⲗⲡⲓⲅⲝ.
      ⲟⲩⲟϩ ⲁⲗⲓⲟⲩⲓ ⲛ̀ⲟⲩⲙⲏⲓⲛⲓ ⲉ̀ϫⲉⲛ ⲃⲉⲑⲁⲕⲁⲣⲓⲙ. ϫⲉ ϩⲁⲡⲉⲧϩⲱⲟⲩ ⲁⲩⲓ̀ ⲉ̀ⲃⲟⲗ ⲥⲁⲡⲉⲙϩⲏⲧ.
      ⲟⲩⲟϩ ⲟⲩⲛⲓϣϯ ⲛ̀ϧⲟⲙϧⲉⲙ ϥⲛⲁϣⲱⲡⲓ.</td>
      <td><span style="color:#b00e23">(1)</span> Strengthen yourselves, ye
      children of Benjamin, to flee out of the midst of Jerusalem, and sound an
      alarm with the trumpet in Thecue, and set up a signal over Baethacharma:
      for evil threatens from the north, and a great destruction is
      coming.</td>
      <td><span style="color:#b00e23">(1)</span> Ἐνισχύσατε, υἱοὶ Βενιαµιν, ἐκ
      µέσου τῆς Ιερουσαληµ καὶ ἐν Θεκουε σηµάνατε σάλπιγγι καὶ ὑπὲρ Βαιθαχαρµα
      ἄρατε σηµεῖον, ὅτι κακὰ ἐκκέκυφεν ἀπὸ βορρᾶ, καὶ συντριβὴ µεγάλη
      γίνεται,</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲉⲩⲉ̀ⲱⲗⲓ ⲙ̀ⲡϭⲓⲥⲓ ⲛ̀ⲧϣⲉⲣⲓ
      ⲛ̀ⲥⲓⲱⲛ.</td>
      <td><span style="color:#b00e23">(2)</span> And thy pride, O daughter of
      Sion, shall be taken away.</td>
      <td><span style="color:#b00e23">(2)</span> καὶ ἀφαιρεθήσεται τὸ ὕψος σου,
      θύγατερ Σιων.</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲉⲩⲉ̀ⲓ̀ ⲉ̀ϧⲟⲩⲛ ⲉ̀ⲣⲟⲥ ⲛ̀ϫⲉ
      ϩⲁⲛⲙⲁⲛⲉⲥⲱⲟⲩ. ⲛⲉⲙ ⲛⲟⲩⲟϩⲓ ⲛ̀ⲉⲥⲱⲟⲩ. ⲉⲩⲉ̀ⲧⲁϫⲣⲟ ⲛ̀ϩⲁⲛⲥⲕⲩⲛⲏ ⲛ̀ϧⲏⲧⲥ ⲙ̀ⲡⲉⲥⲕⲱϯ.
      ⲟⲩⲟϩ ⲉⲣⲉ̀ ⲡⲓⲟⲩⲁⲓ ⲡⲓⲟⲩⲁⲓ ⲉϥⲉ̀ⲙⲟⲛⲓ ⲛ̀ⲧⲉϥϫⲓϫ</td>
      <td><span style="color:#b00e23">(3)</span> The shepherds and their flocks
      shall come to her; and they shall pitch their tents against her round
      about, and shall feed their flocks each with his hand.</td>
      <td><span style="color:#b00e23">(3)</span> εἰς αὐτὴν ἥξουσιν ποιµένες καὶ
      τὰ ποίµνια αὐτῶν καὶ πήξουσιν ἐπ’ αὐτὴν σκηνὰς κύκλῳ καὶ ποιµανοῦσιν
      ἕκαστος τῇ χειρὶ αὐτοῦ.</td>
    </tr>

    <tr>
      <td><span style="color:#b00e23">(ⲇ̅)</span> ⲉ̀ⲥⲟⲃϯ ⲛ̀ⲟⲩⲃⲱⲧⲥ ⲉ̀ϩⲣⲏⲓ ⲉ̀ϫⲱⲥ.
      ⲉⲩϫⲱ ⲙ̀ⲙⲟⲥ ϫⲉ ⲧⲉⲛ ⲑⲏⲛⲟⲩ ⲙⲁⲣⲟⲛ ⲙ̀ⲙⲉⲣⲓ ⲉ̀ϩⲣⲏⲓ ⲉ̀ϫⲱⲥ. ⲟⲩⲟⲓ ⲛⲁⲛ ϫⲉ ⲁϥⲣⲓⲕⲓ
      ⲛ̀ϫⲉ ⲡⲓⲉϩⲟⲟⲩ. ϫⲉ ⲟⲩⲏⲓ ⲁⲩⲙⲟⲩⲛⲕ ⲛ̀ϫⲉ ⲛⲓϧⲏⲓⲃⲓ ⲛ̀ⲧⲉ ⲡⲓⲉϩⲟⲟⲩ.</td>
      <td><span style="color:#b00e23">(4)</span> Prepare yourselves for war
      against her; rise up, and let us go up against her at noon. Woe to us!
      for the day has gone down, for the shadows of the day fail.</td>
      <td><span style="color:#b00e23">(4)</span> παρασκευάσασθε ἐπ’ αὐτὴν εἰς
      πόλεµον, ἀνάστητε καὶ ἀναβῶµεν ἐπ’ αὐτὴν µεσηµβρίας· οὐαὶ ἡµῖν, ὅτι
      κέκλικεν ἡ ἡµέρα, ὅτι ἐκλείπουσιν αἱ σκιαὶ τῆς ἑσπέρας.</td>
    </tr>

    <tr>
      <td><span style="color:#b00e23">(ⲉ̅)</span> ⲧⲉⲛ ⲑⲏⲛⲟⲩ ⲙⲁⲣⲟⲛ ⲙ̀ⲡⲓⲉϫⲱⲣϩ
      ⲛ̀ⲧⲉⲛⲧⲁⲕⲉ ⲛⲉⲥⲥⲉⲛϯ.</td>
      <td><span style="color:#b00e23">(5)</span> Rise, and let us go up against
      her by night, and destroy her foundations.</td>
      <td><span style="color:#b00e23">(5)</span> ἀνάστητε καὶ ἀναβῶµεν ἐν τῇ
      νυκτὶ καὶ διαφθείρωµεν τὰ θεµέλια αὐτῆς.</td>
    </tr>

    <tr>
      <td><span style="color:#b00e23">(ⲋ̅)</span> ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ
      ⲛ̀ϫⲉ ⲡϭ̅ⲥ̅. ϫⲉ ⲕⲱⲣϫ ⲛ̀ⲛⲉⲥϣϣⲏⲛ. ⲟⲩⲟϩ ϫⲱϣ ⲛ̀ⲟⲩϫⲟⲙ ⲉ̀ϫⲉⲛ ⲓⲗ̅ⲏ̅ⲙ̅. ⲱ ϯⲃⲁⲕⲓ
      ⲙ̀ⲙⲉⲑⲛⲟⲩϫ ⲧⲏⲣⲥ. ⲟⲩⲙⲉⲧⲣⲉϥϭⲓ ⲡϫⲱⲣⲓ ⲉⲧⲉ ⲛ̀ϧⲏⲧⲥ</td>
      <td><span style="color:#b00e23">(6)</span> For thus saith the Lord, Hew
      down her trees, array a numerous force against Jerusalem. O false city;
      there is all oppression in her.</td>
      <td><span style="color:#b00e23">(6)</span> ὅτι τάδε λέγει κύριος Ἔκκοψον
      τὰ ξύλα αὐτῆς, ἔκχεον ἐπὶ Ιερουσαληµ δύναµιν· ὦ πόλις ψευδής, ὅλη
      καταδυναστεία ἐν αὐτῇ.</td>
    </tr>

    <tr>
      <td><span style="color:#b00e23">(ⲍ̅)</span> ⲙ̀ⲫⲣⲏϯ ⲛ̀ⲟⲩⲗⲁⲕⲕⲟⲥ ⲉ̀ϣⲁϥⲧⲕⲃⲟ
      ⲙ̀ⲡⲉϥⲙⲱⲟⲩ. ⲡⲁⲓⲣⲏϯ ⲥⲕⲏⲃ ⲛ̀ϫⲉ ⲧⲉⲥⲕⲁⲕⲓⲁ. ⲟⲩⲙⲉⲧⲁⲥⲉⲃⲏⲥ ⲛⲉⲙ ⲟⲩⲧⲁⲗⲉⲡⲱⲣⲓⲁ
      ⲉⲩⲉ̀ⲥⲱⲧⲉⲙ ⲉ̀ⲣⲱⲟⲩ ⲛ̀ϧⲏⲧⲥ ⲛ̀ⲥⲏⲟⲩ ⲛⲓⲃⲉⲛ. ⲉⲩⲭⲏ ϩⲓϫⲉⲛ ⲡⲉⲥϩⲟ.</td>
      <td><span style="color:#b00e23">(7)</span> As a cistern cools water, so
      her wickedness cools her, ungodliness and misery shall be heard in her,
      as continually before her.</td>
      <td><span style="color:#b00e23">(7)</span> ὡς ψύχει λάκκος ὕδωρ, οὕτως
      ψύχει κακία αὐτῆς· ἀσέβεια καὶ ταλαιπωρία ἀκουσθήσεται ἐν αὐτῇ ἐπὶ
      πρόσωπον αὐτῆς διὰ παντός. πόνῳ καὶ µάστιγι</td>
    </tr>

    <tr>
      <td><span style="color:#b00e23">(ⲏ̅)</span> ϧⲉⲛ ⲟⲩϧⲓⲥⲓ. ⲛⲉⲙ ⲟⲩⲙⲁⲥⲧⲓⲅⲝ.
      ⲧⲉⲣⲁϭⲓⲥⲃⲱ ⲓⲗ̅ⲏ̅ⲙ̅ ⲙⲏⲡⲟⲧⲉ ⲛ̀ⲧⲉ ⲧⲁⲯⲩⲭⲏ ϩⲱⲗ ⲉ̀ⲃⲟⲗ ϩⲁⲣⲟ. ⲟⲩⲟϩ ⲛ̀ⲧⲁⲁⲓϯ ⲙ̀ⲫⲣⲏϯ
      ⲛ̀ⲟⲩⲕⲁϩⲓ ⲙ̀ⲡⲁⲩⲙⲟϣⲓ ϩⲓⲱⲧϥ.</td>
      <td><span style="color:#b00e23">(8)</span> Thou shalt be chastened, O
      Jerusalem, with pain and the scourge, lest my soul depart from thee; lest
      I make thee a desert land, which shall not be inhabited.</td>
      <td><span style="color:#b00e23">(8)</span> παιδευθήσῃ, Ιερουσαληµ, µὴ
      ἀποστῇ ἡ ψυχή µου ἀπὸ σοῦ, µὴ ποιήσω σε ἄβατον γῆν ἥτις οὐ
      κατοικηθήσεται.</td>
    </tr>

    <tr>
      <td><span style="color:#b00e23">(ⲑ̅)</span> ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ
      ⲛ̀ϫⲉ ⲡϭ̅ⲥ̅. ϫⲉ ⲥⲣⲓⲧ ⲥⲣⲓⲧ ⲙ̀ⲡⲥⲉⲡⲓ ⲙ̀ⲡⲓⲥ̅ⲗ̅ ⲙ̀ⲫⲣⲏϯ ⲛ̀ⲟⲩⲁⲗⲟⲗⲓ. ⲕⲉⲧ ⲑⲏⲛⲟⲩ
      ⲙ̀ⲫⲣⲏϯ ⲙ̀ⲡⲉⲧϭⲱⲗ ⲉ̀ϣⲁϥⲕⲟⲧϥ ⲉ̀ⲡⲉϥⲕⲟⲣⲧⲁⲗⲟⲛ.</td>
      <td><span style="color:#b00e23">(9)</span> For thus saith the Lord,
      Glean, glean thoroughly as a vine the remnant of Israel: turn back your
      hands as a grape-gatherer to his basket.</td>
      <td><span style="color:#b00e23">(9)</span> ὅτι τάδε λέγει κύριος
      Καλαµᾶσθε καλαµᾶσθε ὡς ἄµπελον τὰ κατάλοιπα τοῦ Ισραηλ, ἐπιστρέψατε ὡς ὁ
      τρυγῶν ἐπὶ τὸν κάρταλλον αὐτοῦ.</td>
    </tr>

    <tr>
      <td><span style="color:#b00e23">(ⲓ̅)</span> ⲛⲓⲙ ⲉ̀ϯⲛⲁⲥⲁϫⲓ ⲛⲉⲙⲁϥ ⲟⲩⲟϩ
      ⲛ̀ⲧⲁⲉⲣⲙⲉⲑⲣⲉ. ⲟⲩⲟϩ ⲛ̀ⲧⲉϥⲥⲱⲧⲉⲙ ϩⲏⲡⲡⲉ ⲛⲟⲩⲙⲁϣϫ ϩⲁⲛⲁⲧⲥⲉⲃⲓ ⲛⲉ ⲟⲩⲟϩ ⲙ̀ⲙⲟⲛ ϣ̀ϫⲟⲙ
      ⲙ̀ⲙⲱⲟⲩ ⲉ̀ⲥⲱⲧⲉⲙ ϩⲏⲡⲡⲉ ⲓⲥ ⲡⲥⲁϫⲓ ⲙ̀ⲡϭ̅ⲥ̅ ⲁϥϣⲱⲡⲓ ⲛⲱⲟⲩ ⲉⲩϣⲱϣ ⲟⲩⲟϩ
      ⲛ̀ⲛⲟⲩⲟⲩⲁϣϥ</td>
      <td><span style="color:#b00e23">(10)</span> To whom shall I speak, and
      testify, that he may hearken? behold, thine ears are uncircumcised, and
      they shall not be able to hear: behold, the word of the Lord is become to
      them a reproach, they will not at all desire it.</td>
      <td><span style="color:#b00e23">(10)</span> πρὸς τίνα λαλήσω καὶ
      διαµαρτύρωµαι, καὶ ἀκούσεται; ἰδοὺ ἀπερίτµητα τὰ ὦτα αὐτῶν, καὶ οὐ
      δύνανται ἀκούειν· ἰδοὺ τὸ ῥῆµα κυρίου ἐγένετο αὐτοῖς εἰς ὀνειδισµόν, οὐ
      µὴ βουληθῶσιν αὐτὸ ἀκοῦσαι.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲁⲓⲙⲟϩ ⲙ̀ⲡⲁⲙⲃⲟⲛ. ⲟⲩⲟϩ
      ⲁⲓⲧⲁϩⲛⲟ. ⲟⲩⲟϩ ⲙ̀ⲡⲓϥⲟⲧⲟⲩ ⲉ̀ⲃⲟⲗ ⲉⲓⲉ̀ϫⲟϣϥ ⲇⲉ ⲉ̀ϫⲉⲛ ϩⲁⲛⲁⲗⲱⲟⲩⲓ ⲥⲁⲃⲟⲗ. ⲛⲉⲙ
      ⲧⲥⲩⲛⲁⲅⲱⲅⲏ ⲛ̀ⲧⲉ ϩⲁⲛϧⲉⲗϣⲓⲣⲓ ⲉⲩⲥⲟⲡ. ϫⲉ ⲟⲩⲣⲱⲙⲓ ⲛⲉⲙ ⲟⲩⲥϩⲓⲙⲓ ⲥⲉⲛⲁⲧⲁϩⲱⲟⲩ ⲉⲩⲥⲟⲡ.
      ⲟⲩⲟϩ ϧⲉⲗⲗⲟ ⲛⲉⲙ ⲟⲩⲁⲓ ⲁϥϫⲱⲕ ⲛ̀ⲛⲉϥⲉϩⲟⲟⲩ</td>
      <td><span style="color:#b00e23">(11)</span> And I allowed my wrath to
      come to full, yet I kept it in, and did not utterly destroy them: I will
      pour it out on the children without, and on the assembly of young men
      together: for man and woman shall be taken together, the old man with him
      that is full of days.</td>
      <td><span style="color:#b00e23">(11)</span> καὶ τὸν θυµόν µου ἔπλησα καὶ
      ἐπέσχον καὶ οὐ συνετέλεσα αὐτούς· ἐκχεῶ ἐπὶ νήπια ἔξωθεν καὶ ἐπὶ
      συναγωγὴν νεανίσκων ἅµα, ὅτι ἀνὴρ καὶ γυνὴ συλληµφθήσονται, πρεσβύτερος
      µετὰ πλήρους ἡµερῶν·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲉⲩⲉ̀ⲫⲟⲛϩⲟⲩ ⲛ̀ϫⲉ ⲛⲟⲩⲏⲟⲩ
      ⲉ̀ϩⲁⲛⲕⲉⲭⲱⲟⲩⲛⲓ ⲛ̀ⲟⲩⲓⲟϩⲓ ⲛⲉⲙ ⲛⲟⲩϩⲓⲟⲙⲓ ⲉⲩⲥⲟⲡ. ϫⲉ ϯⲛⲁⲥⲟⲩⲧⲉⲛ ⲧⲁϫⲓϫ ⲉ̀ⲃⲟⲗ ⲉ̀ϫⲉⲛ
      ⲛⲏ ⲉⲧϣⲟⲡ ϩⲓϫⲉⲛ ⲡⲁⲓⲕⲁϩⲓ ⲡⲉϫⲉ ⲡϭ̅ⲥ̅.</td>
      <td><span style="color:#b00e23">(12)</span> And their houses shall be
      turned to others, with their fields and their wives together: for I will
      stretch out my hand upon the inhabitants of this land, saith the
      Lord.</td>
      <td><span style="color:#b00e23">(12)</span> καὶ µεταστραφήσονται αἱ
      οἰκίαι αὐτῶν εἰς ἑτέρους, ἀγροὶ καὶ αἱ γυναῖκες αὐτῶν ἐπὶ τὸ αὐτό, ὅτι
      ἐκτενῶ τὴν χεῖρά µου ἐπὶ τοὺς κατοικοῦντας τὴν γῆν ταύτην, λέγει
      κύριος.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ϫⲉ ⲓⲥϫⲉⲛ ⲡⲟⲩⲕⲟⲩϫⲓ ϣⲁ
      ⲡⲟⲩⲛⲓϣϯ. ⲛ̀ⲑⲱⲟⲩ ⲧⲏⲣⲟⲩ ⲁⲩϫⲱⲕ ⲉ̀ⲃⲟⲗ ⲛ̀ϩⲁⲛⲁⲛⲟⲙⲓⲁ. ⲟⲩⲟϩ ⲓⲥϫⲉⲛ ⲡⲓⲟⲩⲏⲃ ϣⲁ
      ⲡⲓⲯⲉⲩⲇⲟⲡⲣⲟⲫⲏⲧⲏⲥ. ⲁⲩⲓⲣⲓ ⲧⲏⲣⲟⲩ ⲛ̀ϩⲁⲛⲙⲉⲑⲛⲟⲩϫ.</td>
      <td><span style="color:#b00e23">(13)</span> For from the least of them
      even to the greatest they have all committed iniquity; from the priest
      even to the false prophet they have all wrought falsely.</td>
      <td><span style="color:#b00e23">(13)</span> ὅτι ἀπὸ µικροῦ αὐτῶν καὶ ἕως
      µεγάλου πάντες συνετελέσαντο ἄνοµα, ἀπὸ ἱερέως καὶ ἕως ψευδοπροφήτου
      πάντες ἐποίησαν ψευδῆ.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ⲛⲁⲩⲧⲁⲗϭⲟ ⲙ̀ⲡϧⲟⲙϧⲉⲙ
      ⲙ̀ⲡⲁⲗⲁⲟⲥ ⲉⲩϣⲱϣϥ ⲙ̀ⲙⲱⲟⲩ ⲉⲩϫⲱ ⲙ̀ⲙⲟⲥ. ϫⲉ ⲧϩⲓⲣⲏⲛⲏ ⲧϩⲓⲣⲏⲛⲏ. ⲟⲩⲟϩ ⲁⲥⲑⲱⲛ
      ⲧϩⲓⲣⲏⲛⲏ</td>
      <td><span style="color:#b00e23">(14)</span> And they healed the breach of
      my people imperfectly, making light of it, and saying, Peace, peace, and
      where is peace?</td>
      <td><span style="color:#b00e23">(14)</span> καὶ ἰῶντο τὸ σύντριµµα τοῦ
      λαοῦ µου ἐξουθενοῦντες καὶ λέγοντες Εἰρήνη εἰρήνη· καὶ ποῦ ἐστιν
      εἰρήνη;</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲁⲩϭⲓϣⲓⲡⲓ ϫⲉ ⲁⲩⲙⲟⲩⲛⲕ. ⲟⲩⲟϩ
      ⲙ̀ⲡⲟⲩϣⲓⲡⲓ ⲙ̀ⲫⲣⲏϯ ⲛ̀ϩⲁⲛⲟⲩⲟⲛ ⲉ̀ⲁⲩϭⲓϣⲓⲡⲓ. ⲟⲩⲟϩ ⲙ̀ⲡⲟⲩⲉⲙⲓ ⲉ̀ⲡⲟⲩϣⲱϣ ⲉⲑⲃⲉ ⲫⲁⲓ
      ⲉⲩⲉ̀ϩⲉⲓ ϧⲉⲛ ⲡⲟⲩϩⲧⲟⲡ. ⲟⲩⲟϩ ⲡⲥⲏⲟⲩ ⲉⲧⲟⲩⲛⲁϣⲓⲛⲓ ⲉ̀ⲣⲱⲟⲩ ⲉⲩⲉ̀ⲧⲁⲕⲟ ⲡⲉϫⲉ
      ⲡϭ̅ⲥ̅.</td>
      <td><span style="color:#b00e23">(15)</span> They were ashamed because
      they failed; yet they were not ashamed as those who are truly ashamed,
      and they knew not their own disgrace: therefore shall they utterly fall
      when they do fall, and in the time of visitation shall they perish, said
      the Lord.</td>
      <td><span style="color:#b00e23">(15)</span> κατῃσχύνθησαν, ὅτι
      ἐξελίποσαν· καὶ οὐδ’ ὧς καταισχυνόµενοι κατῃσχύνθησαν καὶ τὴν ἀτιµίαν
      αὐτῶν οὐκ ἔγνωσαν. διὰ τοῦτο πεσοῦνται ἐν τῇ πτώσει αὐτῶν καὶ ἐν καιρῷ
      ἐπισκοπῆς αὐτῶν ἀπολοῦνται, εἶπεν κύριος.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ
      ⲛ̀ϫⲉ ⲡϭ̅ⲥ̅. ϫⲉ ⲟϩⲓ ⲉ̀ⲣⲁⲧⲉⲛ ⲑⲏⲛⲟⲩ ϩⲓ ⲛⲓⲙⲱⲓⲧ ⲛ̀ⲧⲉⲧⲉⲛⲛⲁⲩ. ⲟⲩⲟϩ ⲛ̀ⲧⲉⲧⲉⲛϣⲓⲛⲓ.
      ϫⲉ ⲁϣ ⲛⲉ ⲛⲓⲙⲱⲓⲧ ⲛ̀ⲉⲛⲉϩ ⲛ̀ⲧⲉ ⲡϭ̅ⲥ̅. ⲟⲩⲟϩ ⲁⲛⲁⲩ ϫⲉ ⲁϣ ⲡⲉ ⲡⲓⲙⲱⲓⲧ ⲉⲑⲛⲁⲛⲉϥ.
      ⲟⲩⲟϩ ⲙⲟϣⲓ ϩⲓⲱⲧϥ ⲟⲩⲟϩ ⲉⲣⲉⲧⲉⲛⲉ̀ϫⲓⲙⲓ ⲛ̀ⲟⲩⲧⲟⲩⲃⲟ ⲛ̀ⲛⲉⲧⲉⲛⲯⲩⲭⲏ. ⲟⲩⲟϩ ⲡⲉϫⲱⲟⲩ ϫⲉ
      ⲛ̀ⲧⲉⲛⲛⲁⲙⲟϣⲓ ⲁⲛ.</td>
      <td><span style="color:#b00e23">(16)</span> Thus saith the Lord, Stand ye
      in the ways, and see, and ask for the old paths of the Lord; and see what
      is the good way, and walk in it, and ye shall find purification for your
      souls. But they said, We will not walk in them.</td>
      <td><span style="color:#b00e23">(16)</span> τάδε λέγει κύριος Στῆτε ἐπὶ
      ταῖς ὁδοῖς καὶ ἴδετε, καὶ ἐρωτήσατε τρίβους κυρίου αἰωνίους καὶ ἴδετε,
      ποία ἐστὶν ἡ ὁδὸς ἡ ἀγαθή, καὶ βαδίζετε ἐν αὐτῇ, καὶ εὑρήσετε ἁγνισµὸν
      ταῖς ψυχαῖς ὑµῶν· καὶ εἶπαν Οὐ πορευσόµεθα.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲁⲓⲭⲱ ⲛ̀ϩⲁⲛⲥⲕⲟⲡⲟⲥ ⲉ̀ϫⲉⲛ
      ⲑⲏⲛⲟⲩ. ⲥⲱⲧⲉⲙ ⲛ̀ⲥⲁ ⲧⲥⲙⲏ ⲛⲧ{ⲁ}&lt;ⲉ&gt; ⲧⲟⲩⲥⲁⲗⲡⲓⲅⲝ. ⲟⲩⲟϩ ⲡⲉϫⲱⲟⲩ ϫⲉ
      ⲛ̀ⲧⲉⲛⲛⲁⲥⲱⲧⲉⲙ ⲁⲛ.</td>
      <td><span style="color:#b00e23">(17)</span> I have set watchmen over you,
      saying, Hear ye the sound of the trumpet. But they said, We will not hear
      it.</td>
      <td><span style="color:#b00e23">(17)</span> κατέστακα ἐφ’ ὑµᾶς σκοπούς,
      ἀκούσατε τῆς φωνῆς τῆς σάλπιγγος· καὶ εἶπαν Οὐκ ἀκουσόµεθα.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲉⲑⲃⲉ ⲫⲁⲓ ⲁⲩⲥⲱⲧⲉⲙ ⲛ̀ϫⲉ
      ⲛⲓⲉⲑⲛⲟⲥ. ⲛⲉⲙ ⲛⲏ ⲉⲑⲙⲟⲛⲓ ⲛ̀ⲛⲟⲩⲟϩⲓ.</td>
      <td><span style="color:#b00e23">(18)</span> Therefore have the nations
      heard, and they that feed their flocks.</td>
      <td><span style="color:#b00e23">(18)</span> διὰ τοῦτο ἤκουσαν τὰ ἔθνη καὶ
      οἱ ποιµαίνοντες τὰ ποίµνια αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲥⲱⲧⲉⲙ ⲡⲕⲁϩⲓ ϩⲏⲡⲡⲉ ⲁ̀ⲛⲟⲕ
      ϯⲛⲁⲓⲛⲓ ⲉ̀ϫⲉⲛ ⲡⲁⲓⲗⲁⲟⲥ ⲛ̀ϩⲁⲛⲡⲉⲧϩⲱⲟⲩ. ⲡⲟⲩⲧⲁϩ ⲛ̀ⲧⲉ ⲡⲟⲩⲧⲁⲥⲑⲟ ⲉ̀ⲃⲟⲗ. ϫⲉ
      ⲙ̀ⲡⲟⲩϯϩⲑⲏⲟⲩ ⲉ̀ⲛⲁⲥⲁϫⲓ ⲟⲩⲟϩ ⲡⲁⲛⲟⲙⲟⲥ ⲁⲩⲧⲁⲥⲑⲟϥ ⲉ̀ⲃⲟⲗ.</td>
      <td><span style="color:#b00e23">(19)</span> Hear, O earth: behold, I will
      bring evils upon this people, even the fruit of their rebellions; for
      they have not heeded my words, and they have rejected my law.</td>
      <td><span style="color:#b00e23">(19)</span> ἄκουε, γῆ· ἰδοὺ ἐγὼ ἐπάγω ἐπὶ
      τὸν λαὸν τοῦτον κακά, τὸν καρπὸν ἀποστροφῆς αὐτῶν· ὅτι τῶν λόγων µου οὐ
      προσέσχον καὶ τὸν νόµον µου ἀπώσαντο.</td>
    </tr>

    <tr>
      <td><span style="color:#b00e23">(ⲕ̅)</span> ⲉⲑⲃⲉ ⲟⲩ ⲕⲓⲛⲓ ⲛⲏⲓ ⲛ̀ⲟⲩⲗⲓⲃⲁⲛⲟⲥ
      ⲉ̀ⲃⲟⲗ ϧⲉⲛ ⲥⲁⲃⲁ. ⲛⲉⲙ ⲟⲩⲕⲓⲛⲁⲙⲱⲛⲟⲛ ⲉ̀ⲃⲟⲗ ϧⲉⲛ ⲟⲩⲕⲁϩⲓ ⲉϥⲟⲩⲏⲟⲩ. ⲛⲉⲧⲉⲛϭⲗⲓⲗ
      ⲛ̀ⲥⲉϣⲏⲡ ⲁⲛ ⲟⲩⲟϩ ⲛⲉⲧⲉⲛϣⲟⲩϣⲱⲟⲩϣⲓ ⲉⲥⲉⲣⲁⲛⲏⲓ ⲁⲛ.</td>
      <td><span style="color:#b00e23">(20)</span> Wherefore do ye bring me
      frankincense from Saba, and cinnamon from a land afar off? your
      whole-burnt-offerings are not acceptable, and your sacrifices have not
      been pleasant to me.</td>
      <td><span style="color:#b00e23">(20)</span> ἵνα τί µοι λίβανον ἐκ Σαβα
      φέρετε καὶ κιννάµωµον ἐκ γῆς µακρόθεν; τὰ ὁλοκαυτώµατα ὑµῶν οὔκ εἰσιν
      δεκτά, καὶ αἱ θυσίαι ὑµῶν οὐχ ἥδυνάν µοι.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ
      ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ϩⲏⲡⲡⲉ ⲁ̀ⲛⲟⲕ ϯⲛⲁⲓⲛⲓ ⲉ̀ϫⲉⲛ ⲡⲁⲓⲗⲁⲟⲥ ⲛⲟⲩϣⲱⲛⲓ. ⲟⲩⲟϩ
      ⲉⲩⲉ̀ϣⲱⲛⲓ ⲛ̀ϧⲏⲧϥ ⲛ̀ϫⲉ ϩⲁⲛⲓⲟϯ ⲛⲉⲙ ϩⲁⲛϣⲏⲣⲓ ⲉⲩⲥⲟⲡ. ⲟⲩⲟϩ ⲟⲩⲑⲉϣⲉ ⲛⲉⲙ ⲡⲉϥϣⲫⲏⲣ
      ⲉⲩⲉ̀ⲧⲁⲕⲟ</td>
      <td><span style="color:#b00e23">(21)</span> Therefore thus saith the
      Lord, Behold, I will bring weakness upon this people, and the fathers and
      sons shall be weak together; the neighbour and his friend shall
      perish.</td>
      <td><span style="color:#b00e23">(21)</span> διὰ τοῦτο τάδε λέγει κύριος
      Ἰδοὺ ἐγὼ δίδωµι ἐπὶ τὸν λαὸν τοῦτον ἀσθένειαν, καὶ ἀσθενήσουσιν ἐν αὐτῇ
      πατέρες καὶ υἱοὶ ἅµα, γείτων καὶ ὁ πλησίον αὐτοῦ ἀπολοῦνται.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ
      ⲛ̀ϫⲉ ⲡϭ̅ⲥ̅. ϫⲉ ϩⲏⲡⲡⲉ ⲓⲥ ⲟⲩⲗⲁⲟⲥ ⲉϥⲛⲏⲟⲩ ⲉ̀ⲃⲟⲗ ⲥⲁⲡⲉⲙϩⲓⲧ. ⲟⲩⲟϩ ⲟⲩⲛⲓϣϯ ⲛ̀ⲉⲑⲛⲟⲥ
      ⲉϥⲉ̀ⲧⲱⲛϥ ⲉ̀ⲃⲟⲗ ϧⲉⲛ ⲁⲩⲣⲏϫϥ ⲙ̀ⲡⲕⲁϩⲓ.</td>
      <td><span style="color:#b00e23">(22)</span> Thus saith the Lord, Behold,
      a people comes from the north, and nations shall be stirred up from the
      end of the earth.</td>
      <td><span style="color:#b00e23">(22)</span> τάδε λέγει κύριος Ἰδοὺ λαὸς
      ἔρχεται ἀπὸ βορρᾶ, καὶ ἔθνη ἐξεγερθήσεται ἀπ’ ἐσχάτου τῆς γῆς·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲉⲩⲉ̀ⲁⲙⲁϩⲓ ⲛ̀ⲟⲩⲫⲓϯ ⲛⲉⲙ
      ⲟⲩⲛⲁⲩⲓ ϥⲛⲁϣⲧ ⲟⲩⲟϩ ⲛ̀ⲛⲉϥⲛⲁⲓ. ⲧⲉϥⲥⲙⲏ ⲙ̀ⲫⲣⲏϯ ⲙ̀ⲫⲓⲟⲙ ⲉϥϩⲓϫⲟⲗ ⲛ̀ϩⲣⲏⲓ ϩⲓϫⲉⲛ
      ϩⲁⲛϩⲑⲱⲣ. ⲛⲉⲙ ϩⲁⲛϩⲁⲣⲙⲁ. ⲉϥⲉ̀ⲥⲟⲃϯ ⲉ̀ⲡⲡⲟⲗⲉⲙⲟⲥ ⲙ̀ⲫⲣⲏϯ ⲛ̀ⲟⲩⲭⲣⲱⲙ ⲟⲩⲃⲏ ⲧϣⲉⲣⲓ
      ⲛ̀ⲥⲓⲱⲛ.</td>
      <td><span style="color:#b00e23">(23)</span> They shall lay hold on bow
      and spear; the people is fierce, and will have no mercy; their voice is
      as the roaring sea; they shall array themselves for war against thee as
      fire on horses and chariots, O daughter of Sion.</td>
      <td><span style="color:#b00e23">(23)</span> τόξον καὶ ζιβύνην
      κρατήσουσιν, ἰταµός ἐστιν καὶ οὐκ ἐλεήσει, φωνὴ αὐτοῦ ὡς θάλασσα
      κυµαίνουσα, ἐφ’ ἵπποις καὶ ἅρµασιν παρατάξεται ὡς πῦρ εἰς πόλεµον πρὸς
      σέ, θύγατερ Σιων.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲁⲛⲥⲱⲧⲉⲙ ⲉ̀ⲧⲟⲩⲥⲙⲏ ⲁⲩⲃⲱⲗ
      ⲉ̀ⲃⲟⲗ ⲛ̀ϫⲉ ⲛⲉⲛϫⲓϫ. ⲟⲩϩⲟϫϩⲉϫ ⲁϥⲁⲙⲟⲛⲓ ⲙ̀ⲙⲟⲛ. ϩⲁⲛⲛⲁⲕϩⲓ ⲙ̀ⲫⲣⲏϯ ⲛ̀ⲑⲏ
      ⲉⲑⲛⲁⲙⲓⲥⲓ</td>
      <td><span style="color:#b00e23">(24)</span> We have heard the report of
      them: our hands are weakened: anguish has seized us, the pangs as of a
      woman in travail.</td>
      <td><span style="color:#b00e23">(24)</span> ἠκούσαµεν τὴν ἀκοὴν αὐτῶν,
      παρελύθησαν αἱ χεῖρες ἡµῶν, θλῖψις κατέσχεν ἡµᾶς, ὠδῖνες ὡς
      τικτούσης.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲙ̀ⲡⲉⲣϣⲉ ⲛⲱⲧⲉⲛ ⲉ̀ⲃⲟⲗ ⲉⲧⲕⲟⲓ.
      ⲟⲩⲟϩ ⲙ̀ⲡⲉⲣⲙⲟϣⲓ ϩⲓ ⲛⲓⲙⲱⲓⲧ ϫⲉ ⲧⲥⲏϥⲓ ⲛ̀ⲧⲉ ⲛⲓⲉⲑⲛⲟⲥ ⲕⲱϯ ⲉ̀ⲣⲱⲧⲉⲛ.</td>
      <td><span style="color:#b00e23">(25)</span> Go not forth into the field,
      and walk not in the ways; for the sword of the enemy lingers round
      about.</td>
      <td><span style="color:#b00e23">(25)</span> µὴ ἐκπορεύεσθε εἰς ἀγρὸν καὶ
      ἐν ταῖς ὁδοῖς µὴ βαδίζετε, ὅτι ῥοµφαία τῶν ἐχθρῶν παροικεῖ κυκλόθεν.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲧϣⲉⲣⲓ ⲙ̀ⲡⲁⲗⲁⲟⲥ ⲙⲟⲣϯ ⲛ̀ⲟⲩⲥⲟⲕ
      ⲟⲩⲟϩ ⲙⲁⲧⲁⲗⲉ ⲕⲉⲣⲙⲓ ⲉ̀ϫⲱ ⲙ̀ⲫⲣⲏϯ ⲛ̀ⲟⲩϩⲏⲃⲓ ⲛ̀ⲧⲉ ⲟⲩⲙⲉⲛⲣⲓⲧ. ⲁⲣⲓⲟⲩⲓ ⲛ̀ⲟⲩⲛⲉϩⲡⲓ
      ⲉϥⲙⲟⲕϩ ϫⲉ ⲛ̀ⲟⲩϩⲟϯ ϧⲉⲛ ⲟⲩϩⲟϯ. ⲉⲥⲉ̀ⲓ̀ ⲛ̀ϫⲉ ⲟⲩⲧⲁⲗⲉⲡⲱⲣⲓⲁ ⲉ̀ϫⲉⲛ ⲑⲏⲛⲟⲩ.</td>
      <td><span style="color:#b00e23">(26)</span> O daughter of my people, gird
      thyself with sackcloth: sprinkle thyself with ashes; make for thyself
      pitiable lamentation, as the mourning for a beloved son: for misery will
      come suddenly upon you.</td>
      <td><span style="color:#b00e23">(26)</span> θύγατερ λαοῦ µου, περίζωσαι
      σάκκον, κατάπασαι ἐν σποδῷ, πένθος ἀγαπητοῦ ποίησαι σεαυτῇ, κοπετὸν
      οἰκτρόν, ὅτι ἐξαίφνης ἥξει ταλαιπωρία ἐφ’ ὑµᾶς.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲁⲓⲧⲏⲓⲕ ⲛ̀ⲟⲩⲣⲉϥⲉⲣⲇⲟⲕⲓⲙⲁⲍⲓⲛ
      ϧⲉⲛ ⲛⲓⲗⲁⲟⲥ. ⲉⲧⲁⲩⲉⲣⲇⲟⲕⲓⲙⲁⲍⲓⲛ ⲙ̀ⲙⲱⲟⲩ. ⲟⲩⲟϩ ⲉⲕⲉ̀ⲥⲟⲩⲱⲛⲧ ⲉ̀ⲡϫⲓⲛⲑⲣⲁⲉⲣⲇⲟⲕⲓⲙⲁⲍⲓⲛ
      ⲙ̀ⲡⲟⲩⲙⲱⲓⲧ.</td>
      <td><span style="color:#b00e23">(27)</span> I have caused thee to be
      tried among tried nations, and thou shalt know me when I have tried their
      way.</td>
      <td><span style="color:#b00e23">(27)</span> δοκιµαστὴν δέδωκά σε ἐν λαοῖς
      δεδοκιµασµένοις, καὶ γνώσῃ µε ἐν τῷ δοκιµάσαι µε τὴν ὁδὸν αὐτῶν·</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲟⲩⲟⲛ ⲛⲓⲃⲉⲛ ϩⲁⲛⲁⲧⲥⲱⲧⲉⲙ ⲛⲉ.
      ⲉⲩⲙⲟϣⲓ ⲉⲩⲕⲟⲗϫ ⲟⲩϩⲟⲙⲧ ⲛⲉⲙ ⲟⲩⲃⲉⲛⲓⲡⲓ ⲧⲏⲣⲟⲩ ⲛⲉ ⲉⲩⲧⲁⲕⲏⲟⲩⲧ.</td>
      <td><span style="color:#b00e23">(28)</span> They are all disobedient,
      walking perversely: they are brass and iron; they are all corrupted.</td>
      <td><span style="color:#b00e23">(28)</span> πάντες ἀνήκοοι, πορευόµενοι
      σκολιῶς, χαλκὸς καὶ σίδηρος, πάντες διεφθαρµένοι εἰσίν.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲁϥⲙⲟⲩⲛⲕ ⲛ̀ϫⲉ ⲡⲓⲣⲉϥⲛⲓϥⲓ
      ⲉ̀ⲃⲟⲗ ϩⲁ ⲡⲭⲣⲱⲙ. ⲁϥⲙⲟⲩⲛⲕ ⲛ̀ϫⲉ ⲡⲓⲧⲁⲧϩ ϧⲉⲛ ⲟⲩⲡⲉⲧϣⲟⲩⲓⲧ ⲉϥⲙⲉⲛⲕ ϩⲁⲧ ⲛ̀ϫⲉ
      ⲡⲓⲣⲉϥⲙⲉⲛⲕ ϩⲁⲧ. ⲙ̀ⲡⲉϥϯⲟⲩⲱ ⲉ̀ⲃⲟⲗ ⲛ̀ϫⲉ ⲡⲟⲩⲡⲉⲧϩⲱⲟⲩ</td>
      <td><span style="color:#b00e23">(29)</span> The bellows have failed from
      the fire, the lead has failed: the silversmith works at his trade in
      vain; their wickedness is not consumed.</td>
      <td><span style="color:#b00e23">(29)</span> ἐξέλιπεν φυσητὴρ ἀπὸ πυρός,
      ἐξέλιπεν µόλιβος· εἰς κενὸν ἀργυροκόπος ἀργυροκοπεῖ, πονηρία αὐτῶν οὐκ
      ἐτάκη.</td>
    </tr>

    <tr>
      <td><span style="color:#b00e23">(ⲗ̅)</span> ⲙⲟⲩϯ ⲉ̀ⲣⲱⲟⲩ ϫⲉ ⲡⲓϩⲁⲧ ⲉⲧϣⲟϣϥ
      ϫⲉ ⲡϭ̅ⲥ̅ ⲁϥⲧⲁⲥⲑⲱⲟⲩ ⲉ̀ⲃⲟⲗ.</td>
      <td><span style="color:#b00e23">(30)</span> Call ye them reprobate
      silver, because the Lord has rejected them.</td>
      <td><span style="color:#b00e23">(30)</span> ἀργύριον ἀποδεδοκιµασµένον
      καλέσατε αὐτούς, ὅτι ἀπεδοκίµασεν αὐτοὺς κύριος.</td>
    </tr>
  </table>
</body>
</html>
