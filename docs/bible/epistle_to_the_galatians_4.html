<!DOCTYPE html>
<html>
<head>
  <title>Epistle to the Galatians</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="epistle_to_the_galatians_5.html" rel="next">
  <link href="epistle_to_the_galatians_3.html" rel="prev">
  <script src="main.js" type="module"></script>
</head>
<body class="chapter">
  <h4 id="epistle_to_the_galatians_4" class="title">Epistle to the Galatians
  4</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ϯϫⲱ
      ⲙ̀ⲙⲟⲥ ϫⲉ ⲉⲫⲟⲥⲟⲛ ⲭⲣⲟⲛⲟⲛ ⲉ̀ⲡⲓⲕⲗⲏⲣⲟⲛⲟⲙⲟⲥ ⲟⲩⲕⲟⲩϫⲓ ⲛ̀ⲁⲗⲟⲩ ⲡⲉ ⲙ̀ⲙⲟⲛ ϩⲗⲓ ⲛ̀ϣⲓⲃϯ
      ⲙ̀ⲙⲟϥ ⲛⲉⲙ ⲟⲩⲃⲱⲕ ⲉϥⲟⲓ ⲙ̀ϭ̅ⲥ̅ ⲉ̀ⲉⲛⲭⲁⲓ ⲛⲓⲃⲉⲛ</td>
      <td class="language Sahidic"><span style="color:#b00e23">(ⲁ︦)</span> ϯϫⲱ
      ⲇⲉ ⲙ̅ⲙⲟⲥ ϫⲉ ⲉⲡϩⲟⲥⲟⲛ ⲡⲉⲩⲟⲉⲓϣ ⲡⲉⲕⲗⲏⲣⲟⲛⲟⲙⲟⲥ ⲟⲩⲕⲟⲩⲓ ⲡⲉ. ⲛϥ̅ϣⲟⲃⲉ ⲗⲁⲁⲩ ⲁⲛ
      ⲉⲩϩⲙ̅ϩⲁⲗ. ⲉⲡϫⲟⲉⲓⲥ ⲛ̅ⲛ̅ⲕⲁ ⲛⲓⲙ ⲡⲉ.</td>
      <td class="language English"><span style="color:#b00e23">(1)</span> I say
      that as long as the heir is a little child there is not any difference
      between him and a servant, though he be (lit. being) lord of all
      things.</td>
      <td class="language Greek"><span style="color:#b00e23">(1)</span> Λέγω
      δέ, ἐφʼ ὅσον χρόνον ὁ κληρονόμος νήπιός ἐστιν, οὐδὲν
      διαφέρει δούλου κύριος πάντων ὤν,</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲁⲗⲗⲁ ⲁϥⲭⲏ ϧⲁ ϩⲁⲛⲉⲡⲓⲧⲣⲟⲡⲟⲥ ⲛⲉⲙ ϩⲁⲛⲟⲓⲕⲟⲛⲟⲙⲟⲥ ϣⲁ ϯⲛⲉⲓ ⲛ̀ⲧⲉ ⲡⲉϥⲓⲱⲧ</td>
      <td class="language Sahidic"><span style="color:#b00e23">(ⲃ︦)</span> ⲁⲗⲗⲁ
      ϥϣⲟⲟⲡ ϩⲁ ϩⲉⲛⲉⲡⲓⲧⲣⲟⲡⲟⲥ. ⲙⲛ̅ ϩⲉⲛⲟⲓⲕⲟⲛⲟⲙⲟⲥ ϣⲁⲧⲉ ⲡⲣⲟⲑⲉⲥⲙⲓⲁ ⲙ̅ⲡⲉⲓⲱⲧ</td>
      <td class="language English"><span style="color:#b00e23">(2)</span> But
      he was under guardians and stewards unto the term of his father.</td>
      <td class="language Greek"><span style="color:#b00e23">(2)</span> ἀλλὰ
      ὑπὸ ἐπιτρόπους ἐστὶ καὶ οἰκονόμους ἄχρι τῆς προθεσμίας τοῦ
      πατρός.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲡⲁⲓⲣⲏϯ ⲁ̀ⲛⲟⲛ ϩⲱⲛ ϩⲟⲧⲉ ⲉⲛⲟⲓ ⲛ̀ⲁⲗⲟⲩ ⲛⲁⲛⲭⲏ ϧⲁ ⲛⲓⲥⲧⲟⲓⲭⲓⲟⲛ ⲛ̀ⲧⲉ ⲡⲓⲕⲟⲥⲙⲟⲥ ⲉⲛⲟⲓ
      ⲙ̀ⲃⲱⲕ ⲛⲱⲟⲩ</td>
      <td class="language Sahidic"><span style="color:#b00e23">(ⲅ︦)</span> ⲧⲁⲓ
      ϩⲱⲱⲛ ⲧⲉ ⲧⲉⲛϩⲉ ⲙ̅ⲡⲉ ⲟⲩⲟⲉⲓϣ ⲉⲛⲟ ⲛ̅ⲕⲟⲩⲓ ⲛⲉⲛϣⲟⲟⲡ ϩⲁ ⲛⲉⲥⲧⲟⲓⲭⲓⲟⲛ ⲙ̅ⲡⲕⲟⲥⲙⲟⲥ ⲉⲛⲟ
      ⲛ̅ϩⲙ̅ϩⲁⲗ:</td>
      <td class="language English"><span style="color:#b00e23">(3)</span> Thus
      we also, when we were children, were being under the elements of the
      world, being servants to them:</td>
      <td class="language Greek"><span style="color:#b00e23">(3)</span> οὕτως
      καὶ ἡμεῖς, ὅτε ἦμεν νήπιοι, ὑπὸ τὰ στοιχεῖα τοῦ κόσμου
      ἤμεθα δεδουλωμένοι·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ϩⲟⲧⲉ ⲇⲉ ⲉⲧⲁϥⲓ̀ ⲛ̀ϫⲉ ⲫⲙⲟϩ ⲛ̀ⲧⲉ ⲡⲓⲥⲏⲟⲩ ⲁ ⲫϯ ⲟⲩⲱⲣⲡ ⲙ̀ⲡⲉϥϣⲏⲣⲓ ⲉ̀ⲁϥϣⲱⲡⲓ ϧⲁ
      ⲟⲩⲥϩⲓⲙⲓ ⲉ̀ⲁϥϣⲱⲡⲓ ϧⲁ ⲡⲓⲛⲟⲙⲟⲥ</td>
      <td class="language Sahidic"><span style="color:#b00e23">(ⲇ︦)</span>
      ⲛ̅ⲧⲉⲣⲉ ⲡϫⲱⲕ ⲇⲉ ⲙ̅ⲡⲉⲩⲟⲉⲓϣ ⲉⲓ ⲁ ⲡⲛⲟⲩⲧⲉ ⲧⲛ̅ⲛⲟⲟⲩ ⲙ̅ⲡⲉϥϣⲏⲣⲉ ⲉⲁϥϣⲱⲡⲉ ⲉⲃⲟⲗ ϩⲛ̅
      ⲟⲩⲥϩⲓⲙⲉ. ⲁϥϣⲱⲡⲉ ϩⲁ ⲡⲛⲟⲙⲟⲥ.</td>
      <td class="language English"><span style="color:#b00e23">(4)</span> but
      when (the) fulness of the time came, God sent his Son, having become
      under a woman, having become under the law,</td>
      <td class="language Greek"><span style="color:#b00e23">(4)</span> ὅτε
      δὲ ἦλθεν τὸ πλήρωμα τοῦ χρόνου, ἐξαπέστειλεν ὁ θεὸς τὸν
      υἱὸν αὐτοῦ, γενόμενον ἐκ γυναικός, γενόμενον ὑπὸ νόμον,</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϩⲓⲛⲁ ⲛ̀ⲧⲉϥϣⲏⲡ ⲛⲏ ⲉⲧϧⲁ ⲡⲓⲛⲟⲙⲟⲥ ϩⲓⲛⲁ ⲛ̀ⲧⲉⲛϭⲓ ⲛ̀ϯⲙⲉⲧϣⲏⲣⲓ</td>
      <td class="language Sahidic"><span style="color:#b00e23">(ⲉ︦)</span> ϫⲉ
      ⲉϥⲉϣⲱⲡ ⲛ̅ⲛⲉⲧϩⲁ ⲡⲛⲟⲙⲟⲥ ϫⲉⲕⲁⲁⲥ ⲉⲛⲉϫⲓ ⲛ̅ⲧⲙⲛ̅ⲧϣⲏⲣⲉ.</td>
      <td class="language English"><span style="color:#b00e23">(5)</span> that
      he might buy them who are under the law, that we might receive the
      sonship.</td>
      <td class="language Greek"><span style="color:#b00e23">(5)</span> ἵνα
      τοὺς ὑπὸ νόμον ἐξαγοράσῃ, ἵνα τὴν υἱοθεσίαν
      ἀπολάβωμεν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ⲟⲧⲓ
      ⲇⲉ ϫⲉ ⲛ̀ⲑⲱⲧⲉⲛ ϩⲁⲛϣⲏⲣⲓ ⲁ ⲫϯ ⲧⲁⲟⲩⲟ ⲙ̀ⲡⲓⲡⲛ̅ⲁ̅ ⲛ̀ⲧⲉ ⲡⲉϥϣⲏⲣⲓ ⲉ̀ϧⲣⲏⲓ ⲉ̀ⲛⲉⲧⲉⲛϩⲏⲧ
      ⲉϥⲱϣ ⲉ̀ⲃⲟⲗ ϫⲉ ⲁⲃⲃⲁ ⲫⲓⲱⲧ</td>
      <td class="language Sahidic"><span style="color:#b00e23">(ⲋ︦)</span> ϫⲉ
      ⲛ̅ⲧⲉⲧⲛ̅ⲛ̅ϣⲏⲣⲉ ⲇⲉ ⲙ̅ⲡⲛⲟⲩⲧⲉ. ⲁϥⲧⲛ̅ⲛⲟⲟⲩ ⲙ̅ⲡⲉⲡⲛ̅ⲁ̅ ⲙ̅ⲡⲉϥϣⲏⲣⲉ ⲉϩⲣⲁⲓ ⲉⲛⲉⲛϩⲏⲧ
      ⲉϥⲱϣ ⲉⲃⲟⲗ ϫⲉ ⲁⲃⲃⲁ ⲡⲉⲓⲱⲧ.</td>
      <td class="language English"><span style="color:#b00e23">(6)</span> But
      because ye (are) sons, God sent the spirit of his Son into your hearts,
      crying out: ‘Abba, (the) Father.'</td>
      <td class="language Greek"><span style="color:#b00e23">(6)</span> ὅτι
      δέ ἐστε υἱοί, ἐξαπέστειλεν ὁ θεὸς τὸ πνεῦμα τοῦ υἱοῦ αὐτοῦ
      εἰς τὰς καρδίας ἡμῶν, κρᾶζον· Αββα ὁ πατήρ.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ϩⲱⲥⲧⲉ ⲛ̀ⲑⲟⲕ ⲟⲩⲃⲱⲕ ⲁⲛ ϫⲉ ⲁⲗⲗⲁ ⲟⲩϣⲏⲣⲓ ⲓⲥϫⲉ ⲇⲉ ⲟⲩϣⲏⲣⲓ ⲓⲉ ⲟⲩⲕⲗⲏⲣⲟⲛⲟⲙⲟⲥ ⲟⲛ
      ⲉ̀ⲃⲟⲗ ϩⲓⲧⲉⲛ ⲫϯ</td>
      <td class="language Sahidic"><span style="color:#b00e23">(ⲍ︦)</span>
      ϩⲱⲥⲧⲉ ϭⲉ ⲛ̅ⲧⲕ̅ ⲟⲩϩⲙ̅ϩⲁⲗ ⲁⲛ. ⲁⲗⲗⲁ ⲛ̅ⲧⲕ̅ ⲟⲩϣⲏⲣⲉ ⲉϣϫⲉ ⲛ̅ⲧⲕ̅ ⲟⲩϣⲏⲣⲉ ⲇⲉ ⲉⲓⲉ
      ⲛ̅ⲧⲕ̅ ⲟⲩⲕⲗⲏⲣⲟⲛⲟⲙⲟⲥ ⲉⲃⲟⲗ ϩⲓⲧⲙ̅ ⲡⲉⲭ̅ⲥ̅.</td>
      <td class="language English"><span style="color:#b00e23">(7)</span>
      Wherefore thou (art) no more a servant, but a son; but if a son, then an
      heir also through God.</td>
      <td class="language Greek"><span style="color:#b00e23">(7)</span> ὥστε
      οὐκέτι εἶ δοῦλος ἀλλὰ υἱός· εἰ δὲ υἱός, καὶ κληρονόμος
      διὰ θεοῦ.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁⲗⲗⲁ ⲙ̀ⲡⲓⲥⲏⲟⲩ ⲙⲉⲛ ⲉⲧⲉⲙ̀ⲙⲁⲩ ⲛ̀ⲧⲉⲧⲉⲛⲥⲱⲟⲩⲛ ⲙ̀ⲫϯ ⲁⲛ ⲁⲧⲉⲧⲉⲛⲉⲣⲃⲱⲕ ⲛ̀ⲛⲏ ⲫⲩⲥⲓ ⲉⲧⲉ
      ϩⲁⲛⲛⲟⲩϯ ⲁⲛ ⲛⲉ</td>
      <td class="language Sahidic"><span style="color:#b00e23">(ⲏ︦)</span> ⲁⲗⲗⲁ
      ⲙ̅ⲡⲓⲟⲩⲟⲉⲓϣ ⲙⲉⲛ ⲉⲛⲧⲉⲧⲛ̅ⲥⲟⲟⲩⲛ ⲁⲛ ⲙ̅ⲡⲛⲟⲩⲧⲉ ⲁⲧⲉⲧⲛ̅ⲣ̅ϩⲙ̅ϩⲁⲗ ⲫⲩⲥⲓ ⲛ̅ⲛⲉⲧⲉ
      ⲛ̅ϩⲉⲛⲛⲟⲩⲧⲉ ⲁⲛ ⲛⲉ.</td>
      <td class="language English"><span style="color:#b00e23">(8)</span> But
      at that time indeed not knowing God, ye were servants to them by nature
      who are not gods:</td>
      <td class="language Greek"><span style="color:#b00e23">(8)</span> Ἀλλὰ
      τότε μὲν οὐκ εἰδότες θεὸν ἐδουλεύσατε τοῖς φύσει μὴ οὖσι
      θεοῖς·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ϯⲛⲟⲩ ⲇⲉ ⲁⲧⲉⲧⲉⲛⲥⲟⲩⲉⲛ ⲫϯ ⲙⲁⲗⲗⲟⲛ ⲇⲉ ⲁ ⲫϯ ⲥⲟⲩⲉⲛ ⲑⲏⲛⲟⲩ ⲡⲱⲥ ⲧⲉⲧⲉⲛⲕⲱϯ ⲙ̀ⲙⲱⲧⲉⲛ ⲟⲛ
      ⲉ̀ϧⲣⲏⲓ ⲉ̀ⲛⲓϫⲱⲃ ⲟⲩⲟϩ ⲛ̀ϩⲏⲕⲓ ⲛ̀ⲥⲧⲟⲓⲭⲓⲟⲛ ⲛⲏ ⲉⲧⲉⲧⲉⲛⲟⲩⲱϣ ⲉ̀ⲉⲣⲃⲱⲕ ⲛⲱⲟⲩ
      ⲛ̀ⲕⲉⲥⲟⲡ</td>
      <td class="language Sahidic"><span style="color:#b00e23">(ⲑ︦)</span>
      ⲧⲉⲛⲟⲩ ⲇⲉ ⲁⲧⲉⲧⲛ̅ⲥⲟⲩⲛ ⲡⲛⲟⲩⲧⲉ. ⲛ̅ϩⲟⲩⲟ ⲇⲉ ⲁ ⲡⲛⲟⲩⲧⲉ ⲥⲟⲩⲛ ⲧⲏⲩⲧⲛ̅. ⲛ̅ⲁϣ ⲛ̅ϩⲉ
      ⲧⲉⲧⲛ̅ⲕⲱⲧⲉ ⲟⲛ ⲙ̅ⲙⲱⲧⲛ̅ ⲉⲛⲉⲥⲧⲟⲓⲭⲓⲟⲛ ⲛ̅ⲁⲧϭⲟⲙ ⲁⲩⲱ ⲛ̅ϩⲏⲕⲉ. ⲛⲁⲓ ⲟⲛ ⲉⲧⲉⲧⲛ̅ⲟⲩⲉϣⲣ̅
      ϩⲙ̅ϩⲁⲗ ⲛⲁⲩ ⲛ̅ⲕⲉⲥⲟⲡ.</td>
      <td class="language English"><span style="color:#b00e23">(9)</span> but
      now ye knew God, but rather God knew you; how return ye again into the
      feeble and poor elements to which ye wish to be servants another
      time?</td>
      <td class="language Greek"><span style="color:#b00e23">(9)</span> νῦν
      δὲ γνόντες θεόν, μᾶλλον δὲ γνωσθέντες ὑπὸ θεοῦ, πῶς
      ἐπιστρέφετε πάλιν ἐπὶ τὰ ἀσθενῆ καὶ πτωχὰ στοιχεῖα, οἷς
      πάλιν ἄνωθεν δουλεύειν θέλετε;</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲉ̀ⲁⲧⲉⲧⲉⲛϯϩⲑⲏⲧⲉⲛ ⲉ̀ϩⲁⲛⲉϩⲟⲟⲩ ⲛⲉⲙ ϩⲁⲛⲁⲃⲏⲧ ⲛⲉⲙ ϩⲁⲛⲥⲏⲟⲩ ⲛⲉⲙ ϩⲁⲛⲣⲟⲙⲡⲓ</td>
      <td class="language Sahidic"><span style="color:#b00e23">(ⲓ︦)</span>
      ⲧⲉⲧⲛ̅ⲡⲁⲣⲁⲧⲏⲣⲉⲓ ⲉϩⲉⲛϩⲟⲟⲩ. ⲙⲛ̅ ϩⲉⲛⲉⲃⲁⲧⲉ. ⲙⲛ̅ ϩⲉⲛⲟⲩⲟⲉⲓϣ ⲙⲛ̅ ϩⲉⲛⲣⲟⲙⲡⲉ.</td>
      <td class="language English"><span style="color:#b00e23">(10)</span>
      Having observed days and months and times and years;</td>
      <td class="language Greek"><span style="color:#b00e23">(10)</span>
      ἡμέρας παρατηρεῖσθε καὶ μῆνας καὶ καιροὺς καὶ ἐνιαυτούς.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ϯⲉⲣϩⲟϯ ϧⲁⲧⲉⲧⲉⲛϩⲏ ⲙⲏⲡⲱⲥ ⲉⲧⲁⲓϭⲓϧⲓⲥⲓ ⲉ̀ⲣⲱⲧⲉⲛ ϩⲓⲕⲏ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ϯⲣ̅ϩⲟⲧⲉ ϩⲏⲧ ⲧⲏⲩⲧⲛ̅ ϫⲉ ⲙⲏⲡⲱⲥ ⲁⲓϣⲡ̅ϩⲓⲥⲉ ⲉⲣⲱⲧⲛ̅ ⲉⲓⲕⲏ.</td>
      <td class="language English"><span style="color:#b00e23">(11)</span> I am
      afraid of you, lest by any means I toiled for you in vain.</td>
      <td class="language Greek"><span style="color:#b00e23">(11)</span>
      φοβοῦμαι ὑμᾶς μή πως εἰκῇ κεκοπίακα εἰς ὑμᾶς.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ϣⲱⲡⲓ ⲙ̀ⲡⲁⲣⲏϯ ϫⲉ ⲁ̀ⲛⲟⲕ ϩⲱ ⲙ̀ⲡⲉⲧⲉⲛⲣⲏϯ ⲛⲁⲥⲛⲏⲟⲩ ϯϯϩⲟ ⲉ̀ⲣⲱⲧⲉⲛ ⲙ̀ⲡⲉⲧⲉⲛϭⲓⲧ
      ⲛ̀ϫⲟⲛⲥ ⲛ̀ϩⲗⲓ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ϣⲱⲡⲉ ⲛ̅ⲧⲁϩⲉ ϫⲉ ⲁⲛⲟⲕ ϩⲱⲱⲧ ⲟⲛ ⲛ̅ⲧⲉⲧⲛ̅ϩⲉ: ⲛⲉⲥⲛⲏⲩ ϯⲥⲟⲡⲥ̅ ⲙ̅ⲙⲱⲧⲛ̅ ⲙ̅ⲡⲉⲧⲛ̅ϫⲓⲧ
      ⲗⲁⲁⲩ ⲛ̅ϭⲟⲛⲥ̅.</td>
      <td class="language English"><span style="color:#b00e23">(12)</span>
      Become as I (am), because I also (am) as ye (are). My brethren, I beseech
      you, ye did me not any wrong:</td>
      <td class="language Greek"><span style="color:#b00e23">(12)</span>
      Γίνεσθε ὡς ἐγώ, ὅτι κἀγὼ ὡς ὑμεῖς, ἀδελφοί, δέομαι ὑμῶν.
      οὐδέν με ἠδικήσατε·</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲧⲉⲧⲉⲛⲉⲙⲓ ⲇⲉ ϫⲉ ⲉⲑⲃⲉ ⲟⲩϣⲱⲛⲓ ⲛ̀ⲧⲉ ϯⲥⲁⲣⲝ ⲁⲓϩⲓϣⲉⲛⲛⲟⲩϥⲓ ⲛⲱⲧⲉⲛ ⲛ̀ϣⲟⲣⲡ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲧⲉⲧⲛ̅ⲥⲟⲟⲩⲛ ⲇⲉ ϫⲉ ⲉⲧⲃⲉ ⲧⲙⲛ̅ⲧⲁⲧϭⲟⲙ ⲛ̅ⲧⲥⲁⲣⲝ. ⲁⲓⲉⲩⲁⲅⲅⲉⲗⲓⲍⲉ ⲛⲏⲧⲛ̅ ⲙ̅ⲡϣⲟⲣⲡ̅
      ⲛ̅ⲥⲟⲡ.</td>
      <td class="language English"><span style="color:#b00e23">(13)</span> but
      ye know that because of a weakness of the flesh I preached good tidings
      to you at first:</td>
      <td class="language Greek"><span style="color:#b00e23">(13)</span>
      οἴδατε δὲ ὅτι διʼ ἀσθένειαν τῆς σαρκὸς εὐηγγελισάμην ὑμῖν
      τὸ πρότερον,</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲡⲉⲧⲉⲛⲡⲓⲣⲁⲥⲙⲟⲥ ⲉⲧⲭⲏ ϧⲉⲛ ⲧⲁⲥⲁⲣⲝ ⲙ̀ⲡⲉⲧⲉⲛϣⲟϣϥ ⲟⲩⲇⲉ ⲙ̀ⲡⲉⲧⲉⲛϩⲓⲑⲁϥ ⲛ̀ⲥⲱϥ
      ⲁⲗⲗⲁ ⲁⲣⲉⲧⲉⲛϣⲟⲡϥ ⲉ̀ⲣⲱⲧⲉⲛ ⲙ̀ⲫⲣⲏϯ ⲛ̀ⲟⲩⲁⲅⲅⲉⲗⲟⲥ ⲛ̀ⲧⲉ ⲫϯ ⲙ̀ⲫⲣⲏϯ ⲙ̀ⲡⲭ̅ⲥ̅
      ⲓⲏ̅ⲥ̅</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲁⲩⲱ ⲡⲁⲡⲓⲣⲁⲥⲙⲟⲥ ⲉⲧϩⲛ̅ ⲧⲁⲥⲣⲝ̅ ⲙ̅ⲡⲉⲧⲛ̅ⲥⲟϣϥϥ̅. ⲟⲩⲇⲉ ⲙ̅ⲡⲉⲧⲛ̅ⲃⲁⲃⲱⲱϥ. ⲁⲗⲗⲁ ⲛ̅ⲑⲉ
      ⲛ̅ⲟⲩⲁⲅⲅⲉⲗⲟⲥ. ⲛ̅ⲧⲉ ⲡⲛⲟⲩⲧⲉ. ⲁⲧⲉⲧⲛ̅ϣⲟⲡⲧ̅ ⲉⲣⲱⲧⲛ̅ ⲛ̅ⲑⲉ ⲙ̅ⲡⲉⲭ̅ⲥ̅ ⲓ̅ⲥ̅.</td>
      <td class="language English"><span style="color:#b00e23">(14)</span> and
      your temptation which is in my flesh ye despised not, nor reviled it; but
      ye received him as an angel of God, as Christ Jesus.</td>
      <td class="language Greek"><span style="color:#b00e23">(14)</span> καὶ
      τὸν πειρασμὸν ὑμῶν ἐν τῇ σαρκί μου οὐκ ἐξουθενήσατε οὐδὲ
      ἐξεπτύσατε, ἀλλὰ ὡς ἄγγελον θεοῦ ἐδέξασθέ με, ὡς Χριστὸν
      Ἰησοῦν.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲁϥⲑⲱⲛ ⲟⲩⲛ ⲡⲉⲧⲉⲛⲙⲁⲕⲁⲣⲓⲥⲙⲟⲥ ϯⲉⲣⲙⲉⲑⲣⲉ ⲅⲁⲣ ⲛⲱⲧⲉⲛ ϫⲉ ⲉⲛⲉ ⲟⲩⲟⲛϣ̀ϫⲟⲙ ⲙ̀ⲙⲱⲧⲉⲛ
      ⲉ̀ⲫⲉⲣⲕ ⲛⲉⲧⲉⲛⲃⲁⲗ ⲉ̀ⲃⲟⲗ ⲛⲁⲣⲉⲧⲉⲛⲛⲁⲧⲏⲓⲧⲟⲩ ⲛⲏⲓ ⲡⲉ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲉϥⲧⲱⲛ ϭⲉ ⲡⲉⲧⲛ̅ⲙⲁⲕⲁⲣⲓⲥⲙⲟⲥ. ϯⲣ̅ⲙⲛ̅ⲧⲣⲉ ⲅⲁⲣ ⲛⲏⲧⲛ̅ ϫⲉ ⲉⲛⲉ ⲟⲩⲛ̅ϣ̅ϭⲟⲙ ⲉϣϫⲡⲉ
      ⲁⲧⲉⲧⲛ̅ⲡⲣⲕ̅ ⲛⲉⲧⲛⲁⲗⲟⲟⲩ ⲉⲁⲧⲉⲧⲛ̅ⲧⲁⲁⲩ ⲛⲁⲓ.</td>
      <td class="language English"><span style="color:#b00e23">(15)</span>
      Where was then your felicitation? For I witness to you, that if it had
      been possible for you to pluck out your eyes, ye would have given them to
      me.</td>
      <td class="language Greek"><span style="color:#b00e23">(15)</span> ποῦ
      οὖν ὁ μακαρισμὸς ὑμῶν; μαρτυρῶ γὰρ ὑμῖν ὅτι εἰ δυνατὸν
      τοὺς ὀφθαλμοὺς ὑμῶν ἐξορύξαντες ἐδώκατέ μοι.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ϩⲱⲥⲧⲉ ⲁⲓⲉⲣϫⲁϫⲓ ⲉ̀ⲣⲱⲧⲉⲛ ϫⲉ ϯⲧⲁⲙⲟ ⲙ̀ⲙⲱⲧⲉⲛ ⲉ̀ⲑⲙⲏⲓ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ϩⲱⲥⲧⲉ ⲁⲓⲣ̅ϫⲁϫⲉ ⲉⲣⲱⲧⲛ̅ ϫⲉ ⲁⲓϫⲉ ⲧⲙⲉ ⲛⲏⲧⲛ̅.</td>
      <td class="language English"><span style="color:#b00e23">(16)</span>
      Wherefore I became enemy to you; because I show to you (the) truth.</td>
      <td class="language Greek"><span style="color:#b00e23">(16)</span> ὥστε
      ἐχθρὸς ὑμῶν γέγονα ἀληθεύων ὑμῖν;</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲥⲉⲭⲟϩ ⲉ̀ⲣⲱⲧⲉⲛ ⲛ̀ⲕⲁⲗⲱⲥ ⲁⲛ ⲁⲗⲗⲁ ⲉⲩⲟⲩⲱϣ ⲉ̀ϣⲑⲁⲙ ⲉ̀ⲣⲱⲧⲉⲛ ϩⲓⲛⲁ ⲛ̀ⲧⲉⲧⲉⲛⲭⲟϩ
      ⲉ̀ⲣⲱⲟⲩ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲥⲉⲕⲱϩ ⲉⲣⲱⲧⲛ̅ ⲕⲁⲗⲱⲥ ⲁⲛ. ⲁⲗⲗⲁ ⲉⲩⲟⲩⲱϣ ⲉⲣⲉⲕⲧ̅ ⲧⲏⲩⲧⲛ̅ ⲉⲃⲟⲗ ϫⲉ ⲉⲧⲉⲧⲛⲉⲕⲱϩ
      ⲉⲣⲟⲟⲩ.</td>
      <td class="language English"><span style="color:#b00e23">(17)</span> They
      are zealous unto you, not well; but wishing to shut you (out), that ye
      may be zealous unto them.</td>
      <td class="language Greek"><span style="color:#b00e23">(17)</span>
      ζηλοῦσιν ὑμᾶς οὐ καλῶς, ἀλλὰ ἐκκλεῖσαι ὑμᾶς θέλουσιν, ἵνα
      αὐτοὺς ζηλοῦτε.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲛⲁⲛⲉⲥ ⲇⲉ ⲉ̀ⲭⲟϩ ϧⲉⲛ ⲡⲓⲡⲉⲑⲛⲁⲛⲉϥ ⲛ̀ⲥⲏⲟⲩ ⲛⲓⲃⲉⲛ ⲟⲩⲟϩ ⲉⲓⲭⲏ ϧⲁⲧⲉⲛ ⲑⲏⲛⲟⲩ ⲙ̀ⲙⲁⲩⲁⲧϥ
      ⲁⲛ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲛⲁⲛⲟⲩⲥ ⲅⲁⲣ ⲉⲧⲣⲉⲩⲕⲱϩ ⲉⲣⲱⲧⲛ̅ ϩⲙ̅ ⲡⲡⲉⲧⲛⲁⲛⲟⲩϥ ⲛ̅ⲟⲩⲟⲉⲓϣ ⲛⲓⲙ. ⲁⲩⲱ ⲉⲉⲓ ϩⲁⲧⲉ
      ⲧⲏⲩⲧⲛ̅ ⲙ̅ⲙⲁⲧⲉ ⲁⲛ:</td>
      <td class="language English"><span style="color:#b00e23">(18)</span> But
      it is good to be zealous in the good always, and not only (when) I am
      with you.</td>
      <td class="language Greek"><span style="color:#b00e23">(18)</span> καλὸν
      δὲ ζηλοῦσθαι ἐν καλῷ πάντοτε, καὶ μὴ μόνον ἐν τῷ παρεῖναί
      με πρὸς ὑμᾶς,</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲛⲁϣⲏⲣⲓ ⲛⲁⲓ ⲉ̀ϯ ϯⲛⲁⲕϩⲓ ⲙ̀ⲙⲱⲟⲩ ⲛ̀ⲕⲉⲥⲟⲡ ϣⲁⲧⲉ ⲡⲭ̅ⲥ̅ ϭⲓⲙⲟⲣⲫⲏ ϧⲉⲛ ⲑⲏⲛⲟⲩ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲛⲁϣⲏⲣⲉ ⲛⲁⲓ ⲟⲛ ⲉϯϯⲛⲁⲁⲕⲉ ⲙ̅ⲙⲟⲟⲩ ϣⲁⲛⲧⲉ ⲡⲉⲭ̅ⲥ̅ ϫⲓⲙⲟⲣⲫⲏ ⲛ̅ϩⲏⲧ ⲧⲏⲩⲧⲛ̅.</td>
      <td class="language English"><span style="color:#b00e23">(19)</span> My
      children, they (lit. these) for whom I travail again, until Christ be
      formed in you,</td>
      <td class="language Greek"><span style="color:#b00e23">(19)</span> τέκνα
      μου, οὓς πάλιν ὠδίνω μέχρις οὗ μορφωθῇ Χριστὸς ἐν
      ὑμῖν·</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲛⲁⲓⲟⲩⲱϣ ⲇⲉ ⲉⲓ ϩⲁⲣⲱⲧⲉⲛ ϯⲛⲟⲩ ⲟⲩⲟϩ ⲉ̀ϣⲓⲃϯ ⲛ̀ⲧⲁⲥⲙⲏ ϫⲉ ϯϣⲟⲗϩ ⲛ̀ϩⲏⲧ ϧⲉⲛ
      ⲑⲏⲛⲟⲩ</td>
      <td class="language Sahidic"><span style="color:#b00e23">(ⲕ︦)</span>
      ⲛⲉⲓⲟⲩⲱϣ ⲇⲉ ⲉⲉⲓ ϣⲁⲣⲱⲧⲛ̅ ⲧⲉⲛⲟⲩ ⲧⲁϣⲓⲃⲉ ⲛ̅ⲧⲁⲥⲙⲏ. ϫⲉ ϯⲧⲥⲧⲏⲩ ⲉⲃⲟⲗ ⲛ̅ϩⲏⲧ
      ⲧⲏⲩⲧⲛ̅.</td>
      <td class="language English"><span style="color:#b00e23">(20)</span> but
      I was wishing to come to you now, and to change my voice; because I am
      doubtful about you.</td>
      <td class="language Greek"><span style="color:#b00e23">(20)</span>
      ἤθελον δὲ παρεῖναι πρὸς ὑμᾶς ἄρτι, καὶ ἀλλάξαι τὴν φωνήν
      μου, ὅτι ἀποροῦμαι ἐν ὑμῖν.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲁϫⲟⲥ ⲟⲩⲛ ⲛⲏⲓ ⲁⲧⲉⲧⲉⲛⲟⲩⲱϣ ⲉ̀ϣⲱⲡⲓ ϧⲁ ⲡⲓⲛⲟⲙⲟⲥ ⲛ̀ⲧⲉⲧⲉⲛⲥⲱⲟⲩⲛ ⲙ̀ⲡⲓⲛⲟⲙⲟⲥ ⲁⲛ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲁϫⲓⲥ ⲉⲣⲟⲓ ⲛⲉⲧⲟⲩⲱϣ ⲉϣⲱⲡⲉ ϩⲁ ⲡⲛⲟⲙⲟⲥ. ⲛ̅ⲧⲉⲧⲛ̅ⲱϣ ⲁⲛ ⲙ̅ⲡⲛⲟⲙⲟⲥ.</td>
      <td class="language English"><span style="color:#b00e23">(21)</span> Say
      then to me, ye who wish to be under the law--ye know not the law.</td>
      <td class="language Greek"><span style="color:#b00e23">(21)</span>
      Λέγετέ μοι, οἱ ὑπὸ νόμον θέλοντες εἶναι, τὸν νόμον οὐκ
      ἀκούετε;</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲥⲥϧⲏⲟⲩⲧ ⲅⲁⲣ ϫⲉ ⲁⲃⲣⲁⲁⲙ ⲁϥϫⲫⲉ ϣⲏⲣⲓ ⲃ̅ ⲟⲩⲁⲓ ⲉ̀ⲃⲟⲗ ϧⲉⲛ ϯⲃⲱⲕⲓ ⲛⲉⲙ ⲟⲩⲁⲓ ⲉ̀ⲃⲟⲗ
      ϧⲉⲛ ϯⲣⲉⲙϩⲏ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ϥⲥⲏϩ ⲅⲁⲣ ϫⲉ ⲁⲃⲣⲁϩⲁⲙ ⲁϥϫⲡⲉ ϣⲏⲣⲉ ⲥⲛⲁⲩ. ⲟⲩⲁ ⲉⲃⲟⲗ ϩⲛ̅ ⲧϩⲙ̅ϩⲁⲗ. ⲁⲩⲱ ⲟⲩⲁ ⲉⲃⲟⲗ
      ϩⲛ̅ ⲧⲣⲙ̅ϩⲏ.</td>
      <td class="language English"><span style="color:#b00e23">(22)</span> For
      it is written that Abraam begat two sons, one from the maidservant, and
      one from the free-(woman).</td>
      <td class="language Greek"><span style="color:#b00e23">(22)</span>
      γέγραπται γὰρ ὅτι Ἀβραὰμ δύο υἱοὺς ἔσχεν, ἕνα ἐκ τῆς
      παιδίσκης καὶ ἕνα ἐκ τῆς ἐλευθέρας·</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲁⲗⲗⲁ ⲡⲓⲉ̀ⲃⲟⲗ ⲙⲉⲛ ϧⲉⲛ ϯⲃⲱⲕⲓ ⲉⲧⲁⲩⲙⲁⲥϥ ⲕⲁⲧⲁ ⲥⲁⲣⲝ ⲡⲓⲉ̀ⲃⲟⲗ ⲇⲉ ϧⲉⲛ ϯⲣⲉⲙϩⲏ
      ⲟⲩⲉ̀ⲃⲟⲗ ϧⲉⲛ ⲟⲩⲉⲡⲁⲅⲅⲉⲗⲓⲁ ⲡⲉ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲁⲗⲗⲁ ⲡⲉⲃⲟⲗ ⲙⲉⲛ ϩⲛ̅ ⲧϩⲙ̅ϩⲁⲗ ⲛ̅ⲧⲁⲩϫⲡⲟϥ ⲕⲁⲧⲁ ⲥⲁⲣⲝ. ⲡⲉϫⲡⲟ ⲇⲉ ⲉⲃⲟⲗ ϩⲛ̅ ⲧⲣⲙ̅ϩⲏ
      ⲟⲩⲉⲃⲟⲗ ϩⲓⲧⲙ̅ ⲡⲉⲣⲏⲧ ⲡⲉ.</td>
      <td class="language English"><span style="color:#b00e23">(23)</span> But
      he indeed who was (lit. the) from the maidservant was born according to
      flesh; but he who was (lit. the) from the free(woman) is one from a
      promise,</td>
      <td class="language Greek"><span style="color:#b00e23">(23)</span> ἀλλʼ
      ὁ μὲν ἐκ τῆς παιδίσκης κατὰ σάρκα γεγέννηται, ὁ δὲ ἐκ τῆς
      ἐλευθέρας διʼ ἐπαγγελίας.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲉⲧⲉ ⲛⲁⲓ ⲛⲉ ⲉ̀ϣⲁⲩⲉⲣⲁⲗⲗⲏⲅⲟⲣⲓⲛ ⲙ̀ⲙⲱⲟⲩ ⲇⲓⲁⲑⲏⲕⲏ ⲃ̅ϯ ⲛⲉ ⲛⲁⲓ ⲟⲩⲓ ⲙⲉⲛ ⲉ̀ⲃⲟⲗ ϧⲉⲛ
      ⲡⲧⲱⲟⲩ ⲛ̀ⲥⲓⲛⲁ ⲉⲥⲙⲓⲥⲓ ⲉⲩⲙⲉⲧⲃⲱⲕ ⲉⲧⲉ ⲁⲅⲁⲣ ⲧⲉ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲛⲁⲓ ⲇⲉ ϩⲉⲛⲃⲱⲗ ⲛⲉ. ⲇⲓⲁⲑⲏⲕⲏ ⲅⲁⲣ ⲥⲛ̅ⲧⲉ ⲛⲉ. ⲟⲩⲉⲓ ⲙⲉⲛ ⲉⲃⲟⲗ ϩⲙ̅ ⲡⲧⲟⲟⲩ ⲛ̅ⲥⲓⲛⲁ
      ⲉⲥϫⲡⲟ ⲉⲩⲙⲛ̅ⲧϩⲙ̅ϩⲁⲗ ⲉⲧⲉ ⲧⲁⲓ ⲧⲉ ⲁⲅⲁⲣ.</td>
      <td class="language English"><span style="color:#b00e23">(24)</span>
      which things contain an allegory; these are two covenants, one indeed
      from (the) mountain Sina bearing (children) unto [a] servitude, that is
      to say, Agar.</td>
      <td class="language Greek"><span style="color:#b00e23">(24)</span>
      ἅτινά ἐστιν ἀλληγορούμενα· αὗται γάρ εἰσιν δύο διαθῆκαι, μία
      μὲν ἀπὸ ὄρους Σινᾶ, εἰς δουλείαν γεννῶσα, ἥτις ἐστὶν
      Ἁγάρ,</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲁⲅⲁⲣ ⲇⲉ ⲡⲉ ⲡⲧⲱⲟⲩ ⲛ̀ⲥⲓⲛⲁ ⲉϥⲭⲏ ϧⲉⲛ ⲧⲁⲣⲁⲃⲓⲁ ⲁϥⲟⲓ ⲇⲉ ⲛ̀ϣⲫⲏⲣ ⲛ̀ϯⲙⲁϯ ⲛⲉⲙ
      ⲓⲗ̅ⲏ̅ⲙ̅ ⲛ̀ⲧⲉ ϯⲛⲟⲩ ⲥⲟⲓ ⲅⲁⲣ ⲙ̀ⲃⲱⲕⲓ ⲛⲉⲙ ⲛⲉⲥϣⲏⲣⲓ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲡⲧⲟⲟⲩ ⲇⲉ ⲛ̅ⲥⲓⲛⲁ ⲉϥϣⲟⲟⲡ ϩⲛ̅ ⲧⲁⲣⲁⲃⲓⲁ ϥϩⲏⲛ ⲇⲉ ⲉϩⲟⲩⲛ ⲉⲧⲉⲓϩⲓⲉⲣⲟⲩⲥⲁⲗⲏⲙ. ⲥⲟ ⲅⲁⲣ
      ⲛ̅ϩⲙ̅ϩⲁⲗ ⲙⲛ̅ ⲛⲉⲥϣⲏⲣⲉ:</td>
      <td class="language English"><span style="color:#b00e23">(25)</span> But
      Agar is (the) mountain Sina, being in (the) Arabia; but it was ranked
      along with present Jerusalem; for she is servant with her children.</td>
      <td class="language Greek"><span style="color:#b00e23">(25)</span> τὸ
      δὲ Ἁγὰρ Σινᾶ ὄρος ἐστὶν ἐν τῇ Ἀραβίᾳ, συστοιχεῖ δὲ τῇ
      νῦν Ἰερουσαλήμ, δουλεύει γὰρ μετὰ τῶν τέκνων αὐτῆς·</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲓⲗ̅ⲏ̅ⲙ̅ ⲇⲉ ⲉⲧⲉⲙ̀ⲡϣⲱⲓ ⲟⲩⲣⲉⲙϩⲏ ⲧⲉ ⲉⲧⲉ ⲧⲉⲛⲙⲁⲩ ⲧⲉ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲑⲓⲉⲣⲟⲩⲥⲁⲗⲏⲙ ⲇⲉ ⲛ̅ⲧⲡⲉ ⲟⲩⲣⲙ̅ϩⲏ ⲧⲉ ⲉⲧⲉ ⲧⲁⲓ ⲧⲉ ⲧⲉⲛⲙⲁⲁⲩ.</td>
      <td class="language English"><span style="color:#b00e23">(26)</span> But
      Jerusalem which is above is a freewoman, that is to say, our mother.</td>
      <td class="language Greek"><span style="color:#b00e23">(26)</span> ἡ δὲ
      ἄνω Ἰερουσαλὴμ ἐλευθέρα ἐστίν, ἥτις ἐστὶν μήτηρ ἡμῶν·</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲥⲥϧⲏⲟⲩⲧ ⲅⲁⲣ ϫⲉ ⲟⲩⲛⲟϥ ⲙ̀ⲙⲟ ϯⲁϭⲣⲏⲛ ⲑⲏ ⲉⲧⲉ ⲙ̀ⲡⲁⲥⲙⲓⲥⲓ ⲫⲱϫⲓ ⲟⲩⲟϩ ⲱϣ ⲉ̀ⲃⲟⲗ ⲑⲏ
      ⲉⲧⲉ ⲙ̀ⲡⲁⲥϯⲛⲁⲕϩⲓ ϫⲉ ⲛⲁϣⲉ ⲛⲓϣⲏⲣⲓ ⲛ̀ⲧⲉ ϯϣⲁϥⲏ ⲙⲁⲗⲗⲟⲛ ⲉ̀ϩⲟⲧⲉ ⲑⲏ ⲉⲧⲉ ⲟⲩⲟⲛⲧⲁⲥ
      ⲙ̀ⲡⲓϩⲁⲓ ⲙ̀ⲙⲁⲩ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ϥⲥⲏϩ ⲅⲁⲣ ϫⲉ ⲉⲩⲫⲣⲁⲛⲉ ⲧⲁϭⲣⲏⲛ ⲉⲧⲉⲙⲉⲥⲙⲓⲥⲉ ⲱϣ ⲉⲃⲟⲗ ⲛ̅ⲧⲉ ⲁϣⲕⲁⲕ ⲧⲉⲧⲉⲙⲉⲥϯⲛⲁⲁⲕⲉ.
      ϫⲉ ⲛⲁϣⲉ ⲛ̅ϣⲏⲣⲉ ⲛ̅ⲧⲉⲧⲉⲙⲛ̅ⲧⲥ̅ ϩⲁⲓ. ⲉϩⲟⲩⲉ ⲧⲉⲧⲉⲩⲛ̅ⲧⲥ̅ ⲡϩⲁⲓ:</td>
      <td class="language English"><span style="color:#b00e23">(27)</span> For
      it is written: 'Delight thyself, [the] barren woman, she who beareth not.
      Break forth and cry out, she who travaileth not; because many are the
      children of the desolate (woman), rather than (of) her who hath the
      husband.'</td>
      <td class="language Greek"><span style="color:#b00e23">(27)</span>
      γέγραπται γάρ· Εὐφράνθητι, στεῖρα ἡ οὐ τίκτουσα, ῥῆξον καὶ
      βόησον, ἡ οὐκ ὠδίνουσα· ὅτι πολλὰ τὰ τέκνα τῆς ἐρήμου
      μᾶλλον ἢ τῆς ἐχούσης τὸν ἄνδρα.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲁ̀ⲛⲟⲛ ⲇⲉ ⲛⲉⲛⲥⲛⲏⲟⲩ ⲕⲁⲧⲁ ⲓⲥⲁⲁⲕ ⲁ̀ⲛⲟⲛ ϩⲁⲛϣⲏⲣⲓ ⲛ̀ⲧⲉ ϯⲉⲡⲁⲅⲅⲉⲗⲓⲁ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲛ̅ⲧⲱⲧⲛ̅ ⲇⲉ ⲛⲉⲥⲛⲏⲩ ⲕⲁⲧⲁ ⲓⲥⲁⲁⲕ ⲛ̅ⲧⲉⲧⲛ̅ⲛ̅ϣⲏⲣⲉ ⲙ̅ⲡⲉⲣⲏⲧ</td>
      <td class="language English"><span style="color:#b00e23">(28)</span> But
      we, our brethren, according to Isaac, are children of the promise.</td>
      <td class="language Greek"><span style="color:#b00e23">(28)</span>
      ὑμεῖς δέ, ἀδελφοί, κατὰ Ἰσαὰκ ἐπαγγελίας τέκνα ἐστέ·</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲁⲗⲗⲁ ⲙ̀ⲫⲣⲏϯ ⲙ̀ⲡⲓⲥⲏⲟⲩ ⲉⲧⲧⲏ ⲛⲁⲣⲉ ⲡⲓⲙⲓⲥⲓ ⲕⲁⲧⲁ ⲥⲁⲣⲝ ϭⲟϫⲓ ⲛ̀ⲥⲁ ⲡⲓⲙⲓⲥⲓ ⲕⲁⲧⲁ
      ⲡⲓⲡⲛ̅ⲁ̅ ⲡⲁⲓⲣⲏϯ ⲟⲛ ϯⲛⲟⲩ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲁⲗⲗⲁ ⲛ̅ⲑⲉ ⲙ̅ⲡⲓⲟⲩⲟⲉⲓϣ ⲉⲛⲧⲁ ⲡⲉϫⲡⲟ ⲕⲁⲧⲁ ⲥⲁⲣⲝ̅ ⲡⲱⲧ ⲛ̅ⲥⲁ ⲡⲕⲁⲧⲁ ⲡⲛ̅ⲁ̅. ⲧⲁⲓ ⲟⲛ
      ⲧⲉⲛⲟⲩ ⲧⲉ ⲑⲉ.</td>
      <td class="language English"><span style="color:#b00e23">(29)</span> But
      as at that time he who was born according to flesh was persecuting him
      who was born according to the spirit, thus also now.</td>
      <td class="language Greek"><span style="color:#b00e23">(29)</span> ἀλλʼ
      ὥσπερ τότε ὁ κατὰ σάρκα γεννηθεὶς ἐδίωκε τὸν κατὰ πνεῦμα,
      οὕτως καὶ νῦν.</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲁⲗⲗⲁ ⲟⲩ ⲡⲉ ⲉⲧⲉ ϯⲅⲣⲁⲫⲏ ϫⲱ ⲙ̀ⲙⲟϥ ϩⲓⲟⲩⲓ ⲛ̀ⲧⲁⲓⲃⲱⲕⲓ ⲉ̀ⲃⲟⲗ ⲛⲉⲙ ⲡⲉⲥϣⲏⲣⲓ ⲛ̀ⲛⲉ
      ⲡϣⲏⲣⲓ ⲅⲁⲣ ⲛ̀ϯⲃⲱⲕⲓ ⲉⲣⲕⲗⲏⲣⲟⲛⲟⲙⲓⲛ ⲛⲉⲙ ⲡϣⲏⲣⲓ ⲛ̀ϯⲣⲉⲙϩⲉ</td>
      <td class="language Sahidic"><span style="color:#b00e23">(ⲗ︦)</span> ⲁⲗⲗⲁ
      ⲟⲩ ⲡⲉⲧⲉⲣⲉ ⲧⲉⲅⲣⲁⲫⲏ ϫⲱ ⲙ̅ⲙⲟϥ ϫⲉ ⲛⲟⲩϫⲉ ⲉⲃⲟⲗ ⲛ̅ϯϩⲙ̅ϩⲁⲗ ⲙⲛ̅ ⲡⲉⲥϣⲏⲣⲉ.
      ⲛ̅ⲛⲉϥⲕⲗⲏⲣⲟⲛⲟⲙⲓ ⲅⲁⲣ ⲛ̅ϭⲓ ⲡϣⲏⲣⲉ ⲛ̅ⲑⲙ̅ϩⲁⲗ. ⲙⲛ̅ ⲡϣⲏⲣⲉ ⲛ̅ⲧⲣⲙ̅ϩⲏ:</td>
      <td class="language English"><span style="color:#b00e23">(30)</span> But
      what is it which the Scripture saith? Cast out this maidservant and her
      son: for (the) son of the maidservant shall not inherit with (the) son of
      the free(woman).</td>
      <td class="language Greek"><span style="color:#b00e23">(30)</span> ἀλλὰ
      τί λέγει ἡ γραφή; Ἔκβαλε τὴν παιδίσκην καὶ τὸν υἱὸν αὐτῆς,
      οὐ γὰρ μὴ κληρονομήσει ὁ υἱὸς τῆς παιδίσκης μετὰ τοῦ υἱοῦ
      τῆς ἐλευθέρας.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲁ̀ⲛⲟⲛ ⲇⲉ ⲛⲉⲛⲥⲛⲏⲟⲩ ⲁ̀ⲛⲟⲛ ⲛⲉⲛϣⲏⲣⲓ ⲛ̀ϯⲃⲱⲕⲓ ⲁⲛ ⲁⲗⲗⲁ ϯⲣⲉⲙϩⲉ</td>
      <td class="language Sahidic"><span style="color:#b00e23">(ⲗ︦ⲁ︦)</span>
      ⲉⲧⲃⲉ ⲡⲁⲓ ϭⲉ ⲛⲉⲥⲛⲏⲩ ⲛ̅ⲁⲛⲟⲛ ⲛ̅ϣⲏⲣⲉ ⲛ̅ⲑⲙ̅ϩⲁⲗ ⲁⲛ. ⲁⲗⲗⲁ ⲁⲛⲟⲛ ⲛ̅ⲁⲧⲣⲙ̅ϩⲏ</td>
      <td class="language English"><span style="color:#b00e23">(31)</span> But
      we, our brethren, are not (the) children of the maidservant, but the
      free(woman).</td>
      <td class="language Greek"><span style="color:#b00e23">(31)</span> διό,
      ἀδελφοί, οὐκ ἐσμὲν παιδίσκης τέκνα ἀλλὰ τῆς ἐλευθέρας.</td>
    </tr>
  </table>
</body>
</html>
