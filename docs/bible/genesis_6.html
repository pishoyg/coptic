<!DOCTYPE html>
<html>
<head>
  <title>Genesis</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="genesis_7.html" rel="next">
  <link href="genesis_5.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="genesis6">Genesis 6</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲁⲥϣⲱⲡⲓ ⲉⲧⲁ ⲛⲓⲣⲱⲙⲓ ⲉⲣϩⲏⲧⲥ
      ⲛ̀ⲁϣⲁⲓ ϩⲓϫⲉⲛ ⲡⲓⲕⲁϩⲓ ⲟⲩⲟϩ ⲁⲩⲙⲓⲥⲓ ⲛⲱⲟⲩ ⲛ̀ϩⲁⲛϣⲉⲣⲓ</td>
      <td><span style="color:#b00e23">(1)</span> And it came to pass when men
      began to be numerous upon the earth, and daughters were born to
      them,</td>
      <td><span style="color:#b00e23">(1)</span> Καὶ ἐγένετο ἡνίκα ἤρξαντο οἱ
      ἄνθρωποι πολλοὶ γίνεσθαι ἐπὶ τῆς γῆς, καὶ θυγατέρες ἐγενήθησαν
      αὐτοῖς.</td>
    </tr>

    <tr>
      <td><span style="color:#b00e23">(ⲃ̅)</span> ⲉⲧⲁⲩⲛⲁⲩ ⲇⲉ ⲛ̀ϫⲉ ⲛⲓⲁⲅⲅⲉⲗⲟⲥ
      ⲛ̀ⲧⲉ ⲫϯ ⲉ̀ⲛⲓϣⲉⲣⲓ ⲛ̀ⲧⲉ ⲛⲓⲣⲱⲙⲓ ϫⲉ ⲛⲁⲛⲉⲩ ⲁⲩϭⲓⲥϩⲓⲙⲓ ⲛⲱⲟⲩ ⲉ̀ⲃⲟⲗ ϧⲉⲛ ⲛⲏ ⲧⲏⲣⲟⲩ
      ⲉⲧⲁⲩⲥⲟⲧⲡⲟⲩ</td>
      <td><span style="color:#b00e23">(2)</span> that the sons of God having
      seen the daughters of men that they were beautiful, took to themselves
      wives of all whom they chose.</td>
      <td><span style="color:#b00e23">(2)</span> ἰδόντες δὲ οἱ υἱοὶ τοῦ θεοῦ
      τὰς θυγατέρας τῶν ἀνθρώπων ὅτι καλαί εἰσιν, ἔλαβον ἑαυτοῖς γυναῖκας ἀπὸ
      πασῶν, ὧν ἐξελέξαντο.</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲡⲉϫⲉ ⲡϭ̅ⲥ̅ ⲫϯ ϫⲉ ⲛ̀ⲛⲉ
      ⲡⲁⲡⲛ̅ⲁ̅ ϣⲱⲡⲓ ϧⲉⲛ ⲛⲁⲓⲣⲱⲙⲓ ϣⲁ ⲉⲛⲉϩ ⲉ̀ⲫⲙⲁ ϫⲉ ⲁⲩⲉⲣⲥⲁⲣⲝ ⲉⲩⲉ̀ϣⲱⲡⲓ ⲇⲉ ⲛ̀ϫⲉ
      ⲛⲟⲩⲉϩⲟⲟⲩ ⲣ̅ⲕ̅ ⲛ̀ⲣⲟⲙⲡⲓ</td>
      <td><span style="color:#b00e23">(3)</span> And the Lord God said, My
      Spirit shall certainly not remain among these men for ever, because they
      are flesh, but their days shall be an hundred and twenty years.</td>
      <td><span style="color:#b00e23">(3)</span> καὶ εἶπεν κύριος ὁ θεός Οὐ μὴ
      καταμείνῃ τὸ πνεῦμά μου ἐν τοῖς ἀνθρώποις τούτοις εἰς τὸν αἰῶνα διὰ τὸ
      εἶναι αὐτοὺς σάρκας, ἔσονται δὲ αἱ ἡμέραι αὐτῶν ἑκατὸν εἴκοσι ἔτη.</td>
    </tr>

    <tr>
      <td><span style="color:#b00e23">(ⲇ̅)</span> ⲛⲓⲁⲫⲟⲫⲓ ⲇⲉ ⲛⲁⲩϣⲟⲡ ⲡⲉ ϩⲓϫⲉⲛ
      ⲡⲓⲕⲁϩⲓ ϧⲉⲛ ⲛⲓⲉϩⲟⲟⲩ ⲉⲧⲉⲙ̀ⲙⲁⲩ ⲟⲩⲟϩ ⲙⲉⲛⲉⲛⲥⲁ ⲛⲁⲓ ϩⲟⲧⲁⲛ ⲁⲩϣⲁⲛϣⲉ ⲛⲱⲟⲩ ⲛ̀ϫⲉ
      ⲛⲓϣⲏⲣⲓ ⲛ̀ⲧⲉ ⲫϯ ⲉ̀ϧⲟⲩⲛ ϧⲁ ⲛⲓϣⲉⲣⲓ ⲛⲧⲉ ⲛⲓⲣⲱⲙⲓ ⲟⲩⲟϩ ⲛⲉ ϣⲁⲩⲙⲓⲥⲓ ⲛⲱⲟⲩ ⲛⲁⲓ ⲛⲉ
      ⲛⲓⲁⲫⲟⲫⲓ ⲓⲥϫⲉⲛ ⲡⲉⲛⲉϩ ⲛⲓⲣⲱⲙⲓ ⲉⲧⲉ ϣⲁⲩⲫⲓⲣⲓ ⲉ̀ⲡⲟⲩⲣⲁⲛ</td>
      <td><span style="color:#b00e23">(4)</span> Now the giants were upon the
      earth in those days; and after that when the sons of God were wont to go
      in to the daughters of men, they bore children to them, those were the
      giants of old, the men of renown.</td>
      <td><span style="color:#b00e23">(4)</span> οἱ δὲ γίγαντες ἦσαν ἐπὶ τῆς
      γῆς ἐν ταῖς ἡμέραις ἐκείναις καὶ μετ᾽ ἐκεῖνο, ὡς ἂν εἰσεπορεύοντο οἱ υἱοὶ
      τοῦ θεοῦ πρὸς τὰς θυγατέρας τῶν ἀνθρώπων καὶ ἐγεννῶσαν ἑαυτοῖς· ἐκεῖνοι
      ἦσαν οἱ γίγαντες οἱ ἀπ᾽ αἰῶνος, οἱ ἄνθρωποι οἱ ὀνομαστοί.</td>
    </tr>

    <tr>
      <td><span style="color:#b00e23">(ⲉ̅)</span> ⲉⲧⲁϥⲛⲁⲩ ⲇⲉ ⲛ̀ϫⲉ ⲡϭ̅ⲥ̅ ⲫϯ
      ⲉ̀ⲛⲓⲕⲁⲕⲓⲁ ⲛ̀ⲧⲉ ⲛⲓⲣⲱⲙⲓ ϫⲉ ⲁⲩⲁϣⲁⲓ ϩⲓϫⲉⲛ ⲡⲓⲕⲁϩⲓ ⲟⲩⲟϩ ⲟⲩⲟⲛ ⲛⲓⲃⲉⲛ ϥⲣⲁⲕⲓ ϧⲉⲛ
      ⲡⲟⲩϩⲏⲧ ⲉ̀ⲙⲁϣⲱ ⲉ̀ϫⲉⲛ ⲡⲓⲡⲉⲧϩⲱⲟⲩ ⲛ̀ⲛⲟⲩⲉϩⲟⲟⲩ ⲧⲏⲣⲟⲩ</td>
      <td><span style="color:#b00e23">(5)</span> And the Lord God having seen
      that the wicked actions of men were multiplied upon the earth, and that
      every one in his heart was intently brooding over evil continually,</td>
      <td><span style="color:#b00e23">(5)</span> ᾿Ιδὼν δὲ κύριος ὁ θεὸς ὅτι
      ἐπληθύνθησαν αἱ κακίαι τῶν ἀνθρώπων ἐπὶ τῆς γῆς καὶ πᾶς τις διανοεῖται ἐν
      τῇ καρδίᾳ αὐτοῦ ἐπιμελῶς ἐπὶ τὰ πονηρὰ πάσας τὰς ἡμέρας,</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲁϥⲙⲟⲕⲙⲉⲕ ⲛ̀ϫⲉ ⲫϯ ϫⲉ
      ⲁϥⲑⲁⲙⲓⲟ ⲙ̀ⲡⲓⲣⲱⲙⲓ ϩⲓϫⲉⲛ ⲡⲓⲕⲁϩⲓ ⲟⲩⲟϩ ⲁϥⲙⲉⲩⲓ ⲛ̀ϫⲉ ⲫϯ</td>
      <td><span style="color:#b00e23">(6)</span> then God laid it to heart that
      he had made man upon the earth, and he pondered it deeply.</td>
      <td><span style="color:#b00e23">(6)</span> καὶ ἐνεθυμήθη ὁ θεὸς ὅτι
      ἐποίησεν τὸν ἄνθρωπον ἐπὶ τῆς γῆς, καὶ διενοήθη.</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲟϩ ⲡⲉϫⲁϥ ϫⲉ ⲉⲓⲉ̀ϥⲉⲧ ⲡⲓⲣⲱⲙⲓ
      ⲉ̀ⲃⲟⲗ ⲉⲧⲁⲓⲑⲁⲙⲓⲟϥ ⲉ̀ⲃⲟⲗ ϩⲁ ⲡϩⲟ ⲙ̀ⲡⲕⲁϩⲓ ⲓⲥϫⲉⲛ ⲟⲩⲣⲱⲙⲓ ϣⲁ ⲟⲩⲧⲉⲃⲛⲏ ⲛⲉⲙ ⲓⲥϫⲉⲛ
      ⲛⲓϭⲁⲧϥⲓ ϣⲁ ⲛⲓϩⲁⲗⲁϯ ⲛ̀ⲧⲉ ⲧⲫⲉ ϫⲉ ⲁⲓⲙⲃⲟⲛ ϫⲉ ⲁⲓⲑⲁⲙⲓⲱⲟⲩ</td>
      <td><span style="color:#b00e23">(7)</span> And God said, I will blot out
      man whom I have made from the face of the earth, even man with cattle,
      and reptiles with flying creatures of the sky, for I am grieved that I
      have made them.</td>
      <td><span style="color:#b00e23">(7)</span> καὶ εἶπεν ὁ θεός ᾿Απαλείψω τὸν
      ἄνθρωπον, ὃν ἐποίησα, ἀπὸ προσώπου τῆς γῆς ἀπὸ ἀνθρώπου ἕως κτήνους καὶ
      ἀπὸ ἑρπετῶν ἕως τῶν πετεινῶν τοῦ οὐρανοῦ, ὅτι ἐθυμώθην ὅτι ἐποίησα
      αὐτούς.</td>
    </tr>

    <tr>
      <td><span style="color:#b00e23">(ⲏ̅)</span> ⲛⲱⲉ ⲇⲉ ⲁϥϫⲓⲙⲓ ⲛ̀ⲟⲩϩⲙⲟⲧ
      ⲙ̀ⲡⲉⲙⲑⲟ ⲙ̀ⲡϭ̅ⲥ̅ ⲫϯ ⲛⲁⲓ ⲇⲉ ⲛⲉ ⲛⲓϫⲓⲛϫⲫⲟ ⲛ̀ⲧⲉ ⲛⲱⲉ</td>
      <td><span style="color:#b00e23">(8)</span> But Noe found grace before the
      Lord God.</td>
      <td><span style="color:#b00e23">(8)</span> Νωε δὲ εὗρεν χάριν ἐναντίον
      κυρίου τοῦ θεοῦ.</td>
    </tr>

    <tr>
      <td><span style="color:#b00e23">(ⲑ̅)</span> ⲛⲱⲉ ⲛⲉ ⲟⲩⲣⲱⲙⲓ ⲛ̀ⲑⲙⲏⲓ ⲡⲉ ⲉϥϫⲏⲕ
      ⲉ̀ⲃⲟⲗ ϧⲉⲛ ⲧⲉϥⲅⲉⲛⲉⲁ ⲁϥⲣⲁⲛⲁϥ ⲙ̀ⲫϯ ⲛ̀ϫⲉ ⲛⲱⲉ</td>
      <td><span style="color:#b00e23">(9)</span> And these are the generations
      of Noe. Noe was a just man; being perfect in his generation, Noe was
      well-pleasing to God.</td>
      <td><span style="color:#b00e23">(9)</span> Αὗται δὲ αἱ γενέσεις Νωε· Νωε
      ἄνθρωπος δίκαιος, τέλειος ὢν ἐν τῇ γενεᾷ αὐτοῦ· τῷ θεῷ εὐηρέστησεν
      Νωε.</td>
    </tr>

    <tr>
      <td><span style="color:#b00e23">(ⲓ̅)</span> ⲛⲱⲉ ⲇⲉ ⲁϥϫⲫⲉ ⲅ̅ ⲛϣⲏⲣⲓ ⲥⲏⲙ ⲭⲁⲙ
      ⲓⲁⲫⲉⲑ</td>
      <td><span style="color:#b00e23">(10)</span> And Noe begot three sons,
      Sem, Cham, Japheth.</td>
      <td><span style="color:#b00e23">(10)</span> ἐγέννησεν δὲ Νωε τρεῖς υἱούς,
      τὸν Σημ, τὸν Χαμ, τὸν Ιαφεθ.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲁ ⲡⲕⲁϩⲓ ⲇⲉ ⲥⲱϥ ⲙ̀ⲡⲉⲙⲑⲟ ⲙⲫϯ
      ⲟⲩⲟϩ ⲁ ⲡⲕⲁϩⲓ ⲙⲟϩ ⲛ̀ϭⲓⲛϫⲟⲛⲥ</td>
      <td><span style="color:#b00e23">(11)</span> But the earth was corrupted
      before God, and the earth was filled with iniquity.</td>
      <td><span style="color:#b00e23">(11)</span> ἐφθάρη δὲ ἡ γῆ ἐναντίον τοῦ
      θεοῦ, καὶ ἐπλήσθη ἡ γῆ ἀδικίας.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ⲁϥⲛⲁⲩ ⲛ̀ϫⲉ ⲡϭ̅ⲥ̅ ⲫϯ
      ⲉ̀ⲡⲓⲕⲁϩⲓ ⲟⲩⲟϩ ⲛⲁϥⲧⲁⲕⲏⲟⲩⲧ ⲡⲉ ϫⲉ ⲟⲩⲏⲓ ⲁ ⲥⲁⲣⲝ ⲛⲓⲃⲉⲛ ⲥⲱϥ ⲙ̀ⲡⲉϥⲙⲱⲓⲧ ϩⲓϫⲉⲛ
      ⲡⲓⲕⲁϩⲓ</td>
      <td><span style="color:#b00e23">(12)</span> And the Lord God saw the
      earth, and it was corrupted; because all flesh had corrupted its way upon
      the earth.</td>
      <td><span style="color:#b00e23">(12)</span> καὶ εἶδεν κύριος ὁ θεὸς τὴν
      γῆν, καὶ ἦν κατεφθαρμένη, ὅτι κατέφθειρεν πᾶσα σὰρξ τὴν ὁδὸν αὐτοῦ ἐπὶ
      τῆς γῆς.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲡⲉϫⲉ ⲫϯ ⲛ̀ⲛⲱⲉ ϫⲉ ⲡⲥⲏⲟⲩ
      ⲛ̀ⲣⲱⲙⲓ ⲛⲓⲃⲉⲛ ⲁϥⲓ̀ ⲙ̀ⲡⲁⲙⲑⲟ ϫⲉ ⲟⲩⲏⲓ ⲁ ⲡⲕⲁϩⲓ ⲙⲟϩ ⲛ̀ϭⲓⲛϫⲟⲛⲥ ⲉ̀ⲃⲟⲗ ⲙ̀ⲙⲱⲟⲩ ⲟⲩⲟϩ
      ϩⲏⲡⲡⲉ ⲁ̀ⲛⲟⲕ ϯⲛⲁⲧⲁⲕⲱⲟⲩ ⲛⲉⲙ ⲡⲓⲕⲁϩⲓ</td>
      <td><span style="color:#b00e23">(13)</span> And the Lord God said to Noe,
      A period of all men is come before me; because the earth has been filled
      with iniquity by them, and, behold, I destroy them and the earth.</td>
      <td><span style="color:#b00e23">(13)</span> καὶ εἶπεν ὁ θεὸς πρὸς Νωε
      Καιρὸς παντὸς ἀνθρώπου ἥκει ἐναντίον μου, ὅτι ἐπλήσθη ἡ γῆ ἀδικίας ἀπ᾽
      αὐτῶν, καὶ ἰδοὺ ἐγὼ καταφθείρω αὐτοὺς καὶ τὴν γῆν.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲙⲁⲑⲁⲙⲓⲟ ⲟⲩⲛ ⲛⲁⲕ ⲛ̀ⲟⲩⲕⲩⲃⲱⲧⲟⲥ
      ⲉ̀ⲃⲟⲗ ϧⲉⲛ ϩⲁⲛϣⲉ ⲛ̀ⲁⲧⲉⲣϩⲟⲗⲓ ⲛ̀ⲧⲉⲧⲣⲁⲅⲱⲛⲟⲛ ⲟⲩⲟϩ ⲉⲕⲉ̀ⲑⲁⲙⲓⲟ ⲛ̀ϯⲕⲩⲃⲱⲧⲟⲥ ⲙ̀ⲙⲟϩ
      ⲙⲟϩ ⲉⲕⲉ̀ϯ ⲙ̀ⲃⲣⲉϩⲓ ⲛⲁⲥ ⲥⲁϧⲟⲩⲛ ⲛⲉⲙ ⲥⲁⲃⲟⲗ ⲙ̀ⲙⲟⲥ ϧⲉⲛ ⲡⲓⲙⲃⲣⲉϩⲓ</td>
      <td><span style="color:#b00e23">(14)</span> Make therefore for thyself an
      ark of square timber; thou shalt make the ark in compartments, and thou
      shalt pitch it within and without with pitch.</td>
      <td><span style="color:#b00e23">(14)</span> ποίησον οὖν σεαυτῷ κιβωτὸν ἐκ
      ξύλων τετραγώνων· νοσσιὰς ποιήσεις τὴν κιβωτὸν καὶ ἀσφαλτώσεις αὐτὴν
      ἔσωθεν καὶ ἔξωθεν τῇ ἀσφάλτῳ.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲡⲁⲓⲣⲏϯ ⲉⲕⲉ̀ⲑⲁⲙⲓⲟ
      ⲛ̀ϯⲕⲩⲃⲱⲧⲟⲥ ⲧ̅ ⲙ̀ⲙⲁϩⲓ ⲉ̀ϯϣⲓⲏ ⲛ̀ⲧⲉ ϯⲕⲩⲃⲱⲧⲟⲥ ⲟⲩⲟϩ ⲛ̅ ⲙ̀ⲙⲁϩⲓ ⲛ̀ⲟⲩⲟⲥⲑⲉⲛ ⲟⲩⲟϩ
      ⲡⲉⲥϭⲓⲥⲓ ⲗ̅ ⲙ̀ⲙⲁϩⲓ</td>
      <td><span style="color:#b00e23">(15)</span> And thus shalt thou make the
      ark; three hundred cubits the length of the ark, and fifty cubits the
      breadth, and thirty cubits the height of it.</td>
      <td><span style="color:#b00e23">(15)</span> καὶ οὕτως ποιήσεις τὴν
      κιβωτόν· τριακοσίων πήχεων τὸ μῆκος τῆς κιβωτοῦ καὶ πεντήκοντα πήχεων τὸ
      πλάτος καὶ τριάκοντα πήχεων τὸ ὕψος αὐτῆς·</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ⲉⲕⲉ̀ⲑⲁⲙⲓⲟ ⲛ̀ϯⲕⲩⲃⲱⲧⲟⲥ
      ⲉⲥⲑⲟⲩⲏⲧ ⲉ̀ϧⲟⲩⲛ ⲟⲩⲟϩ ⲉⲕⲉ̀ϫⲟⲕⲥ ⲉ̀ⲃⲟⲗ ⲥⲁⲡϣⲱⲓ ⲛ̀ⲟⲩⲙⲁϩⲓ ⲫⲣⲟ ⲇⲉ ⲛ̀ⲧⲉ ϯⲕⲩⲃⲱⲧⲟⲥ
      ⲉⲕⲉ̀ⲑⲁⲙⲓⲟϥ ⲥⲁ ⲡⲥⲫⲓⲣ ⲙ̀ⲙⲟⲥ ϩⲁⲛϩⲏⲡⲓ ⲛ̀ϧⲉ ⲃ̅ ⲛⲉⲙ ⲅ̅ ⲛ̀ϧⲉ ⲉⲕⲉ̀ⲑⲁⲙⲓⲟⲥ</td>
      <td><span style="color:#b00e23">(16)</span> Thou shalt narrow the ark in
      making it, and in a cubit above thou shalt finish it, and the door of the
      ark thou shalt make on the side; with lower, second, and third stories
      thou shalt make it.</td>
      <td><span style="color:#b00e23">(16)</span> ἐπισυνάγων ποιήσεις τὴν
      κιβωτὸν καὶ εἰς πῆχυν συντελέσεις αὐτὴν ἄνωθεν· τὴν δὲ θύραν τῆς κιβωτοῦ
      ποιήσεις ἐκ πλαγίων· κατάγαια, διώροφα καὶ τριώροφα ποιήσεις αὐτήν.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲁ̀ⲛⲟⲕ ⲇⲉ ϩⲏⲡⲡⲉ ϯⲛⲁⲓⲛⲓ
      ⲙ̀ⲡⲓⲙⲱⲟⲩ ⲛ̀ⲕⲁⲧⲁⲕⲗⲩⲥⲙⲟⲥ ⲉ̀ϫⲉⲛ ⲡⲓⲕⲁϩⲓ ⲉ̀ⲧⲁⲕⲉ ⲥⲁⲣⲝ ⲛⲓⲃⲉⲛ ⲉⲧⲉ ⲟⲩⲟⲛ ⲡⲛ̅ⲁ̅
      ⲛ̀ⲱⲛϧ ⲛ̀ϧⲏⲧϥ ⲥⲁⲡⲉⲥⲏⲧ ⲛ̀ⲧⲫⲉ ⲟⲩⲟϩ ⲛ̀ⲭⲁⲓ ⲛⲓⲃⲉⲛ ⲉⲧⲭⲏ ϩⲓϫⲉⲛ ⲡⲕⲁϩⲓ ⲉⲩⲉ̀ⲙⲟⲩ</td>
      <td><span style="color:#b00e23">(17)</span> And behold I bring a flood of
      water upon the earth, to destroy all flesh in which is the breath of life
      under heaven, and whatsoever things are upon the earth shall die.</td>
      <td><span style="color:#b00e23">(17)</span> ἐγὼ δὲ ἰδοὺ ἐπάγω τὸν
      κατακλυσμὸν ὕδωρ ἐπὶ τὴν γῆν καταφθεῖραι πᾶσαν σάρκα, ἐν ᾗ ἐστιν πνεῦμα
      ζωῆς, ὑποκάτω τοῦ οὐρανοῦ· καὶ ὅσα ἐὰν ᾖ ἐπὶ τῆς γῆς, τελευτήσει.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲉⲓⲉ̀ⲥⲉⲙⲛⲓ ⲛ̀ⲧⲁⲇⲓⲁⲑⲏⲕⲏ
      ⲛⲉⲙⲁⲕ ⲉⲕⲉ̀ϣⲉⲛⲁⲕ ⲉ̀ϧⲟⲩⲛ ⲉ̀ϯⲕⲩⲃⲱⲧⲟⲥ ⲛ̀ⲑⲟⲕ ⲛⲉⲙ ⲛⲉⲕϣⲏⲣⲓ ⲛⲉⲙ ⲧⲉⲕⲥϩⲓⲙⲓ ⲛⲉⲙ
      ⲛⲓϩⲓⲟⲙⲓ ⲛ̀ⲧⲉ ⲛⲉⲕϣⲏⲣⲓ ⲛⲉⲙⲁⲕ</td>
      <td><span style="color:#b00e23">(18)</span> And I will establish my
      covenant with thee, and thou shalt enter into the ark, and thy sons and
      thy wife, and thy sons’ wives with thee.</td>
      <td><span style="color:#b00e23">(18)</span> καὶ στήσω τὴν διαθήκην μου
      πρὸς σέ· εἰσελεύσῃ δὲ εἰς τὴν κιβωτόν, σὺ καὶ οἱ υἱοί σου καὶ ἡ γυνή σου
      καὶ αἱ γυναῖκες τῶν υἱῶν σου μετὰ σοῦ.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲛⲉⲙ ⲉⲃⲟⲗ ϧⲉⲛ ⲛⲓⲑⲏⲣⲓⲟⲛ ⲧⲏⲣⲟⲩ
      ⲛⲉⲙ ⲉ̀ⲃⲟⲗ ϧⲉⲛ ⲛⲓⲧⲉⲃⲛⲱⲟⲩⲓ ⲧⲏⲣⲟⲩ ⲛⲉⲙ ⲉ̀ⲃⲟⲗ ϧⲉⲛ ⲥⲁⲣⲝ ⲛⲓⲃⲉⲛ ⲃ̅ ⲃ̅ ⲉ̀ⲃⲟⲗ
      ⲛ̀ϧⲏⲧⲟⲩ ⲧⲏⲣⲟⲩ ⲉⲕⲉ̀ⲟⲗⲟⲩ ⲉ̀ϧⲟⲩⲛ ⲉ̀ϯⲕⲩⲃⲱⲧⲟⲥ ϩⲓⲛⲁ ⲛ̀ⲧⲉⲕϣⲁⲛⲟⲩϣⲟⲩ ⲛⲉⲙⲁⲕ ⲟⲩϩⲱⲟⲩⲧ
      ⲛⲉⲙ ⲥϩⲓⲙⲓ</td>
      <td><span style="color:#b00e23">(19)</span> And of all cattle and of all
      reptiles and of all wild beasts, even of all flesh, thou shalt bring by
      pairs of all, into the ark, that thou mayest feed them with thyself: male
      and female they shall be.</td>
      <td><span style="color:#b00e23">(19)</span> καὶ ἀπὸ πάντων τῶν κτηνῶν καὶ
      ἀπὸ πάντων τῶν ἑρπετῶν καὶ ἀπὸ πάντων τῶν θηρίων καὶ ἀπὸ πάσης σαρκός,
      δύο δύο ἀπὸ πάντων εἰσάξεις εἰς τὴν κιβωτόν, ἵνα τρέφῃς μετὰ σεαυτοῦ·
      ἄρσεν καὶ θῆλυ ἔσονται.</td>
    </tr>

    <tr>
      <td><span style="color:#b00e23">(ⲕ̅)</span> ⲉⲃⲟⲗ ϧⲉⲛ ⲡⲓϩⲁⲗⲁϯ ⲉⲧϩⲏⲗ ⲕⲁⲧⲁ
      ⲅⲉⲛⲟⲥ ⲛⲉⲙ ⲉ̀ⲃⲟⲗ ϧⲉⲛ ⲛⲓⲧⲉⲃⲛⲱⲟⲩⲓ ⲧⲏⲣⲟⲩ ⲕⲁⲧⲁ ⲅⲉⲛⲟⲥ ⲛⲉⲙ ⲉ̀ⲃⲟⲗ ϧⲉⲛ ⲛⲓϭⲁⲧϥⲓ
      ⲧⲏⲣⲟⲩ ⲛⲏ ⲉⲧϩⲓϫⲉⲛ ⲡⲓⲕⲁϩⲓ ⲕⲁⲧⲁ ⲅⲉⲛⲟⲥ ⲃ̅ ⲃ̅ ⲉ̀ⲃⲟⲗ ⲛ̀ϧⲏⲧⲟⲩ ⲧⲏⲣⲟⲩ ⲉⲩⲉ̀ⲓ̀
      ⲉ̀ϧⲟⲩⲛ ϧⲁⲣⲟⲕ ⲉ̀ϣⲁⲛⲟⲩϣⲟⲩ ⲛⲉⲙⲁⲕ ⲟⲩϩⲱⲟⲩⲧ ⲛⲉⲙ ⲟⲩⲥϩⲓⲙⲓ</td>
      <td><span style="color:#b00e23">(20)</span> Of all winged birds after
      their kind, and of all cattle after their kind, and of all reptiles
      creeping upon the earth after their kind, pairs of all shall come in to
      thee, male and female to be fed with thee.</td>
      <td><span style="color:#b00e23">(20)</span> ἀπὸ πάντων τῶν ὀρνέων τῶν
      πετεινῶν κατὰ γένος καὶ ἀπὸ πάντων τῶν κτηνῶν κατὰ γένος καὶ ἀπὸ πάντων
      τῶν ἑρπετῶν τῶν ἑρπόντων ἐπὶ τῆς γῆς κατὰ γένος αὐτῶν, δύο δύο ἀπὸ πάντων
      εἰσελεύσονται πρὸς σὲ τρέφεσθαι μετὰ σοῦ, ἄρσεν καὶ θῆλυ.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲛ̀ⲑⲟⲕ ⲉⲕⲉ̀ϭⲓ ⲛⲁⲕ ⲉ̀ⲃⲟⲗ ϧⲉⲛ
      ⲛⲓϧⲣⲏⲟⲩⲓ ⲧⲏⲣⲟⲩ ⲛⲏ ⲉⲧⲉⲧⲉⲛⲛⲁⲟⲩⲟⲙⲟⲩ ⲟⲩⲟϩ ⲉⲕⲉ̀ⲑⲟⲩⲱⲧⲟⲩ ϩⲁⲣⲟⲕ ⲟⲩⲟϩ ⲉⲩⲉ̀ϣⲱⲡⲓ ⲛⲁⲕ
      ⲛⲉⲙ ⲛⲓⲕⲉⲭⲱⲟⲩⲛⲓ ⲉ̀ⲫⲟⲩⲟⲙⲟⲩ</td>
      <td><span style="color:#b00e23">(21)</span> And thou shalt take to
      thyself of all kinds of food which ye eat, and thou shalt gather them to
      thyself, and it shall be for thee and them to eat.</td>
      <td><span style="color:#b00e23">(21)</span> σὺ δὲ λήμψῃ σεαυτῷ ἀπὸ πάντων
      τῶν βρωμάτων, ἃ ἔδεσθε, καὶ συνάξεις πρὸς σεαυτόν, καὶ ἔσται σοὶ καὶ
      ἐκείνοις φαγεῖν.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲁϥⲓⲣⲓ ⲛ̀ϫⲉ ⲛⲱⲉ ⲛ̀ϩⲱⲃ
      ⲛⲓⲃⲉⲛ ⲉⲧⲁ ⲡϭ̅ⲥ̅ ⲫϯ ϩⲉⲛϩⲱⲛϥ ⲉ̀ⲣⲱⲟⲩ ⲁϥⲓⲣⲓ ⲙ̀ⲡⲁⲓⲣⲏϯ</td>
      <td><span style="color:#b00e23">(22)</span> And Noe did all things
      whatever the Lord God commanded him, so did he.</td>
      <td><span style="color:#b00e23">(22)</span> καὶ ἐποίησεν Νωε πάντα, ὅσα
      ἐνετείλατο αὐτῷ κύριος ὁ θεός, οὕτως ἐποίησεν.</td>
    </tr>
  </table>
</body>
</html>
