<!DOCTYPE html>
<html>
<head>
  <title>Numbers</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="numbers_32.html" rel="next">
  <link href="numbers_30.html" rel="prev">
  <script src="main.js" type="module"></script>
</head>
<body class="chapter">
  <h4 id="numbers_31" class="title">Numbers 31</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲁ ⲡϭ̅ⲥ̅ ⲥⲁϫⲓ ⲛⲉⲙ ⲙⲱⲩ̀ⲥⲏⲥ ⲉϥϫⲱ ⲙ̀ⲙⲟⲥ</td>
      <td class="language English"><span style="color:#b00e23">(1)</span> And
      the Lord spoke to Moses, saying,</td>
      <td class="language Greek"><span style="color:#b00e23">(1)</span> Καὶ
      ἐλάλησεν κύριος πρὸς Μωυσῆν λέγων</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ϭⲓⲙⲡϣⲓϣ ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉ̀ⲃⲟⲗ ϧⲉⲛ ⲛⲓⲙⲁⲇⲓⲁⲛⲉⲟⲥ ⲟⲩⲟϩ ⲉ̀ⲡϧⲁⲉ ⲉⲩⲉ̀ⲭⲁⲕ
      ϧⲁⲧⲉⲛ ⲡⲉⲕⲗⲁⲟⲥ</td>
      <td class="language English"><span style="color:#b00e23">(2)</span>
      Avenge the wrongs of the children of Israel on the Madianites, and
      afterwards thou shalt be added to thy people.</td>
      <td class="language Greek"><span style="color:#b00e23">(2)</span>
      Ἐκδίκει τὴν ἐκδίκησιν υἱῶν Ισραηλ ἐκ τῶν Μαδιανιτῶν, καὶ
      ἔσχατον προστεθήσῃ πρὸς τὸν λαόν σου.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲁ ⲙⲱⲩ̀ⲥⲏⲥ ⲥⲁϫⲓ ⲛⲉⲙ ⲡⲓⲗⲁⲟⲥ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉϥϫⲱ ⲙ̀ⲙⲟⲥ ϫⲉ ϧⲱⲕ
      ⲛ̀ϩⲁⲛⲣⲱⲙⲓ ⲉ̀ⲃⲟⲗ ϧⲉⲛ ⲑⲏⲛⲟⲩ ⲉⲑⲣⲟⲩϯ ⲟⲩⲃⲉ ⲙⲁⲇⲓⲁⲙ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲉ̀ϭⲓⲙⲡϣⲓϣ
      ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ⲉ̀ⲃⲟⲗ ϧⲉⲛ ⲙⲁⲇⲓⲁⲙ</td>
      <td class="language English"><span style="color:#b00e23">(3)</span> And
      Moses spoke to the people, saying, Arm some of you, and set yourselves in
      array before the Lord against Madian, to inflict vengeance on Madian from
      the Lord.</td>
      <td class="language Greek"><span style="color:#b00e23">(3)</span> καὶ
      ἐλάλησεν Μωυσῆς πρὸς τὸν λαὸν λέγων Ἐξοπλίσατε ἐξ ὑµῶν
      ἄνδρας παρατάξασθαι ἔναντι κυρίου ἐπὶ Μαδιαν ἀποδοῦναι
      ἐκδίκησιν παρὰ τοῦ κυρίου τῇ Μαδιαν·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩϣⲟ ⲕⲁⲧⲁ ⲫⲩⲗⲏ ⲉ̀ⲃⲟⲗ ϧⲉⲛ ⲛⲓⲫⲩⲗⲏ ⲧⲏⲣⲟⲩ ⲛ̀ⲧⲉ ⲡⲓⲥ̅ⲗ̅ ⲉⲣⲉⲧⲉⲛⲉ̀ⲟⲩⲟⲣⲡⲟⲩ
      ⲉ̀ⲡϯ</td>
      <td class="language English"><span style="color:#b00e23">(4)</span> Send
      a thousand of each tribe from all the tribes of the children of Israel to
      set themselves in array.</td>
      <td class="language Greek"><span style="color:#b00e23">(4)</span>
      χιλίους ἐκ φυλῆς χιλίους ἐκ φυλῆς ἐκ πασῶν φυλῶν Ισραηλ
      ἀποστείλατε παρατάξασθαι.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲁϥϭⲓⲏⲡⲓ ⲉ̀ⲃⲟⲗ ϧⲉⲛ ⲛⲓⲁⲛⲁⲛϣⲟ ⲛ̀ⲧⲉ ⲡⲓⲥ̅ⲗ̅ ⲟⲩϣⲟ ⲕⲁⲧⲁ ⲫⲩⲗⲏ ⲓ̅ⲃ̅ ⲛ̀ϣⲟ
      ⲉⲩϧⲏⲕ ⲉ̀ⲡϯ</td>
      <td class="language English"><span style="color:#b00e23">(5)</span> And
      they numbered of the thousands of Israel a thousand of each tribe, twelve
      thousands; these were armed for war.</td>
      <td class="language Greek"><span style="color:#b00e23">(5)</span> καὶ
      ἐξηρίθµησαν ἐκ τῶν χιλιάδων Ισραηλ χιλίους ἐκ φυλῆς, δώδεκα
      χιλιάδες, ἐνωπλισµένοι εἰς παράταξιν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲁϥⲟⲩⲟⲣⲡⲟⲩ ⲛ̀ϫⲉ ⲙⲱⲩ̀ⲥⲏⲥ ⲟⲩϣⲟ ⲕⲁⲧⲁ ⲫⲩⲗⲏ ⲛⲉⲙ ⲧⲟⲩϫⲟⲙ ⲟⲩⲟϩ ⲫⲓⲛⲛⲉⲟⲥ ⲡϣⲏⲣⲓ
      ⲛ̀ⲉⲗⲉⲁⲍⲁⲣ ⲡϣⲏⲣⲓ ⲛ̀ⲁⲁⲣⲱⲛ ⲡⲓⲟⲩⲏⲃ ⲛⲉⲙ ⲛⲓⲥⲕⲉⲩⲟⲥ ⲉⲑⲟⲩⲁⲃ ⲛⲉⲙ ⲛⲓⲥⲁⲗⲡⲓⲅⲅⲟⲥ ⲛ̀ⲧⲉ
      ⲛⲓⲙⲏⲓⲛⲓ ϧⲉⲛ ⲛⲟⲩϫⲓϫ</td>
      <td class="language English"><span style="color:#b00e23">(6)</span> And
      Moses sent them away a thousand of every tribe with their forces, and
      Phinees the son of Eleazar the son of Aaron the priest: and the holy
      instruments, and the signal trumpets were in their hands.</td>
      <td class="language Greek"><span style="color:#b00e23">(6)</span> καὶ
      ἀπέστειλεν αὐτοὺς Μωυσῆς χιλίους ἐκ φυλῆς χιλίους ἐκ φυλῆς
      σὺν δυνάµει αὐτῶν καὶ Φινεες υἱὸν Ελεαζαρ υἱοῦ Ααρων τοῦ
      ἱερέως, καὶ τὰ σκεύη τὰ ἅγια καὶ αἱ σάλπιγγες τῶν σηµασιῶν
      ἐν ταῖς χερσὶν αὐτῶν.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲁⲩⲃⲱⲧⲥ ⲉ̀ⲙⲁⲇⲓⲁⲙ ⲕⲁⲧⲁ ⲫⲣⲏϯ ⲉⲧⲁ ⲡϭ̅ⲥ̅ ϩⲟⲛϩⲉⲛ ⲉ̀ⲧⲟⲧϥ ⲙ̀ⲙⲱⲩ̀ⲥⲏⲥ ⲟⲩⲟϩ
      ⲁⲩϧⲱⲧⲉⲃ ⲛ̀ⲛⲟⲩϩⲱⲟⲩⲧ ⲧⲏⲣⲟⲩ</td>
      <td class="language English"><span style="color:#b00e23">(7)</span> And
      they set themselves in array against Madian, as the Lord commanded Moses;
      and they slew every male.</td>
      <td class="language Greek"><span style="color:#b00e23">(7)</span> καὶ
      παρετάξαντο ἐπὶ Μαδιαν, καθὰ ἐνετείλατο κύριος τῷ Μωυσῇ, καὶ
      ἀπέκτειναν πᾶν ἀρσενικόν·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲛⲓⲟⲩⲣⲱⲟⲩ ⲛ̀ⲧⲉ ⲙⲁⲇⲓⲁⲙ ⲁⲩϧⲟⲑⲃⲟⲩ ⲛⲉⲙ ⲛⲟⲩϧⲱⲧⲉⲃ ⲧⲏⲣⲟⲩ ⲛⲉⲙ ⲡⲓⲉⲩⲓⲛ ⲛⲉⲙ
      ⲡⲓⲥⲟⲩⲣ ⲛⲉⲙ ⲡⲓⲣⲟⲕⲟⲙ ⲛⲉⲙ ⲟⲩⲣ ⲛⲉⲙ ⲣⲟⲃⲟⲕ ⲉ̅ ⲛ̀ⲟⲩⲣⲟ ⲛ̀ⲧⲉ ⲙⲁⲇⲓⲁⲙ ⲛⲉⲙ ⲃⲁⲗⲁⲁⲙ
      ⲡϣⲏⲣⲓ ⲙ̀ⲃⲉⲱⲣ ⲁⲩϧⲟⲑⲃⲟⲩ ⲛ̀ⲧⲥⲏϥⲓ ⲛⲉⲙ ⲛⲟⲩϧⲱⲧⲉⲃ</td>
      <td class="language English"><span style="color:#b00e23">(8)</span> And
      they slew the kings of Madian together with their slain subjects; even
      Evi and Rocon, and Sur, and Ur, and Roboc, five kings of Madian; and they
      slew with the sword Balaam the son of Beor with their other slain.</td>
      <td class="language Greek"><span style="color:#b00e23">(8)</span> καὶ
      τοὺς βασιλεῖς Μαδιαν ἀπέκτειναν ἅµα τοῖς τραυµατίαις αὐτῶν,
      καὶ τὸν Ευιν καὶ τὸν Σουρ καὶ τὸν Ροκοµ καὶ τὸν Ουρ καὶ τὸν
      Ροβοκ, πέντε βασιλεῖς Μαδιαν· καὶ τὸν Βαλααµ υἱὸν Βεωρ ἀπέκτειναν
      ἐν ῥοµφαίᾳ σὺν τοῖς τραυµατίαις αὐτῶν.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲟⲩⲟϩ ⲁⲩϣⲉⲗ ⲛⲓϩⲓⲟⲙⲓ ⲛ̀ⲧⲉ ⲙⲁⲇⲓⲁⲙ ⲛⲉⲙ ⲡⲟⲩⲥⲟⲃϯ ⲛⲉⲙ ⲛⲟⲩⲧⲉⲃⲛⲱⲟⲩⲓ ⲛⲉⲙ ⲛⲉⲧⲉⲛⲟⲩⲟⲩ
      ⲧⲏⲣⲟⲩ ⲛⲉⲙ ⲧⲟⲩϫⲟⲙ ⲁⲩϣⲟⲗⲟⲩ</td>
      <td class="language English"><span style="color:#b00e23">(9)</span> And
      they made a prey of the women of Madian, and their store, and their
      cattle, and all their possessions: and they spoiled their forces.</td>
      <td class="language Greek"><span style="color:#b00e23">(9)</span> καὶ
      ἐπρονόµευσαν τὰς γυναῖκας Μαδιαν καὶ τὴν ἀποσκευὴν αὐτῶν, καὶ
      τὰ κτήνη αὐτῶν καὶ πάντα τὰ ἔγκτητα αὐτῶν καὶ τὴν δύναµιν
      αὐτῶν ἐπρονόµευσαν·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ⲛⲉⲙ
      ⲛⲟⲩⲃⲁⲕⲓ ⲧⲏⲣⲟⲩ ⲛⲏ ⲉⲧϧⲉⲛ ⲡⲟⲩⲙⲁⲛ̀ϣⲱⲡⲓ ⲛⲉⲙ ⲛⲓⲙⲁⲛ̀ⲑⲱⲟⲩϯ ⲛ̀ⲧⲉ ⲛⲟⲩⲟϩⲓ ⲁⲩⲣⲟⲕϩⲟⲩ
      ϧⲉⲛ ⲡⲓⲭⲣⲱⲙ</td>
      <td class="language English"><span style="color:#b00e23">(10)</span> And
      they burnt with fire all their cities in the places of their habitation
      and they burnt their villages with fire.</td>
      <td class="language Greek"><span style="color:#b00e23">(10)</span> καὶ
      πάσας τὰς πόλεις αὐτῶν τὰς ἐν ταῖς οἰκίαις αὐτῶν καὶ τὰς
      ἐπαύλεις αὐτῶν ἐνέπρησαν ἐν πυρί.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲁⲩϭⲓ ⲙ̀ⲡⲟⲩϣⲱⲗ ⲧⲏⲣϥ ⲛⲉⲙ ⲛⲟⲩⲥⲕⲉⲩⲟⲥ ⲧⲏⲣⲟⲩ ⲓⲥϫⲉⲛ ⲫⲣⲱⲙⲓ ϣⲁ ⲡⲧⲉⲃⲛⲏ</td>
      <td class="language English"><span style="color:#b00e23">(11)</span> And
      they took all their plunder, and all their spoils, both man and
      beast.</td>
      <td class="language Greek"><span style="color:#b00e23">(11)</span> καὶ
      ἔλαβον πᾶσαν τὴν προνοµὴν καὶ πάντα τὰ σκῦλα αὐτῶν ἀπὸ
      ἀνθρώπου ἕως κτήνους</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲁⲩⲓⲛⲓ ϩⲁ ⲙⲱⲩ̀ⲥⲏⲥ ⲛⲉⲙ ⲉⲗⲉⲁⲍⲁⲣ ⲡⲓⲟⲩⲏⲃ ⲛⲉⲙ ϩⲁ ⲛⲉⲛϣⲏⲣⲓ ⲧⲏⲣⲟⲩ ⲙ̀ⲡⲓⲥ̅ⲗ̅
      ⲛ̀ϯⲉⲭⲙⲁⲗⲱⲥⲓⲁ ⲛⲉⲙ ⲛⲓϣⲱⲗ ⲛⲉⲙ ⲛⲓϩⲱⲗⲉⲙ ⲉ̀ϯⲡⲁⲣⲉⲙⲃⲟⲗⲏ ϧⲉⲛ ⲣⲁⲙⲱⲑ ⲙⲱⲁⲃ ⲑⲏ ⲉⲧⲭⲏ
      ϩⲓϫⲉⲛ ⲡⲓⲓⲟⲣⲇⲁⲛⲏⲥ ϧⲁⲧⲉⲛ ⲓⲉⲣⲓⲭⲱ</td>
      <td class="language English"><span style="color:#b00e23">(12)</span> And
      they brought to Moses and to Eleazar the priest, and to all the children
      of Israel, the captives, and the spoils, and the plunder, to the camp to
      Araboth Moab, which is at Jordan by Jericho.</td>
      <td class="language Greek"><span style="color:#b00e23">(12)</span> καὶ
      ἤγαγον πρὸς Μωυσῆν καὶ πρὸς Ελεαζαρ τὸν ἱερέα καὶ πρὸς πάντας
      υἱοὺς Ισραηλ τὴν αἰχµαλωσίαν καὶ τὰ σκῦλα καὶ τὴν προνοµὴν
      εἰς τὴν παρεµβολὴν εἰς Αραβωθ Μωαβ, ἥ ἐστιν ἐπὶ τοῦ Ιορδάνου
      κατὰ Ιεριχω.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲁϥⲓ̀ ⲉ̀ⲃⲟⲗ ⲛ̀ϫⲉ ⲙⲱⲩ̀ⲥⲏⲥ ⲛⲉⲙ ⲉⲗⲉⲁⲍⲁⲣ ⲡⲓⲟⲩⲏⲃ ⲛⲉⲙ ⲛⲓⲁⲣⲭⲱⲛ ⲧⲏⲣⲟⲩ ⲛ̀ⲧⲉ
      ϯⲥⲩⲛⲁⲅⲱⲅⲏ ⲉ̀ⲃⲟⲗ ⲉ̀ϩⲣⲁⲩ ⲥⲁⲃⲟⲗ ⲛ̀ϯⲡⲁⲣⲉⲙⲃⲟⲗⲏ</td>
      <td class="language English"><span style="color:#b00e23">(13)</span> And
      Moses and Eleazar the priest and all the rulers of the synagogue went
      forth out of the camp to meet them.</td>
      <td class="language Greek"><span style="color:#b00e23">(13)</span> Καὶ
      ἐξῆλθεν Μωυσῆς καὶ Ελεαζαρ ὁ ἱερεὺς καὶ πάντες οἱ ἄρχοντες
      τῆς συναγωγῆς εἰς συνάντησιν αὐτοῖς ἔξω τῆς παρεµβολῆς.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲁϥϫⲱⲛⲧ ⲛ̀ϫⲉ ⲙⲱⲩ̀ⲥⲏⲥ ⲉ̀ϩⲣⲏⲓ ⲉ̀ϫⲉⲛ ⲛⲓⲉⲡⲓⲥⲕⲟⲡⲟⲥ ⲧⲏⲣⲟⲩ ⲛ̀ⲧⲉ ϯϫⲟⲙ
      ⲛⲓⲭⲓⲗⲓⲁⲣⲭⲟⲥ ⲛⲉⲙ ⲛⲓⲉⲕⲁⲧⲟⲛⲧⲁⲣⲭⲟⲥ ⲛⲏ ⲉ̀ⲛⲁⲩⲛⲏⲟⲩ ⲉ̀ⲃⲟⲗ ϧⲉⲛ ⲡϯ ⲛ̀ⲧⲉ ⲡⲓⲃⲱⲧⲥ</td>
      <td class="language English"><span style="color:#b00e23">(14)</span> And
      Moses was angry with the captains of the host, the heads of thousands and
      the heads of hundreds who came from the battle-array.</td>
      <td class="language Greek"><span style="color:#b00e23">(14)</span> καὶ
      ὠργίσθη Μωυσῆς ἐπὶ τοῖς ἐπισκόποις τῆς δυνάµεως, χιλιάρχοις
      καὶ ἑκατοντάρχοις τοῖς ἐρχοµένοις ἐκ τῆς παρατάξεως τοῦ
      πολέµου,</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ⲡⲉϫⲉ ⲙⲱⲩ̀ⲥⲏⲥ ⲛⲱⲟⲩ ϫⲉ ⲉⲑⲃⲉⲟⲩ ⲁⲣⲉⲧⲉⲛⲧⲁⲛϧⲉ ⲥϩⲓⲙⲓ ⲛⲓⲃⲉⲛ</td>
      <td class="language English"><span style="color:#b00e23">(15)</span> And
      Moses said to them, Why have ye saved every female alive?</td>
      <td class="language Greek"><span style="color:#b00e23">(15)</span> καὶ
      εἶπεν αὐτοῖς Μωυσῆς Ἵνα τί ἐζωγρήσατε πᾶν θῆλυ;</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲛⲁⲓ ⲅⲁⲣ ⲛⲁⲩϣⲟⲡ ⲡⲉ ⲛⲟⲩⲣⲓⲕⲓ ⲛ̀ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲕⲁⲧⲁ ⲡⲥⲁϫⲓ ⲙ̀ⲃⲁⲗⲁⲁⲙ ϣⲁⲧⲟⲩⲭⲁ
      ⲡϭ̅ⲥ̅ ⲛ̀ⲥⲱⲟⲩ ⲉⲑⲃⲉ ⲫⲟⲅⲱⲣ ⲟⲩⲟϩ ⲁϥϣⲱⲡⲓ ⲛ̀ϫⲉ ⲡⲓⲉⲣϧⲟⲧ ⲉ̀ϫⲉⲛ ϯⲥⲩⲛⲁⲅⲱⲅⲏ ⲛ̀ⲧⲉ
      ⲡϭ̅ⲥ̅</td>
      <td class="language English"><span style="color:#b00e23">(16)</span> For
      they were the occasion to the children of Israel by the word of Balaam of
      their revolting and despising the word of the Lord, because of Phogor;
      and there was a plague in the congregation of the Lord.</td>
      <td class="language Greek"><span style="color:#b00e23">(16)</span>
      αὗται γὰρ ἦσαν τοῖς υἱοῖς Ισραηλ κατὰ τὸ ῥῆµα Βαλααµ τοῦ
      ἀποστῆσαι καὶ ὑπεριδεῖν τὸ ῥῆµα κυρίου ἕνεκεν Φογωρ, καὶ
      ἐγένετο ἡ πληγὴ ἐν τῇ συναγωγῇ κυρίου.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ϯⲛⲟⲩ ϧⲱⲧⲉⲃ ⲛ̀ⲛⲓϩⲱⲟⲩⲧ ⲧⲏⲣⲟⲩ ⲛⲉⲙ ⲡⲟⲩⲥⲟⲃϯ ⲧⲏⲣϥ ⲛⲉⲙ ⲥϩⲓⲙⲓ ⲛⲓⲃⲉⲛ
      ⲉⲧⲁⲩⲥⲟⲩⲉⲛ ϣⲁⲓⲣⲓ ⲛ̀ϩⲱⲟⲩⲧ ϧⲟⲑⲃⲟⲩ</td>
      <td class="language English"><span style="color:#b00e23">(17)</span> Now
      then slay every male in all the spoil, slay every woman, who has known
      the lying with man.</td>
      <td class="language Greek"><span style="color:#b00e23">(17)</span> καὶ
      νῦν ἀποκτείνατε πᾶν ἀρσενικὸν ἐν πάσῃ τῇ ἀπαρτίᾳ, καὶ
      πᾶσαν γυναῖκα, ἥτις ἔγνωκεν κοίτην ἄρσενος, ἀποκτείνατε·</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲡⲥⲟⲃϯ ⲧⲏⲣϥ ⲛ̀ⲧⲉ ⲛⲓϩⲓⲟⲙⲓ ⲛⲏ ⲉⲧⲉ ⲙ̀ⲡⲟⲩⲥⲟⲩⲉⲛ ϣⲁⲓⲣⲓ ⲛ̀ϩⲱⲟⲩⲧ
      ⲙⲁⲧⲁⲛϧⲱⲟⲩ</td>
      <td class="language English"><span style="color:#b00e23">(18)</span> And
      as for all the captivity of women, who have not known the lying with man,
      save ye them alive.</td>
      <td class="language Greek"><span style="color:#b00e23">(18)</span> πᾶσαν
      τὴν ἀπαρτίαν τῶν γυναικῶν, ἥτις οὐκ οἶδεν κοίτην ἄρσενος,
      ζωγρήσατε αὐτάς.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ⲛ̀ⲑⲱⲧⲉⲛ ϩⲓⲕⲟⲧ ⲥⲁⲃⲟⲗ ⲛ̀ϯⲡⲁⲣⲉⲙⲃⲟⲗⲏ ⲛ̀ⲍ̅ ⲛ̀ⲉϩⲟⲟⲩ ⲟⲩⲟϩ ⲟⲩⲟⲛ ⲛⲓⲃⲉⲛ
      ⲉⲧⲛⲁϧⲱⲧⲉⲃ ⲛ̀ⲟⲩⲯⲩⲭⲏ ⲟⲩⲟϩ ⲉⲑⲛⲁϭⲓ ⲛⲉⲙ ⲟⲩϧⲱⲧⲉⲃ ⲉⲩⲉ̀ⲧⲟⲩⲃⲟϥ ⲙ̀ⲡⲓⲉϩⲟⲟⲩ ⲙ̀ⲙⲁϩⲅ̅
      ⲛⲉⲙ ⲡⲓⲉϩⲟⲟⲩ ⲙ̀ⲙⲁϩⲍ̅ ⲛ̀ⲑⲱⲧⲉⲛ ⲛⲉⲙ ⲛⲉⲧⲉⲛⲉⲭⲙⲁⲗⲱⲥⲓⲁ</td>
      <td class="language English"><span style="color:#b00e23">(19)</span> And
      ye shall encamp outside the great camp seven days; every one who has
      slain and who touches a dead body, shall be purified on the third day,
      and ye and your captivity shall purify yourselves on the seventh
      day.</td>
      <td class="language Greek"><span style="color:#b00e23">(19)</span> καὶ
      ὑµεῖς παρεµβάλετε ἔξω τῆς παρεµβολῆς ἑπτὰ ἡµέρας· πᾶς ὁ
      ἀνελὼν καὶ ὁ ἁπτόµενος τοῦ τετρωµένου ἁγνισθήσεται τῇ
      ἡµέρᾳ τῇ τρίτῃ καὶ τῇ ἡµέρᾳ τῇ ἑβδόµῃ, ὑµεῖς καὶ ἡ
      αἰχµαλωσία ὑµῶν·</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span> ⲛⲉⲙ
      ϩⲃⲟⲥ ⲛⲓⲃⲉⲛ ⲛⲉⲙ ⲥⲕⲉⲩⲟⲥ ⲛⲓⲃⲉⲛ ⲛ̀ϣⲁⲣ ⲛⲉⲙ ϩⲱⲃ ⲛⲓⲃⲉⲛ ⲉⲧⲉ ⲉ̀ⲃⲟⲗ ϧⲉⲛ ⲡⲓⲥⲟⲣⲧ ⲛⲉ
      ⲛⲉⲙ ⲥⲕⲉⲩⲟⲥ ⲛⲓⲃⲉⲛ ⲛ̀ϣⲉ ⲉⲣⲉⲧⲉⲛⲉ̀ⲧⲟⲩⲃⲱⲟⲩ</td>
      <td class="language English"><span style="color:#b00e23">(20)</span> And
      ye shall purify every garment and every leathern utensil, and all
      furniture of goat skin, and every wooden vessel.</td>
      <td class="language Greek"><span style="color:#b00e23">(20)</span> καὶ
      πᾶν περίβληµα καὶ πᾶν σκεῦος δερµάτινον καὶ πᾶσαν ἐργασίαν ἐξ
      αἰγείας καὶ πᾶν σκεῦος ξύλινον ἀφαγνιεῖτε.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲡⲉϫⲉ ⲉⲗⲉⲁⲍⲁⲣ ⲡⲓⲟⲩⲏⲃ ⲛ̀ⲛⲓⲣⲱⲙⲓ ⲛ̀ⲧⲉ ϯϫⲟⲙ ⲛⲏ ⲉⲧⲁⲩⲓ̀ ⲉ̀ⲃⲟⲗ ϧⲉⲛ ⲡⲓϯ ⲛ̀ⲧⲉ
      ⲡⲓⲃⲱⲧⲥ ϫⲉ ⲑⲁⲓ ⲧⲉ ϯⲙⲉⲑⲙⲏⲓ ⲛ̀ⲧⲉ ⲡⲓⲛⲟⲙⲟⲥ ⲉⲧⲁ ⲡϭ̅ⲥ̅ ⲟⲩⲁϩⲥⲁϩⲛⲓ ⲙ̀ⲙⲟϥ ⲉ̀ⲧⲟⲧϥ
      ⲙ̀ⲙⲱⲩ̀ⲥⲏⲥ</td>
      <td class="language English"><span style="color:#b00e23">(21)</span> And
      Eleazar the priest said to the men of the host that came from the
      battle-array, This is the ordinance of the law which the Lord has
      commanded Moses.</td>
      <td class="language Greek"><span style="color:#b00e23">(21)</span> καὶ
      εἶπεν Ελεαζαρ ὁ ἱερεὺς πρὸς τοὺς ἄνδρας τῆς δυνάµεως τοὺς
      ἐρχοµένους ἐκ τῆς παρατάξεως τοῦ πολέµου Τοῦτο τὸ δικαίωµα τοῦ
      νόµου, ὃ συνέταξεν κύριος τῷ Μωυσῇ.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲡⲗⲏⲛ ⲡⲓϩⲁⲧ ⲛⲉⲙ ⲡⲓⲛⲟⲩⲃ ⲛⲉⲙ ⲡⲓϩⲟⲙⲧ ⲛⲉⲙ ⲡⲓⲃⲉⲛⲓⲡⲓ ⲛⲉⲙ ⲡⲓⲧⲁⲧϩ ⲛⲉⲙ ⲡⲓⲑⲣⲁⲛ</td>
      <td class="language English"><span style="color:#b00e23">(22)</span>
      Beside the gold, and the silver, and the brass, and the iron, and lead,
      and tin,</td>
      <td class="language Greek"><span style="color:#b00e23">(22)</span> πλὴν
      τοῦ χρυσίου καὶ τοῦ ἀργυρίου καὶ χαλκοῦ καὶ σιδήρου καὶ
      µολίβου καὶ κασσιτέρου,</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲛⲉⲙ ϩⲱⲃ ⲛⲓⲃⲉⲛ ⲉ̀ϣⲁϥⲥⲓⲛⲓ ϧⲉⲛ ⲟⲩⲭⲣⲱⲙ ⲟⲩⲟϩ ⲉⲩⲉ̀ⲧⲟⲩⲃⲟϥ ⲁⲗⲗⲁ ⲡⲓⲙⲱⲟⲩ ⲛ̀ⲧⲉ
      ⲡⲓⲧⲟⲩⲃⲟ ⲉϥⲉ̀ⲧⲟⲩⲃⲟϥ ⲟⲩⲟϩ ⲛ̀ⲭⲁⲓ ⲛⲓⲃⲉⲛ ⲉⲧⲉ ⲙ̀ⲡⲁⲩⲓ̀ ⲉ̀ⲃⲟⲗ ϩⲓⲧⲉⲛ ⲟⲩⲭⲣⲱⲙ ⲉⲩⲉ̀ⲓ̀
      ⲉ̀ⲃⲟⲗ ϩⲓⲧⲉⲛ ⲟⲩⲙⲱⲟⲩ</td>
      <td class="language English"><span style="color:#b00e23">(23)</span>
      every thing that shall pass through the fire shall so be clean,
      nevertheless it shall be purified with the water of sanctification; and
      whatsoever will not pass through the fire shall pass through water.</td>
      <td class="language Greek"><span style="color:#b00e23">(23)</span> πᾶν
      πρᾶγµα, ὃ διελεύσεται ἐν πυρί, καὶ καθαρισθήσεται, ἀλλ’ ἢ τῷ
      ὕδατι τοῦ ἁγνισµοῦ ἁγνισθήσεται· καὶ πάντα, ὅσα ἐὰν µὴ
      διαπορεύηται διὰ πυρός, διελεύσεται δι’ ὕδατος.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲟⲩⲟϩ ⲉⲣⲉⲧⲉⲛⲉ̀ⲣⲱϧⲓ ⲛ̀ⲛⲓϩⲃⲱⲥ ϧⲉⲛ ⲡⲓⲉϩⲟⲟⲩ ⲙ̀ⲙⲁϩⲍ̅ ⲟⲩⲟϩ ⲉⲣⲉⲧⲉⲛⲉ̀ⲧⲟⲩⲃⲟ ⲟⲩⲟϩ
      ⲙⲉⲛⲉⲛⲥⲁ ⲛⲁⲓ ⲉⲣⲉⲧⲉⲛⲉ̀ⲓ̀ ⲉ̀ϧⲟⲩⲛ ⲉ̀ϯⲡⲁⲣⲉⲙⲃⲟⲗⲏ</td>
      <td class="language English"><span style="color:#b00e23">(24)</span> And
      on the seventh day ye shall wash your garments, and be clean; and
      afterwards ye shall come into the camp.</td>
      <td class="language Greek"><span style="color:#b00e23">(24)</span> καὶ
      πλυνεῖσθε τὰ ἱµάτια τῇ ἡµέρᾳ τῇ ἑβδόµῃ καὶ καθαρισθήσεσθε
      καὶ µετὰ ταῦτα εἰσελεύσεσθε εἰς τὴν παρεµβολήν.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲟⲩⲟϩ ⲁ ⲡϭ̅ⲥ̅ ⲥⲁϫⲓ ⲛⲉⲙ ⲙⲱⲩ̀ⲥⲏⲥ ⲉϥϫⲱ ⲙ̀ⲙⲟⲥ</td>
      <td class="language English"><span style="color:#b00e23">(25)</span> And
      the Lord spoke to Moses, saying,</td>
      <td class="language Greek"><span style="color:#b00e23">(25)</span> Καὶ
      ἐλάλησεν κύριος πρὸς Μωυσῆν λέγων</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ϫⲉ ϭⲓ ⲙ̀ⲡⲓⲕⲉⲫⲁⲗⲉⲟⲛ ⲛ̀ⲧⲉ ⲛⲓϣⲱⲗ ⲛ̀ⲧⲉ ϯⲉⲭⲙⲁⲗⲱⲥⲓⲁ ⲓⲥϫⲉⲛ ⲟⲩⲣⲱⲙⲓ ϣⲁ ⲟⲩⲧⲉⲃⲛⲏ
      ⲛ̀ⲑⲟⲕ ⲛⲉⲙ ⲉⲗⲉⲁⲍⲁⲣ ⲡⲓⲟⲩⲏⲃ ⲛⲉⲙ ⲛⲓⲁⲣⲭⲱⲛ ⲛ̀ⲧⲉ ⲛⲓⲙⲉⲧⲓⲱⲧ ⲛ̀ⲧⲉ ϯⲥⲩⲛⲁⲅⲱⲅⲏ</td>
      <td class="language English"><span style="color:#b00e23">(26)</span> Take
      the sum of the spoils of the captivity both of man and beast, thou and
      Eleazar the priest, and the heads of the families of the
      congregation.</td>
      <td class="language Greek"><span style="color:#b00e23">(26)</span> Λαβὲ
      τὸ κεφάλαιον τῶν σκύλων τῆς αἰχµαλωσίας ἀπὸ ἀνθρώπου ἕως
      κτήνους, σὺ καὶ Ελεαζαρ ὁ ἱερεὺς καὶ οἱ ἄρχοντες τῶν πατριῶν
      τῆς συναγωγῆς,</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲟⲩⲟϩ ⲉⲕⲉ̀ⲫⲱϣ ⲛ̀ⲛⲓϣⲱⲗ ⲉ̀ϩⲣⲁⲩ ⲛ̀ⲛⲓⲣⲉϥϯ ⲛⲏ ⲉⲧⲛⲏⲟⲩ ⲉ̀ⲃⲟⲗ ⲉ̀ⲡⲓⲃⲱⲧⲥ ϧⲉⲛ ⲑⲙⲏϯ
      ⲛ̀ϯⲥⲩⲛⲁⲅⲱⲅⲏ</td>
      <td class="language English"><span style="color:#b00e23">(27)</span> And
      ye shall divide the spoils between the warriors that went out to battle,
      and the whole congregation.</td>
      <td class="language Greek"><span style="color:#b00e23">(27)</span> καὶ
      διελεῖτε τὰ σκῦλα ἀνὰ µέσον τῶν πολεµιστῶν τῶν ἐκπορευοµένων
      εἰς τὴν παράταξιν καὶ ἀνὰ µέσον πάσης συναγωγῆς.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲟⲩⲟϩ ⲉⲣⲉⲧⲉⲛⲉ̀ⲱⲗⲓ ⲛ̀ⲟⲩⲧⲉⲗⲟⲥ ⲙ̀ⲡϭ̅ⲥ̅ ⲛ̀ⲧⲉⲛ ⲛⲓⲣⲱⲙⲓ ⲛ̀ⲧⲉ ⲡϯ ⲛⲏ ⲉⲧⲁⲩⲓ̀ ⲉ̀ⲃⲟⲗ
      ϧⲉⲛ ⲡⲓⲃⲱⲧⲥ ⲟⲩⲯⲩⲭⲏ ⲉ̀ⲃⲟⲗ ϧⲉⲛ ⲫ̅ ⲉ̀ⲃⲟⲗ ϧⲉⲛ ⲛⲓⲣⲱⲙⲓ ⲛⲉⲙ ⲉ̀ⲃⲟⲗ ϧⲉⲛ ⲛⲓⲧⲉⲃⲛⲱⲟⲩⲓ
      ⲛⲉⲙ ⲉ̀ⲃⲟⲗ ϧⲉⲛ ⲛⲓⲉϩⲱⲟⲩ ⲛⲉⲙ ⲉ̀ⲃⲟⲗ ϧⲉⲛ ⲛⲓⲉⲥⲱⲟⲩ ⲛⲉⲙ ⲉ̀ⲃⲟⲗ ϧⲉⲛ ⲛⲓⲃⲁⲉⲙⲡⲓ ⲛⲉⲙ
      ⲉ̀ⲃⲟⲗ ϧⲉⲛ ⲛⲓⲉϩⲉⲩ</td>
      <td class="language English"><span style="color:#b00e23">(28)</span> And
      ye shall take a tribute for the Lord from the warriors that went out to
      battle; one soul out of five hundred, from the men, and from the cattle,
      even from the oxen, and from the sheep, and from the asses; and ye shall
      take from their half.</td>
      <td class="language Greek"><span style="color:#b00e23">(28)</span> καὶ
      ἀφελεῖτε τέλος κυρίῳ παρὰ τῶν ἀνθρώπων τῶν πολεµιστῶν τῶν
      ἐκπεπορευµένων εἰς τὴν παράταξιν µίαν ψυχὴν ἀπὸ πεντακοσίων
      ἀπὸ τῶν ἀνθρώπων καὶ ἀπὸ τῶν κτηνῶν καὶ ἀπὸ τῶν βοῶν καὶ
      ἀπὸ τῶν προβάτων καὶ ἀπὸ τῶν αἰγῶν·</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲟⲩⲟϩ ⲉⲣⲉⲧⲉⲛⲉ̀ϭⲓ ⲉ̀ⲃⲟⲗ ϧⲉⲛ ⲧⲟⲩⲫⲁϣⲓ ⲟⲩⲟϩ ⲉⲕⲉ̀ϯ ⲛ̀ⲉⲗⲉⲁⲍⲁⲣ ⲡⲓⲟⲩⲏⲃ ⲛ̀ⲛⲓⲁⲡⲁⲣⲭⲏ
      ⲛ̀ⲧⲉ ⲡϭ̅ⲥ̅</td>
      <td class="language English"><span style="color:#b00e23">(29)</span> And
      thou shalt give them to Eleazar the priest as the first-fruits of the
      Lord.</td>
      <td class="language Greek"><span style="color:#b00e23">(29)</span> καὶ
      ἀπὸ τοῦ ἡµίσους αὐτῶν λήµψεσθε καὶ δώσεις Ελεαζαρ τῷ ἱερεῖ
      τὰς ἀπαρχὰς κυρίου.</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲟⲩⲟϩ ⲉ̀ⲃⲟⲗ ϧⲉⲛ ⲧⲫⲁϣⲓ ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉⲕⲉ̀ϭⲓ ⲟⲩⲁⲓ ⲉ̀ⲃⲟⲗ ϧⲉⲛ ⲛ̅ ⲉ̀ⲃⲟⲗ
      ϧⲉⲛ ⲛⲓⲣⲱⲙⲓ ⲛⲉⲙ ⲉ̀ⲃⲟⲗ ϧⲉⲛ ⲛⲓⲉϩⲱⲟⲩ ⲛⲉⲙ ⲉ̀ⲃⲟⲗ ϧⲉⲛ ⲛⲓⲉϩⲉⲩ ⲛⲉⲙ ⲉ̀ⲃⲟⲗ ϧⲉⲛ
      ⲛⲓⲉⲥⲱⲟⲩ ⲛⲉⲙ ⲉ̀ⲃⲟⲗ ϧⲉⲛ ⲛⲓⲧⲉⲃⲛⲱⲟⲩⲓ ⲧⲏⲣⲟⲩ ⲟⲩⲟϩ ⲉⲕⲉ̀ⲧⲏⲓⲧⲟⲩ ⲛ̀ⲛⲓⲗⲉⲩⲓⲧⲏⲥ ⲛⲏ
      ⲉⲧⲁⲣⲉϩ ⲉ̀ⲛⲓⲟⲩⲉⲣϣⲓ ϧⲉⲛ ϯⲥⲕⲩⲛⲏ ⲛ̀ⲧⲉ ⲡϭ̅ⲥ̅</td>
      <td class="language English"><span style="color:#b00e23">(30)</span> And
      from the half belonging to the children of Israel thou shalt take one in
      fifty from the men, and from the oxen, and from the sheep, and from the
      asses, and from all the cattle; and thou shalt give them to the Levites
      that keep the charges in the tabernacle of the Lord.</td>
      <td class="language Greek"><span style="color:#b00e23">(30)</span> καὶ
      ἀπὸ τοῦ ἡµίσους τοῦ τῶν υἱῶν Ισραηλ λήµψῃ ἕνα ἀπὸ τῶν
      πεντήκοντα ἀπὸ τῶν ἀνθρώπων καὶ ἀπὸ τῶν βοῶν καὶ ἀπὸ τῶν
      προβάτων καὶ ἀπὸ τῶν ὄνων καὶ ἀπὸ πάντων τῶν κτηνῶν καὶ
      δώσεις αὐτὰ τοῖς Λευίταις τοῖς φυλάσσουσιν τὰς φυλακὰς ἐν τῇ
      σκηνῇ κυρίου.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲟⲩⲟϩ ⲁϥⲓⲣⲓ ⲛ̀ϫⲉ ⲙⲱⲩ̀ⲥⲏⲥ ⲛⲉⲙ ⲉⲗⲉⲁⲍⲁⲣ ⲡⲓⲟⲩⲏⲃ ⲛ̀ⲧⲉ ⲡϭ̅ⲥ̅ ⲕⲁⲧⲁ ⲫⲣⲏϯ ⲉⲧⲁ ⲡϭ̅ⲥ̅
      ⲟⲩⲁϩⲥⲁϩⲛⲓ ⲉ̀ⲧⲟⲧϥ ⲙ̀ⲙⲱⲩ̀ⲥⲏⲥ</td>
      <td class="language English"><span style="color:#b00e23">(31)</span> And
      Moses and Eleazar the priest did as the Lord commanded Moses.</td>
      <td class="language Greek"><span style="color:#b00e23">(31)</span> καὶ
      ἐποίησεν Μωυσῆς καὶ Ελεαζαρ ὁ ἱερεὺς καθὰ συνέταξεν κύριος τῷ
      Μωυσῇ.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲟⲩⲟϩ ⲁϥϣⲱⲡⲓ ⲛ̀ϫⲉ ⲡⲓϩⲟⲩⲟ ⲛ̀ⲧⲉ ⲛⲓϣⲱⲗ ⲫⲏ ⲉⲧⲁⲩϣⲟⲗϥ ⲛ̀ϫⲉ ⲛⲓⲣⲱⲙⲓ ⲛ̀ⲧⲉ ⲡϯ ⲉ̀ⲃⲟⲗ
      ϧⲉⲛ ⲛⲓⲉⲥⲱⲟⲩ ⲭ̅ⲟ̅ⲉ̅ ⲛ̀ϣⲟ</td>
      <td class="language English"><span style="color:#b00e23">(32)</span> And
      that which remained of the spoil which the warriors took, was—of the
      sheep, six hundred and seventy-five thousand:</td>
      <td class="language Greek"><span style="color:#b00e23">(32)</span> καὶ
      ἐγενήθη τὸ πλεόνασµα τῆς προνοµῆς, ὃ ἐπρονόµευσαν οἱ ἄνδρες
      οἱ πολεµισταί, ἀπὸ τῶν προβάτων ἑξακόσιαι χιλιάδες καὶ
      ἑβδοµήκοντα καὶ πέντε χιλιάδες</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲟⲩⲟϩ ⲛⲓⲉϩⲱⲟⲩ ⲟ̅ⲃ̅ ⲛ̀ϣⲟ</td>
      <td class="language English"><span style="color:#b00e23">(33)</span> and
      oxen, seventy-two thousand:</td>
      <td class="language Greek"><span style="color:#b00e23">(33)</span> καὶ
      βόες δύο καὶ ἑβδοµήκοντα χιλιάδες</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲟⲩⲟϩ ⲛⲓⲉϩⲉⲩ ⲝ̅ⲁ̅ ⲛ̀ϣⲟ</td>
      <td class="language English"><span style="color:#b00e23">(34)</span> and
      asses, sixty-one thousand.</td>
      <td class="language Greek"><span style="color:#b00e23">(34)</span> καὶ
      ὄνοι µία καὶ ἑξήκοντα χιλιάδες</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ⲛⲉⲙ ⲛⲓⲯⲩⲭⲏ ⲛ̀ⲧⲉ ⲛⲓⲣⲱⲙⲓ ⲉ̀ⲃⲟⲗ ϧⲉⲛ ⲛⲓϩⲓⲟⲙⲓ ⲛⲏ ⲉⲧⲉ ⲙ̀ⲡⲟⲩⲥⲟⲩⲉⲛ ϣⲁⲓⲣⲓ ⲛ̀ϩⲱⲟⲩⲧ
      ⲛⲓⲯⲩⲭⲏ ⲧⲏⲣⲟⲩ ⲗ̅ⲃ̅ ⲛ̀ϣⲟ</td>
      <td class="language English"><span style="color:#b00e23">(35)</span> And
      persons of women who had not known lying with man, all the souls,
      thirty-two thousand.</td>
      <td class="language Greek"><span style="color:#b00e23">(35)</span> καὶ
      ψυχαὶ ἀνθρώπων ἀπὸ τῶν γυναικῶν, αἳ οὐκ ἔγνωσαν κοίτην
      ἀνδρός, πᾶσαι ψυχαὶ δύο καὶ τριάκοντα χιλιάδες.</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      ⲟⲩⲟϩ ⲁⲥϣⲱⲡⲓ ⲛ̀ϫⲉ ϯⲫⲁϣⲓ ⲛ̀ⲧⲟⲓ ⲛ̀ⲧⲉ ⲛⲏ ⲉⲧⲁⲩⲓ̀ ⲉ̀ⲃⲟⲗ ϧⲉⲛ ⲡⲓⲃⲱⲧⲥ ⲉ̀ⲃⲟⲗ ϧⲉⲛ
      ϯⲏⲡⲓ ⲛ̀ⲧⲉ ⲛⲓⲉⲥⲱⲟⲩ ⲧ̅ⲗ̅ⲍ̅ ⲛ̀ϣⲟ ⲛⲉⲙ ⲫ̅</td>
      <td class="language English"><span style="color:#b00e23">(36)</span> And
      the half, even the portion of them that went out to war, from the number
      of the sheep, was three hundred and thirty-seven thousand and five
      hundred.</td>
      <td class="language Greek"><span style="color:#b00e23">(36)</span> καὶ
      ἐγενήθη τὸ ἡµίσευµα ἡ µερὶς τῶν ἐκπεπορευµένων εἰς τὸν
      πόλεµον ἐκ τοῦ ἀριθµοῦ τῶν προβάτων τριακόσιαι καὶ τριάκοντα
      χιλιάδες καὶ ἑπτακισχίλια καὶ πεντακόσια,</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      ⲟⲩⲟϩ ⲁϥϣⲱⲡⲓ ⲛ̀ϫⲉ ⲡⲓⲧⲉⲗⲟⲥ ⲙ̀ⲡϭ̅ⲥ̅ ⲉ̀ⲃⲟⲗ ϧⲉⲛ ⲛⲓⲉⲥⲱⲟⲩ ⲭ̅ⲟ̅ⲉ̅</td>
      <td class="language English"><span style="color:#b00e23">(37)</span> And
      the tribute to the Lord from the sheep was six hundred and
      seventy-five.</td>
      <td class="language Greek"><span style="color:#b00e23">(37)</span> καὶ
      ἐγένετο τὸ τέλος κυρίῳ ἀπὸ τῶν προβάτων ἑξακόσια
      ἑβδοµήκοντα πέντε·</td>
    </tr>

    <tr id="v38" class="verse">
      <td class="language Bohairic"><span style="color:#b00e23">(ⲗ̅ⲏ̅)</span>
      ⲟⲩⲟϩ ⲛⲓⲉϩⲱⲟⲩ ⲗ̅ⲋ̅ ⲛ̀ϣⲟ ⲛⲉⲙ ⲫ̅ ⲟⲩⲟϩ ⲡⲓⲧⲉⲗⲟⲥ ⲛ̀ⲧⲉ ⲡϭ̅ⲥ̅ ⲟ̅ⲃ̅</td>
      <td class="language English"><span style="color:#b00e23">(38)</span> And
      the oxen, six and thirty thousand, and the tribute to the Lord
      seventy-two.</td>
      <td class="language Greek"><span style="color:#b00e23">(38)</span> καὶ
      βόες ἓξ καὶ τριάκοντα χιλιάδες, καὶ τὸ τέλος κυρίῳ δύο καὶ
      ἑβδοµήκοντα·</td>
    </tr>

    <tr id="v39" class="verse">
      <td class="language Bohairic"><span style="color:#b00e23">(ⲗ̅ⲑ̅)</span>
      ⲟⲩⲟϩ ⲛⲓⲉϩⲉⲩ ⲗ̅ ⲛ̀ϣⲟ ⲛⲉⲙ ⲫ̅ ⲟⲩⲟϩ ⲡⲓⲧⲉⲗⲟⲥ ⲛ̀ⲧⲉ ⲡϭ̅ⲥ̅ ⲝ̅ⲁ̅</td>
      <td class="language English"><span style="color:#b00e23">(39)</span> And
      asses, thirty thousand and five hundred, and the tribute to the Lord,
      sixty-one:</td>
      <td class="language Greek"><span style="color:#b00e23">(39)</span> καὶ
      ὄνοι τριάκοντα χιλιάδες καὶ πεντακόσιοι, καὶ τὸ τέλος κυρίῳ
      εἷς καὶ ἑξήκοντα·</td>
    </tr>

    <tr id="v40" class="verse">
      <td class="language Bohairic"><span style="color:#b00e23">(ⲙ̅)</span>
      ⲟⲩⲟϩ ⲛⲓⲯⲩⲭⲏ ⲛ̀ⲧⲉ ⲛⲓⲣⲱⲙⲓ ⲓ̅ⲋ̅ ⲛ̀ϣⲟ ⲟⲩⲟϩ ⲡⲟⲩⲧⲉⲗⲟⲥ ⲙ̀ⲡϭ̅ⲥ̅ ⲗ̅ⲃ̅ ⲙ̀ⲯⲩⲭⲏ</td>
      <td class="language English"><span style="color:#b00e23">(40)</span> and
      the persons, sixteen thousand, and the tribute of them to the Lord,
      thirty-two souls.</td>
      <td class="language Greek"><span style="color:#b00e23">(40)</span> καὶ
      ψυχαὶ ἀνθρώπων ἑκκαίδεκα χιλιάδες, καὶ τὸ τέλος αὐτῶν κυρίῳ
      δύο καὶ τριάκοντα ψυχαί.</td>
    </tr>

    <tr id="v41" class="verse">
      <td class="language Bohairic"><span style="color:#b00e23">(ⲙ̅ⲁ̅)</span>
      ⲟⲩⲟϩ ⲁ ⲙⲱⲩ̀ⲥⲏⲥ ϯ ⲙ̀ⲡⲓⲧⲉⲗⲟⲥ ⲛ̀ⲧⲉ ⲡϭ̅ⲥ̅ ⲡⲓⲁⲫⲉⲣⲉⲙⲁ ⲛ̀ⲧⲉ ⲫϯ ⲛ̀ⲉⲗⲉⲁⲍⲁⲣ ⲡⲓⲟⲩⲏⲃ
      ⲕⲁⲧⲁ ⲫⲣⲏϯ ⲉⲧⲁ ⲡϭ̅ⲥ̅ ⲟⲩⲁϩⲥⲁϩⲛⲓ ⲉ̀ⲧⲟⲧϥ ⲙ̀ⲙⲱⲩ̀ⲥⲏⲥ</td>
      <td class="language English"><span style="color:#b00e23">(41)</span> And
      Moses gave the tribute to the Lord, the heave-offering of God, to Eleazar
      the priest, as the Lord commanded Moses;</td>
      <td class="language Greek"><span style="color:#b00e23">(41)</span> καὶ
      ἔδωκεν Μωυσῆς τὸ τέλος κυρίῳ τὸ ἀφαίρεµα τοῦ θεοῦ Ελεαζαρ
      τῷ ἱερεῖ, καθὰ συνέταξεν κύριος τῷ Μωυσῇ.</td>
    </tr>

    <tr id="v42" class="verse">
      <td class="language Bohairic"><span style="color:#b00e23">(ⲙ̅ⲃ̅)</span>
      ⲉ̀ⲃⲟⲗ ϧⲉⲛ ⲧⲫⲁϣⲓ ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲛⲏ ⲉⲧⲁϥⲫⲁϣⲟⲩ ⲛ̀ϫⲉ ⲙⲱⲩ̀ⲥⲏⲥ ⲉ̀ⲃⲟⲗ ϧⲉⲛ
      ⲛⲓⲣⲱⲙⲓ ⲛ̀ⲧⲉ ⲡϯ</td>
      <td class="language English"><span style="color:#b00e23">(42)</span> from
      the half belonging to the children of Israel, whom Moses separated from
      the men of war.</td>
      <td class="language Greek"><span style="color:#b00e23">(42)</span> ἀπὸ
      τοῦ ἡµισεύµατος τῶν υἱῶν Ισραηλ, οὓς διεῖλεν Μωυσῆς ἀπὸ τῶν
      ἀνδρῶν τῶν πολεµιστῶν —</td>
    </tr>

    <tr id="v43" class="verse">
      <td class="language Bohairic"><span style="color:#b00e23">(ⲙ̅ⲅ̅)</span>
      ⲟⲩⲟϩ ⲁⲥϣⲱⲡⲓ ⲛ̀ϫⲉ ϯⲫⲁϣⲓ ⲉ̀ⲃⲟⲗ ϧⲉⲛ ϯⲥⲩⲛⲁⲅⲱⲅⲏ ⲉ̀ⲃⲟⲗ ϧⲉⲛ ⲛⲓⲉⲥⲱⲟⲩ ⲧ̅ⲗ̅ⲍ̅ ⲛ̀ϣⲟ
      ⲛⲉⲙ ⲫ̅</td>
      <td class="language English"><span style="color:#b00e23">(43)</span> And
      the half taken from the sheep, belonging to the congregation, was three
      hundred and thirty-seven thousand and five hundred.</td>
      <td class="language Greek"><span style="color:#b00e23">(43)</span> καὶ
      ἐγένετο τὸ ἡµίσευµα τὸ τῆς συναγωγῆς ἀπὸ τῶν προβάτων
      τριακόσιαι χιλιάδες καὶ τριάκοντα χιλιάδες καὶ ἑπτακισχίλια καὶ
      πεντακόσια</td>
    </tr>

    <tr id="v44" class="verse">
      <td class="language Bohairic"><span style="color:#b00e23">(ⲙ̅ⲇ̅)</span>
      ⲟⲩⲟϩ ⲛⲓⲉϩⲱⲟⲩ ⲗ̅ⲋ̅ ⲛ̀ϣⲟ</td>
      <td class="language English"><span style="color:#b00e23">(44)</span> And
      the oxen, thirty-six thousand;</td>
      <td class="language Greek"><span style="color:#b00e23">(44)</span> καὶ
      βόες ἓξ καὶ τριάκοντα χιλιάδες,</td>
    </tr>

    <tr id="v45" class="verse">
      <td class="language Bohairic"><span style="color:#b00e23">(ⲙ̅ⲉ̅)</span>
      ⲛⲉⲙ ⲗ̅ ⲛ̀ϣⲟ ⲛ̀ⲓⲱ ⲛⲉⲙ ⲫ̅</td>
      <td class="language English"><span style="color:#b00e23">(45)</span>
      asses, thirty thousand and five hundred;</td>
      <td class="language Greek"><span style="color:#b00e23">(45)</span> ὄνοι
      τριάκοντα χιλιάδες καὶ πεντακόσιοι</td>
    </tr>

    <tr id="v46" class="verse">
      <td class="language Bohairic"><span style="color:#b00e23">(ⲙ̅ⲋ̅)</span>
      ⲟⲩⲟϩ ⲛⲓⲯⲩⲭⲏ ⲛ̀ⲧⲉ ⲛⲓⲣⲱⲙⲓ ⲓ̅ⲋ̅ ⲛ̀ϣⲟ</td>
      <td class="language English"><span style="color:#b00e23">(46)</span> and
      persons, sixteen thousand.</td>
      <td class="language Greek"><span style="color:#b00e23">(46)</span> καὶ
      ψυχαὶ ἀνθρώπων ἓξ καὶ δέκα χιλιάδες —</td>
    </tr>

    <tr id="v47" class="verse">
      <td class="language Bohairic"><span style="color:#b00e23">(ⲙ̅ⲍ̅)</span>
      ⲟⲩⲟϩ ⲁ ⲙⲱⲩ̀ⲥⲏⲥ ϭⲓ ⲛ̀ϯⲫⲁϣⲓ ⲉ̀ⲃⲟⲗ ϧⲉⲛ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲡⲓⲟⲩⲁⲓ ⲉ̀ⲃⲟⲗ ϧⲉⲛ
      ⲡⲓⲛ̅ ⲉ̀ⲃⲟⲗ ϧⲉⲛ ⲛⲓⲣⲱⲙⲓ ⲛⲉⲙ ⲉ̀ⲃⲟⲗ ϧⲉⲛ ⲛⲓⲧⲉⲃⲛⲱⲟⲩⲓ ⲟⲩⲟϩ ⲁϥⲧⲏⲓⲧⲟⲩ ⲛ̀ⲛⲓⲗⲉⲩⲓⲧⲏⲥ
      ⲉⲧⲁⲣⲉϩ ⲉ̀ⲛⲓⲟⲩⲉⲣϣⲓ ⲛ̀ⲧⲉ ϯⲥⲕⲩⲛⲏ ⲛ̀ⲧⲉ ϯⲙⲉⲧⲙⲉⲑⲣⲉ ⲕⲁⲧⲁ ⲫⲣⲏϯ ⲉⲧⲁ ⲡϭ̅ⲥ̅
      ⲟⲩⲁϩⲥⲁϩⲛⲓ ⲉ̀ⲧⲟⲧϥ ⲙ̀ⲙⲱⲩ̀ⲥⲏⲥ</td>
      <td class="language English"><span style="color:#b00e23">(47)</span> And
      Moses took of the half belonging to the children of Israel the fiftieth
      part, of men and of cattle, and he gave them to the Levites who keep the
      charges of the tabernacle of the Lord, as the Lord commanded Moses.</td>
      <td class="language Greek"><span style="color:#b00e23">(47)</span> καὶ
      ἔλαβεν Μωυσῆς ἀπὸ τοῦ ἡµισεύµατος τῶν υἱῶν Ισραηλ τὸ ἓν
      ἀπὸ τῶν πεντήκοντα ἀπὸ τῶν ἀνθρώπων καὶ ἀπὸ τῶν κτηνῶν καὶ
      ἔδωκεν αὐτὰ τοῖς Λευίταις τοῖς φυλάσσουσιν τὰς φυλακὰς τῆς
      σκηνῆς κυρίου, ὃν τρόπον συνέταξεν κύριος τῷ Μωυσῇ.</td>
    </tr>

    <tr id="v48" class="verse">
      <td class="language Bohairic"><span style="color:#b00e23">(ⲙ̅ⲏ̅)</span>
      ⲟⲩⲟϩ ⲁⲩⲓ̀ ⲧⲏⲣⲟⲩ ϩⲁ ⲙⲱⲩ̀ⲥⲏⲥ ⲛ̀ϫⲉ ⲛⲏ ⲉⲧⲁⲩⲭⲁⲩ ϩⲓϫⲉⲛ ϯⲙⲉⲧⲭⲓⲗⲓⲁⲣⲭⲟⲥ ⲛ̀ⲧⲉ ϯϫⲟⲙ
      ⲛⲓⲭⲓⲗⲓⲁⲣⲭⲟⲥ ⲛⲉⲙ ⲛⲓⲉⲕⲁⲧⲟⲛⲧⲁⲣⲭⲟⲥ</td>
      <td class="language English"><span style="color:#b00e23">(48)</span> And
      all those who were appointed to be officers of thousands of the host,
      captains of thousands and captains of hundreds, approached Moses, and
      said to Moses,</td>
      <td class="language Greek"><span style="color:#b00e23">(48)</span> Καὶ
      προσῆλθον πρὸς Μωυσῆν πάντες οἱ καθεσταµένοι εἰς τὰς χιλιαρχίας
      τῆς δυνάµεως, χιλίαρχοι καὶ ἑκατόνταρχοι,</td>
    </tr>

    <tr id="v49" class="verse">
      <td class="language Bohairic"><span style="color:#b00e23">(ⲙ̅ⲑ̅)</span>
      ⲟⲩⲟϩ ⲡⲉϫⲱⲟⲩ ⲙ̀ⲙⲱⲩ̀ⲥⲏⲥ ϫⲉ ⲛⲉⲕⲁⲗⲱⲟⲩⲓ ⲁⲩϭⲓ ⲙ̀ⲡⲓⲕⲉⲫⲁⲗⲉⲟⲛ ⲛ̀ⲧⲉ ⲛⲓⲣⲱⲙⲓ ⲛ̀ⲧⲉ ⲡϯ
      ⲛ̀ⲧⲁⲛ ⲟⲩⲟϩ ⲙ̀ⲡⲉ ⲟⲩⲁⲓ ⲉ̀ⲃⲟⲗ ⲛ̀ϧⲏⲧⲟⲩ ⲉⲣⲟⲩⲱ</td>
      <td class="language English"><span style="color:#b00e23">(49)</span> Thy
      servants have taken the sum of the men of war with us, and not one is
      missing.</td>
      <td class="language Greek"><span style="color:#b00e23">(49)</span> καὶ
      εἶπαν πρὸς Μωυσῆν Οἱ παῖδές σου εἰλήφασιν τὸ κεφάλαιον τῶν
      ἀνδρῶν τῶν πολεµιστῶν τῶν παρ’ ἡµῶν, καὶ οὐ διαπεφώνηκεν ἀπ’
      αὐτῶν οὐδὲ εἷς·</td>
    </tr>

    <tr id="v50" class="verse">
      <td class="language Bohairic"><span style="color:#b00e23">(ⲛ̅)</span>
      ⲟⲩⲟϩ ⲁⲛⲓⲛⲓ ⲉ̀ϧⲟⲩⲛ ⲙ̀ⲡⲓⲇⲱⲣⲟⲛ ⲛ̀ⲧⲉ ⲡϭ̅ⲥ̅ ⲟⲩⲟϩ ⲫⲣⲱⲙⲓ ⲉⲧⲁϥϭⲓ ⲛ̀ⲟⲩⲥⲕⲉⲩⲟⲥ
      ⲛ̀ⲛⲟⲩⲃ ⲛⲉⲙ ⲟⲩⲕⲗⲓⲧⲱⲛ ⲛⲉⲙ ⲟⲩⲯⲉⲗⲓⲱⲛ ⲛⲉⲙ ⲟⲩϣϭⲟⲩⲣ ⲛⲉⲙ ⲟⲩⲡⲉⲣⲉⲇⲉⲝⲓⲟⲛ ⲛⲉⲙ ⲟⲩⲉⲙ
      ⲡⲓⲗⲟⲅⲓⲟⲛ ⲉ̀ⲧⲱⲃϩ ⲉ̀ϩⲣⲏⲓ ⲉ̀ϫⲱⲛ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅</td>
      <td class="language English"><span style="color:#b00e23">(50)</span> And
      we have brought our gift to the Lord, every man who has found an article
      of gold, whether an armlet, or a chain, or a ring, or a bracelet, or a
      clasp for hair, to make atonement for us before the Lord.</td>
      <td class="language Greek"><span style="color:#b00e23">(50)</span> καὶ
      προσενηνόχαµεν τὸ δῶρον κυρίῳ, ἀνὴρ ὃ εὗρεν σκεῦος χρυσοῦν,
      χλιδῶνα καὶ ψέλιον καὶ δακτύλιον καὶ περιδέξιον καὶ ἐµπλόκιον,
      ἐξιλάσασθαι περὶ ἡµῶν ἔναντι κυρίου.</td>
    </tr>

    <tr id="v51" class="verse">
      <td class="language Bohairic"><span style="color:#b00e23">(ⲛ̅ⲁ̅)</span>
      ⲟⲩⲟϩ ⲁ ⲙⲱⲩ̀ⲥⲏⲥ ⲛⲉⲙ ⲉⲗⲉⲁⲍⲁⲣ ⲡⲓⲟⲩⲏⲃ ⲁⲩϭⲓ ⲙ̀ⲡⲓⲛⲟⲩⲃ ⲛ̀ⲧⲟⲧⲟⲩ ⲥⲕⲉⲩⲟⲥ ⲛⲓⲃⲉⲛ
      ⲉⲧⲁⲩⲉⲣϩⲱⲃ ⲉ̀ⲣⲟϥ</td>
      <td class="language English"><span style="color:#b00e23">(51)</span> And
      Moses and Eleazar the priest took the gold from them, even every wrought
      article.</td>
      <td class="language Greek"><span style="color:#b00e23">(51)</span> καὶ
      ἔλαβεν Μωυσῆς καὶ Ελεαζαρ ὁ ἱερεὺς τὸ χρυσίον παρ’ αὐτῶν, πᾶν
      σκεῦος εἰργασµένον·</td>
    </tr>

    <tr id="v52" class="verse">
      <td class="language Bohairic"><span style="color:#b00e23">(ⲛ̅ⲃ̅)</span>
      ⲟⲩⲟϩ ⲁϥϣⲱⲡⲓ ⲛ̀ϫⲉ ⲡⲓⲛⲟⲩⲃ ⲧⲏⲣϥ ⲡⲓⲁⲫⲉⲣⲉⲙⲁ ⲉⲧⲁⲩⲉⲛϥ ⲙ̀ⲡϭ̅ⲥ̅ ⲓ̅ⲋ̅ ⲛ̀ϣⲟ ⲛⲉⲙ ⲯ̅ⲛ̅
      ⲛ̀ⲥⲓⲕⲗⲟⲥ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲓⲭⲓⲗⲓⲁⲣⲭⲟⲥ ⲛⲉⲙ ⲉ̀ⲃⲟⲗ ⲛ̀ⲧⲟⲧⲟⲩ
      ⲛ̀ⲛⲓⲉⲕⲁⲧⲟⲛⲧⲁⲣⲭⲟⲥ</td>
      <td class="language English"><span style="color:#b00e23">(52)</span> And
      all the wrought gold, even the offering that they offered to the Lord,
      was sixteen thousand and seven hundred and fifty shekels from the
      captains of thousands and the captains of hundreds.</td>
      <td class="language Greek"><span style="color:#b00e23">(52)</span> καὶ
      ἐγένετο πᾶν τὸ χρυσίον, τὸ ἀφαίρεµα, ὃ ἀφεῖλον κυρίῳ, ἓξ
      καὶ δέκα χιλιάδες καὶ ἑπτακόσιοι καὶ πεντήκοντα σίκλοι παρὰ
      τῶν χιλιάρχων καὶ παρὰ τῶν ἑκατοντάρχων.</td>
    </tr>

    <tr id="v53" class="verse">
      <td class="language Bohairic"><span style="color:#b00e23">(ⲛ̅ⲅ̅)</span>
      ⲟⲩⲟϩ ⲛⲓⲣⲱⲙⲓ ⲧⲏⲣⲟⲩ ⲛ̀ⲧⲉ ⲡϯ ⲁ ⲡⲓⲟⲩⲁⲓ ⲡⲓⲟⲩⲁⲓ ϣⲱⲗ ⲛⲁϥ</td>
      <td class="language English"><span style="color:#b00e23">(53)</span> For
      the men of war took plunder every one for himself.</td>
      <td class="language Greek"><span style="color:#b00e23">(53)</span> καὶ
      οἱ ἄνδρες οἱ πολεµισταὶ ἐπρονόµευσαν ἕκαστος ἑαυτῷ.</td>
    </tr>

    <tr id="v54" class="verse">
      <td class="language Bohairic"><span style="color:#b00e23">(ⲛ̅ⲇ̅)</span>
      ⲟⲩⲟϩ ⲁϥϭⲓ ⲛ̀ϫⲉ ⲙⲱⲩ̀ⲥⲏⲥ ⲛⲉⲙ ⲉⲗⲉⲁⲍⲁⲣ ⲡⲓⲟⲩⲏⲃ ⲙ̀ⲡⲓⲛⲟⲩⲃ ⲛ̀ⲛⲓⲭⲓⲗⲓⲁⲣⲭⲟⲥ ⲛⲉⲙ
      ⲛⲓⲉⲕⲁⲧⲟⲛⲧⲁⲣⲭⲟⲥ ⲟⲩⲟϩ ⲁⲩⲉⲛⲟⲩ ⲉ̀ϧⲟⲩⲛ ⲉ̀ϯⲥⲕⲩⲛⲏ ⲛ̀ⲧⲉ ϯⲙⲉⲧⲙⲉⲑⲣⲉ ⲉⲩⲙⲉⲩⲓ
      ⲛ̀ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅</td>
      <td class="language English"><span style="color:#b00e23">(54)</span> And
      Moses and Eleazar the priest took the gold from the captains of thousands
      and captains of hundreds, and brought the vessels into the tabernacle of
      witness, a memorial of the children of Israel before the Lord.</td>
      <td class="language Greek"><span style="color:#b00e23">(54)</span> καὶ
      ἔλαβεν Μωυσῆς καὶ Ελεαζαρ ὁ ἱερεὺς τὸ χρυσίον παρὰ τῶν
      χιλιάρχων καὶ παρὰ τῶν ἑκατοντάρχων καὶ εἰσήνεγκεν αὐτὰ εἰς
      τὴν σκηνὴν τοῦ µαρτυρίου µνηµόσυνον τῶν υἱῶν Ισραηλ ἔναντι
      κυρίου.</td>
    </tr>
  </table>
</body>
</html>
