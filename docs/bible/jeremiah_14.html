<!DOCTYPE html>
<html>
<head>
  <title>Jeremiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="jeremiah_15.html" rel="next">
  <link href="jeremiah_13.html" rel="prev">
  <script src="main.js" type="module"></script>
</head>
<body class="chapter">
  <h4 id="jeremiah_14" class="title">Jeremiah 14</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡⲓⲥⲁϫⲓ ⲉⲧⲁϥϣⲱⲡⲓ ϩⲁ ⲓⲉⲣⲉⲙⲓⲁⲥ ⲉⲑⲃⲉ ⲡⲓϣⲁⲣⲕⲉ</td>
      <td class="language English"><span style="color:#b00e23">(1)</span> AND
      THE WORD OF THE LORD CAME TO JEREMIAS CONCERNING THE DROUGHT.</td>
      <td class="language Greek"><span style="color:#b00e23">(1)</span> Καὶ
      ἐγένετο λόγος κυρίου πρὸς Ιερεµιαν περὶ τῆς ἀβροχίας</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲁⲥⲉⲣϩⲏⲃⲓ ⲛ̀ϫⲉ ϯⲓⲟⲩⲇⲉⲁ ⲟⲩⲟϩ ⲛⲉⲥⲡⲩⲗⲏ ⲁⲩϣⲟⲩⲟ ⲉ̀ⲃⲟⲗ ⲟⲩⲟϩ ⲁⲩⲉⲣⲭⲁⲕⲓ ϩⲓϫⲉⲛ
      ⲡⲓⲕⲁϩⲓ. ⲟⲩⲟϩ ⲡϧⲣⲱⲟⲩ ⲛ̀ⲓⲗ̅ⲏ̅ⲙ̅ ⲁϥϣⲉ ⲉ̀ⲡϣⲱⲓ</td>
      <td class="language English"><span style="color:#b00e23">(2)</span> Judea
      has mourned, and her gates are emptied, and are darkened upon the earth;
      and the cry of Jerusalem is gone up.</td>
      <td class="language Greek"><span style="color:#b00e23">(2)</span>
      Ἐπένθησεν ἡ Ιουδαία, καὶ αἱ πύλαι αὐτῆς ἐκενώθησαν καὶ
      ἐσκοτώθησαν ἐπὶ τῆς γῆς, καὶ ἡ κραυγὴ τῆς Ιερουσαληµ
      ἀνέβη.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲛⲉⲥⲉ̀ϩⲣⲏⲓ ⲁⲩⲟⲩⲱⲣⲡ ⲛ̀ⲛⲟⲩϧⲉⲗϣⲓⲣⲓ ⲥⲁⲙⲱⲟⲩ. ⲁⲩⲓ̀ ⲉ̀ϫⲉⲛ ϯϣⲱϯ ⲙ̀ⲡⲟⲩϫⲓⲙⲓ.
      ⲟⲩⲟϩ ⲁⲩⲧⲁⲥⲑⲟ ⲛ̀ⲛⲟⲩⲙⲟⲕⲓ ⲉⲩϣⲟⲩⲱⲟⲩ.</td>
      <td class="language English"><span style="color:#b00e23">(3)</span> And
      her nobles have sent their little ones to the water: they came to the
      wells, and found no water: and brought back their vessels empty.</td>
      <td class="language Greek"><span style="color:#b00e23">(3)</span> καὶ
      οἱ µεγιστᾶνες αὐτῆς ἀπέστειλαν τοὺς νεωτέρους αὐτῶν ἐφ’
      ὕδωρ· ἤλθοσαν ἐπὶ τὰ φρέατα καὶ οὐχ εὕροσαν ὕδωρ καὶ
      ἀπέστρεψαν τὰ ἀγγεῖα αὐτῶν κενά.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲛⲓϩⲃⲏⲟⲩⲓ ⲛ̀ⲧⲉ ⲡⲕⲁϩⲓ ⲁⲩⲙⲟⲩⲛⲕ. ϫⲉ ⲟⲩⲏⲓ ⲙ̀ⲙⲟⲛ ⲙⲟⲩⲛϩⲱⲟⲩ. ⲟⲩⲟϩ ⲁⲩϭⲓϣⲓⲡⲓ
      ⲛ̀ϫⲉ ⲛⲓⲟⲩⲱⲓ. ⲁⲩϩⲱⲃⲥ ⲛ̀ⲧⲟⲩⲁⲫⲉ.</td>
      <td class="language English"><span style="color:#b00e23">(4)</span> And
      the labours of the land failed, because there was no rain: the husbandmen
      were ashamed, they covered their heads.</td>
      <td class="language Greek"><span style="color:#b00e23">(4)</span> καὶ
      τὰ ἔργα τῆς γῆς ἐξέλιπεν, ὅτι οὐκ ἦν ὑετός· ᾐσχύνθησαν
      γεωργοί, ἐπεκάλυψαν τὴν κεφαλὴν αὐτῶν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲛⲓⲉⲓⲟⲩⲗ ⲁⲓⲙⲓⲥⲓ ϧⲉⲛ ⲧⲕⲟⲓ. ⲟⲩⲟϩ ⲁⲩⲥⲟϫⲡⲟⲩ ϫⲉ ⲙ̀ⲙⲟⲛ ⲥⲓⲙ ϣⲟⲡ.</td>
      <td class="language English"><span style="color:#b00e23">(5)</span> And
      hinds calved in the field, and forsook it, because there was no
      grass.</td>
      <td class="language Greek"><span style="color:#b00e23">(5)</span> καὶ
      ἔλαφοι ἐν ἀγρῷ ἔτεκον καὶ ἐγκατέλιπον, ὅτι οὐκ ἦν
      βοτάνη.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲛⲓⲓⲁⲛⲧⲱⲟⲩ ⲁⲩⲟϩⲓ ⲉ̀ⲣⲁⲧⲟⲩ ϩⲓϫⲉⲛ ⲛⲓϭⲓⲥⲓ. ⲁⲩⲥⲉⲕ ⲑⲏⲛⲟⲩ ⲛⲱⲟⲩ. ⲁⲩⲙⲟⲩⲛⲕ ⲛ̀ϫⲉ
      ⲛⲟⲩⲃⲁⲗ. ϫⲉ ⲙ̀ⲙⲟⲛ ⲥⲓⲙ ϣⲟⲡ</td>
      <td class="language English"><span style="color:#b00e23">(6)</span> The
      wild asses stood by the forests, and snuffed up the wind; their eyes
      failed, because there was no grass.</td>
      <td class="language Greek"><span style="color:#b00e23">(6)</span> ὄνοι
      ἄγριοι ἔστησαν ἐπὶ νάπας· εἵλκυσαν ἄνεµον, ἐξέλιπον οἱ
      ὀφθαλµοὶ αὐτῶν, ὅτι οὐκ ἦν χόρτος ἀπὸ λαοῦ ἀδικίας. —</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲓⲥϫⲉ ⲛⲉⲛⲛⲟⲃⲓ ⲁⲩⲟϩⲓ ⲉⲣⲁⲧⲟⲩ ⲉ̀ⲣⲟⲛ ⲡϭ̅ⲥ̅ ⲁⲣⲓⲟⲩⲓ ⲛⲁⲛ ⲉⲑⲃⲏⲧⲕ. ϫⲉ ⲟⲩⲏⲓ ⲛⲁϣⲉ
      ⲛⲉⲛⲛⲟⲃⲓ ⲙ̀ⲡⲉⲕⲙ̀ⲑⲟ. ϫⲉ ⲁⲛⲉⲣⲛⲟⲃⲓ ⲉ̀ⲣⲟⲕ.</td>
      <td class="language English"><span style="color:#b00e23">(7)</span> Our
      sins have risen up against us: O Lord, do thou for us for thine own sake;
      for our sins are many before thee; for we have sinned against thee.</td>
      <td class="language Greek"><span style="color:#b00e23">(7)</span> εἰ αἱ
      ἁµαρτίαι ἡµῶν ἀντέστησαν ἡµῖν, κύριε, ποίησον ἡµῖν ἕνεκεν
      σοῦ, ὅτι πολλαὶ αἱ ἁµαρτίαι ἡµῶν ἐναντίον σοῦ, ὅτι σοὶ
      ἡµάρτοµεν.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲧϩⲩⲡⲟⲙⲟⲛⲏ ⲙ̀ⲡⲓⲥ̅ⲗ̅ ⲡⲉ ⲡϭ̅ⲥ̅ ⲟⲩⲟϩ ϣⲁϥⲛⲟϩⲉⲙ ϧⲉⲛ ⲡⲥⲏⲟⲩ ⲛ̀ⲛⲓⲡⲉⲧϩⲱⲟⲩ. ⲉⲑⲃⲉ ⲟⲩ
      ⲁⲕϣⲱⲡⲓ ⲙ̀ⲫⲣⲏϯ ⲛ̀ⲟⲩⲣⲉⲙⲛ̀ϫⲱⲓⲗⲓ ϩⲓϫⲉⲛ ⲡⲓⲕⲁϩⲓ. ⲓⲉ ⲙ̀ⲫⲣⲏϯ ⲛ̀ⲟⲩⲣⲉⲙⲛ̀ϯⲙⲓ. ⲁϥⲣⲓⲕⲓ
      ⲙ̀ⲙⲟϥ ⲉ̀ϧⲟⲩⲛ ⲉ̀ⲟⲩⲙⲁ ⲛ̀ϫⲱⲓⲗⲓ.</td>
      <td class="language English"><span style="color:#b00e23">(8)</span> O
      Lord, thou art the hope of Israel, and deliverest us in time of troubles;
      why art thou become as a sojourner upon the land, or as one born in the
      land, yet turning aside for a resting-place?</td>
      <td class="language Greek"><span style="color:#b00e23">(8)</span>
      ὑποµονὴ Ισραηλ, κύριε, καὶ σῴζεις ἐν καιρῷ κακῶν· ἵνα τί
      ἐγενήθης ὡσεὶ πάροικος ἐπὶ τῆς γῆς καὶ ὡς αὐτόχθων
      ἐκκλίνων εἰς κατάλυµα;</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ⲙⲏ
      ⲁⲛ ⲭⲛⲁⲉⲣ ⲙ̀ⲫⲣⲏϯ ⲛ̀ⲟⲩⲣⲱⲙⲓ ⲉϥϩⲓⲛⲓⲙ. ⲓⲉ ⲙ̀ⲫⲣⲏϯ ⲛ̀ⲟⲩⲣⲱⲙⲓ ⲙ̀ⲙⲟⲛ ϣ̀ϫⲟⲙ ⲙ̀ⲙⲟϥ
      ⲉ̀ⲛⲟϩⲉⲙ ⲟⲩⲟϩ ⲛ̀ⲑⲟⲕ ⲡϭ̅ⲥ̅ ⲕϣⲟⲡ ⲛ̀ϧⲏⲧⲉⲛ. ⲟⲩⲟϩ ⲡⲉⲕⲣⲁⲛ ⲥⲉⲙⲟⲩϯ ⲉ̀ⲣⲟϥ ϩⲓϫⲱⲛ
      ⲙ̀ⲡⲉⲣⲉⲣⲡⲉⲛⲱⲃϣ</td>
      <td class="language English"><span style="color:#b00e23">(9)</span> Wilt
      thou be as a man asleep, or as a strong man that cannot save? yet thou
      art among us, O Lord, and thy name is called upon us; forget us not.</td>
      <td class="language Greek"><span style="color:#b00e23">(9)</span> µὴ
      ἔσῃ ὥσπερ ἄνθρωπος ὑπνῶν ἢ ὡς ἀνὴρ οὐ δυνάµενος σῴζειν;
      καὶ σὺ ἐν ἡµῖν εἶ, κύριε, καὶ τὸ ὄνοµά σου ἐπικέκληται ἐφ’
       ἡµᾶς· µὴ ἐπιλάθῃ ἡµῶν. —</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ⲫⲁⲓ
      ⲡⲉ ⲙ̀ⲫⲣⲏϯ ⲉⲧⲉϥϫⲱ ⲙ̀ⲙⲟϥ ⲛ̀ϫⲉ ⲡϭ̅ⲥ̅ ⲙ̀ⲡⲁⲓⲗⲁⲟⲥ. ϫⲉ ⲁⲩⲙⲉⲛⲣⲉ ⲕⲓⲙ ⲛ̀ⲛⲟⲩⲫⲁⲧ
      ⲙ̀ⲡⲟⲩϯⲁⲥⲟ. ⲟⲩⲟϩ ⲙ̀ⲡⲉ ⲫϯ ϯⲙⲁϯ ⲛ̀ϧⲏⲧⲟⲩ ϯⲛⲟⲩ ⲁϥⲉⲣⲫⲙⲉⲩⲓ ⲛ̀ⲛⲟⲩⲁⲇⲓⲕⲓⲁ</td>
      <td class="language English"><span style="color:#b00e23">(10)</span> Thus
      saith the Lord to this people, They have loved to wander, and they have
      not spared, therefore God has not prospered them; now will he remember
      their iniquity.</td>
      <td class="language Greek"><span style="color:#b00e23">(10)</span>
      οὕτως λέγει κύριος τῷ λαῷ τούτῳ Ἠγάπησαν κινεῖν πόδας
      αὐτῶν καὶ οὐκ ἐφείσαντο, καὶ ὁ θεὸς οὐκ εὐδόκησεν ἐν
      αὐτοῖς· νῦν µνησθήσεται τῶν ἀδικιῶν αὐτῶν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ⲛⲏⲓ ϫⲉ ⲙ̀ⲡⲉⲣⲧⲱⲃϩ ⲉ̀ϩⲣⲏⲓ ⲉ̀ϫⲉⲛ ⲡⲁⲓⲗⲁⲟⲥ ⲉⲩⲡⲉⲑⲛⲁⲛⲉϥ
      ⲛⲱⲟⲩ.</td>
      <td class="language English"><span style="color:#b00e23">(11)</span> And
      the Lord said to me, Pray not for this people for their good:</td>
      <td class="language Greek"><span style="color:#b00e23">(11)</span> καὶ
      εἶπεν κύριος πρός µε Μὴ προσεύχου περὶ τοῦ λαοῦ τούτου εἰς
      ἀγαθά·</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ϫⲉ ⲟⲩⲏⲓ ⲉ̀ϣⲱⲡ ⲁⲩϣⲁⲛⲉⲣⲛⲏⲥⲧⲉⲩⲓⲛ ⲛ̀ϯⲛⲁⲥⲱⲧⲉⲙ ⲁⲛ ⲉ̀ⲡⲟⲩⲧⲱⲃϩ. ⲟⲩⲟϩ ⲉ̀ϣⲱⲡ
      ⲁⲩϣⲁⲛⲓⲛⲓ ⲛⲏⲓ. ⲛ̀ϩⲁⲛϭⲗⲓⲗ ⲛⲉⲙ ϩⲁⲛϣⲟⲩϣⲱⲟⲩϣⲓ. ⲛ̀ⲛⲁϯⲙⲁϯ ⲁⲛ ⲛ̀ϧⲣⲏⲓ ⲛ̀ϧⲏⲧⲟⲩ. ϫⲉ
      ⲁ̀ⲛⲟⲕ ϧⲉⲛ ⲟⲩⲥⲏϥⲓ ⲛⲉⲙ ⲟⲩϩⲕⲟ. ⲛⲉⲙ ⲟⲩⲙⲟⲩ ϯⲛⲁϥⲟⲧⲟⲩ ⲉ̀ⲃⲟⲗ.</td>
      <td class="language English"><span style="color:#b00e23">(12)</span> for
      though they fast, I will not hear their supplication; and though they
      offer whole-burnt-offerings and sacrifices, I will take no pleasure in
      them: for I will consume them with sword, and with famine, and with
      pestilence.</td>
      <td class="language Greek"><span style="color:#b00e23">(12)</span> ὅτι
      ἐὰν νηστεύσωσιν, οὐκ εἰσακούσοµαι τῆς δεήσεως αὐτῶν, καὶ ἐὰν
      προσενέγκωσιν ὁλοκαυτώµατα καὶ θυσίας, οὐκ εὐδοκήσω ἐν αὐτοῖς,
      ὅτι ἐν µαχαίρᾳ καὶ ἐν λιµῷ καὶ ἐν θανάτῳ ἐγὼ συντελέσω
      αὐτούς.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲡⲉϫⲏⲓ ϫⲉ ⲡⲉⲧϣⲟⲡ ⲡϭ̅ⲥ̅ ⲓⲥ ⲛⲟⲩⲡⲣⲟⲫⲏⲧⲏⲥ ⲥⲉⲉⲣⲡⲣⲟⲫⲏⲧⲉⲩⲓⲛ ⲉⲩϫⲱ ⲙ̀ⲙⲟⲥ. ϫⲉ
      ⲛ̀ⲛⲉⲧⲉⲛⲛⲁⲩ ⲉ̀ⲥⲏϥⲓ. ⲟⲩⲇⲉ ⲛ̀ⲛⲉ ϩⲕⲟ ϣⲱⲡⲓ ϧⲉⲛ ⲑⲏⲛⲟⲩ. ϫⲉ ⲟⲩⲙⲉⲑⲙⲏⲓ ⲛⲉⲙ
      ⲟⲩϩⲓⲣⲏⲛⲏ. ϯⲛⲁⲧⲏⲓⲧⲟⲩ ϩⲓϫⲉⲛ ⲡⲁⲓⲕⲁϩⲓ. ⲛⲉⲙ ⲛ̀ϩⲣⲏⲓ ϧⲉⲛ ⲡⲁⲓⲙⲁ.</td>
      <td class="language English"><span style="color:#b00e23">(13)</span> And
      I said, O ever living Lord! behold, their prophets prophesy, and say, Ye
      shall not see a sword, nor shall famine be among you; for I will give
      truth and peace on the land, and in this place.</td>
      <td class="language Greek"><span style="color:#b00e23">(13)</span> καὶ
      εἶπα Ὦ κύριε, ἰδοὺ οἱ προφῆται αὐτῶν προφητεύουσιν καὶ
      λέγουσιν Οὐκ ὄψεσθε µάχαιραν, οὐδὲ λιµὸς ἔσται ἐν ὑµῖν,
      ὅτι ἀλήθειαν καὶ εἰρήνην δώσω ἐπὶ τῆς γῆς καὶ ἐν τῷ
      τόπῳ τούτῳ.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ⲛⲏⲓ. ϫⲉ ⲁⲣⲉ ⲛⲓⲡⲣⲟⲫⲏⲧⲏⲥ ⲉⲣⲡⲣⲟⲫⲏⲧⲉⲩⲓⲛ ⲛ̀ϩⲁⲛⲙⲉⲑⲛⲟⲩϫ. ϧⲉⲛ
      ⲡⲁⲣⲁⲛ ⲙ̀ⲡⲓⲧⲁⲟⲩⲱⲟⲩ. ⲟⲩⲟϩ ⲙ̀ⲡⲓϩⲟⲛϩⲉⲛ ⲛⲱⲟⲩ. ⲟⲩⲟϩ ⲙ̀ⲡⲓⲥⲁϫⲓ ⲛⲉⲙⲱⲟⲩ ϫⲉ
      ϩⲁⲛϩⲟⲣⲁⲥⲓⲥ ⲙ̀ⲙⲉⲑⲛⲟⲩϫ ⲛⲉⲙ ϩⲁⲛϣⲓⲛⲓ. ⲛⲉⲙ ϩⲁⲛϭⲓϣⲏⲙ ⲛⲉⲙ ϩⲁⲛⲟⲩⲱϣ ⲛ̀ⲧⲉ ⲡⲟⲩϩⲏⲧ.
      ⲉⲧⲟⲩⲉⲣⲡⲣⲟⲫⲏⲧⲉⲩⲓⲛ ⲙ̀ⲙⲱⲟⲩ.</td>
      <td class="language English"><span style="color:#b00e23">(14)</span> Then
      the Lord said to me, The prophets prophesy lies in my name: I sent them
      not, and I commanded them not, and I spoke not to them: for they prophesy
      to you false visions, and divinations, and auguries, and devices of their
      own heart.</td>
      <td class="language Greek"><span style="color:#b00e23">(14)</span> καὶ
      εἶπεν κύριος πρός µε Ψευδῆ οἱ προφῆται προφητεύουσιν ἐπὶ τῷ
      ὀνόµατί µου, οὐκ ἀπέστειλα αὐτοὺς καὶ οὐκ ἐνετειλάµην
      αὐτοῖς καὶ οὐκ ἐλάλησα πρὸς αὐτούς· ὅτι ὁράσεις ψευδεῖς
      καὶ µαντείας καὶ οἰωνίσµατα καὶ προαιρέσεις καρδίας αὐτῶν
      αὐτοὶ προφητεύουσιν ὑµῖν.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ⲉⲑⲃⲉ ⲛⲓⲡⲣⲟⲫⲏⲧⲏⲥ
      ⲉⲧⲉⲣⲡⲣⲟⲫⲏⲧⲉⲩⲓⲛ ⲙ̀ⲡⲁⲣⲁⲛ. ⲟⲩⲟϩ ⲁ̀ⲛⲟⲕ ⲁⲛ ⲡⲉⲧⲁⲓⲧⲁⲟⲩⲱⲟⲩ. ϫⲉ ⲛⲏ ⲉⲧϫⲱ ⲙ̀ⲙⲟⲥ ϫⲉ
      ⲛ̀ⲛⲉ ⲥⲏϥⲓ. ⲟⲩⲇⲉ ϩⲕⲟ ϣⲱⲡⲓ ϩⲓϫⲉⲛ ⲡⲁⲓⲕⲁϩⲓ. ϧⲉⲛ ⲟⲩⲙⲟⲩ ⲛ̀ⲣⲉϥϣⲱⲛⲓ ⲉⲩⲉ̀ⲧⲁⲕⲟ.
      ⲉⲩⲉ̀ⲙⲟⲩⲛⲕ ⲉ̀ⲃⲟⲗ ϧⲉⲛ ⲡϩⲕⲟ ⲛ̀ϫⲉ ⲛⲓⲡⲣⲟⲫⲏⲧⲏⲥ.</td>
      <td class="language English"><span style="color:#b00e23">(15)</span>
      Therefore thus saith the Lord concerning the prophets that prophesy lies
      in my name, and I sent them not, who say, Sword and famine shall not be
      upon this land; they shall die by a grievous death, and the prophets
      shall be consumed by famine.</td>
      <td class="language Greek"><span style="color:#b00e23">(15)</span> διὰ
      τοῦτο τάδε λέγει κύριος περὶ τῶν προφητῶν τῶν προφητευόντων
      ἐπὶ τῷ ὀνόµατί µου ψευδῆ, καὶ ἐγὼ οὐκ ἀπέστειλα αὐτούς,
      οἳ λέγουσιν Μάχαιρα καὶ λιµὸς οὐκ ἔσται ἐπὶ τῆς γῆς ταύτης
      Ἐν θανάτῳ νοσερῷ ἀποθανοῦνται, καὶ ἐν λιµῷ συντελεσθήσονται
      οἱ προφῆται·</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲛⲉⲙ ⲡⲓⲗⲁⲟⲥ ⲛⲏ ⲛ̀ⲑⲱⲟⲩ ⲉⲧⲟⲩⲉⲣⲡⲣⲟⲫⲏⲧⲉⲩⲓⲛ ⲛⲱⲟⲩ. ⲟⲩⲟϩ ⲉⲩⲉ̀ϣⲱⲡⲓ ⲉⲩⲣⲟϫⲡ ϩⲓ
      ⲛⲓⲙⲱⲓⲧ ⲛ̀ⲧⲉ ⲓⲗ̅ⲏ̅ⲙ̅ ⲉ̀ⲃⲟⲗ ϩⲁ ⲡϩⲟ ⲛ̀ⲧⲥⲏϥⲓ ⲛⲉⲙ ⲡϩⲕⲟ. ⲟⲩⲟϩ ⲛ̀ⲛⲉϥϣⲱⲡⲓ ⲛ̀ϫⲉ ⲫⲏ
      ⲉⲧⲛⲁⲑⲟⲙⲥⲟⲩ ⲛⲉⲙ ⲛⲟⲩϩⲓⲟⲙⲓ ⲛⲉⲙ ⲛⲟⲩϣⲏⲣⲓ. ⲛⲉⲙ ⲛⲟⲩϣⲉⲣⲓ. ⲟⲩⲟϩ ⲉⲓⲉ̀ϫⲱϣ ⲉ̀ϩⲣⲏⲓ
      ⲉ̀ϫⲱⲟⲩ ⲛ̀ⲛⲟⲩⲡⲉⲧϩⲱⲟⲩ.</td>
      <td class="language English"><span style="color:#b00e23">(16)</span> And
      the people to whom they prophesy, they also shall be cast out in the
      streets of Jerusalem, because of the sword and famine; and there shall be
      none to bury them: their wives also, and their sons, and their daughters
      shall die thus; and I will pour out their wickedness upon them.</td>
      <td class="language Greek"><span style="color:#b00e23">(16)</span> καὶ
      ὁ λαός, οἷς αὐτοὶ προφητεύουσιν αὐτοῖς, καὶ ἔσονται
      ἐρριµµένοι ἐν ταῖς διόδοις Ιερουσαληµ ἀπὸ προσώπου µαχαίρας καὶ
      τοῦ λιµοῦ, καὶ οὐκ ἔσται ὁ θάπτων αὐτούς, καὶ αἱ γυναῖκες
      αὐτῶν καὶ οἱ υἱοὶ αὐτῶν καὶ αἱ θυγατέρες αὐτῶν· καὶ ἐκχεῶ
      ἐπ’ αὐτοὺς τὰ κακὰ αὐτῶν.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ⲉⲕⲉ̀ϫⲱ ⲙ̀ⲡⲁⲓⲥⲁϫⲓ ⲛⲱⲟⲩ. ϫⲉ ⲙⲁⲣⲉ ⲛⲉⲧⲉⲛⲃⲁⲗ ϣⲟⲩⲟ ⲉ̀ⲡⲉⲥⲏⲧ ⲛ̀ϩⲁⲛⲉⲣⲙⲱⲟⲩⲓ.
      ⲙ̀ⲡⲓⲉϩⲟⲟⲩ ⲛⲉⲙ ⲡⲓⲉϫⲱⲣϩ. ⲟⲩⲟϩ ⲙ̀ⲡⲉⲛⲑⲣⲟⲩⲙⲟⲩⲛⲕ. ϫⲉ ϧⲉⲛ ⲟⲩϧⲟⲙϧⲉⲙ ⲁⲥϧⲟⲙϧⲉⲙ ⲛ̀ϫⲉ
      ⲧϣⲉⲣⲓ ⲙ̀ⲡⲁⲗⲁⲟⲥ. ⲛⲉⲙ ⲟⲩⲉⲣϧⲟⲧ ⲉϥⲙⲟⲕϩ ⲉ̀ⲙⲁϣⲱ.</td>
      <td class="language English"><span style="color:#b00e23">(17)</span> And
      thou shalt speak this word to them; Let your eyes shed tears day and
      night, and let them not cease: for the daughter of my people has been
      sorely bruised, and her plague is very grievous.</td>
      <td class="language Greek"><span style="color:#b00e23">(17)</span> καὶ
      ἐρεῖς πρὸς αὐτοὺς τὸν λόγον τοῦτον Καταγάγετε ἐπ’ ὀφθαλµοὺς
      ὑµῶν δάκρυα ἡµέρας καὶ νυκτός, καὶ µὴ διαλιπέτωσαν, ὅτι
      συντρίµµατι συνετρίβη θυγάτηρ λαοῦ µου καὶ πληγῇ ὀδυνηρᾷ
      σφόδρα.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲉ̀ϣⲱⲡ ⲁⲓϣⲁⲛϣⲉ ⲛⲏⲓ ⲉ̀ⲧⲕⲟⲓ. ϩⲏⲡⲡⲉ ⲓⲥ ϩⲁⲛϧⲱⲧⲉⲃ ⲛ̀ⲧⲥⲏϥⲓ. ⲟⲩⲟϩ ⲉ̀ϣⲱⲡ
      ⲁⲓϣⲁⲛϣⲉ ⲛⲏⲓ ⲉ̀ϧⲟⲩⲛ ⲉ̀ϯⲃⲁⲕⲓ. ϩⲏⲡⲡⲉ ⲓⲥ ⲟⲩⲙⲕⲁϩ ⲛ̀ϩⲕⲟ ϫⲉ ⲟⲩⲟⲩⲏⲃ. ⲛⲉⲙ
      ⲟⲩⲡⲣⲟⲫⲏⲧⲏⲥ. ⲁⲩϣⲉ ⲛⲱⲟⲩ ⲉ̀ⲟⲩⲕⲁϩⲓ ⲛ̀ⲥⲉⲥⲱⲟⲩⲛ ⲙ̀ⲙⲟϥ ⲁⲛ.</td>
      <td class="language English"><span style="color:#b00e23">(18)</span> If I
      go forth into the plain, then behold the slain by the sword! and if I
      enter into the city, then behold the distress of famine! for priest and
      prophet have gone to a land which they knew not.</td>
      <td class="language Greek"><span style="color:#b00e23">(18)</span> ἐὰν
      ἐξέλθω εἰς τὸ πεδίον, καὶ ἰδοὺ τραυµατίαι µαχαίρας, καὶ ἐὰν
      εἰσέλθω εἰς τὴν πόλιν, καὶ ἰδοὺ πόνος λιµοῦ· ὅτι ἱερεὺς
      καὶ προφήτης ἐπορεύθησαν εἰς γῆν, ἣν οὐκ ᾔδεισαν. —</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲙⲏ ϧⲉⲛ ⲟⲩϣⲱϣϥ ⲁⲕϣⲱϣϥ ⲛ̀ⲓⲟⲩⲇⲁⲥ ⲟⲩⲟϩ ⲁ ⲧⲉⲕⲯⲩⲭⲏ ⲟⲩⲉⲓ ⲉ̀ⲃⲟⲗ ϩⲁ ⲥⲓⲱⲛ. ⲉⲑⲃⲉ ⲟⲩ
      ⲁⲕⲙⲁϣⲉⲛ. ⲟⲩⲟϩ ⲙ̀ⲡⲉ ⲟⲩϫⲁⲓ ϣⲱⲡⲓ ⲛⲁⲛ ϫⲉ ⲁⲛⲁⲙⲟⲛⲓ ⲛ̀ⲧⲟⲧⲉⲛ ⲉⲩϩⲓⲣⲏⲛⲏ. ⲟⲩⲟϩ ⲙ̀ⲙⲟⲛ
      ⲡⲉⲑⲛⲁⲛⲉϥ ϣⲟⲡ ⲉ̀ⲡⲥⲏⲟⲩ ⲛ̀ⲧⲉ ⲡⲟⲩϫⲁⲓ. ⲟⲩⲟϩ ϩⲏⲡⲡⲉ ⲟⲩϣⲑⲟⲣⲧⲉⲣ ⲡⲉ.</td>
      <td class="language English"><span style="color:#b00e23">(19)</span> Hast
      thou utterly rejected Juda? and has thy soul departed from Sion?
      wherefore has thou smitten us, and there is no healing for us? we waited
      for peace, but there was no prosperity; for a time of healing, and behold
      trouble!</td>
      <td class="language Greek"><span style="color:#b00e23">(19)</span> µὴ
      ἀποδοκιµάζων ἀπεδοκίµασας τὸν Ιουδαν, καὶ ἀπὸ Σιων ἀπέστη ἡ
      ψυχή σου; ἵνα τί ἔπαισας ἡµᾶς, καὶ οὐκ ἔστιν ἡµῖν ἴασις;
      ὑπεµείναµεν εἰς εἰρήνην, καὶ οὐκ ἦν ἀγαθά· εἰς καιρὸν
      ἰάσεως, καὶ ἰδοὺ ταραχή.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲡϭ̅ⲥ̅ ⲁⲛⲉⲙⲓ ⲉ̀ⲛⲉⲛⲛⲟⲃⲓ. ⲛⲉⲙ ⲛⲓⲁⲇⲓⲕⲓⲁ ⲛ̀ⲧⲉ ⲛⲉⲛⲓⲟϯ. ϫⲉ ⲁⲛⲉⲣⲛⲟⲃⲓ
      ⲙ̀ⲡⲉⲕⲙ̀ⲑⲟ</td>
      <td class="language English"><span style="color:#b00e23">(20)</span> We
      know, O Lord, our sins, and the iniquities of our fathers: for we have
      sinned before thee.</td>
      <td class="language Greek"><span style="color:#b00e23">(20)</span>
      ἔγνωµεν, κύριε, ἁµαρτήµατα ἡµῶν, ἀδικίας πατέρων ἡµῶν, ὅτι
      ἡµάρτοµεν ἐναντίον σου.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ϩⲣⲟⲩⲣ ⲙ̀ⲙⲟⲕ ⲉⲑⲃⲉ ⲡⲉⲕⲣⲁⲛ ⲟⲩⲟϩ ⲙ̀ⲡⲉⲣⲧⲁⲕⲉ ⲡⲑⲣⲟⲛⲟⲥ ⲛ̀ⲧⲉ ⲡⲉⲕⲱⲟⲩ. ⲁⲣⲓⲫⲙⲉⲩⲓ ⲟⲩⲟϩ
      ⲙ̀ⲡⲉⲣⲣⲓⲕⲓ ⲛ̀ⲧⲉⲕⲇⲓⲁⲑⲏⲕⲏ. ⲑⲏ ⲉⲧⲭⲏ ⲛⲉⲙⲁⲛ.</td>
      <td class="language English"><span style="color:#b00e23">(21)</span>
      Refrain for thy name’s sake, destroy not the throne of thy glory:
      remember, break not thy covenant with us.</td>
      <td class="language Greek"><span style="color:#b00e23">(21)</span>
      κόπασον διὰ τὸ ὄνοµά σου, µὴ ἀπολέσῃς θρόνον δόξης σου·
      µνήσθητι, µὴ διασκεδάσῃς τὴν διαθήκην σου τὴν µεθ’ ἡµῶν.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲙⲏ ϣⲁⲣⲉ ⲟⲩⲙⲟⲩⲛϩⲱⲟⲩ ϣⲱⲡⲓ ⲉ̀ⲃⲟⲗ. ϩⲓⲧⲉⲛ ⲛⲓⲓⲇⲱⲗⲟⲛ ⲛ̀ⲧⲉ ⲛⲓⲉⲑⲛⲟⲥ. ⲓⲉ ⲁⲛ ⲧⲫⲉ
      ⲛⲁϣϯ ⲙ̀ⲡⲉⲥⲥⲓⲙ. ⲙⲏ ⲛ̀ⲑⲟⲕ ⲁⲛ ⲡⲉ ϧⲉⲛ ϩⲱⲃ ⲛⲓⲃⲉⲛ. ⲧⲉⲛⲛⲁϫⲟⲩϣⲧ ⲉ̀ⲃⲟⲗ ϧⲁϫⲱⲕ. ϫⲉ
      ⲛ̀ⲑⲟⲕ ⲁⲕⲑⲁⲙⲓⲉ ⲛⲁⲓ ⲧⲏⲣⲟⲩ.</td>
      <td class="language English"><span style="color:#b00e23">(22)</span> Is
      there any one among the idols of the Gentiles that can give rain? and
      will the sky yield his fulness at their bidding? Art not thou he? we will
      even wait on thee, O Lord: for thou hast made all these things.</td>
      <td class="language Greek"><span style="color:#b00e23">(22)</span> µὴ
      ἔστιν ἐν εἰδώλοις τῶν ἐθνῶν ὑετίζων; καὶ εἰ ὁ οὐρανὸς
      δώσει πλησµονὴν αὐτοῦ; οὐχὶ σὺ εἶ αὐτός; καὶ ὑποµενοῦµέν
      σε, ὅτι σὺ ἐποίησας πάντα ταῦτα.</td>
    </tr>
  </table>
</body>
</html>
