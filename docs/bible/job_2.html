<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_3.html" rel="next">
  <link href="job_1.html" rel="prev">
  <script src="main.js" type="module"></script>
</head>
<body class="chapter">
  <h4 id="job_2" class="title">Job 2</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁⲥϣⲱⲡⲓ ⲇⲉ ⲙ̀ⲡⲁⲓⲉϩⲟⲟⲩ ⲁⲩⲓ̀ ⲛ̀ϫⲉ ⲛⲓⲁⲅⲅⲉⲗⲟⲥ ⲛ̀ⲧⲉ ⲫϯ ⲉ̀ⲟϩⲓ ⲉ̀ⲣⲁⲧⲟⲩ ⲙ̀ⲡⲉⲙ̀ⲑⲟ
      ⲙ̀ⲡϭ̅ⲥ̅ ⲟⲩⲟϩ ⲁϥⲓ̀ ⲛ̀ϫⲉ ⲡⲓⲇⲓⲁⲃⲟⲗⲟⲥ ⲁϥⲟϩⲓ ⲉ̀ⲣⲁⲧϥ ϧⲉⲛ ⲧⲟⲩⲙⲏϯ</td>
      <td class="language Sahidic"><span style="color:#b00e23">(ⲁ︦)</span>
      ⲁⲥϣⲱⲡⲉ ⲇⲉ ⲙ̅ⲡⲉⲓϩⲟⲟⲩ ⲁ ⲛ̅ⲁⲅⲅⲉⲗⲟⲥ ⲙ̅ⲡⲛⲟⲩⲧⲉ ⲉⲓ ⲁⲩⲁϩⲉⲣⲁⲧⲟⲩ ⲙ̅ⲡⲉⲙ̅ⲧⲟ ⲉⲃⲟⲗ
      ⲙ̅ⲡϫⲟⲉⲓⲥ. ⲁⲩⲱ ⲁ ⲡⲇⲓⲁⲃⲟⲗⲟⲥ ⲉⲓ ⲉⲧⲉⲩⲙⲏⲧⲉ.</td>
      <td class="language English"><span style="color:#b00e23">(1)</span> And
      it came to pass on a certain day, that the angels of God came to stand
      before the Lord, and the devil came among them to stand before the
      Lord.</td>
      <td class="language Greek"><span style="color:#b00e23">(1)</span>
      Ἐγένετο δὲ ὡς ἡ ἡµέρα αὕτη καὶ ἦλθον οἱ ἄγγελοι τοῦ θεοῦ
      παραστῆναι ἔναντι κυρίου, καὶ ὁ διάβολος ἦλθεν ἐν µέσῳ
      αὐτῶν παραστῆναι ἐναντίον τοῦ κυρίου.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ⲙ̀ⲡⲓⲇⲓⲁⲃⲟⲗⲟⲥ ϫⲉ ⲉⲧⲁⲕⲓ̀ ⲉ̀ⲃⲟⲗ ⲑⲱⲛ ⲛ̀ⲑⲟⲕ ⲧⲟⲧⲉ ⲡⲓⲇⲓⲁⲃⲟⲗⲟⲥ
      ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ϫⲉ ⲉⲧⲁⲓⲥⲓⲛⲓ ⲉ̀ⲃⲟⲗ ⲥⲁⲡⲉⲥⲏⲧ ⲛ̀ⲧⲫⲉ ⲟⲩⲟϩ ⲁⲓⲙⲟϣⲓ ⲉ̀ⲃⲟⲗ ϩⲓϫⲉⲛ
      ⲡⲕⲁϩⲓ ⲧⲏⲣϥ ϯ ⲙ̀ⲡⲁⲓⲙⲁ</td>
      <td class="language Sahidic"><span style="color:#b00e23">(ⲃ︦)</span> ⲡⲉϫⲉ
      ⲡϫⲟⲉⲓⲥ ⲇⲉ ⲙ̅ⲡⲇⲓⲁⲃⲟⲗⲟⲥ. ϫⲉ ⲉⲕⲛⲏⲩ ⲧⲱⲛ ⲛ̅ⲧⲟⲕ. ⲡⲉϫⲉ ⲡⲇⲓⲁⲃⲟⲗⲟⲥ ⲙ̅ⲡⲙ̅ⲧⲟ ⲉⲃⲟⲗ
      ⲙ̅ⲡϫⲟⲉⲓⲥ. ϫⲉ ⲁⲓⲙⲉϣⲧ̅ ⲡⲕⲁϩ. ⲁⲩⲱ ⲁⲓⲙⲟⲟϣⲉ ϩⲙ̅ ⲙⲁ ⲛⲓⲙ ϯ ⲙ̅ⲡⲉⲓⲙⲁ.</td>
      <td class="language English"><span style="color:#b00e23">(2)</span> And
      the Lord, said to the devil, Whence comest thou? Then the devil said
      before the Lord, I am come from going through the world, and walking
      about the whole earth.</td>
      <td class="language Greek"><span style="color:#b00e23">(2)</span> καὶ
      εἶπεν ὁ κύριος τῷ διαβόλῳ Πόθεν σὺ ἔρχῃ; τότε εἶπεν ὁ
      διάβολος ἐνώπιον τοῦ κυρίου Διαπορευθεὶς τὴν ὑπ’ οὐρανὸν καὶ
      ἐµπεριπατήσας τὴν σύµπασαν πάρειµι.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲡⲉϫⲉ ⲡϭ̅ⲥ̅ ⲇⲉ ⲛⲁϥ ϫⲉ ⲁⲕϯϩⲑⲏⲕ ⲟⲩⲛ ϧⲉⲛ ⲡⲉⲕϩⲏⲧ ⲉ̀ⲡⲁⲁⲗⲟⲩ ⲓⲱⲃ ϫⲉ ⲙ̀ⲙⲟⲛ ⲡⲉϥⲣⲏϯ
      ϩⲓϫⲉⲛ ⲡⲕⲁϩⲓ ⲉ̀ⲟⲩⲣⲱⲙⲓ ⲛ̀ⲁⲧⲡⲉⲧϩⲱⲟⲩ ⲡⲉ ⲛ̀ⲑⲙⲏⲓ ⲛ̀ⲁⲧⲁⲣⲓⲕⲓ ⲉ̀ⲁϥϩⲉⲛϥ ⲥⲁⲃⲟⲗ
      ⲙ̀ⲡⲉⲧϩⲱⲟⲩ ⲛⲓⲃⲉⲛ ⲉⲧⲓ ⲟⲛ ϥⲁⲙⲟⲛⲓ ⲛ̀ϯⲙⲉⲧⲁⲧⲕⲁⲕⲓⲁ ⲛ̀ⲑⲟⲕ ⲇⲉ ⲁⲕϫⲟⲥ ϧⲉⲛ ⲡⲉⲧϣⲟⲩⲓⲧ
      ⲉ̀ⲧⲁⲕⲟ ⲛ̀ⲛⲉϥϩⲩⲡⲁⲣⲭⲟⲛⲧⲁ</td>
      <td class="language Sahidic"><span style="color:#b00e23">(ⲅ︦)</span> ⲡⲉϫⲉ
      ⲡϫⲟⲉⲓⲥ ⲇⲉ ⲛⲁϥ ϫⲉ ⲛⲉ ⲁⲕϯϩⲧⲏⲕ ϭⲉ ⲉⲡⲁϩⲙ̅ϩⲁⲗ ⲓ̈ⲱⲃ. ϫⲉ ⲙⲛ̅ ⲣⲱⲙⲉ ⲧⲛ̅ⲧⲱⲛ ⲉⲣⲟϥ
      ϩⲓϫⲙ̅ ⲡⲕⲁϩ. ⲛ̅ⲃⲁⲗϩⲏⲧ ⲛ̅ⲣⲙ̅ⲙ̅ⲙⲉ ⲛ̅ⲥⲱⲧⲡ̅ ⲛ̅ⲣⲙ̅ⲛ̅ⲛⲟⲩⲧⲉ. ⲉϥⲥⲁϩⲏⲩ ⲉⲃⲟⲗ
      ⲙ̅ⲡⲉⲑⲟⲟⲩ ⲛⲓⲙ. ⲉⲧⲉⲓ ⲇⲉ ⲉϥϩⲛ̅ ⲧⲉϥⲙⲛ̅ⲧⲃⲁⲗϩⲏⲧ. ⲛ̅ⲧⲟⲕ ⲇⲉ ⲁⲕϫⲟⲟⲥ ⲉⲧⲁⲕⲉ
      ⲛⲉϥϩⲩⲡⲁⲣⲭⲱⲛⲧⲁ ⲉⲡϫⲛ̅ϫⲓ.</td>
      <td class="language English"><span style="color:#b00e23">(3)</span> And
      the Lord said to the devil, Hast thou then observed my servant Job, that
      there is none of men upon the earth like him, a harmless, true,
      blameless, godly man, abstaining from all evil? and he yet cleaves to
      innocence, whereas thou has told me to destroy his substance without
      cause?</td>
      <td class="language Greek"><span style="color:#b00e23">(3)</span> εἶπεν
      δὲ ὁ κύριος πρὸς τὸν διάβολον Προσέσχες οὖν τῷ θεράποντί µου
      Ιωβ, ὅτι οὐκ ἔστιν κατ’ αὐτὸν τῶν ἐπὶ τῆς γῆς ἄνθρωπος
      ἄκακος, ἀληθινός, ἄµεµπτος, θεοσεβής, ἀπεχόµενος ἀπὸ παντὸς
      κακοῦ; ἔτι δὲ ἔχεται ἀκακίας· σὺ δὲ εἶπας τὰ ὑπάρχοντα
      αὐτοῦ διὰ κενῆς ἀπολέσαι.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲁϥⲉ̀ⲣⲟⲩⲱ ⲛ̀ϫⲉ ⲡⲓⲇⲓⲁⲃⲟⲗⲟⲥ ⲡⲉϫⲁϥ ϫⲉ ⲟⲩϣⲁⲣ ϧⲁ ⲟⲩϣⲁⲣ ⲛⲏ ⲧⲏⲣⲟⲩ ⲉⲧⲉ ⲛ̀ⲧⲉ ⲡⲓⲣⲱⲙⲓ
      ⲛⲁⲧⲏⲓⲧⲟⲩ ⲉ̀ϫⲉⲛ ⲧⲉϥⲯⲩⲭⲏ</td>
      <td class="language Sahidic"><span style="color:#b00e23">(ⲇ︦)</span> ⲁ
      ⲡⲇⲓⲁⲃⲟⲗⲟⲥ ⲟⲩⲱϣⲃ̅ ⲡⲉϫⲁϥ ⲙ̅ⲡϫⲟⲉⲓⲥ ϫⲉ ⲟⲩϣⲁⲁⲣ ϩⲁ ⲟⲩϣⲁⲁⲣ. ⲛ̅ⲕⲁ ⲛⲓⲙ ⲉⲧⲉ
      ⲟⲩⲛ̅ⲧⲁⲥϥϥ̅ ⲙ̅ⲡⲣⲱⲙⲉ ϣⲁϥⲧⲁⲁⲩ ϩⲁ ⲧⲉϥⲯⲩⲭⲏ.</td>
      <td class="language English"><span style="color:#b00e23">(4)</span> And
      the devil answered and said to the Lord, Skin for skin, all that a man
      has will he give as a ransom for his life.</td>
      <td class="language Greek"><span style="color:#b00e23">(4)</span>
      ὑπολαβὼν δὲ ὁ διάβολος εἶπεν τῷ κυρίῳ Δέρµα ὑπὲρ δέρµατος·
      ὅσα ὑπάρχει ἀνθρώπῳ, ὑπὲρ τῆς ψυχῆς αὐτοῦ ἐκτείσει·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲡⲁⲓⲣⲏϯ ⲇⲉ ⲁⲛ ⲁⲗⲗⲁ ⲟⲩⲱⲣⲡ ⲛ̀ⲧⲉⲕϫⲓϫ ϭⲟϩ ⲉ̀ⲛⲉϥⲕⲁⲥ ⲛⲉⲙ ⲛⲉϥⲁϥⲟⲩⲓ ⲛ̀ⲧⲉⲛⲛⲁⲩ ϫⲉ ⲁⲛ
      ϥⲛⲁⲥⲙⲟⲩ ⲉ̀ⲣⲟⲕ ⲙ̀ⲡⲉⲕⲙ̀ⲑⲟ</td>
      <td class="language Sahidic"><span style="color:#b00e23">(ⲉ︦)</span>
      ⲙ̅ⲙⲟⲛ ⲇⲉ ⲙⲁϫⲟⲟⲩ ⲛ̅ⲧⲉⲕϭⲓϫ ⲛⲥ̅ϫⲱϩ ⲉⲛⲉϥⲕⲉⲉⲥ ⲙⲛ̅ ⲛⲉϥⲥⲁⲣⲝ. ⲉϣϫⲉ ϥⲛⲁⲥⲙⲟⲩ
      ⲙ̅ⲡⲉⲕⲙ̅ⲧⲟ ⲉⲃⲟⲗ.</td>
      <td class="language English"><span style="color:#b00e23">(5)</span> Nay,
      but put forth thine hand, and touch his bones and his flesh: verily he
      will bless thee to thy face.</td>
      <td class="language Greek"><span style="color:#b00e23">(5)</span> οὐ
      µὴν δὲ ἀλλὰ ἀποστείλας τὴν χεῖρά σου ἅψαι τῶν ὀστῶν αὐτοῦ
      καὶ τῶν σαρκῶν αὐτοῦ· εἰ µὴν εἰς πρόσωπόν σε εὐλογήσει.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲡⲉϫⲉ ⲡϭ̅ⲥ̅ ⲇⲉ ⲙ̀ⲡⲓⲇⲓⲁⲃⲟⲗⲟⲥ ϫⲉ ϩⲏⲡⲡⲉ ϯϯ ⲙ̀ⲙⲟϥ ⲉ̀ϧⲣⲏⲓ ⲉ̀ⲛⲉⲕϫⲓϫ ⲙ̀ⲙⲟⲛ
      ⲧⲉϥⲯⲩⲭⲏ ⲁⲣⲉϩ ⲉ̀ⲣⲟⲥ</td>
      <td class="language Sahidic"><span style="color:#b00e23">(ⲋ︦)</span> ⲡⲉϫⲉ
      ⲡϫⲟⲉⲓⲥ ⲇⲉ ⲙ̅ⲡⲇⲓⲁⲃⲟⲗⲟⲥ. ϫⲉ ⲉⲓⲥ ϩⲏⲏⲧⲉ ϯϯ ⲙ̅ⲙⲟϥ ⲉⲧⲟⲟⲧⲕ̅. ⲙⲟⲛⲟⲛ ϩⲁⲣⲉϩ
      ⲉⲧⲉϥⲯⲩⲭⲏ.</td>
      <td class="language English"><span style="color:#b00e23">(6)</span> And
      the Lord said to the devil, Behold, I deliver him up to thee; only save
      his life.</td>
      <td class="language Greek"><span style="color:#b00e23">(6)</span> εἶπεν
      δὲ ὁ κύριος τῷ διαβόλῳ Ἰδοὺ παραδίδωµί σοι αὐτόν, µόνον
      τὴν ψυχὴν αὐτοῦ διαφύλαξον.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲁϥⲓ̀ ⲇⲉ ⲛ̀ϫⲉ ⲡⲓⲇⲓⲁⲃⲟⲗⲟⲥ ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ⲟⲩⲟϩ ⲁϥϫⲟⲩⲕϩ ⲛ̀ⲓⲱⲃ ⲛ̀ⲟⲩϣⲁϣ
      ⲉϥϩⲱⲟⲩ ⲓⲥϫⲉⲛ ⲛⲉϥⲫⲁⲧ ϣⲁ ⲧⲉϥⲁⲫⲉ</td>
      <td class="language Sahidic"><span style="color:#b00e23">(ⲍ︦)</span> ⲁ
      ⲡⲇⲓⲁⲃⲟⲗⲟⲥ ⲇⲉ ⲉⲓ ⲉⲃⲟⲗ ϩⲓⲧⲙ̅ ⲡϫⲟⲉⲓⲥ. ⲁϥϣⲁⲁⲣ ⲉⲓ̈ⲱⲃ ϩⲛ̅ ⲟⲩⲥⲁϣ ⲉϥϩⲟⲟⲩ. ϫⲓⲛ
      ⲛⲉϥⲟⲩⲉⲣⲏⲧⲉ ϣⲁ ⲧⲉϥⲁⲡⲉ.</td>
      <td class="language English"><span style="color:#b00e23">(7)</span> So
      the devil went out from the Lord, and smote Job with sore boils from his
      feet to his head.</td>
      <td class="language Greek"><span style="color:#b00e23">(7)</span>
      Ἐξῆλθεν δὲ ὁ διάβολος ἀπὸ τοῦ κυρίου καὶ ἔπαισεν τὸν Ιωβ
      ἕλκει πονηρῷ ἀπὸ ποδῶν ἕως κεφαλῆς.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲁϥϭⲓ ⲛ̀ⲟⲩⲃⲉⲗϫ ⲁϥϧⲱϧ ⲙ̀ⲡⲓⲙⲱⲟⲩⲃⲱⲛ ⲟⲩⲟϩ ⲁϥϩⲉⲙⲥⲓ ϩⲓϫⲉⲛ ⲟⲩⲕⲟⲡⲣⲓⲁ ⲥⲁⲃⲟⲗ
      ⲛ̀ϯⲃⲁⲕⲓ</td>
      <td class="language Sahidic"><span style="color:#b00e23">(ⲏ︦)</span> ⲁⲩⲱ
      ⲁϥϥⲓ ⲛ̅ⲟⲩⲃⲗ̅ϫⲉ ⲉϥⲉϩⲱⲕⲉ ⲛ̅ⲧⲉϥⲉⲓⲁⲁⲃⲉ. ⲁϥϩⲙⲟⲟⲥ ϩⲓ ⲧⲕⲟⲡⲣⲓⲁ ⲡⲃⲟⲗ
      ⲛ̅ⲧⲡⲟⲗⲓⲥ.</td>
      <td class="language English"><span style="color:#b00e23">(8)</span> And
      he took a potsherd to scrape away the discharge, and sat upon a dung-heap
      outside the city.</td>
      <td class="language Greek"><span style="color:#b00e23">(8)</span> καὶ
      ἔλαβεν ὄστρακον, ἵνα τὸν ἰχῶρα ξύῃ, καὶ ἐκάθητο ἐπὶ τῆς
      κοπρίας ἔξω τῆς πόλεως.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉⲧⲁϥⲥⲓⲛⲓ ⲇⲉ ⲛ̀ϫⲉ ⲟⲩⲛⲓϣϯ ⲛ̀ⲭⲣⲟⲛⲟⲥ ⲡⲉϫⲉ ⲧⲉϥⲥϩⲓⲙⲓ ⲛⲁϥ ϫⲉ ϣⲁ ⲑⲛⲁⲩ ϫⲉ ⲕϣⲱⲡ
      ⲉ̀ⲣⲟⲕ ⲉⲕϫⲱ ⲙ̀ⲙⲟⲥ ϫⲉ ϩⲏⲡⲡⲉ ϯⲛⲁⲟⲩⲱⲙ ⲉ̀ⲣⲟⲓ ⲛ̀ⲕⲉⲕⲟⲩϫⲓ ⲛ̀ⲭⲣⲟⲛⲟⲥ ⲉⲓϫⲟⲩϣⲧ ⲉ̀ⲃⲟⲗ
      ϧⲁⲧϩⲏ ⲛ̀ϯϩⲉⲗⲡⲓⲥ ⲛ̀ⲧⲉ ⲡⲁⲟⲩϫⲁⲓ ϩⲏⲡⲡⲉ ⲅⲁⲣ ⲁϥⲧⲁⲕⲟ ⲛ̀ϫⲉ ⲡⲉⲕⲉⲣⲫⲙⲉⲩⲓ ⲉ̀ⲃⲟⲗ ϩⲓϫⲉⲛ
      ⲡⲕⲁϩⲓ ⲛⲓϣⲏⲣⲓ ⲛⲉⲙ ⲛⲓϣⲉⲣⲓ ⲛⲓⲛⲁⲕϩⲓ ⲛⲉⲙ ⲛⲓⲙⲕⲁϩ ⲛ̀ⲧⲉ ⲧⲁⲛⲉϫⲓ ⲛⲏ ⲉⲧⲁⲓϭⲓϧⲓⲥⲓ
      ⲉ̀ⲣⲱⲟⲩ ⲉ̀ⲡⲁⲃⲏⲣ ϧⲉⲛ ϩⲁⲛⲉⲙⲕⲁϩ ⲛ̀ϩⲏⲧ ⲛ̀ⲑⲟⲕ ⲇⲉ ⲕϩⲉⲙⲥⲓ ϧⲉⲛ ϩⲁⲛϥⲉⲛⲧ ⲉⲩϩⲱⲟⲩ ⲉⲕⲟⲓ
      ⲛ̀ϣⲣⲱⲓⲥ ϧⲉⲛ ⲡⲓϧⲏⲙⲓ ⲛⲉⲙ ϯⲓⲱϯ ⲁ̀ⲛⲟⲕ ϩⲱ ⲁⲓⲉ̀ⲣⲟⲩⲥⲉⲣⲙⲏ ⲟⲩⲟϩ ⲙ̀ⲃⲱⲕⲓ ⲉⲓⲗⲉⲗⲉ
      ⲉ̀ⲃⲟⲗ ϧⲉⲛ ⲙⲁ ⲉ̀ⲙⲁ ⲛⲉⲙ ⲉ̀ⲃⲟⲗ ϧⲉⲛ ⲏⲓ ⲉ̀ⲏⲓ ⲉⲓϫⲟⲩϣⲧ ⲉ̀ⲃⲟⲗ ϫⲉ ⲁⲣⲉ ⲫⲣⲏ ⲛⲁϩⲱⲧⲡ
      ⲛ̀ⲑⲛⲁⲩ ϩⲓⲛⲁ ⲛ̀ⲧⲁⲙⲧⲟⲛ ⲙ̀ⲙⲟⲓ ⲉ̀ⲃⲟⲗ ϧⲉⲛ ⲛⲁϧⲓⲥⲓ ⲛⲉⲙ ⲛⲁⲙ̀ⲕⲁϩ ⲛ̀ϩⲏⲧ ⲛⲏ ⲉⲧⲕⲱϯ
      ⲉ̀ⲣⲟⲓ ϯⲛⲟⲩ ⲁⲗⲗⲁ ϫⲉ ⲟⲩⲥⲁϫⲓ ⲙ̀ⲡϭ̅ⲥ̅ ⲟⲩⲟϩ ⲙⲟⲩ</td>
      <td class="language Sahidic"><span style="color:#b00e23">(ⲑ︦)</span>
      ⲛ̅ⲧⲉⲣⲉ ⲟⲩⲛⲟϭ ⲛ̅ⲟⲩⲟⲉⲓϣ ⲟⲩⲉⲓⲛⲉ. ⲡⲉϫⲉ ⲧⲉⲥϩⲓⲙⲉ ⲛⲁϥ. ϫⲉ ϣⲁⲧⲛⲁⲩ ⲕⲛⲁϥⲉⲓ ⲉⲕϫⲱ
      ⲙ̅ⲙⲟⲥ. ϫⲉ ⲉⲓⲥ ϩⲏⲏⲧⲉ ϯⲛⲁϭⲱ ⲛ̅ⲧⲉⲕⲟⲩⲓ ⲛ̅ⲟⲩⲟⲉⲓϣ. ⲉⲓϭⲱϣⲧ̅ ⲉⲃⲟⲗ ϩⲏⲧⲥ̅ ⲛ̅ⲑⲉⲗⲡⲓⲥ
      ⲙ̅ⲡⲁⲟⲩϫⲁⲓ. ⲉⲓⲥ ϩⲏⲏⲧⲉ ⲅⲁⲣ ⲁ ⲡⲉⲕⲣ̅ⲡⲙⲉⲉⲩⲉ ⲧⲁⲕⲟ ϩⲓϫⲙ̅ ⲡⲕⲁϩ. ⲛ̅ϣⲏⲣⲉ ⲙⲛ̅
      ⲛ̅ϣⲉⲉⲣⲉ ⲛ̅ⲛⲁⲁⲁⲕⲉ ⲛ̅ϩⲏⲧ ⲙⲛ̅ ⲛⲁϩⲓⲥⲉ. ⲛⲁⲓ ⲛ̅ⲧⲁⲓϣⲡ̅ϩⲓⲥⲉ ⲉⲣⲟⲟⲩ ⲉⲡϫⲓⲛϫⲏ ϩⲛ̅
      ϩⲛ̅ⲙⲟⲕϩⲥ̅. ⲛ̅ⲧⲟⲕ ⲇⲉ ⲉⲕϩⲙⲟⲟⲥ ϩⲛ̅ ϩⲉⲛⲃⲛ̅ⲧ ⲉⲩϩⲟⲟⲩ. ⲉⲕⲱ ⲛ̅ⲟⲩϣⲏ ⲛ̅ⲣⲟⲉⲓⲥ ϩⲛ̅
      ⲧⲉⲓⲱⲧⲉ. ⲁⲛⲟⲕ ⲇⲉ ⲉⲓⲕⲱⲧⲉ ⲉⲓⲟ ⲛ̅ϩⲙ̅ϩⲁⲗ. ⲉⲓⲛⲏⲩ ⲉⲃⲟⲗ ϩⲛ̅ ⲟⲩⲙⲁ ⲉⲩⲙⲁ. ⲁⲩⲱ ϩⲛ̅
      ⲟⲩⲏⲓ ⲉⲟⲩⲏⲓ. ⲉⲓϭⲱϣⲧ̅ ⲉⲃⲟⲗ ϩⲏⲧϥ ⲙ̅ⲡⲣⲏ ϫⲉ ⲉϥⲛⲁϩⲱⲧⲡ̅ ⲧⲛⲁⲩ. ϫⲉ ⲉⲓⲁⲙ̅ⲧⲟⲛ ⲙ̅ⲙⲟⲓ
      ϩⲛ̅ ⲛⲁϩⲓⲥⲉ. ⲙⲛ̅ ⲛⲁⲙⲟⲕϩⲥ̅ ⲉⲧϣⲟⲟⲡ ⲙ̅ⲙⲟⲓ ⲧⲉⲛⲟⲩ. ⲁⲗⲗⲁ ϫⲉ ⲟⲩϣⲁϫⲉ ⲉⲡϫⲟⲉⲓⲥ
      ⲛⲅ̅ⲙⲟⲩ.</td>
      <td class="language English"><span style="color:#b00e23">(9)</span> And
      when much time had passed, his wife said to him, How long wilt thou hold
      out, saying, <span style="color:#b00e23">(9a)</span> Behold, I wait yet a
      little while, expecting the hope of my deliverance? <span style=
      "color:#b00e23">(9b)</span> for, behold, thy memorial is abolished from
      the earth, even thy sons and daughters, the pangs and pains of my womb
      which I bore in vain with sorrows; <span style=
      "color:#b00e23">(9c)</span> and thou thyself sittest down to spend the
      nights in the open air among the corruption of worms, and I am a wanderer
      and a servant from place to place and house to house, waiting for the
      setting of the sun, that I may rest from my labours and my pangs which
      now beset me: <span style="color:#b00e23">(9d)</span> but say some word
      against the Lord, and die.</td>
      <td class="language Greek"><span style="color:#b00e23">(9)</span> Χρόνου
      δὲ πολλοῦ προβεβηκότος εἶπεν αὐτῷ ἡ γυνὴ αὐτοῦ Μέχρι τίνος
      καρτερήσεις λέγων <span style="color:#b00e23">(9a)</span> Ἰδοὺ
      ἀναµένω χρόνον ἔτι µικρὸν προσδεχόµενος τὴν ἐλπίδα τῆς
      σωτηρίας µου; <span style="color:#b00e23">(9b)</span> ἰδοὺ γὰρ
      ἠφάνισταί σου τὸ µνηµόσυνον ἀπὸ τῆς γῆς, υἱοὶ καὶ θυγατέρες,
      ἐµῆς κοιλίας ὠδῖνες καὶ πόνοι, οὓς εἰς τὸ κενὸν ἐκοπίασα
      µετὰ µόχθων. <span style="color:#b00e23">(9c)</span> σύ τε αὐτὸς ἐν
      σαπρίᾳ σκωλήκων κάθησαι διανυκτερεύων αἴθριος· <span style=
      "color:#b00e23">(9d)</span> κἀγὼ πλανῆτις καὶ λάτρις τόπον ἐκ
      τόπου περιερχοµένη καὶ οἰκίαν ἐξ οἰκίας προσδεχοµένη τὸν
      ἥλιον πότε δύσεται, ἵνα ἀναπαύσωµαι τῶν µόχθων καὶ τῶν
      ὀδυνῶν, αἵ µε νῦν συνέχουσιν. <span style=
      "color:#b00e23">(9e)</span> ἀλλὰ εἰπόν τι ῥῆµα εἰς κύριον καὶ
      τελεύτα.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲛ̀ⲑⲟϥ ⲇⲉ ⲉⲧⲁϥϫⲟⲩϣⲧ ⲉ̀ⲣⲟⲥ ⲡⲉϫⲁϥ ϫⲉ ⲉⲧⲁⲣⲉⲥⲁϫⲓ ⲙ̀ⲫⲣⲏϯ ⲛ̀ⲟⲩⲓ ⲛ̀ⲛⲓϩⲓⲟⲙⲓ
      ⲛ̀ⲁⲧϩⲏⲧ ⲓⲥϫⲉ ⲛⲓⲁⲅⲁⲑⲟⲛ ⲁⲛϭⲓⲧⲟⲩ ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ⲛⲓⲡⲉⲧϩⲱⲟⲩ ⲧⲉⲛⲛⲁϥⲁⲓ ϧⲁⲣⲱⲟⲩ
      ⲁⲛ ϧⲉⲛ ⲛⲁⲓ ⲧⲏⲣⲟⲩ ⲉⲧⲁⲩϣⲱⲡⲓ ⲙ̀ⲙⲟϥ ⲙ̀ⲡⲉϥⲉⲣϩⲉⲗⲓ ⲛ̀ⲛⲟⲃⲓ ⲛ̀ϫⲉ ⲓⲱⲃ ϧⲉⲛ ⲛⲉϥⲥⲫⲟⲧⲟⲩ
      ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅</td>
      <td class="language Sahidic"><span style="color:#b00e23">(ⲓ︦)</span>
      ⲛ̅ⲧⲟϥ ⲇⲉ ⲁϥϭⲱϣⲧ̅ ⲉϩⲟⲩⲛ ⲉϩⲣⲁⲥ ⲡⲉϫⲁϥ ⲛⲁⲥ. ϫⲉ ⲛ̅ⲑⲉ ⲛ̅ⲟⲩⲉⲓ ⲛ̅ⲛ̅ⲉⲓⲁⲑⲏⲧ ⲛ̅ⲥϩⲓⲙⲉ
      ⲁⲣϣⲁϫⲉ. ⲉϣϫⲉ ⲛ̅ⲁⲅⲁⲑⲟⲛ ⲁⲛϫⲓⲧⲟⲩ ⲉⲃⲟⲗ ϩⲛ̅ ⲧϭⲓϫ ⲙ̅ⲡϫⲟⲉⲓⲥ. ⲧⲛ̅ⲛⲁϥⲓ ⲁⲛ ϩⲁ
      ⲙ̅ⲡⲉⲑⲟⲟⲩ. ϩⲛ̅ ⲛⲁⲓ ⲧⲏⲣⲟⲩ ⲛ̅ⲧⲁⲩⲉⲓ ⲉϩⲣⲁⲓ ⲉϫⲛ̅ ⲉⲓ̈ⲱⲃ. ⲙ̅ⲡⲉ ⲓ̈ⲱⲃ ⲣ̅ⲛⲟⲃⲉ ⲗⲁⲁⲩ
      ϩⲛ̅ ⲛⲉϥⲥⲡⲟⲧⲟⲩ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ.</td>
      <td class="language English"><span style="color:#b00e23">(10)</span> But
      he looked on her, and said to her, Thou hast spoken like one of the
      foolish women. If we have received good things of the hand of the Lord,
      shall we not endure evil things? In all these things that happened to
      him, Job sinned not at all with his lips before God.</td>
      <td class="language Greek"><span style="color:#b00e23">(10)</span> ὁ δὲ
      ἐµβλέψας εἶπεν αὐτῇ Ὥσπερ µία τῶν ἀφρόνων γυναικῶν
      ἐλάλησας· εἰ τὰ ἀγαθὰ ἐδεξάµεθα ἐκ χειρὸς κυρίου, τὰ κακὰ
      οὐχ ὑποίσοµεν; ἐν πᾶσιν τούτοις τοῖς συµβεβηκόσιν αὐτῷ οὐδὲν
      ἥµαρτεν Ιωβ τοῖς χείλεσιν ἐναντίον τοῦ θεοῦ.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉⲧⲁⲩⲥⲱⲧⲉⲙ ⲇⲉ ⲛ̀ϫⲉ ⲛⲉϥⲅ̅ ⲛ̀ϣⲫⲏⲣ ⲉⲑⲃⲉ ⲛⲓⲡⲉⲧϩⲱⲟⲩ ⲧⲏⲣⲟⲩ ⲉⲧⲁⲩⲓ̀ ⲉ̀ϩⲣⲏⲓ ⲉ̀ϫⲱϥ
      ⲁⲩⲓ̀ ϩⲁⲣⲟϥ ⲛ̀ϫⲉ ⲫⲟⲩⲁⲓ ⲫⲟⲩⲁⲓ ⲉ̀ⲃⲟⲗ ϧⲉⲛ ⲧⲉϥⲭⲱⲣⲁ ⲉⲗⲓⲥⲁⲫ ⲡⲟⲩⲣⲟ ⲛ̀ⲑⲉⲙⲁⲛⲱⲛ ⲛⲉⲙ
      ⲃⲁⲗⲇⲁⲇ ⲡⲓⲧⲩⲣⲁⲛⲛⲟⲥ ⲛ̀ⲧⲉ ⲛⲓⲥⲁⲩⲭⲉⲱⲛ ⲛⲉⲙ ⲥⲱⲫⲁⲣ ⲡⲟⲩⲣⲟ ⲛ̀ⲧⲉ ⲛⲓⲙⲓⲛⲛⲉⲟⲥ ⲁⲩⲓ̀
      ϩⲁⲣⲟϥ ⲉⲩⲥⲟⲡ ϫⲉ ⲛ̀ⲧⲟⲩϯⲛⲟⲙϯ ⲛⲁϥ ⲟⲩⲟϩ ⲛ̀ⲧⲟⲩϫⲉⲙⲡⲉϥϣⲓⲛⲓ</td>
      <td class="language Sahidic"><span style="color:#b00e23">(ⲓ︦ⲁ︦)</span> ⲁ
      ⲡⲉϥϣⲟⲙⲛ̅ⲧ ⲇⲉ ⲛ̅ϣⲃⲏⲣ ⲥⲱⲧⲙ̅ ⲉⲙⲡⲉⲑⲟⲟⲩ ⲧⲏⲣⲟⲩ ⲛ̅ⲧⲁⲩⲉⲓ ⲉϩⲣⲁⲓ ⲉϫⲱϥ. ⲁ ⲡⲟⲩⲁ ⲡⲟⲩⲁ
      ⲉⲓ ϣⲁⲣⲟϥ ⲉⲃⲟⲗ ϩⲛ̅ ⲧⲉϥⲭⲱⲣⲁ. ⲉⲗⲓⲫⲁⲥ ⲡⲣ̅ⲣⲟ ⲛ̅ⲛⲉⲑⲁⲓⲙⲁⲛⲱⲛ. ⲃⲁⲗⲇⲁⲇ ⲡⲧⲩⲣⲁⲛⲛⲟⲥ
      ⲛ̅ⲛ̅ⲥⲁⲩⲭⲁⲓⲟⲥ. ⲥⲱⲫⲁⲣ ⲡⲣ̅ⲣⲟ ⲛ̅ⲛ̅ⲉⲓⲛⲁⲓⲟⲥ. ⲁⲩⲉⲓ ϣⲁⲣⲟϥ ϩⲓ ⲟⲩⲥⲟⲡ. ⲉⲥⲗ̅ⲥⲱⲗϥ̅ ⲁⲩⲱ
      ⲉϭⲙ̅ⲡⲉϥϣⲓⲛⲉ.</td>
      <td class="language English"><span style="color:#b00e23">(11)</span> Now
      his three friends having heard of all the evil that was come upon him,
      came to him each from his own country: Eliphaz the king of the Thaemans,
      Baldad sovereign of the Saucheans, Sophar king of he Minaeans: and they
      came to him with one accord, to comfort and to visit him.</td>
      <td class="language Greek"><span style="color:#b00e23">(11)</span>
      Ἀκούσαντες δὲ οἱ τρεῖς φίλοι αὐτοῦ τὰ κακὰ πάντα τὰ
      ἐπελθόντα αὐτῷ παρεγένοντο ἕκαστος ἐκ τῆς ἰδίας χώρας πρὸς
      αὐτόν, Ελιφας ὁ Θαιµανων βασιλεύς, Βαλδαδ ὁ Σαυχαίων τύραννος,
      Σωφαρ ὁ Μιναίων βασιλεύς, καὶ παρεγένοντο πρὸς αὐτὸν ὁµοθυµαδὸν
      τοῦ παρακαλέσαι καὶ ἐπισκέψασθαι αὐτόν.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲉⲧⲁⲩⲛⲁⲩ ⲉ̀ⲣⲟϥ ϩⲓ ⲫⲟⲩⲉⲓ ⲙ̀ⲡⲟⲩⲥⲟⲩⲱⲛϥ ⲟⲩⲟϩ ⲉⲧⲁⲩⲱϣ ⲉ̀ⲃⲟⲗ ϧⲉⲛ ⲟⲩⲛⲓϣϯ ⲛ̀ⲥⲙⲏ
      ⲁⲩⲣⲓⲙⲓ ⲉ̀ⲁ ⲫⲟⲩⲁⲓ ⲫⲟⲩⲁⲓ ⲙ̀ⲙⲱⲟⲩ ⲫⲱϧ ⲛ̀ⲧⲉϥⲥⲧⲟⲗⲏ ⲟⲩⲟϩ ⲁⲩⲧⲁⲗⲉ ⲕⲁϩⲓ ⲉ̀ϫⲉⲛ
      ⲧⲟⲩⲁⲫⲉ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲁⲩⲛⲁⲩ ⲇⲉ ⲉⲣⲟϥ ⲙ̅ⲡⲟⲩⲉ ⲙ̅ⲡⲟⲩⲥⲟⲩⲱⲛϥ̅. ⲁⲩϫⲓϣⲕⲁⲕ ⲉⲃⲟⲗ ϩⲛ̅ ⲟⲩⲛⲟϭ ⲛ̅ⲥⲙⲏ ⲁⲩⲣⲓⲙⲉ.
      ⲁ ⲡⲟⲩⲁ ⲡⲟⲩⲁ ⲡⲱϩ ⲛ̅ⲧⲉϥⲥⲧⲟⲗⲏ ⲁⲩⲱ ⲁⲩϣⲉϣ ⲉⲓⲧⲏⲛ ⲉϫⲛ̅ ⲧⲉⲩⲁⲡⲉ.</td>
      <td class="language English"><span style="color:#b00e23">(12)</span> And
      when they saw him from a distance they did not know him; and they cried
      with a loud voice, and wept, and rent every one his garment, and
      sprinkled dust upon their heads,</td>
      <td class="language Greek"><span style="color:#b00e23">(12)</span>
      ἰδόντες δὲ αὐτὸν πόρρωθεν οὐκ ἐπέγνωσαν καὶ βοήσαντες φωνῇ
      µεγάλῃ ἔκλαυσαν ῥήξαντες ἕκαστος τὴν ἑαυτοῦ στολὴν καὶ
      καταπασάµενοι γῆν.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲁⲩϩⲉⲙⲥⲓ ϧⲁⲧⲟⲧϥ ⲛ̀ⲍ̅ ⲛⲉϩⲟⲟⲩ ⲛⲉⲙ ⲍ̅ ⲛⲉϫⲱⲣϩ ⲙ̀ⲡⲉ ⲟⲩⲟⲛ ⲙ̀ⲙⲱⲟⲩ ⲥⲁϫⲓ ⲛⲁⲩⲛⲁⲩ ⲅⲁⲣ
      ⲉ̀ⲡⲓⲉⲣϧⲟⲧ ⲉϥⲙⲟⲕϩ ⲟⲩⲟϩ ⲉϥϩⲣⲟϣ ⲙ̀ⲙⲁϣⲟ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁⲩϩⲙⲟⲟⲥ ϩⲁϩⲧⲏϥ ⲛ̅ⲥⲁϣϥ̅ ⲛ̅ϩⲟⲟⲩ. ⲙⲛ̅ ⲥⲁϣϥ̅ ⲛ̅ⲟⲩϣⲏ. ⲁⲩⲱ ⲙ̅ⲡⲉ ⲗⲁⲁⲩ ⲙ̅ⲙⲁⲩ
      ϣⲁϫⲉ. ⲛⲉⲩⲛⲁⲩ ⲅⲁⲣ ⲉⲧⲉⲡⲗⲩⲅⲏ ⲉⲥⲛⲁϣⲧ̅ ⲁⲩⲱ ⲉⲥⲟϣ ⲉⲙⲁⲧⲉ.</td>
      <td class="language English"><span style="color:#b00e23">(13)</span> and
      they sat down beside him seven days and seven nights, and no one of them
      spoke; for they saw that his affliction was dreadful and very great.</td>
      <td class="language Greek"><span style="color:#b00e23">(13)</span>
      παρεκάθισαν αὐτῷ ἑπτὰ ἡµέρας καὶ ἑπτὰ νύκτας, καὶ οὐδεὶς
      αὐτῶν ἐλάλησεν· ἑώρων γὰρ τὴν πληγὴν δεινὴν οὖσαν καὶ
      µεγάλην σφόδρα.</td>
    </tr>
  </table>
</body>
</html>
