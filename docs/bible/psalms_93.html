<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_94.html" rel="next">
  <link href="psalms_92.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_93">Psalms 93</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ϥ̅ⲅ̅. ⲛ̀ⲧⲉ ⲇⲁⲩⲓⲇ ⲙ̀ⲡⲇ̅ ⲛ̀ⲧⲉ
      ⲛⲓⲥⲁⲃⲃⲁⲧⲟⲛ.</span>
      </td>
      <td>ϥ̅ⲅ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ ⲙ̅ⲡⲉϥⲧⲟⲟⲩ ⲛ̅ⲛ̅ⲥⲁⲃⲃⲁⲧⲟⲛ</td>
      <td>A Psalm of David for the fourth day of the week.</td>
      <td>Ψαλµὸς τῷ Δαυιδ, τετράδι σαββάτων.</td>
    </tr>

    <tr>
      <td><span style="color:#b00e23">(ⲁ̅)</span> ⲫϯ ⲛ̀ⲛⲓϭⲓⲙ̀ⲡϣⲓϣ ⲡϭ̅ⲥ̅: ⲫϯ
      ⲛ̀ⲛⲓϭⲓⲙ̀ⲡϣⲓϣ ⲁϥⲟⲩⲟⲛϩϥ ⲉ̀ⲃⲟⲗ:</td>
      <td><span style="color:#b00e23">(ⲁ︦)</span> ⲡⲛⲟⲩⲧⲉ ⲛ̅ⲛ̅ϫⲓⲕⲃⲁ ⲡⲉ ⲡϫⲟⲓ̈ⲥ
      ⲡⲛⲟⲩⲧⲉ ⲛ̅ⲛ̅ϫⲓⲕⲃⲁ ⲁϥⲡⲁⲣⲣⲏⲥⲓⲁⲍⲉ ⲙ̅ⲙⲟϥ.</td>
      <td><span style="color:#b00e23">(1)</span> The Lord is a God of
      vengeance; the God of vengeance has declared himself.</td>
      <td><span style="color:#b00e23">(1)</span> Ὁ θεὸς ἐκδικήσεων κύριος, ὁ
      θεὸς ἐκδικήσεων ἐπαρρησιάσατο.</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ϭⲓⲥⲓ ⲫⲏ ⲉⲑⲛⲁϯϩⲁⲡ ⲉ̀ⲡⲕⲁϩⲓ: ⲙⲟⲓ ⲛ̀ⲟⲩϣⲉⲃⲓⲱ
      ⲛ̀ⲛⲓⲣⲉϥϩⲓⲡϩⲟ:</td>
      <td><span style="color:#b00e23">(ⲃ︦)</span> ϫⲓⲥⲉ ⲙ̅ⲙⲟⲕ ⲡⲉⲧⲕⲣⲓⲛⲉ ⲙ̅ⲡⲓⲕⲁϩ
      ⲧⲱⲱⲃⲉ ⲛ̅ⲟⲩⲧⲟⲩⲉⲓⲟ ⲛ̅ⲛ̅ϫⲁⲥⲓϩⲏⲧ</td>
      <td><span style="color:#b00e23">(2)</span> Be thou exalted, thou that
      judgest the earth: render a reward to the proud.</td>
      <td><span style="color:#b00e23">(2)</span> ὑψώθητι, ὁ κρίνων τὴν γῆν,
      ἀπόδος ἀνταπόδοσιν τοῖς ὑπερηφάνοις.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(1)</span> ϣⲁ ⲑⲛⲁⲩ ϫⲉ ⲡϭ̅ⲥ̅ ⲛⲓⲣⲉϥⲉⲣⲛⲟⲃⲓ: ϣⲁ ⲑⲛⲁⲩ
      ⲛⲓⲣⲉϥⲉⲣⲛⲟⲃⲓ ⲛⲁϣⲟⲩϣⲟⲩ ⲙ̀ⲙⲱⲟⲩ.</td>
      <td><span style="color:#b00e23">(ⲅ︦)</span> ϣⲁ ⲧⲛⲁⲩ ⲛ̅ⲣⲉϥⲣ̅ⲛⲟⲃⲉ ⲡϫⲟⲓ̈ⲥ.
      ϣⲁⲧⲛⲁⲩ ⲛ̅ⲣⲉϥⲣ̅ⲛⲟⲃⲉ ⲛⲁϣⲟⲩϣⲟⲩ ⲙ̅ⲙⲟⲟⲩ.</td>
      <td><span style="color:#b00e23">(3)</span> How long shall sinners, O
      Lord, how long shall sinners boast?</td>
      <td><span style="color:#b00e23">(3)</span> ἕως πότε ἁµαρτωλοί, κύριε, ἕως
      πότε ἁµαρτωλοὶ καυχήσονται,</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(2)</span> ⲉⲩⲉ̀ⲉⲣⲟⲩⲱ ⲟⲩⲟϩ ⲉⲩⲉ̀ⲥⲁϫⲓ ⲛ̀ⲟⲩⲙⲉⲧϭⲓⲛϫⲟⲛⲥ:
      ⲉⲩⲉ̀ⲥⲁϫⲓ ⲧⲏⲣⲟⲩ ⲛ̀ϫⲉ ⲛⲏ ⲉⲧⲉⲣϩⲱⲃ ⲉ̀ϯⲁⲛⲟⲙⲓⲁ.</td>
      <td><span style="color:#b00e23">(ⲇ︦)</span> ⲥⲉⲛⲁⲟⲩⲱϣⲃ̅ ⲛ̅ⲥⲉϣⲁϫⲉ ϩⲛ̅
      ⲟⲩⲡⲟⲛⲏⲣⲓⲁ. ⲥⲉⲛⲁϣⲁϫⲉ ⲧⲏⲣⲟⲩ ⲛ̅ϭⲓ ⲛⲉⲧⲣ̅ϩⲱⲃ ⲉⲧⲁⲛⲟⲙⲓⲁ.</td>
      <td><span style="color:#b00e23">(4)</span> They will utter and speak
      unrighteousness; all the workers of iniquity will speak so.</td>
      <td><span style="color:#b00e23">(4)</span> φθέγξονται καὶ λαλήσουσιν
      ἀδικίαν, λαλήσουσιν πάντες οἱ ἐργαζόµενοι τὴν ἀνοµίαν;</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲡⲉⲕⲗⲁⲟⲥ ⲡϭ̅ⲥ̅ ⲁⲩⲑⲉⲃⲓⲟϥ: ⲟⲩⲟϩ ⲧⲉⲕⲕⲗⲏⲣⲟⲛⲟⲙⲓⲁ
      ⲁⲩϯⲙⲕⲁϩ ⲛⲁⲥ:</td>
      <td><span style="color:#b00e23">(ⲉ︦)</span> ⲡϫⲟⲉⲓⲥ ⲁⲩⲑⲃ̅ⲃⲓⲉ ⲡⲉⲕⲗⲁⲟⲥ. ⲁⲩⲱ
      ⲁⲩⲑⲙ̅ⲕⲉ ⲧⲉⲕⲕⲗⲏⲣⲟⲛⲟⲙⲓⲁ</td>
      <td><span style="color:#b00e23">(5)</span> They have afflicted thy
      people, O Lord, and hurt thine heritage.</td>
      <td><span style="color:#b00e23">(5)</span> τὸν λαόν σου, κύριε,
      ἐταπείνωσαν καὶ τὴν κληρονοµίαν σου ἐκάκωσαν</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(3)</span> ⲁⲩϧⲱⲧⲉⲃ ⲛ̀ⲟⲩⲭⲏⲣⲁ ⲛⲉⲙ ⲟⲩⲟⲣⲫⲁⲛⲟⲥ: ⲟⲩⲟϩ ⲁⲩϧⲱⲧⲉⲃ
      ⲛ̀ⲟⲩϣⲉⲙⲙⲟ:</td>
      <td><span style="color:#b00e23">(ⲋ︦)</span> ⲁⲩⲙⲟⲩⲟⲩⲧ ⲛ̅ⲟⲩⲭⲏⲣⲁ ⲙⲛ̅
      ⲟⲩⲡⲣⲟⲥⲏⲗⲩⲧⲟⲥ ⲁⲩϩⲉⲧⲃ̅ ⲛ̅ⲟⲣⲫⲁⲛⲟⲥ ⲁⲩⲱ ⲡⲉϫⲁⲩ</td>
      <td><span style="color:#b00e23">(6)</span> They have slain the widow and
      fatherless, and murdered the stranger.</td>
      <td><span style="color:#b00e23">(6)</span> χήραν καὶ προσήλυτον
      ἀπέκτειναν καὶ ὀρφανοὺς ἐφόνευσαν</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(3)</span> ⲟⲩⲟϩ ⲁⲩϫⲟⲥ ϫⲉ ϥⲛⲁⲛⲁⲩ ⲁⲛ ⲛ̀ϫⲉ ⲡϭ̅ⲥ̅: ⲟⲩⲇⲉ
      ⲛ̀ⲛⲉϥⲕⲁϯ ⲛ̀ϫⲉ ⲫϯ ⲛ̀ⲓⲁⲕⲱⲃ.</td>
      <td><span style="color:#b00e23">(ⲍ︦)</span> ϫⲉ ⲙ̅ⲡϫⲟⲉⲓⲥ ⲛⲁⲛⲁⲩ ⲁⲛ. ⲁⲩⲱ
      ⲛϥ̅ⲛⲁⲉⲓⲙⲉ ⲁⲛ ⲛ̅ϭⲓ ⲡⲛⲟⲩⲧⲉ ⲛ̅ⲓⲁⲕⲱⲃ.</td>
      <td><span style="color:#b00e23">(7)</span> And they said, The Lord shall
      not see, neither shall the God of Jacob understand.</td>
      <td><span style="color:#b00e23">(7)</span> καὶ εἶπαν Οὐκ ὄψεται κύριος,
      οὐδὲ συνήσει ὁ θεὸς τοῦ Ιακωβ.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(4)</span> ⲕⲁϯ ϫⲉ ⲛⲓⲁⲧϩⲏⲧ ⲉⲧϧⲉⲛ ⲡⲓⲗⲁⲟⲥ: ⲟⲩⲟϩ ⲛⲓⲥⲟϫ
      ⲁⲣⲉⲧⲉⲛⲛⲁϫⲉⲙϩⲏⲧ ⲛ̀ⲑⲛⲁⲩ.</td>
      <td><span style="color:#b00e23">(ⲏ︦)</span> ⲉⲓⲙⲉ ϭⲉ ⲛ̅ⲁⲑⲏⲧ ⲉⲧϩⲙ̅ ⲡⲗⲁⲟⲥ.
      ⲁⲩⲱ ⲛ̅ⲥⲟϭϭ ⲙ̅ⲡⲉⲧⲛ̅ϩⲏⲧ ϭⲉ</td>
      <td><span style="color:#b00e23">(8)</span> Understand now, ye simple
      among the people; and ye fools, at length be wise.</td>
      <td><span style="color:#b00e23">(8)</span> σύνετε δή, ἄφρονες ἐν τῷ λαῷ,
      καί, µωροί, ποτὲ φρονήσατε.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(5)</span> ⲙⲏ ⲫⲏ ⲉⲧⲁϥⲧⲱϫⲓ ⲙ̀ⲡⲓⲙⲁϣϫ ϥⲛⲁⲥⲱⲧⲉⲙ ⲁⲛ: ⲓⲉ ⲫⲏ
      ⲉⲧⲁϥⲙⲟ&lt;ⲩ&gt;ⲛⲕ ⲙ̀ⲡⲓⲃⲁⲗ ϥⲛⲁⲛⲁⲩ ⲁⲛ.</td>
      <td><span style="color:#b00e23">(ⲑ︦)</span> ⲉⲓⲉ ⲡⲉⲛⲧⲁϥⲧⲉϭ ⲡⲙⲁⲁϫⲉ ⲛϥ̅ⲥⲱⲧⲙ̅
      ⲁⲛ. ⲏ ⲡⲉⲛⲧⲁϥⲡⲗⲁⲥⲥⲁ ⲙ̅ⲡⲃⲁⲗ ⲛϥ̅ⲛⲁⲩ ⲉⲣⲱⲧⲛ̅ ⲁⲛ.</td>
      <td><span style="color:#b00e23">(9)</span> He that planted the ear, does
      he not hear? or he that formed the eye, does not he perceive?</td>
      <td><span style="color:#b00e23">(9)</span> ὁ φυτεύσας τὸ οὖς οὐχὶ ἀκούει,
      ἢ ὁ πλάσας τὸν ὀφθαλµὸν οὐ κατανοεῖ;</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(6)</span> ⲫⲏ ⲉⲧϯⲥⲃⲱ ⲛ̀ϩⲁⲛⲉⲑⲛⲟⲥ ϥⲛⲁⲥⲟϩⲓ ⲁⲛ: ⲫⲏ ⲉⲧϯⲥⲃⲱ
      ⲙ̀ⲡⲓⲣⲱⲙⲓ ⲉ̀ⲡⲓⲉⲙⲓ:</td>
      <td><span style="color:#b00e23">(ⲓ︦)</span> ⲡⲉⲧⲡⲇⲓⲇⲉⲩⲉ ⲛ̅ⲛⲓϩⲉⲑⲛⲟⲥ ⲉⲓⲉⲛϥ̅
      ⲛ̅ⲁϫⲡⲓⲟ ⲁⲛ. ⲡⲉⲧⲧⲥⲁⲃⲟ ⲙ̅ⲡⲣⲱⲙⲉ ⲉⲡⲥⲟⲩⲟⲛ</td>
      <td><span style="color:#b00e23">(10)</span> He that chastises the
      heathen, shall not he punish, even he that teaches man knowledge?</td>
      <td><span style="color:#b00e23">(10)</span> ὁ παιδεύων ἔθνη οὐχὶ ἐλέγξει,
      ὁ διδάσκων ἄνθρωπον γνῶσιν,</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(6)</span> ⲡϭ̅ⲥ̅ ⲥⲱⲟⲩⲛ ⲛ̀ⲛⲓⲙⲟⲕⲙⲉⲕ ⲛ̀ⲧⲉ ⲛⲓⲣⲱⲙⲓ ϫⲉ
      ϩⲁⲛⲉⲫⲗⲏⲟⲩ ⲛⲉ.</td>
      <td><span style="color:#b00e23">(ⲓ︦ⲁ︦)</span> ⲡϫⲟⲉⲓⲥ ⲥⲟⲟⲩⲛ ⲛ̅ⲙ̅ⲙⲟⲕⲙⲉⲕ
      ⲛ̅ⲛ̅ⲣⲱⲙⲉ ϫⲉ ⲥⲉϣⲟⲩⲉⲓⲧ</td>
      <td><span style="color:#b00e23">(11)</span> The Lord knows the thoughts
      of men, that they are vain.</td>
      <td><span style="color:#b00e23">(11)</span> κύριος γινώσκει τοὺς
      διαλογισµοὺς τῶν ἀνθρώπων ὅτι εἰσὶν µάταιοι.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(7)</span> ⲱⲟⲩⲛⲓⲁⲧϥ ⲙ̀ⲡⲓⲣⲱⲙⲓ ⲫⲏ ⲛ̀ⲑⲟⲕ ⲉⲧⲉⲕⲛⲁϯⲥⲃⲱ ⲛⲁϥ
      ⲡϭ̅ⲥ̅: ⲟⲩⲟϩ ⲛ̀ⲧⲉⲕⲧⲥⲁⲃⲟϥ ⲉ̀ⲃⲟⲗ ϧⲉⲛ ⲡⲉⲕⲛⲟⲙⲟⲥ.</td>
      <td><span style="color:#b00e23">(ⲓ︦ⲃ︦)</span> ⲛⲁⲓⲁⲧϥ̅ ⲙ̅ⲡⲣⲱⲙⲉ ⲉⲧⲕ̅ⲛⲁϯⲥⲃⲱ
      ⲛⲁϥ ⲡϫⲟⲉⲓⲥ. ⲁⲩⲱ ⲛⲅ̅ⲧⲥⲁⲃⲟϥ ϩⲙ̅ ⲡⲉⲕⲛⲟⲙⲟⲥ.</td>
      <td><span style="color:#b00e23">(12)</span> Blessed is the man whomsoever
      thou shalt chasten, O Lord, and shalt teach him out of thy law;</td>
      <td><span style="color:#b00e23">(12)</span> µακάριος ἄνθρωπος, ὃν ἂν σὺ
      παιδεύσῃς, κύριε, καὶ ἐκ τοῦ νόµου σου διδάξῃς αὐτὸν</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(8)</span> ⲉ̀ⲡϫⲓⲛϯ ⲛ̀ⲟⲩⲙⲉⲧⲣⲉⲙⲣⲁⲩϣ ⲛⲁϥ ⲉ̀ⲃⲟⲗ ϩⲁ ϩⲁⲛⲉϩⲟⲟⲩ
      ⲉⲩϩⲱⲟⲩ ϣⲁⲧⲟⲩϣⲱⲕ ⲙ̀ⲡⲓϣⲓⲕ ⲙ̀ⲡⲓⲣⲉϥⲉⲣⲛⲟⲃⲓ:</td>
      <td><span style="color:#b00e23">(ⲓ︦ⲅ︦)</span> ⲉⲧⲣⲉϥϣⲱⲡⲉ ⲉϥⲥⲙⲟⲛⲧ̅ ⲉⲃⲟⲗ ϩⲛ̅
      ⲛⲉϩⲟⲟⲩ ⲉⲑⲟⲟⲩ. ϣⲁⲛⲧⲟⲩϣⲓⲕⲉ ⲛ̅ⲟⲩϩⲓⲉⲓⲧ ⲉⲡⲣⲉϥⲣ̅ⲛⲟⲃⲉ.</td>
      <td><span style="color:#b00e23">(13)</span> to give him rest from evil
      days, until a pit be digged for the sinful one.</td>
      <td><span style="color:#b00e23">(13)</span> τοῦ πραῦ̈ναι αὐτῷ ἀφ’ ἡµερῶν
      πονηρῶν, ἕως οὗ ὀρυγῇ τῷ ἁµαρτωλῷ βόθρος.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(8)</span> ϫⲉ ⲡϭ̅ⲥ̅ ⲛⲁϩⲓⲟⲩⲓ ⲙ̀ⲡⲉϥⲗⲁⲟⲥ ⲛ̀ⲥⲱϥ ⲁⲛ: ⲟⲩⲇⲉ
      ⲛ̀ⲛⲉϥⲥⲱϫⲡ ⲛ̀ⲧⲉϥⲕⲗⲏⲣⲟⲛⲟⲙⲓⲁ:</td>
      <td><span style="color:#b00e23">(ⲓ︦ⲇ︦)</span> ϫⲉ ⲙⲡϫⲟⲉⲓⲥ ⲛⲁⲕⲱ ⲛ̅ⲥⲱϥ ⲁⲛ
      ⲙ̅ⲡⲉϥⲗⲁⲟⲥ. ⲁⲩⲱ ⲛϥ̅ⲛⲁⲟⲃϣϥ̅ ⲁⲛ ⲉⲧⲉϥⲕⲗⲏⲣⲟⲛⲟⲙⲓⲁ.</td>
      <td><span style="color:#b00e23">(14)</span> For the Lord will not cast
      off his people, neither will he forsake his inheritance;</td>
      <td><span style="color:#b00e23">(14)</span> ὅτι οὐκ ἀπώσεται κύριος τὸν
      λαὸν αὐτοῦ καὶ τὴν κληρονοµίαν αὐτοῦ οὐκ ἐγκαταλείψει,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(8)</span> ϣⲁⲧⲉ ϯⲙⲉⲑⲙⲏⲓ ⲕⲟⲧⲥ ⲉ̀ⲫϩⲁⲡ ⲛⲉⲙ ⲛⲏ ⲉⲧϧⲉⲛⲧ ⲉ̀ⲣⲟⲥ
      ⲧⲏⲣⲟⲩ ⲉⲧⲥⲟⲩⲧⲱⲛ ϧⲉⲛ ⲡⲟⲩϩⲏⲧ.</td>
      <td><span style="color:#b00e23">(ⲓ︦ⲉ︦)</span> ϣⲁⲛⲧⲉ ⲧⲇⲓⲕⲁⲓⲟⲥⲩⲛⲏ ⲕⲟⲧⲥ̅
      ⲉⲩϩⲁⲡ. ⲁⲩⲱ ⲉⲩϩⲏⲛ ⲉϩⲟⲩⲛ ⲉⲣⲟⲥ ⲧⲏⲣⲟⲩ ⲛ̅ϭⲓ ⲛⲉⲧⲥⲟⲩⲧⲱⲛ ϩⲙ̅ ⲡⲉⲩϩⲏⲧ.
      ⲇⲓⲁⲯⲁⲗⲙⲁ.</td>
      <td><span style="color:#b00e23">(15)</span> until righteousness return to
      judgment, and all the upright in heart shall follow it. Pause.</td>
      <td><span style="color:#b00e23">(15)</span> ἕως οὗ δικαιοσύνη ἐπιστρέψῃ
      εἰς κρίσιν καὶ ἐχόµενοι αὐτῆς πάντες οἱ εὐθεῖς τῇ καρδίᾳ. διάψαλµα.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(9)</span> ⲛⲓⲙ ⲉⲑⲛⲁϣⲧⲱⲛϥ ⲛⲉⲙⲏⲓ ⲉ̀ϫⲉⲛ ⲛⲓⲥⲁⲙⲡⲉⲧϩⲱⲟⲩ: ⲓⲉ ⲛⲓⲙ
      ⲉⲑⲛⲁϣⲟϩⲓ ⲉ̀ⲣⲁⲧϥ ⲛⲉⲙⲏⲓ ⲉ̀ϫⲉⲛ ⲛⲏ ⲉⲧⲉⲣϩⲱⲃ ⲉ̀ϯⲁⲛⲟⲙⲓⲁ</td>
      <td><span style="color:#b00e23">(ⲓ︦ⲋ︦)</span> ⲛⲓⲙ ⲡⲉⲧⲛⲁⲧⲱⲟⲩⲛ ⲛⲙ̅ⲙⲁⲓ ⲉϫⲛ̅
      ⲙ̅ⲡⲟⲛⲏⲣⲟⲥ. ⲏ ⲛⲓⲙ ⲡⲉⲧⲛⲁⲁϩⲉⲣⲁⲧϥ̅ ⲛⲙ̅ⲙⲁⲓ ⲉⲛⲉⲧⲣ̅ϩⲱⲃ ⲉⲧⲁⲛⲟⲙⲓⲁ.</td>
      <td><span style="color:#b00e23">(16)</span> Who will rise up for me
      against the transgressors? or who will stand up with me against the
      workers of iniquity?</td>
      <td><span style="color:#b00e23">(16)</span> τίς ἀναστήσεταί µοι ἐπὶ
      πονηρευοµένους, ἢ τίς συµπαραστήσεταί µοι ἐπὶ ἐργαζοµένους τὴν
      ἀνοµίαν;</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(10)</span> ⲉⲃⲏⲗ ϫⲉ ⲁ ⲡϭ̅ⲥ̅ ⲉⲣⲃⲟⲏⲑⲓⲛ ⲉ̀ⲣⲟⲓ ϣⲁⲧⲉⲛⲕⲉⲕⲟⲩϫⲓ
      ⲁⲥϣⲱⲡⲓ ⲛ̀ϫⲉ ⲧⲁⲯⲩⲭⲏ ϧⲉⲛ ⲁⲙⲉⲛϯ:</td>
      <td><span style="color:#b00e23">(ⲓ︦ⲍ︦)</span> ⲛ̅ⲥⲁⲃⲏⲗ ϫⲉ ⲁ ⲡϫⲟⲉⲓⲥ ⲃⲟⲏⲑⲉⲓ
      ⲉⲣⲟⲓ ⲡⲁⲣⲁ ⲟⲩⲕⲟⲩⲓ ⲁ ⲧⲁⲯⲩⲭⲏ ⲟⲩⲱϩ ϩⲛ̅ ⲁⲙⲛ̅ⲧⲉ.</td>
      <td><span style="color:#b00e23">(17)</span> If the Lord had not helped
      me, my soul had almost sojourned in Hades.</td>
      <td><span style="color:#b00e23">(17)</span> εἰ µὴ ὅτι κύριος ἐβοήθησέν
      µοι, παρὰ βραχὺ παρῴκησεν τῷ ᾅδῃ ἡ ψυχή µου.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> <span style=
      "color:#05537d">(10)</span> ⲛⲁⲓϫⲱ ⲙ̀ⲙⲟⲥ ϫⲉ ⲁⲥⲕⲓⲙ ⲛ̀ϫⲉ ⲧⲁϭⲁⲗⲟϫ.
      <span style="color:#05537d">(11)</span> ⲡⲉⲕⲛⲁⲓ ⲡϭ̅ⲥ̅ ⲁϥⲉⲣⲃⲟⲏⲑⲓⲛ
      ⲉ̀ⲣⲟⲓ:</td>
      <td><span style="color:#b00e23">(ⲓ︦ⲏ︦)</span> ⲉⲓϣⲁⲛϫⲟⲟⲥ ϫⲉ ⲁ ⲧⲁⲟⲩⲉⲣⲏⲧⲉ
      ⲕⲓⲙ. ⲡⲉⲕⲛⲁ ⲡϫⲟⲉⲓⲥ ⲡⲉ ϣⲁϥⲃⲟⲏⲑⲉⲓ ⲉⲣⲟⲓ.</td>
      <td><span style="color:#b00e23">(18)</span> If I said, My foot has been
      moved; <span style="color:#b00e23">(19)</span> thy mercy, O Lord, helped
      me.</td>
      <td><span style="color:#b00e23">(18)</span> εἰ ἔλεγον Σεσάλευται ὁ πούς
      µου, τὸ ἔλεός σου, κύριε, βοηθεῖ µοι·</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> <span style=
      "color:#05537d">(11)</span> ⲡϭ̅ⲥ̅ ⲕⲁⲧⲁ ⲡⲁϣⲁⲓ ⲛ̀ⲛⲓⲙⲕⲁϩ ⲛ̀ϩⲏⲧ ⲉⲧϧⲉⲛ ⲡⲁϩⲏⲧ:
      ⲛⲉⲕϯⲛⲟⲙϯ ⲁⲩⲉⲣⲁⲅⲁⲡⲁⲛ ⲛ̀ⲧⲁⲯⲩⲭⲏ.</td>
      <td><span style="color:#b00e23">(ⲓ︦ⲑ︦)</span> ⲡϫⲟⲉⲓⲥ ⲕⲁⲧⲁ ⲡⲁϣⲁⲓ ⲛ̅ⲛⲉⲙ̅ⲕⲁϩ
      ⲉⲧϩⲙ̅ ⲡⲁϩⲏⲧ. ⲛⲉⲕⲥⲟⲗⲥⲗ̅ ⲛⲉⲛⲧⲁⲩⲉⲩⲫⲣⲁⲛⲉ ⲛ̅ⲧⲁⲯⲩⲭⲏ</td>
      <td>O Lord, according to the multitude of my griefs within my heart, thy
      consolation have soothed my soul.</td>
      <td><span style="color:#b00e23">(19)</span> κύριε, κατὰ τὸ πλῆθος τῶν
      ὀδυνῶν µου ἐν τῇ καρδίᾳ µου αἱ παρακλήσεις σου ἠγάπησαν τὴν ψυχήν
      µου.</td>
    </tr>

    <tr>
      <td><span style="color:#b00e23">(ⲕ̅)</span> <span style=
      "color:#05537d">(12)</span> ⲙⲏ ϥⲛⲁϣⲱⲡⲓ ⲛⲉⲙⲁⲕ ⲛ̀ϫⲉ ⲡⲑⲣⲟⲛⲟⲥ ⲛ̀ⲧⲉ ϯⲁⲛⲟⲙⲓⲁ ⲫⲏ
      ⲉⲑⲙⲟ&lt;ⲩ&gt;ⲛⲕ ⲛ̀ⲟⲩϧⲓⲥⲓ ⲉ̀ϫⲉⲛ ⲟⲩⲁϩⲥⲁϩⲛⲓ.</td>
      <td><span style="color:#b00e23">(ⲕ︦)</span> ⲙⲏ ⲟⲩⲛ ⲑⲣⲟⲛⲟⲥ ⲛ̅ⲁⲛⲟⲙⲓⲁ ⲛⲁϭⲱ
      ϩⲁⲧⲏⲕ. ⲡⲉⲧⲡⲗⲁⲥⲥⲉ ⲛ̅ⲟⲩϩⲓⲥⲉ ⲉϫⲛ̅ ⲟⲩⲟⲩⲉϩⲥⲁϩⲛⲉ.</td>
      <td><span style="color:#b00e23">(20)</span> Shall the throne of iniquity
      have fellowship with thee, which frames mischief by an ordinance?</td>
      <td><span style="color:#b00e23">(20)</span> µὴ συµπροσέσται σοι θρόνος
      ἀνοµίας, ὁ πλάσσων κόπον ἐπὶ προστάγµατι;</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> <span style=
      "color:#05537d">(13)</span> ⲥⲉⲛⲁϫⲱⲣϫ ⲉ̀ϫⲉⲛ ⲧⲯⲩⲭⲏ ⲛ̀ⲟⲩⲑⲙⲏⲓ: ⲟⲩⲟϩ ⲟⲩⲥⲛⲟϥ
      ⲛ̀ⲁⲑⲛⲟⲃⲓ ⲥⲉⲛⲁϩⲓⲧϥ ⲉ̀ⲡϩⲁⲡ.</td>
      <td><span style="color:#b00e23">(ⲕ︦ⲁ︦)</span> ⲥⲉⲛⲁϭⲱⲣϭ̅ ⲉⲧⲉⲯⲩⲭⲏ
      ⲙ̅ⲡⲇⲓⲕⲁⲓⲟⲥ. ⲛ̅ⲥⲉⲧϭⲁⲉⲓⲉ ⲟⲩⲥⲛⲟϥ ⲛ̅ⲁⲧⲛⲟⲃⲉ.</td>
      <td><span style="color:#b00e23">(21)</span> They will hunt for the soul
      of the righteous, and condemn innocent blood.</td>
      <td><span style="color:#b00e23">(21)</span> θηρεύσουσιν ἐπὶ ψυχὴν δικαίου
      καὶ αἷµα ἀθῷον καταδικάσονται.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> <span style=
      "color:#05537d">(14)</span> ⲟⲩⲟϩ ⲁϥϣⲱⲡⲓ ⲛⲏⲓ ⲛ̀ϫⲉ ⲡϭ̅ⲥ̅ ⲉⲩⲙⲁⲙⲫⲱⲧ: ⲟⲩⲟϩ
      ⲡⲁⲛⲟⲩϯ ⲉ̀ⲟⲩⲃⲟⲏⲑⲟⲥ ⲛ̀ⲧⲉ ⲧⲁϩⲉⲗⲡⲓⲥ.</td>
      <td><span style="color:#b00e23">(ⲕ︦ⲃ︦)</span> ⲡϫⲟⲉⲓⲥ ⲁϥϣⲱⲡⲉ ⲛⲁⲓ ⲙ̅ⲙⲁⲙ̅ⲡⲱⲧ
      ⲁⲩⲱ ⲡⲛⲟⲩⲧⲉ ⲉⲩⲃⲟⲏⲑⲉⲓⲁ ⲛ̅ⲧⲁϩⲉⲗⲡⲓⲥ.</td>
      <td><span style="color:#b00e23">(22)</span> But the Lord was my refuge;
      and my God the helper of my hope.</td>
      <td><span style="color:#b00e23">(22)</span> καὶ ἐγένετό µοι κύριος εἰς
      καταφυγὴν καὶ ὁ θεός µου εἰς βοηθὸν ἐλπίδος µου·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> <span style=
      "color:#05537d">(15)</span> ⲟⲩⲟϩ ⲉϥⲉ̀ⲧⲱⲃ ⲛⲱⲟⲩ ⲛ̀ⲧⲟⲩⲁⲛⲟⲙⲓⲁ ⲛⲉⲙ ⲡⲟⲩⲡⲉⲧϩⲱⲟⲩ:
      ⲟⲩⲟϩ ⲉϥⲉ̀ⲧⲁⲕⲱⲟⲩ ⲛ̀ϫⲉ ⲡϭ̅ⲥ̅ ⲡⲁⲛⲟⲩϯ.</td>
      <td><span style="color:#b00e23">(ⲕ︦ⲅ︦)</span> ϥⲛⲁⲧⲱⲱⲃⲉ ⲛⲁⲩ ⲛ̅ⲧⲉⲩⲁⲛⲟⲙⲓⲁ.
      ⲁⲩⲱ ⲡϫⲟⲉⲓⲥ ⲡⲉⲛⲛⲟⲩⲧⲉ ⲛⲁⲧⲁⲕⲟⲟⲩ ϩⲛ̅ ⲧⲉⲩⲡⲟⲛⲏⲣⲓⲁ.</td>
      <td><span style="color:#b00e23">(23)</span> And he will recompense to
      them their iniquity and their wickedness: the Lord our God shall utterly
      destroy them.</td>
      <td><span style="color:#b00e23">(23)</span> καὶ ἀποδώσει αὐτοῖς τὴν
      ἀνοµίαν αὐτῶν, καὶ κατὰ τὴν πονηρίαν αὐτῶν ἀφανιεῖ αὐτοὺς κύριος ὁ θεὸς
      ἡµῶν.</td>
    </tr>
  </table>
</body>
</html>
