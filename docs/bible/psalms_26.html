<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_27.html" rel="next">
  <link href="psalms_25.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="psalms_26">Psalms 26</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲕ̅ⲋ̅. ⲫⲁ ⲇⲁⲩⲓⲇ
      ⲙ̀ⲡⲁⲧⲟⲩⲑⲁϩⲥϥ.</span>
      </td>
      <td>ⲕ̅ⲋ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ ⲉⲙⲡⲁⲧⲟⲩⲧⲁϩⲥϥ̅</td>
      <td>A Psalm of David, before he was anointed.</td>
      <td>Τοῦ Δαυιδ· πρὸ τοῦ χρισθῆναι.</td>
    </tr>

    <tr>
      <td><span style="color:#b00e23">(ⲁ̅)</span> ⲡϭ̅ⲥ̅ ⲡⲉ ⲡⲁⲟⲩⲱⲓⲛⲓ ⲛⲉⲙ ⲡⲁⲛⲟϩⲉⲙ
      ⲁⲓⲛⲁⲉⲣϩⲟϯ ⲁ̀ⲛⲟⲕ ϧⲁⲧϩⲏ ⲛ̀ⲛⲓⲙ: ⲡϭ̅ⲥ̅ ⲡⲉⲧϯ ⲉ̀ϩⲣⲏⲓ ⲉ̀ϫⲉⲛ ⲡⲁⲟⲩϫⲁⲓ
      ⲁⲓⲛⲁⲉⲣϫⲁⲃⲓϩⲏⲧ ⲁ̀ⲛⲟⲕ ϧⲁⲧϩⲏ ⲛ̀ⲛⲓⲙ.</td>
      <td><span style="color:#b00e23">(ⲁ︦)</span> ⲡϫⲟⲉⲓⲥ ⲡⲉ ⲡⲁⲟⲩⲟⲉⲓⲛ ⲙⲛ̅
      ⲡⲁⲥⲱⲧⲏⲣ ⲉⲓⲛⲁⲣ̅ϩⲟⲧⲉ ϩⲏⲧϥ̅ ⲛ̅ⲛⲓⲙ ⲡϫⲟⲉⲓⲥ ⲡⲉⲧⲛⲁϣⲧⲉ ⲙ̅ⲡⲁⲟⲩϫⲁⲓ ⲉⲓⲛⲁⲣ̅ϭⲱⲃ ϩⲏⲧϥ̅
      ⲛ̅ⲛⲓⲙ.</td>
      <td><span style="color:#b00e23">(1)</span> The Lord is my light and my
      Saviour; whom shall I fear? the Lord is the defender of my life; of whom
      shall I be afraid?</td>
      <td><span style="color:#b00e23">(1)</span> Κύριος φωτισµός µου καὶ σωτήρ
      µου· τίνα φοβηθήσοµαι; κύριος ὑπερασπιστὴς τῆς ζωῆς µου· ἀπὸ τίνος
      δειλιάσω;</td>
    </tr>

    <tr>
      <td><span style="color:#b00e23">(ⲃ̅)</span> ϧⲉⲛ ⲡϫⲓⲛⲑⲣⲟⲩϧⲱⲛⲧ ⲉ̀ⲣⲟⲓ ⲛ̀ϫⲉ
      ⲛⲏ ⲉⲧϯⲙⲕⲁϩ ⲛⲏⲓ ⲉ̀ⲑⲣⲟⲩⲟⲩⲱⲙ ⲉ̀ⲃⲟⲗ ϧⲉⲛ ⲛⲁⲁϥⲟⲩⲓ: ⲛⲏ ⲉⲧϩⲟϫϩⲉϫ ⲙ̀ⲙⲟⲓ ⲛⲉⲙ ⲛⲁϫⲁϫⲓ
      ⲛ̀ⲑⲱⲟⲩ ⲁⲩϣⲱⲛⲓ ⲟⲩⲟϩ ⲁⲩϩⲉⲓ:</td>
      <td><span style="color:#b00e23">(ⲃ︦)</span> ϩⲙ̅ ⲡⲧⲣⲉⲩϩⲱⲛ ⲉϩⲟⲩⲛ ⲉⲣⲟⲓ ⲛ̅ϭⲓ
      ⲛⲉⲧⲙⲟⲩⲕϩ̅ ⲙ̅ⲙⲟⲓ ⲉⲟⲩⲱⲙ ⲛ̅ⲛⲁⲥⲁⲣⲝ. ⲛⲉⲧⲑⲗⲓⲃⲉ ⲙ̅ⲙⲟⲓ ⲙⲛ̅ ⲛⲁϫⲁϫⲉ ⲛ̅ⲧⲟⲟⲩ ⲁⲩϭⲃ̅ⲃⲉ
      ⲁⲩϩⲉ.</td>
      <td><span style="color:#b00e23">(2)</span> When evil-doers drew nigh
      against me to eat up my flesh, my persecutors and mine enemies, they
      fainted and fell.</td>
      <td><span style="color:#b00e23">(2)</span> ἐν τῷ ἐγγίζειν ἐπ’ ἐµὲ
      κακοῦντας τοῦ φαγεῖν τὰς σάρκας µου οἱ θλίβοντές µε καὶ οἱ ἐχθροί µου
      αὐτοὶ ἠσθένησαν καὶ ἔπεσαν·</td>
    </tr>

    <tr>
      <td><span style="color:#b00e23">(ⲅ̅)</span> ⲉ̀ϣⲱⲡ ⲁⲣⲉϣⲁⲛ ⲟⲩⲡⲁⲣⲉⲙⲃⲟⲗⲏ ⲃⲱⲧⲥ
      ⲉ̀ⲣⲟⲓ ⲛ̀ⲛⲉϥⲉⲣϩⲟϯ ⲛ̀ϫⲉ ⲡⲁϩⲏⲧ. <span style="color:#05537d">(4)</span> ⲉ̀ϣⲱⲡ
      ⲁⲣⲉϣⲁⲛ ⲟⲩⲡⲟⲗⲉⲙⲟⲥ ⲧⲱⲛϥ ⲉ̀ϩⲣⲏⲓ ⲉ̀ϫⲱⲓ ϧⲉⲛ ⲫⲁⲓ ⲁ̀ⲛⲟⲕ ϯⲉⲣϩⲉⲗⲡⲓⲥ.</td>
      <td><span style="color:#b00e23">(ⲅ︦)</span> ⲕⲁⲛ ⲉⲣϣⲁⲛ ⲟⲩⲙ̅ⲗⲁϩ ⲥⲱⲣ ⲉⲣⲟⲓ
      ⲙ̅ⲡⲁϩⲏⲧ ⲛⲁⲣ̅ϩⲟⲧⲉ ⲁⲛ ⲕⲁⲛ ⲉⲣϣⲁⲛ ⲟⲩⲡⲟⲗⲉⲙⲟⲥ ⲧⲱⲟⲩⲛ ⲉϫⲱⲓ ϩⲙ̅ ⲡⲁⲓ ⲁⲛⲟⲕ ϯⲛⲁⲕⲁ
      ϩⲧⲏⲓ.</td>
      <td><span style="color:#b00e23">(3)</span> Though an army should set
      itself in array against me, my heart shall not be afraid: though war
      should rise up against me, in this am I confident.</td>
      <td><span style="color:#b00e23">(3)</span> ἐὰν παρατάξηται ἐπ’ ἐµὲ
      παρεµβολή, οὐ φοβηθήσεται ἡ καρδία µου· ἐὰν ἐπαναστῇ ἐπ’ ἐµὲ πόλεµος, ἐν
      ταύτῃ ἐγὼ ἐλπίζω.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(5)</span> ⲟⲩⲁⲓ ⲡⲉ ⲉⲧⲁⲓⲉⲣⲉⲧⲓⲛ ⲙ̀ⲙⲟϥ ⲛ̀ⲧⲉⲛ ⲡϭ̅ⲥ̅: ⲫⲁⲓ ⲟⲛ
      ⲡⲉ ϯⲛⲁⲕⲱϯ ⲛ̀ⲥⲱϥ: ⲉ̀ⲡϫⲓⲛⲧⲁϣⲱⲡⲓ ϧⲉⲛ ⲡⲏⲓ ⲙ̀ⲡϭ̅ⲥ̅ ⲛ̀ⲛⲓⲉϩⲟⲟⲩ ⲧⲏⲣⲟⲩ ⲛ̀ⲧⲉ ⲡⲁⲱⲛϧ.
      <span style="color:#05537d">(6)</span> ⲉ̀ⲡϫⲓⲛⲑⲣⲓⲛⲁⲩ ⲉ̀ⲡⲟⲩⲛⲟϥ ⲙ̀ⲡϭ̅ⲥ̅:
      ⲟⲩⲟϩ ⲉ̀ϫⲉⲙⲡϣⲓⲛⲓ ⲙ̀ⲡⲉϥⲉⲣⲫⲉⲓ ⲉⲑⲟⲩⲁⲃ.</td>
      <td><span style="color:#b00e23">(ⲇ︦)</span> ⲟⲩϩⲱⲃ ⲛ̅ⲟⲩⲱⲧ ⲡⲉⲛⲧⲁⲓⲁⲓⲧⲉⲓ
      ⲙ̅ⲙⲟϥ ⲛ̅ⲧⲙ̅ ⲡϫⲟⲉⲓⲥ ⲡⲁⲓ ⲡⲉϯϣⲓⲛⲉ ⲛ̅ⲥⲱϥ. ⲉⲧⲣⲁⲟⲩⲱϩ ϩⲙ̅ ⲡⲏⲓ ⲙ̅ⲡϫⲟⲉⲓⲥ ⲛ̅ⲛⲉϩⲟⲟⲩ
      ⲧⲏⲣⲟⲩ ⲙ̅ⲡⲁⲱⲛϩ̅. ⲉⲧⲣⲁⲛⲁⲩ ⲉⲡⲟⲩⲛⲟϥ ⲙ̅ⲡϫⲟⲉⲓⲥ ⲉϭⲙ̅ⲡϣⲓⲛⲉ ⲙ̅ⲡⲉϥⲗⲁⲟⲥ:</td>
      <td><span style="color:#b00e23">(4)</span> One thing have I asked of the
      Lord, this will I earnestly seek: that I should dwell in the house of the
      Lord, all the days of my life, that I should behold the fair beauty of
      the Lord, and survey his temple.</td>
      <td><span style="color:#b00e23">(4)</span> µίαν ᾐτησάµην παρὰ κυρίου,
      ταύτην ἐκζητήσω· τοῦ κατοικεῖν µε ἐν οἴκῳ κυρίου πάσας τὰς ἡµέρας τῆς
      ζωῆς µου, τοῦ θεωρεῖν µε τὴν τερπνότητα τοῦ κυρίου καὶ ἐπισκέπτεσθαι τὸν
      ναὸν αὐτοῦ.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(7)</span> ϫⲉ ⲁϥϩⲟⲡⲧ ϧⲉⲛ ⲧⲉϥⲥⲕⲏⲛⲏ ϧⲉⲛ ⲡⲉϩⲟⲟⲩ ⲛ̀ⲧⲉ
      ⲛⲁⲡⲉⲧϩⲱⲟⲩ: ⲁϥⲉⲣⲥⲕⲉⲡⲁⲍⲓⲛ ⲉ̀ϫⲱⲓ ϧⲉⲛ ⲡⲉⲧϩⲏⲡ ⲛ̀ⲧⲉ ⲧⲉϥⲥⲕⲏⲛⲏ. <span style=
      "color:#05537d">(8)</span> ⲁϥϭⲁⲥⲧ ϩⲓϫⲉⲛ ⲟⲩⲡⲉⲧⲣⲁ:</td>
      <td><span style="color:#b00e23">(ⲉ︦)</span> ϫⲉ ⲁϥϩⲟⲡⲧ̅ ϩⲛ̅ ⲧⲉϥⲥⲕⲏⲛⲏ ϩⲙ̅
      ⲡⲉϩⲟⲟⲩ ⲛ̅ⲙ̅ⲡⲉⲑⲟⲟⲩ. ⲁϥⲣ̅ϩⲁⲓⲃⲉⲥ ⲉⲣⲟⲓ ϩⲙ̅ ⲡⲡⲉⲑⲏⲡ ⲛ̅ⲧⲉϥⲥⲕⲏⲛⲏ. ⲁϥϫⲁⲥⲧ̅ ϩⲛ̅
      ⲟⲩⲡⲉⲧⲣⲁ.</td>
      <td><span style="color:#b00e23">(5)</span> For in the day of mine
      afflictions he hid me in his tabernacle: he sheltered me in the secret of
      his tabernacle; he set me up on a rock.</td>
      <td><span style="color:#b00e23">(5)</span> ὅτι ἔκρυψέν µε ἐν σκηνῇ ἐν
      ἡµέρᾳ κακῶν µου· ἐσκέπασέν µε ἐν ἀποκρύφῳ τῆς σκηνῆς αὐτοῦ, ἐν πέτρᾳ
      ὕψωσέν µε·</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(8)</span> ⲟⲩⲟϩ ϯⲛⲟⲩ ϩⲏⲡⲡⲉ ⲁϥϭⲓⲥⲓ ⲛ̀ⲧⲁⲁⲫⲉ ⲉ̀ϫⲉⲛ ⲛⲁϫⲁϫⲓ.
      <span style="color:#05537d">(9)</span> ⲁⲓⲕⲱϯ ⲟⲩⲟϩ ⲁⲓϣⲱⲧ ϧⲉⲛ ⲧⲉϥⲥⲕⲏⲛⲏ
      ⲛ̀ⲟⲩϣⲟⲩϣⲱⲟⲩϣⲓ ⲛ̀ⲉ̀ϣⲗⲏⲗⲟⲩⲓ: <span style="color:#05537d">(10)</span>
      ⲉⲓⲉ̀ϩⲱⲥ ⲟⲩⲟϩ ⲉⲓⲉ̀ⲉⲣⲯⲁⲗⲓⲛ ⲉ̀ⲡϭ̅ⲥ̅:</td>
      <td><span style="color:#b00e23">(ⲋ︦)</span> ⲧⲉⲛⲟⲩ ⲉⲓⲥ ϩⲏⲏⲧⲉ ⲁϥϫⲓⲥⲉ
      ⲛ̅ⲧⲁⲁⲡⲉ ⲉϫⲛ̅ ⲛⲁϫⲁϫⲉ. ⲁⲓⲕⲱⲧⲉ ⲁⲓϣⲱⲱⲧ ϩⲛ̅ ⲧⲉϥⲥⲕⲏⲛⲏ ⲛ̅ⲟⲩⲑⲩⲥⲓⲁ ⲛ̅ⲥⲙⲟⲩ. ϯⲛⲁϫⲱ
      ⲛ̅ⲧⲁⲯⲁⲗⲗⲉⲓ ⲉⲡϫⲟⲓ̈ⲥ.</td>
      <td><span style="color:#b00e23">(6)</span> And now, behold, he has lifted
      up mine head over mine enemies: I went round and offered in his
      tabernacle the sacrifice of joy; I will sing even sing psalms to the
      Lord.</td>
      <td><span style="color:#b00e23">(6)</span> καὶ νῦν ἰδοὺ ὕψωσεν τὴν
      κεφαλήν µου ἐπ’ ἐχθρούς µου· ἐκύκλωσα καὶ ἔθυσα ἐν τῇ σκηνῇ αὐτοῦ θυσίαν
      ἀλαλαγµοῦ, ᾄσοµαι καὶ ψαλῶ τῷ κυρίῳ.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(10)</span> ⲥⲱⲧⲉⲙ ⲡϭ̅ⲥ̅ ⲉ̀ⲡⲁϧⲣⲱⲟⲩ ⲉⲧⲁⲓⲱϣ ⲉ̀ⲃⲟⲗ ⲛ̀ϧⲏⲧϥ.
      <span style="color:#05537d">(11)</span> ⲛⲁⲓ ⲛⲏⲓ ⲟⲩⲟϩ ⲥⲱⲧⲉⲙ ⲉ̀ⲣⲟⲓ:</td>
      <td><span style="color:#b00e23">(ⲍ︦)</span> ⲥⲱⲧⲙ̅ ⲡϫⲟⲉⲓⲥ ⲉⲡⲉϩⲣⲟⲟⲩ ⲛ̅ⲧⲁⲓⲱϣ
      ⲉⲃⲟⲗ ⲙ̅ⲙⲟϥ. ⲛⲁ ⲛⲁⲓ ⲡϫⲟⲉⲓⲥ ⲛⲅ̅ⲥⲱⲧⲙ̅ ⲉⲣⲱ.</td>
      <td><span style="color:#b00e23">(7)</span> Hear, O Lord, my voice which I
      have uttered aloud: pity me, and hearken to me.</td>
      <td><span style="color:#b00e23">(7)</span> εἰσάκουσον, κύριε, τῆς φωνῆς
      µου, ἧς ἐκέκραξα· ἐλέησόν µε καὶ εἰσάκουσόν µου.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(11)</span> ϫⲉ ⲛ̀ⲑⲟⲕ ⲡⲉ ⲉⲧⲁ ⲡⲁϩⲏⲧ ϫⲟⲥ ⲛⲁⲕ: ⲁⲓⲕⲱϯ ⲛ̀ⲥⲁ
      ⲡⲉⲕϩⲟ: ⲡⲉⲕϩⲟ ⲡϭ̅ⲥ̅ ⲡⲉ ϯⲛⲁⲕⲱϯ ⲛ̀ⲥⲱϥ:</td>
      <td><span style="color:#b00e23">(ⲏ︦)</span> ⲛ̅ⲧⲁ ⲡⲁϩⲏⲧ ϣⲁϫⲉ ⲉⲣⲟⲕ ⲁϥϣⲓⲛⲉ
      ⲛ̅ⲥⲁ ⲡⲉⲕϩⲟ. ⲡⲉⲕϩⲟ ⲡϫⲟⲉⲓⲥ ϯⲛⲁϣⲓⲛⲉ ⲛ̅ⲥⲱϥ.</td>
      <td><span style="color:#b00e23">(8)</span> My heart said to thee, I have
      diligently sought thy face: thy face, O Lord, I will seek.</td>
      <td><span style="color:#b00e23">(8)</span> σοὶ εἶπεν ἡ καρδία µου
      Ἐζήτησεν τὸ πρόσωπόν µου· τὸ πρόσωπόν σου, κύριε, ζητήσω.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(12)</span> ⲙ̀ⲡⲉⲣⲫⲱⲛϩ ⲙ̀ⲡⲉⲕϩⲟ ⲥⲁⲃⲟⲗ ⲙ̀ⲙⲟⲓ: ⲟⲩⲟϩ ⲙ̀ⲡⲉⲣⲣⲓⲕⲓ
      ⲥⲁⲃⲟⲗ ⲙ̀ⲡⲉⲕⲃⲱⲕ ϧⲉⲛ ⲟⲩϫⲱⲛⲧ. <span style="color:#05537d">(13)</span> ϣⲱⲡⲓ
      ⲛⲏⲓ ⲛ̀ⲟⲩⲃⲟⲏⲑⲟⲥ ⲟⲩⲟϩ ⲙ̀ⲡⲉⲣⲭⲁⲧ ⲛ̀ⲥⲱⲕ ⲟⲩⲇⲉ ⲙ̀ⲡⲉⲣϩⲓⲡϩⲟ ⲙ̀ⲙⲟⲓ ⲫϯ ⲡⲁⲥⲱⲧⲏⲣ:</td>
      <td><span style="color:#b00e23">(ⲑ︦)</span> ⲙ̅ⲡⲣ̅ⲕⲱⲧⲉ ⲙ̅ⲡⲉⲕϩⲟ ⲥⲁⲃⲟⲗ
      ⲙ̅ⲙⲟⲓ. ⲙ̅ⲡⲣ̅ⲣⲁⲧⲕ̅ ⲉⲃⲟⲗ ⲙ̅ⲡⲉⲕϩⲙ̅ϩⲁⲗ ϩⲛ̅ ⲟⲩⲟⲣⲅⲏ. ϣⲱⲡⲉ ⲛⲁⲓ ⲛ̅ⲃⲟⲏⲑⲟⲥ
      ⲙ̅ⲡⲣ̅ⲧⲥⲧⲟⲓ ⲉⲃⲟⲗ. ⲙ̅ⲡⲣ̅ⲕⲁⲁⲧ ⲛ̅ⲥⲱⲕ ⲡⲛⲟⲩⲧⲉ ⲡⲁⲥⲱⲧⲏⲣ.</td>
      <td><span style="color:#b00e23">(9)</span> Turn not thy face away from
      me, turn not thou away from thy servant in anger: be thou my helper,
      forsake me not; and, O God my Saviour, overlook me not.</td>
      <td><span style="color:#b00e23">(9)</span> µὴ ἀποστρέψῃς τὸ πρόσωπόν σου
      ἀπ’ ἐµοῦ, µὴ ἐκκλίνῃς ἐν ὀργῇ ἀπὸ τοῦ δούλου σου· βοηθός µου γενοῦ, µὴ
      ἀποσκορακίσῃς µε καὶ µὴ ἐγκαταλίπῃς µε, ὁ θεὸς ὁ σωτήρ µου.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(13)</span> ϫⲉ ⲡⲁⲓⲱⲧ ⲛⲉⲙ ⲧⲁⲙⲁⲩ ⲛⲉⲧⲁⲩⲭⲁⲧ ⲛ̀ⲥⲱⲟⲩ ⲡϭ̅ⲥ̅ ⲇⲉ
      ⲡⲉⲧⲁϥϣⲟⲡⲧ ⲉ̀ⲣⲟϥ.</td>
      <td><span style="color:#b00e23">(ⲓ︦)</span> ϫⲉ ⲁ ⲡⲁⲉⲓⲱⲧ ⲙⲛ̅ ⲧⲁⲙⲁⲁⲩ ⲕⲁⲁⲧ
      ⲛ̅ⲥⲱⲟⲩ. ⲡϫⲟⲉⲓⲥ ⲇⲉ ⲡⲉⲛⲧⲁϥϣⲟⲡⲧ̅ ⲉⲣⲟϥ.</td>
      <td><span style="color:#b00e23">(10)</span> For my father and my mother
      have forsaken me, but the Lord has taken me to himself.</td>
      <td><span style="color:#b00e23">(10)</span> ὅτι ὁ πατήρ µου καὶ ἡ µήτηρ
      µου ἐγκατέλιπόν µε, ὁ δὲ κύριος προσελάβετό µε.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(14)</span> ⲥⲉⲙⲛⲉ ⲛⲟⲙⲟⲥ ⲛⲏⲓ ⲡϭ̅ⲥ̅ ϩⲓ ⲛⲉⲕⲙⲱⲓⲧ: ⲟⲩⲟϩ ϭⲓⲙⲱⲓⲧ
      ⲛⲏⲓ ϧⲉⲛ ⲟⲩⲙⲱⲓⲧ ⲉϥⲥⲟⲩⲧⲱⲛ ⲉⲑⲃⲉ ⲛⲁϫⲁϫⲓ.</td>
      <td><span style="color:#b00e23">(ⲓ︦ⲁ︦)</span> ⲥⲙⲛ̅ ⲛⲟⲙⲟⲥ ⲛⲁⲓ ⲡϫⲟⲉⲓⲥ ϩⲛ̅
      ⲧⲉⲕϩⲓⲏ. ⲁⲩⲱ ⲛⲅ̅ϫⲓⲙⲟⲉⲓⲧ ϩⲏⲧ ϩⲛ̅ ⲟⲩϩⲓⲏ ⲉⲥⲥⲟⲩⲧⲱⲛ ⲉⲧⲃⲉ ⲛⲁϫⲁϫⲉ.</td>
      <td><span style="color:#b00e23">(11)</span> Teach me, O Lord, in thy way,
      and guide me in a right path, because of mine enemies.</td>
      <td><span style="color:#b00e23">(11)</span> νοµοθέτησόν µε, κύριε, τῇ ὁδῷ
      σου καὶ ὁδήγησόν µε ἐν τρίβῳ εὐθείᾳ ἕνεκα τῶν ἐχθρῶν µου.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(15)</span> ⲙ̀ⲡⲉⲣⲧⲏⲓⲧ ⲉ̀ⲧⲟⲧⲟⲩ ⲛ̀ϩⲁⲛⲯⲩⲭⲏ ⲛ̀ⲧⲉ ⲛⲏ ⲉⲧϩⲟϫϩⲉϫ
      ⲙ̀ⲙⲟⲓ: ϫⲉ ⲁⲩⲧⲱⲟⲩⲛⲟⲩ ⲉ̀ϩⲣⲏⲓ ⲉ̀ϫⲱⲓ ⲛ̀ϫⲉ ϩⲁⲛⲙⲉⲧⲙⲉⲑⲣⲉⲩ ⲛ̀ⲣⲉϥϭⲓⲛ̀ϫⲟⲛⲥ: ⲟⲩⲟϩ ⲁ
      ϯⲙⲉⲧϭⲓⲛ̀ϫⲟⲛⲥ ϫⲉ ⲙⲉⲑⲛⲟⲩϫ ⲉ̀ⲣⲟⲥ ⲙ̀ⲙⲓⲛ ⲙ̀ⲙⲟⲥ.</td>
      <td><span style="color:#b00e23">(ⲓ︦ⲃ︦)</span> ⲙ̅ⲡⲣ̅ⲧⲁⲁⲧ ⲉⲧⲟⲟⲧⲟⲩ ⲛ̅ⲛⲉⲯⲩⲭⲏ
      ⲛ̅ⲛⲉⲧⲑⲗⲓⲃⲉ ⲙ̅ⲙⲟⲓ ϫⲉ ⲁⲩⲧⲱⲟⲩⲛ ⲉⲣⲟⲓ ⲛ̅ϭⲓ ϩⲉⲛⲙⲛ̅ⲧⲣⲉ ⲛ̅ϫⲓⲛ̅ϭⲟⲛⲥ̅ ⲁⲩⲱ ⲁ
      ⲡϫⲓⲛ̅ϭⲟⲛⲥ̅ ϫⲓϭⲟⲗ. ⲉⲣⲟϥ ⲟⲩⲁⲁϥ.</td>
      <td><span style="color:#b00e23">(12)</span> Deliver me not over to the
      desire of them that afflict me; for unjust witnesses have risen up
      against me, and injustice has lied within herself.</td>
      <td><span style="color:#b00e23">(12)</span> µὴ παραδῷς µε εἰς ψυχὰς
      θλιβόντων µε, ὅτι ἐπανέστησάν µοι µάρτυρες ἄδικοι, καὶ ἐψεύσατο ἡ ἀδικία
      ἑαυτῇ.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(16)</span> ⲉⲓⲉ̀ⲛⲁϩϯ ⲉ̀ⲡϫⲓⲛⲛⲁⲩ ⲉ̀ⲛⲓⲁⲅⲁⲑⲟⲛ ⲛ̀ⲧⲉ ⲡϭ̅ⲥ̅ ϧⲉⲛ
      ⲡⲕⲁϩⲓ ⲛ̀ⲧⲉ ⲛⲏ ⲉⲧⲟⲛϧ.</td>
      <td><span style="color:#b00e23">(ⲓ︦ⲅ︦)</span> ϯⲡⲓⲥⲧⲉⲩⲉ ⲉⲛⲁⲩ ⲉⲛⲁⲅⲁⲑⲟⲛ
      ⲙ̅ⲡϫⲟⲉⲓⲥ ϩⲙ̅ ⲡⲕⲁϩ ⲛ̅ⲛⲉⲧⲟⲛϩ̅.</td>
      <td><span style="color:#b00e23">(13)</span> I believe that I shall see
      the goodness of the Lord in the land of the living.</td>
      <td><span style="color:#b00e23">(13)</span> πιστεύω τοῦ ἰδεῖν τὰ ἀγαθὰ
      κυρίου ἐν γῇ ζώντων.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(17)</span> ⲟϩⲓ ⲙ̀ⲡϭ̅ⲥ̅ ϫⲉⲙⲛⲟⲙϯ ⲟⲩⲟϩ ⲙⲁⲣⲉϥⲧⲁϫⲣⲟ ⲛ̀ϫⲉ
      ⲡⲉⲕϩⲏⲧ ⲟⲩⲟϩ ⲟϩⲓ ⲙ̀ⲡϭ̅ⲥ̅.</td>
      <td><span style="color:#b00e23">(ⲓ︦ⲇ︦)</span> ϯⲛⲁϩⲩⲡⲟⲙⲉⲓⲛⲉ ⲉⲡϫⲟⲓ̈ⲥ. ϫⲣⲟ
      ⲁⲩⲱ ⲙⲁⲣⲉ ⲡⲉⲕϩⲏⲧ ⲧⲱⲕ ⲛⲅ̅ϩⲩⲡⲟⲙⲉⲓⲛⲉ ⲉⲡϫⲟⲉⲓⲥ:</td>
      <td><span style="color:#b00e23">(14)</span> Wait on the Lord: be of good
      courage, and let thy heart be strengthened: yea wait on the Lord.</td>
      <td><span style="color:#b00e23">(14)</span> ὑπόµεινον τὸν κύριον·
      ἀνδρίζου, καὶ κραταιούσθω ἡ καρδία σου, καὶ ὑπόµεινον τὸν κύριον.</td>
    </tr>
  </table>
</body>
</html>
