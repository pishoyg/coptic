<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_69.html" rel="next">
  <link href="psalms_67.html" rel="prev">
  <script src="main.js" type="module"></script>
</head>
<body class="bible">
  <h4 id="psalms_68">Psalms 68</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲝ̅ⲏ̅.
      ⲛ̀ⲧⲉ ⲇⲁⲩⲓⲇ ⲉ̀ⲡϫⲱⲕ ⲉ̀ⲃⲟⲗ ⲉ̀ϫⲉⲛ ⲛⲏ ⲉⲧⲟⲩⲛⲁϣⲟⲃⲧⲟⲩ.</span>
      </td>
      <td class="language Sahidic">ⲝ̅ⲏ̅. ⲉⲡϫⲱⲕ ⲉⲃⲟⲗ ϩⲁ ⲛⲉⲧⲛⲁϣⲓⲃⲉ ⲡⲉⲯⲁⲗⲙⲟⲥ
      ⲛ̅ⲇⲁⲩⲉⲓⲇ.</td>
      <td class="language English">For the end, a Psalm of David, for alternate
      strains.</td>
      <td class="language Greek">Εἰς τὸ τέλος, ὑπὲρ τῶν ἀλλοιωθησοµένων· τῷ
      Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲙⲁⲧⲁⲛϧⲟⲓ ⲫϯ ϫⲉ ⲁ ϩⲁⲛⲙⲱⲟⲩ ϣⲉ ⲉ̀ϧⲟⲩⲛ ϣⲁ ⲧⲁⲯⲩⲭⲏ:</td>
      <td class="language Sahidic"><span style="color:#b00e23">(ⲁ︦)</span>
      ⲡⲛⲟⲩⲧⲉ ⲙⲁⲧⲟⲩϫⲟⲓ ϫⲉ ⲁ ϩⲉⲛⲙⲟⲟⲩ ⲉⲓ ⲉϩⲟⲩⲛ ϣⲁ ⲧⲁⲯⲩⲭⲏ</td>
      <td class="language English"><span style="color:#b00e23">(1)</span> Save
      me, O God; for the waters have come in to my soul.</td>
      <td class="language Greek"><span style="color:#b00e23">(1)</span> Σῶσόν
      µε, ὁ θεός, ὅτι εἰσήλθοσαν ὕδατα ἕως ψυχῆς µου.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲁⲓⲑⲱⲗⲥ ϧⲉⲛ ⲧϩⲩⲗⲏ ⲙ̀ⲫⲙⲟⲩ: ⲟⲩⲟϩ
      ⲙ̀ⲙⲟⲛ ϣϫⲟⲙ ϫⲉ: ⲁⲓϣⲉ ϣⲁ ⲛⲏ ⲉⲧϣⲏⲕ ⲛ̀ⲧⲉ ⲫⲓⲟⲙ ⲟⲩⲥⲁⲣⲁⲑⲏⲟⲩ ⲡⲉⲧⲁⲥⲟⲙⲥⲧ.</td>
      <td class="language Sahidic"><span style="color:#b00e23">(ⲃ︦)</span>
      ⲁⲓⲧⲱⲗⲥ ⲉⲧⲗⲟⲓϩⲉ ⲙ̅ⲡⲛⲟⲩⲛ ⲁⲩⲱ ⲙⲛ̅ϭⲟⲙ. ⲁⲓⲉⲓ ⲉⲛⲉⲧϣⲏⲕ ⲛ̅ⲑⲁⲗⲁⲥⲥⲁ ⲟⲩϩⲁⲧⲏⲩ
      ⲧⲉⲛⲧⲁⲥⲟⲙⲥⲧ̅.</td>
      <td class="language English"><span style="color:#b00e23">(2)</span> I am
      stuck fast in deep mire, and there is no standing: I am come in to the
      depths of the sea, and a storm has overwhelmed me.</td>
      <td class="language Greek"><span style="color:#b00e23">(2)</span>
      ἐνεπάγην εἰς ἰλὺν βυθοῦ, καὶ οὐκ ἔστιν ὑπόστασις· ἦλθον εἰς τὰ βάθη τῆς
      θαλάσσης, καὶ καταιγὶς κατεπόντισέν µε.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ⲁⲓϧⲓⲥⲓ ⲉⲓⲱϣ ⲉ̀ⲃⲟⲗ ⲟⲩⲟϩ ⲧⲁϣⲃⲱⲃⲓ
      ⲁⲥϧⲱⲗ: ⲛⲁⲃⲁⲗ ⲁⲩⲙⲟⲩⲛⲕ ⲉ̀ⲡϫⲓⲛⲉⲣϩⲉⲗⲡⲓⲥ ⲉ̀ⲡⲁⲛⲟⲩϯ.</td>
      <td class="language Sahidic"><span style="color:#b00e23">(ⲅ︦)</span>
      ⲁⲓϩⲓⲥⲉ ⲉⲓϫⲓϣⲕⲁⲕ ⲉⲃⲟⲗ ⲧⲁϣⲟⲩⲱⲃⲉ ⲧⲉⲛⲧⲁⲥϩⲱⲗ. ⲁ ⲛⲁⲃⲁⲗ ⲱϫⲛ̅ ⲉⲓⲕⲱ ⲛ̅ϩⲏⲧⲏⲓ
      ⲉⲡⲛⲟⲩⲧⲉ.</td>
      <td class="language English"><span style="color:#b00e23">(3)</span> I am
      weary of crying, my throat has become hoarse; mine eyes have failed by my
      waiting on my God.</td>
      <td class="language Greek"><span style="color:#b00e23">(3)</span>
      ἐκοπίασα κράζων, ἐβραγχίασεν ὁ λάρυγξ µου, ἐξέλιπον οἱ ὀφθαλµοί µου ἀπὸ
      τοῦ ἐλπίζειν ἐπὶ τὸν θεόν µου.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲁⲩⲁϣⲁⲓ ⲉ̀ϩⲟⲧⲉ ⲡϥⲱⲓ ⲛ̀ⲧⲉ ⲧⲁⲁⲫⲉ ⲛ̀ϫⲉ
      ⲛⲏ ⲉⲑⲙⲟⲥϯ ⲙ̀ⲙⲟⲓ ⲛ̀ϫⲓⲛϫⲏ. <span style="color:#05537d">(4)</span> ⲁⲩⲁⲙⲁϩⲓ
      ⲛ̀ϫⲉ ⲛⲁϫⲁϫⲓ ⲛⲏ ⲉⲧϭⲟϫⲓ ⲛ̀ⲥⲱⲓ ϧⲉⲛ ⲟⲩϭⲓⲛϫⲟⲛⲥ. <span style=
      "color:#05537d">(5)</span> ⲛⲏ ⲉⲧⲉ ⲙ̀ⲡⲓϩⲟⲗⲙⲟⲩ ⲧⲟⲧⲉ ⲛⲁⲓⲧⲱⲃ ⲙ̀ⲙⲱⲟⲩ ⲡⲉ:</td>
      <td class="language Sahidic"><span style="color:#b00e23">(ⲇ︦)</span>
      ⲁⲩⲁϣⲁⲓ ⲉϩⲟⲩⲉ ⲛ̅ϥⲱ ⲛ̅ⲧⲁⲁⲡⲉ ⲛ̅ϭⲓ ⲛⲉⲧⲙⲟⲥⲧⲉ ⲙ̅ⲙⲟⲓ ⲉⲡϫⲓⲛϫⲏ. ⲁⲩϭⲙ̅ϭⲟⲙ ⲛ̅ϭⲓ
      ⲛⲁϫⲁϫⲉ ⲛⲉⲧⲇⲓⲱⲕⲉ ⲙ̅ⲙⲟⲓ ϩⲛ̅ ⲟⲩϫⲓⲛ̅ϭⲟⲛⲥ̅: ⲛⲉⲧⲉ ⲙ̅ⲡⲓⲧⲟⲣⲡⲟⲩ ⲁⲩϣⲁⲧ ⲙ̅ⲙⲟⲟⲩ</td>
      <td class="language English"><span style="color:#b00e23">(4)</span> They
      that hate me without a cause are more than the hairs of my head: my
      enemies that persecute me unrighteously are strengthened: then I restored
      that which I took not away.</td>
      <td class="language Greek"><span style="color:#b00e23">(4)</span>
      ἐπληθύνθησαν ὑπὲρ τὰς τρίχας τῆς κεφαλῆς µου οἱ µισοῦντές µε δωρεάν,
      ἐκραταιώθησαν οἱ ἐχθροί µου οἱ ἐκδιώκοντές µε ἀδίκως· ἃ οὐχ ἥρπασα, τότε
      ἀπετίννυον.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ⲫϯ
      ⲛ̀ⲑⲟⲕ ⲉⲕⲉⲙⲓ ⲉ̀ⲛⲁⲙⲉⲧⲁⲧϩⲏⲧ: ⲟⲩⲟϩ ⲛⲁⲙⲉⲧⲁⲙⲉⲗⲏⲥ ⲙ̀ⲡⲟⲩϩⲱⲡ ⲥⲁⲃⲟⲗ ⲙ̀ⲙⲟⲕ.</td>
      <td class="language Sahidic"><span style="color:#b00e23">(ⲉ︦)</span>
      ⲡⲛⲟⲩⲧⲉ ⲛ̅ⲧⲟⲕ ⲉⲛⲧⲁⲕⲉⲓⲙⲉ ⲉⲧⲁⲙⲛ̅ⲧⲁⲑⲏⲧ. ⲁⲩⲱ ⲛⲁⲛⲟⲃⲉ ⲙ̅ⲡⲟⲩϩⲱⲡ ⲉⲣⲟⲕ.</td>
      <td class="language English"><span style="color:#b00e23">(5)</span> O
      God, thou knowest my foolishness; and my transgressions are not hidden
      from thee.</td>
      <td class="language Greek"><span style="color:#b00e23">(5)</span> ὁ θεός,
      σὺ ἔγνως τὴν ἀφροσύνην µου, καὶ αἱ πληµµέλειαί µου ἀπὸ σοῦ οὐκ
      ἐκρύβησαν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲙ̀ⲡⲉⲛⲑⲣⲟⲩϭⲓϣⲓⲡⲓ ⲉ̀ϩⲣⲏⲓ ⲉ̀ϫⲱⲓ ⲛ̀ϫⲉ ⲛⲏ ⲉⲧⲟϩⲓ ⲛⲁⲕ ⲡϭ̅ⲥ̅: ⲡϭ̅ⲥ̅ ⲛ̀ⲧⲉ ⲛⲓϫⲟⲙ.
      <span style="color:#05537d">(7)</span> ⲟⲩⲟϩ ⲙ̀ⲡⲉⲛⲑⲣⲟⲩϭⲓϣⲱϣ ⲉⲑⲃⲏⲧ ⲛ̀ϫⲉ ⲛⲏ
      ⲉⲧϣⲓⲛⲓ ⲛ̀ⲥⲱⲕ ⲫϯ ⲛ̀ⲧⲉ ⲡⲓⲥ̅ⲗ̅:</td>
      <td class="language Sahidic"><span style="color:#b00e23">(ⲋ︦)</span>
      ⲙ̅ⲡⲣ̅ⲧⲣⲉⲩϫⲓϣⲓⲡⲉ ⲉⲧⲃⲏⲏⲧⲧ̅ ⲛ̅ϭⲓ ⲛⲉⲧϩⲩⲡⲟⲙⲉⲓⲛⲉ ⲉⲣⲟⲕ ⲡϫⲟⲉⲓⲥ ⲛ̅ⲛ̅ϭⲟⲙ.
      ⲙ̅ⲡⲣ̅ⲧⲣⲉⲩⲟⲩⲱⲗⲥ̅ ⲉⲧⲃⲏⲏⲧⲧ̅. ⲛ̅ϭⲓ ⲛⲉⲧϣⲓⲛⲉ ⲛ̅ⲥⲱⲕ ⲡϫⲟⲉⲓⲥ ⲡⲛⲟⲩⲧⲉ ⲙ̅ⲡⲓⲏ̅ⲗ̅
      ⲡⲛⲟⲩⲧⲉ ⲛ̅ⲛ̅ϭⲟⲙ.</td>
      <td class="language English"><span style="color:#b00e23">(6)</span> Let
      not them that wait on thee, O Lord of hosts, be ashamed on my account:
      let not them that seek thee, be ashamed on my account, O God of
      Israel.</td>
      <td class="language Greek"><span style="color:#b00e23">(6)</span> µὴ
      αἰσχυνθείησαν ἐπ’ ἐµοὶ οἱ ὑποµένοντές σε, κύριε κύριε τῶν δυνάµεων, µὴ
      ἐντραπείησαν ἐπ’ ἐµοὶ οἱ ζητοῦντές σε, ὁ θεὸς τοῦ Ισραηλ,</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ϫⲉ
      ⲉⲑⲃⲏⲧⲕ ⲁⲓϣⲉⲡ ⲡⲓϣⲫⲓⲧ ⲉ̀ⲣⲟⲓ: ⲟⲩⲟϩ ⲡϣⲓⲡⲓ ⲁϥϩⲱⲃⲥ ⲙ̀ⲡⲁϩⲟ.</td>
      <td class="language Sahidic"><span style="color:#b00e23">(ⲍ︦)</span> ϫⲉ
      ⲉⲧⲃⲏⲏⲧⲕ̅ ⲁⲓϥⲓ ⲉⲣⲟⲓ ⲛ̅ⲟⲩⲛⲟϭⲛⲉϭ. ⲁ ⲡϣⲓⲡⲉ ϩⲱⲃⲥ̅ ⲉⲣ̅ ⲙ̅ⲡⲁϩⲟ</td>
      <td class="language English"><span style="color:#b00e23">(7)</span> For I
      have suffered reproach for thy sake; shame has covered my face.</td>
      <td class="language Greek"><span style="color:#b00e23">(7)</span> ὅτι
      ἕνεκα σοῦ ὑπήνεγκα ὀνειδισµόν, ἐκάλυψεν ἐντροπὴ τὸ πρόσωπόν µου.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁⲓϣⲱⲡⲓ ⲉⲓⲟⲓ ⲛ̀ϣⲉⲙⲙⲟ ⲛ̀ⲛⲁⲥⲛⲏⲟⲩ: ⲟⲩⲟϩ ⲛ̀ϣⲉⲙⲙⲟ ⲛ̀ⲛⲓϣⲏⲣⲓ ⲛ̀ⲧⲉ ⲧⲁⲙⲁⲩ:</td>
      <td class="language Sahidic"><span style="color:#b00e23">(ⲏ︦)</span>
      ⲁⲓⲣ̅ϣⲙ̅ⲙⲟ ⲉⲛⲁⲥⲛⲏⲩ ϣⲙ̅ⲙⲟ ⲉⲛϣⲏⲣⲉ ⲛ̅ⲧⲁⲙⲁⲁⲩ.</td>
      <td class="language English"><span style="color:#b00e23">(8)</span> I
      became strange to my brethren, and a stranger to my mother’s
      children.</td>
      <td class="language Greek"><span style="color:#b00e23">(8)</span>
      ἀπηλλοτριωµένος ἐγενήθην τοῖς ἀδελφοῖς µου καὶ ξένος τοῖς υἱοῖς τῆς
      µητρός µου,</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ϫⲉ ⲡⲭⲟϩ ⲙ̀ⲡⲉⲕⲏⲓ ⲡⲉⲧⲁϥⲟⲩⲟⲙⲧ ⲟⲩⲟϩ
      ⲛⲓϣⲓⲡⲓ ⲛ̀ⲧⲉ ⲛⲏ ⲉⲧϣⲫⲓⲧ ⲛⲁⲕ ⲁⲩⲓ ⲉ̀ϩⲣⲏⲓ ⲉ̀ϫⲱⲓ.</td>
      <td class="language Sahidic"><span style="color:#b00e23">(ⲑ︦)</span> ϫⲉ
      ⲡⲕⲱϩ ⲙ̅ⲡⲉⲕⲏⲓ ⲡⲉⲛⲧⲁϥⲟⲩⲟⲙⲧ̅. ⲁⲛⲛⲟϭⲛⲉϭ ⲛ̅ⲛⲉⲧⲛⲟϭⲛⲉϭ ⲙ̅ⲙⲟⲕ ϩⲉ ⲉϩⲣⲁⲓ ⲉϫⲱⲓ.</td>
      <td class="language English"><span style="color:#b00e23">(9)</span> For
      the zeal of thine house has eaten me up; and the reproaches of them that
      reproached thee are fallen upon me.</td>
      <td class="language Greek"><span style="color:#b00e23">(9)</span> ὅτι ὁ
      ζῆλος τοῦ οἴκου σου κατέφαγέν µε, καὶ οἱ ὀνειδισµοὶ τῶν ὀνειδιζόντων σε
      ἐπέπεσαν ἐπ’ ἐµέ.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ⲁⲓⲕⲱⲗϫ ⲛ̀ⲧⲁⲯⲩⲭⲏ ϧⲉⲛ ⲟⲩⲛⲏⲥⲧⲓⲁ ⲟⲩⲟϩ
      ⲁⲥϣⲱⲡⲓ ⲛⲏⲓ ⲉⲩϣⲫⲓⲧ:</td>
      <td class="language Sahidic"><span style="color:#b00e23">(ⲓ︦)</span>
      ⲁⲓⲕⲱⲗϫ̅ ⲛ̅ⲧⲁⲯⲩⲭⲏ ϩⲛ̅ ⲟⲩⲛⲏⲥⲧⲓⲁ ⲁⲥϣⲱⲡⲉ ⲛⲁⲓ ⲉⲩⲛⲟϭⲛⲉϭ.</td>
      <td class="language English"><span style="color:#b00e23">(10)</span> And
      I bowed down my soul with fasting, and that was made my reproach.</td>
      <td class="language Greek"><span style="color:#b00e23">(10)</span> καὶ
      συνέκαµψα ἐν νηστείᾳ τὴν ψυχήν µου, καὶ ἐγενήθη εἰς ὀνειδισµὸν ἐµοί·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(9)</span> ⲁⲓϯ ⲛ̀ⲟⲩⲥⲟⲕ ϩⲓⲱⲧ ⲟⲩⲟϩ ⲁⲓϣⲱⲡⲓ ⲛⲱⲟⲩ
      ⲛ̀ⲟⲩⲡⲁⲣⲁⲃⲟⲗⲏ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲓϯ ⲛ̅ⲟⲩϭⲟⲟⲩⲛⲉ ϩⲓⲱⲱⲧ ⲁⲓϣⲱⲡⲉ ⲛⲁⲩ ⲙ̅ⲡⲁⲣⲁⲃⲟⲗⲏ.</td>
      <td class="language English"><span style="color:#b00e23">(11)</span> And
      I put on sackcloth for my covering; and I became a proverb to them.</td>
      <td class="language Greek"><span style="color:#b00e23">(11)</span> καὶ
      ἐθέµην τὸ ἔνδυµά µου σάκκον, καὶ ἐγενόµην αὐτοῖς εἰς παραβολήν.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(10)</span> ⲛⲁⲩⲥⲁϫⲓ ϧⲁⲣⲟⲓ ⲡⲉ ⲛ̀ϫⲉ ⲛⲏ ⲉⲧϩⲉⲙⲥⲓ
      ϧⲉⲛ ⲛⲓⲡⲩⲗⲏ ⲟⲩⲟϩ ⲛⲁⲩⲉⲣⲯⲁⲗⲓⲛ ⲉ̀ⲣⲟⲓ ⲛ̀ϫⲉ ⲛⲏ ⲉⲧⲥⲱ ⲙ̀ⲡⲓⲏⲣⲡ:</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲛⲉⲩϫⲓ ⲛ̅ϩⲣⲁⲩ ϩⲓⲱⲱⲧ ⲛ̅ϭⲓ ⲛⲉⲧϩⲙⲟⲟⲥ ϩⲛ̅ ⲙ̅ⲡⲩⲗⲏ. ⲛⲉⲩⲯⲁⲗⲗⲉⲓ ⲉⲣⲟⲓ ⲛ̅ϭⲓ ⲛⲉⲧⲥⲱ
      ⲙ̅ⲡⲏⲣⲡ̅.</td>
      <td class="language English"><span style="color:#b00e23">(12)</span> They
      that sit in the gate talked against me, and they that drank wine sang
      against me.</td>
      <td class="language Greek"><span style="color:#b00e23">(12)</span> κατ’
      ἐµοῦ ἠδολέσχουν οἱ καθήµενοι ἐν πύλῃ, καὶ εἰς ἐµὲ ἔψαλλον οἱ πίνοντες τὸν
      οἶνον.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(10)</span> ⲁ̀ⲛⲟⲕ ⲇⲉ ⲛⲁⲓϯ ⲛ̀ⲧⲁⲡⲣⲟⲥⲉⲩⲭⲏ ⲉ̀ⲡϣⲱⲓ
      ϩⲁⲣⲟⲕ ⲡϭ̅ⲥ̅. <span style="color:#05537d">(11)</span> ⲡⲥⲏⲟⲩ ⲙ̀ⲡϯⲙⲁϯ ⲡⲉ ⲫϯ:
      ϧⲉⲛ ⲡⲁϣⲁⲓ ⲛ̀ⲧⲉ ⲡⲉⲕⲛⲁⲓ ⲥⲱⲧⲉⲙ ⲉ̀ⲣⲟⲓ: ϧⲉⲛ ⲑⲙⲏⲓ ⲛ̀ⲧⲉ ⲡⲉⲕⲟⲩϫⲁⲓ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁⲛⲟⲕ ⲇⲉ ⲛⲉⲓϣⲗⲏⲗ ⲡⲉ ϩⲛ̅ ⲧⲁⲯⲩⲭⲏ ⲉϩⲣⲁⲓ ⲉⲣⲟⲕ ⲡϫⲟⲉⲓⲥ. ⲡⲉⲟⲩⲟⲉⲓϣ ⲙ̅ⲡⲉⲧⲉϩⲛⲁⲕ ⲡⲉ
      ⲡⲛⲟⲩⲧⲉ ϩⲙ̅ ⲡⲁϣⲁⲓ ⲙ̅ⲡⲉⲕⲛⲁ. ⲥⲱⲧⲙ̅ ⲉⲡⲁⲟⲩϫⲁⲓ ϩⲛ̅ ⲟⲩⲙⲉ.</td>
      <td class="language English"><span style="color:#b00e23">(13)</span> But
      I will cry to thee, O Lord, in my prayer; O God, it is a propitious time:
      in the multitude of thy mercy hear me, in the truth of thy
      salvation.</td>
      <td class="language Greek"><span style="color:#b00e23">(13)</span> ἐγὼ δὲ
      τῇ προσευχῇ µου πρὸς σέ, κύριε· καιρὸς εὐδοκίας, ὁ θεός, ἐν τῷ πλήθει τοῦ
      ἐλέους σου· ἐπάκουσόν µου ἐν ἀληθείᾳ τῆς σωτηρίας σου.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(11)</span> ⲛⲁϩⲙⲉⲧ ⲉ̀ⲃⲟⲗ ϧⲉⲛ ⲧⲁⲓⲟⲙⲓ ϫⲉ
      ⲛ̀ⲛⲁⲑⲱⲗⲥ. <span style="color:#05537d">(12)</span> ⲉⲕⲉ̀ⲧⲟⲩϫⲟⲓ ⲉ̀ⲃⲟⲗ
      ⲛ̀ⲧⲟⲧⲟⲩ ⲛ̀ⲛⲏ ⲉⲑⲙⲟⲥϯ ⲙ̀ⲙⲟⲓ ⲛⲉⲙ ⲉ̀ⲃⲟⲗ ϩⲁ ⲡϣⲱⲕ ⲛ̀ⲧⲉ ⲛⲓⲙⲱⲟⲩ:</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲙⲁⲧⲟⲩϫⲟⲓ ⲉϯⲟⲙⲉ ϫⲉ ⲛ̅ⲛⲁⲧⲱⲗⲥ̅ ⲛ̅ϩⲏⲧⲥ̅. ⲉⲓⲉⲟⲩϫⲁⲓ ⲉⲃⲟⲗ ϩⲛ̅ ⲛⲉⲧⲙⲟⲥⲧⲉ ⲙ̅ⲙⲟⲓ.
      ⲁⲩⲱ ⲉⲃⲟⲗ ϩⲙ̅ ⲡϣⲓⲕ ⲛ̅ⲙ̅ⲙⲟⲟⲩ.</td>
      <td class="language English"><span style="color:#b00e23">(14)</span> Save
      me from the mire, that I stick not in it: let me be delivered from them
      that hate me, and from the deep waters.</td>
      <td class="language Greek"><span style="color:#b00e23">(14)</span> σῶσόν
      µε ἀπὸ πηλοῦ, ἵνα µὴ ἐµπαγῶ· ῥυσθείην ἐκ τῶν µισούντων µε καὶ ἐκ τοῦ
      βάθους τῶν ὑδάτων·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      <span style="color:#05537d">(12)</span> ⲙ̀ⲡⲉⲛⲑⲣⲉⲥⲟⲙⲥⲧ ⲛ̀ϫⲉ ⲟⲩⲥⲁⲣⲁⲑⲏⲟⲩ
      ⲙ̀ⲙⲱⲟⲩ ⲟⲩⲇⲉ ⲙ̀ⲡⲉⲛⲑⲣⲉϥⲟⲙⲕⲧ ⲛ̀ϫⲉ ⲫⲛⲟⲩⲛ: ⲙ̀ⲡⲉⲛⲑⲣⲉ ⲟⲩϣⲱϯ ⲙⲁϣⲑⲁⲙ ⲛ̀ⲣⲱⲥ ⲉ̀ϩⲣⲏⲓ
      ⲉ̀ϫⲱⲓ.</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲙ̅ⲡⲣ̅ⲧⲣⲉ ⲟⲩⲃⲉⲣⲱ ⲙ̅ⲙⲟⲟⲩ ⲟⲙⲥⲧ̅. ⲙ̅ⲡⲣ̅ⲧⲣⲉ ⲡⲛⲟⲩⲛ ⲟⲙⲕⲧ̅. ⲙ̅ⲡⲣ̅ⲧⲣⲉ ⲟⲩϣⲱⲧⲉ
      ⲁⲙⲁϩⲧⲉ ⲛ̅ⲣⲱⲥ ⲉϩⲣⲁⲓ ⲉϫⲱⲓ.</td>
      <td class="language English"><span style="color:#b00e23">(15)</span> Let
      not the waterflood drown me, nor let the deep swallow me up; neither let
      the well shut its mouth upon me.</td>
      <td class="language Greek"><span style="color:#b00e23">(15)</span> µή µε
      καταποντισάτω καταιγὶς ὕδατος, µηδὲ καταπιέτω µε βυθός, µηδὲ συσχέτω ἐπ’
      ἐµὲ φρέαρ τὸ στόµα αὐτοῦ.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      <span style="color:#05537d">(13)</span> ⲥⲱⲧⲉⲙ ⲉ̀ⲣⲟⲓ ⲡϭ̅ⲥ̅ ϫⲉ ⲟⲩⲭⲣ̅ⲥ̅ ⲡⲉ
      ⲡⲉⲕⲛⲁⲓ: ⲕⲁⲧⲁ ⲡⲁϣⲁⲓ ⲛ̀ⲧⲉ ⲛⲉⲕⲙⲉⲧϣⲉⲛϩⲏⲧ ϫⲟⲩϣⲧ ⲉ̀ϧⲣⲏⲓ ⲉ̀ϫⲱⲓ.</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲥⲱⲧⲙ̅ ⲉⲣⲟⲓ ⲡϫⲟⲉⲓⲥ ϫⲉ ⲟⲩⲭⲣ̅ⲥ̅ ⲡⲉ ⲡⲉⲕⲛⲁ. ⲕⲁⲧⲁ ⲡⲁϣⲁⲓ ⲛ̅ⲛⲉⲕⲙⲛ̅ⲧϣⲁⲛϩⲧⲏϥ ϭⲱϣⲧ̅
      ⲉϩⲣⲁⲓ ⲉϫⲱⲓ.</td>
      <td class="language English"><span style="color:#b00e23">(16)</span> Hear
      me, O Lord; for thy mercy is good: according to the multitude of thy
      compassions look upon me.</td>
      <td class="language Greek"><span style="color:#b00e23">(16)</span>
      εἰσάκουσόν µου, κύριε, ὅτι χρηστὸν τὸ ἔλεός σου· κατὰ τὸ πλῆθος τῶν
      οἰκτιρµῶν σου ἐπίβλεψον ἐπ’ ἐµέ.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(14)</span> ⲙ̀ⲡⲉⲣⲫⲱⲛϩ ⲙ̀ⲡⲉⲕϩⲟ ⲥⲁⲃⲟⲗ
      ⲙ̀ⲡⲉⲕⲁⲗⲟⲩ:</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲙ̅ⲡⲣ̅ⲕⲧⲉ ⲡⲉⲕϩⲟ ⲥⲁⲃⲟⲗ ⲙ̅ⲡⲉⲕϩⲙ̅ϩⲁⲗ ϫⲉ ϯⲑⲗⲓⲃⲉ.</td>
      <td class="language English"><span style="color:#b00e23">(17)</span> And
      turn not away thy face from thy servant; for I am afflicted:</td>
      <td class="language Greek"><span style="color:#b00e23">(17)</span> µὴ
      ἀποστρέψῃς τὸ πρόσωπόν σου ἀπὸ τοῦ παιδός σου, ὅτι θλίβοµαι,</td>
    </tr>

    <tr class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      <span style="color:#05537d">(14)</span> ⲥⲱⲧⲉⲙ ⲉ̀ⲣⲟⲓ ⲛ̀ⲭⲱⲗⲉⲙ ϫⲉ ϯϩⲉϫϩⲱϫ.
      <span style="color:#05537d">(15)</span> ⲙⲁϩⲑⲏⲕ ⲉ̀ⲧⲁⲯⲩⲭⲏ ⲥⲟⲧⲥ:</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲥⲱⲧⲙ̅ ⲉⲣⲟⲓ ϩⲛ̅ ⲟⲩϭⲉⲡⲏ ϯϩⲧⲏⲧ ⲉⲧⲁⲯⲩⲭⲏ ⲛⲅ̅ⲥⲟⲧⲥ̅.</td>
      <td class="language English">hear me speedily. <span style=
      "color:#b00e23">(18)</span> Draw nigh to my soul and redeem it:</td>
      <td class="language Greek">ταχὺ ἐπάκουσόν µου. <span style=
      "color:#b00e23">(18)</span> πρόσχες τῇ ψυχῇ µου καὶ λύτρωσαι αὐτήν,</td>
    </tr>

    <tr class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      <span style="color:#05537d">(15)</span> ⲟⲩⲟϩ ⲛⲁϩⲙⲉⲧ ⲉⲑⲃⲉ ⲛⲁϫⲁϫⲓ: ⲛ̀ⲑⲟⲕ
      ⲅⲁⲣ ⲉⲧⲥⲱⲟⲩⲛ ⲙ̀ⲡⲁϣⲱϣ ⲛⲉⲙ ⲡⲁϣⲓⲡⲓ ⲛⲉⲙ ⲡⲁϣⲫⲓⲧ. <span style=
      "color:#05537d">(16)</span> ⲥⲉ ⲙ̀ⲡⲉⲕⲙ̀ⲑⲟ ⲉ̀ⲃⲟⲗ ⲧⲏⲣⲟⲩ ⲛ̀ϫⲉ ⲛⲏ ⲉⲧϩⲟϫϩⲉϫ
      ⲙ̀ⲙⲟⲓ.</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲛⲁϩⲙⲉⲧ ⲉⲧⲃⲉ ⲛⲁϫⲁϫⲉ ⲛ̅ⲧⲟⲕ ⲅⲁⲣ ⲉⲧⲉⲓⲙⲉ ⲉⲡⲁⲛⲟϭⲛⲉϭ ⲙⲛ̅ ⲡⲁϣⲓⲡⲉ ⲁⲩⲱ ⲡⲁⲟⲩⲱⲗⲥ̅.
      ⲛⲉⲧⲑⲗⲓⲃⲉ ⲙ̅ⲙⲟⲓ ⲧⲏⲣⲟⲩ ⲙ̅ⲡⲉⲕⲙ̅ⲧⲟ ⲉⲃⲟⲗ.</td>
      <td class="language English">deliver me because of mine enemies.
      <span style="color:#b00e23">(19)</span> For thou knowest my reproach, and
      my shame, and my confusion; all that afflict me are before thee.</td>
      <td class="language Greek">ἕνεκα τῶν ἐχθρῶν µου ῥῦσαί µε. <span style=
      "color:#b00e23">(19)</span> σὺ γὰρ γινώσκεις τὸν ὀνειδισµόν µου καὶ τὴν
      αἰσχύνην µου καὶ τὴν ἐντροπήν µου· ἐναντίον σου πάντες οἱ θλίβοντές
      µε.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      <span style="color:#05537d">(17)</span> ⲁ ⲧⲁⲯⲩⲭⲏ ϫⲟⲩϣⲧ ⲉ̀ⲃⲟⲗ ϧⲁⲧϩⲏ
      ⲛ̀ⲟⲩϣⲱϣ ⲛⲉⲙ ⲟⲩⲧⲁⲗⲉⲡⲱⲣⲓⲁ. <span style="color:#05537d">(18)</span> ⲁⲓⲟϩⲓ
      ⲙ̀ⲫⲏ ⲉⲑⲛⲁⲉⲣⲙⲕⲁϩ ⲛ̀ϩⲏⲧ ⲛⲉⲙⲏⲓ ⲟⲩⲟϩ ⲛⲁϥϣⲟⲡ ⲁⲛ ⲡⲉ: ⲟⲩⲟϩ ⲫⲏ ⲉⲑⲛⲁϯⲛⲟⲙϯ ⲛⲏⲓ ⲟⲩⲟϩ
      ⲙ̀ⲡⲓϫⲉⲙϥ.</td>
      <td class="language Sahidic"><span style="color:#b00e23">(ⲕ︦)</span> ⲁ
      ⲡⲁϩⲏⲧ ϭⲱϣⲧ̅ ⲉⲃⲟⲗ ϩⲏⲧϥ̅ ⲛ̅ⲟⲩⲛⲟϭⲛⲉϭ ⲙⲛ̅ ⲟⲩⲧⲁⲗⲁⲓⲡⲱⲣⲓⲁ. ⲁⲓϭⲱϣⲧ̅ ⲉⲃⲟⲗ ϩⲏⲧϥ̅
      ⲙ̅ⲡⲉⲧⲛⲁⲗⲩⲡⲉⲓ ⲛⲙ̅ⲙⲁⲓ ⲙ̅ⲡⲓϭⲛ̅ⲧϥ̅. ⲁⲩⲱ ⲡⲉⲧⲛⲁⲥⲉⲗⲥⲱⲗⲧ̅ ⲙ̅ⲡⲓϩⲉ ⲉⲣⲟϥ.</td>
      <td class="language English"><span style="color:#b00e23">(20)</span> My
      soul has waited for reproach and misery; and I waited for one to grieve
      with me, but there was none; and for one to comfort me, but I found
      none.</td>
      <td class="language Greek"><span style="color:#b00e23">(20)</span>
      ὀνειδισµὸν προσεδόκησεν ἡ ψυχή µου καὶ ταλαιπωρίαν, καὶ ὑπέµεινα
      συλλυπούµενον, καὶ οὐχ ὑπῆρξεν, καὶ παρακαλοῦντας, καὶ οὐχ εὗρον.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      <span style="color:#05537d">(19)</span> ⲟⲩⲟϩ ⲁⲩϯ ⲛ̀ⲟⲩϣⲁϣⲓ ⲉⲧⲁϧⲣⲉ: ⲟⲩⲟϩ
      ⲁⲩⲧⲥⲱⲓ ⲛ̀ⲟⲩϩⲉⲙϫ ϧⲉⲛ ⲡⲁⲓⲃⲓ:</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲁⲩϯ ⲛ̅ⲟⲩⲥⲓϣⲉ ⲉⲧⲁϩⲣⲉ. ⲁⲩⲧⲥⲉⲓ ⲟⲩϩⲙ̅ϫ ϩⲙ̅ ⲡⲁⲉⲓⲃⲉ.</td>
      <td class="language English"><span style="color:#b00e23">(21)</span> They
      gave me also gall for my food, and made me drink vinegar for my
      thirst.</td>
      <td class="language Greek"><span style="color:#b00e23">(21)</span> καὶ
      ἔδωκαν εἰς τὸ βρῶµά µου χολὴν καὶ εἰς τὴν δίψαν µου ἐπότισάν µε
      ὄξος.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      <span style="color:#05537d">(19)</span> ⲙⲁⲣⲉ ⲧⲟⲩⲧⲣⲁⲡⲉⲍⲁ ϣⲱⲡⲓ ⲛⲱⲟⲩ ⲛ̀ⲟⲩⲫⲁϣ
      ⲙ̀ⲡⲟⲩⲙ̀ⲑⲟ ⲉ̀ⲃⲟⲗ ⲛⲉⲙ ⲟⲩϯϣⲉⲃⲓⲱ ⲛⲉⲙ ⲟⲩⲥⲕⲁⲛⲇⲁⲗⲟⲛ.</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲙⲁⲣⲉ ⲧⲉⲩⲧⲣⲁⲡⲉⲍⲁ ϣⲱⲡⲉ ⲙ̅ⲡⲉⲩⲙ̅ⲧⲟ ⲉⲃⲟⲗ ⲉⲩϭⲟⲣϭⲥ̅ ⲙⲛ̅ ⲟⲩⲡⲁϣ ⲁⲩⲱ ⲉⲩⲧⲱⲱⲃⲉ ⲙⲛ̅
      ⲟⲩⲥⲕⲁⲛⲇⲁⲗⲟⲛ.</td>
      <td class="language English"><span style="color:#b00e23">(22)</span> Let
      their table before them be for a snare, and for a recompense, and for a
      stumbling-block.</td>
      <td class="language Greek"><span style="color:#b00e23">(22)</span>
      γενηθήτω ἡ τράπεζα αὐτῶν ἐνώπιον αὐτῶν εἰς παγίδα καὶ εἰς ἀνταπόδοσιν καὶ
      εἰς σκάνδαλον·</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      <span style="color:#05537d">(20)</span> ⲛⲟⲩⲃⲁⲗ ⲙⲁⲣⲟⲩⲉⲣⲭⲣⲉⲙⲧⲥ ⲉϣ̀ⲧⲉⲙⲛⲁⲩ
      ⲙⲃⲟⲗ: ⲟⲩⲟϩ ⲧⲟⲩϭⲓⲥⲓ ⲙⲁⲣⲉⲥⲕⲱⲗϫ ⲛ̀ⲥⲏⲟⲩ ⲛⲓⲃⲉⲛ.</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲙⲁⲣⲉ ⲛⲉⲩⲃⲁⲗ ⲣ̅ⲕⲁⲕⲉ ⲉⲧⲙ̅ⲛⲁⲩ ⲉⲃⲟⲗ ⲛⲅ̅ⲕⲗϫ̅ ⲧⲉⲩϫⲓⲥⲉ ⲛ̅ⲥⲏⲩ ⲛⲓⲙ.</td>
      <td class="language English"><span style="color:#b00e23">(23)</span> Let
      their eyes be darkened that they should not see; and bow down their back
      continually.</td>
      <td class="language Greek"><span style="color:#b00e23">(23)</span>
      σκοτισθήτωσαν οἱ ὀφθαλµοὶ αὐτῶν τοῦ µὴ βλέπειν, καὶ τὸν νῶτον αὐτῶν διὰ
      παντὸς σύγκαµψον·</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      <span style="color:#05537d">(21)</span> ϫⲱϣ ⲙ̀ⲡⲉⲕⲙⲃⲟⲛ ⲉ̀ϩⲣⲏⲓ ⲉ̀ϫⲱⲟⲩ ⲟⲩⲟϩ
      ⲡϫⲱⲛⲧ ⲛ̀ⲧⲉ ⲡⲉⲕⲙⲃⲟⲛ ⲙⲁⲣⲉϥⲧⲁϩⲱⲟⲩ.</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲡⲱϩⲧ̅ ⲉϩⲣⲁⲓ ⲉϫⲱⲟⲩ ⲛ̅ⲧⲉⲕⲟⲣⲅⲏ. ⲁⲩⲱ ⲡϭⲱⲛⲧ̅ ⲛ̅ⲧⲉⲕⲟⲣⲅⲏ ⲙⲁⲣⲉϥⲧⲁϩⲟⲟⲩ.</td>
      <td class="language English"><span style="color:#b00e23">(24)</span> Pour
      out thy wrath upon them, and let the fury of thine anger take hold on
      them.</td>
      <td class="language Greek"><span style="color:#b00e23">(24)</span> ἔκχεον
      ἐπ’ αὐτοὺς τὴν ὀργήν σου, καὶ ὁ θυµὸς τῆς ὀργῆς σου καταλάβοι
      αὐτούς.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      <span style="color:#05537d">(22)</span> ⲧⲟⲩⲉⲣⲃⲓ ⲙⲁⲣⲉⲥϣⲱⲡⲓ ⲉⲥϣⲏϥ: ⲟⲩⲟϩ
      ⲙ̀ⲡⲉⲛⲑⲣⲉϥϣⲱⲡⲓ ⲛ̀ϫⲉ ⲫⲏ ⲉⲧϣⲟⲡ ϧⲉⲛ ⲛⲟⲩⲙⲁⲛ̀ϣⲱⲡⲓ:</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲙⲁⲣⲉ ⲡⲉⲩⲙⲁⲛ̅ϣⲱⲡⲉ ⲣ̅ϫⲁⲓⲉ. ⲛϥ̅ⲧⲙ̅ϣⲱⲡⲉ ⲛ̅ϭⲓ ⲡⲉⲧⲟⲩⲏϩ ϩⲛ̅ ⲛⲉⲩⲙⲁⲛ̅ϣⲱⲡⲉ.</td>
      <td class="language English"><span style="color:#b00e23">(25)</span> Let
      their habitation be made desolate; and let there be no inhabitant in
      their tents:</td>
      <td class="language Greek"><span style="color:#b00e23">(25)</span>
      γενηθήτω ἡ ἔπαυλις αὐτῶν ἠρηµωµένη, καὶ ἐν τοῖς σκηνώµασιν αὐτῶν µὴ ἔστω
      ὁ κατοικῶν·</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      <span style="color:#05537d">(22)</span> ϫⲉ ⲫⲏ ⲉⲧⲁⲕϣⲁⲣⲓ ⲉ̀ⲣⲟϥ ⲛ̀ⲑⲱⲟⲩ
      ⲡⲉⲧⲁⲩϭⲟϫⲓ ⲛ̀ⲥⲱϥ. <span style="color:#05537d">(23)</span> ⲁⲩⲟⲩⲁϩⲟⲩ ⲉ̀ϩⲣⲏⲓ
      ⲉ̀ϫⲉⲛ ⲛⲓⲙⲕⲁⲩϩ ⲛ̀ⲧⲉ ⲛⲁⲉⲣϧⲱⲧ:</td>
      <td class="language Sahidic"><span style="color:#b00e23">(ⲕ︦ⲋ︦)</span> ϫⲉ
      ⲡⲉⲛⲧⲁⲕⲡⲁⲧⲁⲥⲥⲉ ⲙ̅ⲙⲟϥ ⲁⲩⲇⲓⲱⲕⲉ ⲛ̅ⲥⲱϥ. ⲁⲩⲱ ⲁⲩⲟⲩⲱϩ ⲉϩⲣⲁⲓ ⲉϫⲙ̅ ⲡⲉⲙⲕⲁϩ
      ⲙ̅ⲡⲉϥⲥⲁϣ.</td>
      <td class="language English"><span style="color:#b00e23">(26)</span>
      Because they persecuted him whom thou hast smitten; and they have added
      to the grief of my wounds.</td>
      <td class="language Greek"><span style="color:#b00e23">(26)</span> ὅτι ὃν
      σὺ ἐπάταξας, αὐτοὶ κατεδίωξαν, καὶ ἐπὶ τὸ ἄλγος τῶν τραυµατιῶν σου
      προσέθηκαν.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      <span style="color:#05537d">(23)</span> ⲟⲩⲟϩ ⲁⲩⲟⲩⲁϩ ⲁⲛⲟⲙⲓⲁ ⲉ̀ϫⲉⲛ
      ⲧⲟⲩⲁⲛⲟⲙⲓⲁ: ⲙ̀ⲡⲉⲛⲑⲣⲟⲩⲓ̀ ⲉ̀ϧⲟⲩⲛ ϧⲉⲛ ⲧⲉⲕⲙⲉⲑⲙⲏⲓ:</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲟⲩⲉϩ ⲁⲛⲟⲙⲓⲁ ⲉϫⲛ̅ ⲧⲉⲩⲁⲛⲟⲙⲓⲁ. ⲁⲩⲱ ⲙ̅ⲡⲣ̅ⲧⲣⲉⲩⲉⲓ ⲉϩⲟⲩⲛ ϩⲛ̅ ⲧⲉⲕⲇⲓⲕⲁⲓⲟⲥⲩⲛⲏ.</td>
      <td class="language English"><span style="color:#b00e23">(27)</span> Add
      iniquity to their iniquity; and let them not come into thy
      righteousness.</td>
      <td class="language Greek"><span style="color:#b00e23">(27)</span>
      πρόσθες ἀνοµίαν ἐπὶ τὴν ἀνοµίαν αὐτῶν, καὶ µὴ εἰσελθέτωσαν ἐν δικαιοσύνῃ
      σου·</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      <span style="color:#05537d">(23)</span> ⲉⲩⲉ̀ϥⲱϯ ⲉ̀ⲃⲟⲗ ϩⲁ ⲡϫⲱⲙ ⲛ̀ⲧⲉ ⲛⲏ
      ⲉⲧⲟⲛϧ ⲟⲩⲟϩ ⲙ̀ⲡⲉⲛⲑⲣⲟⲩⲥϧⲏⲧⲟⲩ ⲛⲉⲙ ⲛⲓⲑⲙⲏⲓ.</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲙⲁⲣⲟⲩϥⲟⲧⲟⲩ ⲉⲃⲟⲗ ϩⲙ̅ ⲡϫⲱⲱⲙⲉ ⲛⲉⲧⲟⲛϩ̅. ⲙ̅ⲡⲣ̅ⲧⲣⲉⲩⲥϩⲁⲓⲥⲟⲩ ⲙⲛ̅ ⲛ̅ⲇⲓⲕⲁⲓⲟⲥ.</td>
      <td class="language English"><span style="color:#b00e23">(28)</span> Let
      them be blotted out of the book of the living, and let them not be
      written with the righteous.</td>
      <td class="language Greek"><span style="color:#b00e23">(28)</span>
      ἐξαλειφθήτωσαν ἐκ βίβλου ζώντων καὶ µετὰ δικαίων µὴ γραφήτωσαν.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      <span style="color:#05537d">(24)</span> ϯϣⲟⲡ ⲁ̀ⲛⲟⲕ ⲟⲩϩⲏⲕⲓ ⲟⲩⲟϩ ⲉϥⲙⲟⲕϩ:
      ⲟⲩⲟϩ ⲡⲟⲩϫⲁⲓ ⲛ̀ⲧⲉ ⲡⲉⲕϩⲟ ⲫϯ ⲡⲉⲧⲁϥϣⲟⲡⲧ ⲉ̀ⲣⲟϥ.</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲁⲛⲅ̅ ⲟⲩϩⲏⲕⲉ ⲉϥⲣ̅ ⲡⲕⲉⲙⲟⲕϩ̅. ⲡⲟⲩϫⲁⲓ ⲙ̅ⲡⲉⲕϩⲟ ⲡⲛⲟⲩⲧⲉ ⲡⲉⲛⲧⲁϥϣⲟⲡⲧ̅ ⲉⲣⲟϥ.</td>
      <td class="language English"><span style="color:#b00e23">(29)</span> I am
      poor and sorrowful; but the salvation of thy countenance has helped
      me.</td>
      <td class="language Greek"><span style="color:#b00e23">(29)</span> πτωχὸς
      καὶ ἀλγῶν εἰµι ἐγώ, καὶ ἡ σωτηρία τοῦ προσώπου σου, ὁ θεός, ἀντελάβετό
      µου.</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      <span style="color:#05537d">(25)</span> ϯⲛⲁϩⲱⲥ ⲉ̀ⲫⲣⲁⲛ ⲙ̀ⲫϯ ⲛⲉⲙ ⲟⲩϩⲱⲇⲏ:
      ϯⲛⲁϭⲁⲥϥ ϧⲉⲛ ⲟⲩⲥⲙⲟⲩ:</td>
      <td class="language Sahidic"><span style="color:#b00e23">(ⲗ︦)</span>
      ϯⲛⲁⲥⲙⲟⲩ ⲉⲡⲣⲁⲛ ⲙ̅ⲡⲛⲟⲩⲧⲉ ϩⲛ̅ ⲟⲩϩⲱⲇⲏ. ϯⲛⲁϫⲓⲥⲉ ⲙ̅ⲙⲟϥ ϩⲛ̅ ⲟⲩⲥⲙⲟⲩ.</td>
      <td class="language English"><span style="color:#b00e23">(30)</span> I
      will praise the name of my God with a song, I will magnify him with
      praise;</td>
      <td class="language Greek"><span style="color:#b00e23">(30)</span> αἰνέσω
      τὸ ὄνοµα τοῦ θεοῦ µετ’ ᾠδῆς, µεγαλυνῶ αὐτὸν ἐν αἰνέσει,</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      <span style="color:#05537d">(25)</span> ⲟⲩⲟϩ ⲉϥⲉ̀ⲣⲁⲛⲁϥ ⲙ̀ⲫϯ ⲉ̀ϩⲟⲧⲉ ⲟⲩⲙⲁⲥⲓ
      ⲙ̀ⲃⲉⲣⲓ ⲉϥⲧⲁⲟⲩⲟ ⲉ̀ⲧⲁⲡ ⲛⲉⲙ ⲓⲉⲃ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲗ︦ⲁ︦)</span>
      ⲁⲩⲱ ϥⲛⲁⲣⲁⲛⲁϥ ⲙ̅ⲡⲛⲟⲩⲧⲉ ⲉϩⲟⲩⲉ ⲟⲩⲙⲁⲥⲉ ⲛ̅ⲃⲣ̅ⲣⲉ ⲉϥⲛⲉϫ ⲧⲁⲡ ⲉⲃⲟⲗ ϩⲓ ⲓⲉⲓⲃ</td>
      <td class="language English"><span style="color:#b00e23">(31)</span> and
      this shall please God more than a young calf having horns and hoofs.</td>
      <td class="language Greek"><span style="color:#b00e23">(31)</span> καὶ
      ἀρέσει τῷ θεῷ ὑπὲρ µόσχον νέον κέρατα ἐκφέροντα καὶ ὁπλάς.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      <span style="color:#05537d">(26)</span> ⲙⲁⲣⲟⲩⲛⲁⲩ ⲛ̀ϫⲉ ⲛⲓϩⲏⲕⲓ ⲟⲩⲟϩ
      ⲙⲁⲣⲟⲩⲟⲩⲛⲟϥ: ⲕⲱϯ ⲛ̀ⲥⲁ ⲫϯ ⲉⲥⲉ̀ⲱⲛϧ ⲛ̀ϫⲉ ⲧⲉⲧⲉⲛⲯⲩⲭⲏ.</td>
      <td class="language Sahidic"><span style="color:#b00e23">(ⲗ︦ⲃ︦)</span>
      ⲙⲁⲣⲉ ⲛ̅ϩⲏⲕⲉ ⲛⲁⲩ ⲛ̅ⲥⲉⲉⲩⲫⲣⲁⲛⲉ. ϣⲓⲛⲉ ⲛ̅ⲥⲁ ⲡⲛⲟⲩⲧⲉ ⲧⲁⲣⲉⲧⲉⲧⲙ̅ ⲯⲩⲭⲏ ⲱⲛϩ̅.</td>
      <td class="language English"><span style="color:#b00e23">(32)</span> Let
      the poor see and rejoice; seek the Lord diligently, and ye shall
      live.</td>
      <td class="language Greek"><span style="color:#b00e23">(32)</span>
      ἰδέτωσαν πτωχοὶ καὶ εὐφρανθήτωσαν· ἐκζητήσατε τὸν θεόν, καὶ ζήσεται ἡ
      ψυχὴ ὑµῶν,</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      <span style="color:#05537d">(27)</span> ϫⲉ ⲁ ⲡϭ̅ⲥ̅ ⲥⲱⲧⲉⲙ ⲉ̀ⲛⲓϩⲏⲕⲓ: ⲟⲩⲟϩ
      ⲛⲏ ⲉⲧϩⲱⲟⲩⲓ ⲙ̀ⲡⲉⲇⲏⲥ ⲛ̀ⲧⲁϥ ⲙ̀ⲡⲉϥϣⲟϣϥⲟⲩ.</td>
      <td class="language Sahidic"><span style="color:#b00e23">(ⲗ︦ⲅ︦)</span> ϫⲉ
      ⲁ ⲡϫⲟⲉⲓⲥ ⲥⲱⲧⲙ̅ ⲉⲛ̅ϩⲏⲕⲉ. ⲁⲩⲱ ⲙ̅ⲡϥ̅ⲥⲉϣϥ̅ ⲛⲉⲧⲧⲟ ⲙ̅ⲡⲉⲓⲛⲉ ⲛ̅ϩⲟⲙⲛ̅ⲧ.</td>
      <td class="language English"><span style="color:#b00e23">(33)</span> For
      the Lord hears the poor, and does not set at nought his fettered
      ones.</td>
      <td class="language Greek"><span style="color:#b00e23">(33)</span> ὅτι
      εἰσήκουσεν τῶν πενήτων ὁ κύριος καὶ τοὺς πεπεδηµένους αὐτοῦ οὐκ
      ἐξουδένωσεν.</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      <span style="color:#05537d">(28)</span> ⲙⲁⲣⲟⲩⲥⲙⲟⲩ ⲉ̀ⲣⲟϥ ⲛ̀ϫⲉ ⲛⲓⲫⲏⲟⲩⲓ ⲛⲉⲙ
      ⲡⲓⲕⲁϩⲓ: ⲫⲓⲟⲙ ⲛⲉⲙ ⲉⲛⲭⲁⲓ ⲛⲓⲃⲉⲛ ⲉⲧϭⲟϫⲓ ⲛ̀ϧⲏⲧϥ.</td>
      <td class="language Sahidic"><span style="color:#b00e23">(ⲗ︦ⲇ︦)</span>
      ⲙⲁⲣⲉ ⲙ̅ⲡⲏⲩⲉ ⲙⲛ̅ ⲡⲕⲁϩ ⲥⲙⲟⲩ ⲉⲡϫⲟⲉⲓⲥ. ⲑⲁⲗⲁⲥⲥⲁ ⲙⲛ̅ ⲛⲉⲧⲛ̅ϩⲏⲧⲥ̅ ⲧⲏⲣⲟⲩ.</td>
      <td class="language English"><span style="color:#b00e23">(34)</span> Let
      the heavens and the earth raise him, the sea, and all things moving in
      them.</td>
      <td class="language Greek"><span style="color:#b00e23">(34)</span>
      αἰνεσάτωσαν αὐτὸν οἱ οὐρανοὶ καὶ ἡ γῆ, θάλασσα καὶ πάντα τὰ ἕρποντα ἐν
      αὐτοῖς.</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      <span style="color:#05537d">(29)</span> ϫⲉ ⲫϯ ⲉϥⲉ̀ⲛⲟϩⲉⲙ ⲛ̀ⲥⲓⲱⲛ: ⲟⲩⲟϩ
      ⲛⲓⲡⲟⲗⲓⲥ ⲛ̀ⲧⲉ ϯⲓⲟⲩⲇⲉⲁ ⲉⲩⲉ̀ⲕⲟⲧⲟⲩ. <span style="color:#05537d">(30)</span>
      ⲟⲩⲟϩ ⲥⲉⲛⲁϣⲱⲡⲓ ⲙ̀ⲙⲁⲩ ⲟⲩⲟϩ ⲛ̀ⲧⲟⲩⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟⲥ:</td>
      <td class="language Sahidic"><span style="color:#b00e23">(ⲗ︦ⲉ︦)</span> ϫⲉ
      ⲡⲛⲟⲩⲧⲉ ⲛⲁⲛⲟⲩϩⲙ̅ ⲛ̅ⲥⲓⲱⲛ ⲁⲩⲱ ⲥⲉⲛⲁⲕⲱⲧ ⲛ̅ⲙ̅ⲡⲟⲗⲓⲥ ⲛ̅ϯⲟⲩⲇⲁⲓⲁ. ⲛ̅ⲥⲉⲟⲩⲱϩ ⲙ̅ⲙⲁⲩ
      ⲛ̅ⲥⲉⲕⲗⲏⲣⲟⲛⲟⲙⲉⲓ ⲙ̅ⲙⲟⲥ.</td>
      <td class="language English"><span style="color:#b00e23">(35)</span> For
      God will save Sion, and the cities of Judea shall be built; and men shall
      dwell there, and inherit it.</td>
      <td class="language Greek"><span style="color:#b00e23">(35)</span> ὅτι ὁ
      θεὸς σώσει τὴν Σιων, καὶ οἰκοδοµηθήσονται αἱ πόλεις τῆς Ιουδαίας, καὶ
      κατοικήσουσιν ἐκεῖ καὶ κληρονοµήσουσιν αὐτήν·</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      <span style="color:#05537d">(30)</span> ⲟⲩⲟϩ ⲡϫⲣⲟϫ ⲛ̀ⲧⲉ ⲛⲉⲕⲉⲃⲓⲁⲓⲕ
      ⲉⲩⲉ̀ⲁⲙⲟⲛⲓ ⲙ̀ⲙⲟⲥ: ⲟⲩⲟϩ ⲛⲏ ⲉⲑⲙⲉⲓ ⲙ̀ⲡⲉⲕⲣⲁⲛ ⲥⲉⲛⲁϣⲱⲡⲓ ⲛ̀ϧⲏⲧⲥ.</td>
      <td class="language Sahidic"><span style="color:#b00e23">(ⲗ︦ⲋ︦)</span>
      ⲡⲉⲥⲡⲉⲣⲙⲁ ⲛ̅ⲛⲉϥϩⲙ̅ϩⲁⲗ. ⲛⲁⲁⲙⲁϩⲧⲉ ⲙ̅ⲙⲟⲥ. ⲁⲩⲱ ⲛⲉⲧⲙⲉ ⲙ̅ⲡⲉϥⲣⲁⲛ ⲛⲁⲟⲩⲱϩ
      ⲛ̅ϩⲏⲧⲥ̅.</td>
      <td class="language English"><span style="color:#b00e23">(36)</span> And
      the seed of his servants shall possess it, and they that love his name
      shall dwell therein.</td>
      <td class="language Greek"><span style="color:#b00e23">(36)</span> καὶ τὸ
      σπέρµα τῶν δούλων αὐτοῦ καθέξουσιν αὐτήν, καὶ οἱ ἀγαπῶντες τὸ ὄνοµα αὐτοῦ
      κατασκηνώσουσιν ἐν αὐτῇ.</td>
    </tr>
  </table>
</body>
</html>
