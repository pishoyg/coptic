<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_59.html" rel="next">
  <link href="psalms_57.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="psalms58">Psalms 58</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲛ̅ⲏ̅. ⲛ̀ⲧⲉ ⲇⲁⲩⲓⲇ. ⲉ̀ⲡϫⲱⲕ ⲉ̀ⲃⲟⲗ
      ⲙ̀ⲡⲉⲣⲧⲁⲕⲟ. ⲉⲩⲥⲧⲩⲗⲟⲅⲣⲁⲫⲓⲁ: ϩⲟⲧⲉ ⲉⲧⲁϥⲟⲩⲱⲣⲡ ⲛ̀ϫⲉ ⲥⲁⲟⲩⲗ ⲁϥⲁⲣⲉϩ ⲉ̀ⲡⲉϥⲏⲓ
      ⲉ̀ⲡϫⲓⲛϧⲟⲑⲃⲉϥ.</span>
      </td>
      <td>ⲛ̅ⲏ̅. ⲉⲡϫⲱⲕ ⲉⲃⲟⲗ ⲙ̅ⲡⲣ̅ⲧⲁⲕⲟ ⲡⲉⲛⲧⲁϥⲥⲁϩϥ̅ ⲉⲧⲉⲥⲧⲏⲗⲏ ⲉⲇⲁⲩⲉⲓⲇ ⲛ̅ⲧⲉⲣⲉ ⲥⲁⲟⲩⲗ
      ϫⲟⲟⲩ ⲉϩⲁⲣⲉϩ ⲉⲡⲉϥⲏⲓ ⲉⲙⲟⲟⲩⲧϥ̅.</td>
      <td>For the end. Destroy not: by David for a memorial, when Saul sent,
      and watched his house to kill him.</td>
      <td>Εἰς τὸ τέλος· µὴ διαφθείρῃς· τῷ Δαυιδ εἰς στηλογραφίαν, ὁπότε
      ἀπέστειλεν Σαουλ καὶ ἐφύλαξεν τὸν οἶκον αὐτοῦ τοῦ θανατῶσαι αὐτόν.</td>
    </tr>

    <tr>
      <td><span style="color:#b00e23">(ⲁ̅)</span> <span style=
      "color:#05537d">(1)</span> ⲛⲁϩⲙⲉⲧ ⲫϯ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲁϫⲁϫⲓ: ⲟⲩⲟϩ ⲥⲟⲧⲧ
      ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲏ ⲉⲧⲧⲱⲟⲩⲛ ⲉ̀ϩⲣⲏⲓ ⲉ̀ϫⲱⲓ.</td>
      <td><span style="color:#b00e23">(ⲁ︦)</span> ⲡⲛⲟⲩⲧⲉ ⲙⲁⲧⲟⲩϫⲟⲓ ⲉⲛⲁϫⲁϫⲉ. ⲥⲱⲧⲉ
      ⲙ̅ⲙⲟⲓ ⲉⲃⲟⲗ ϩⲛ̅ ⲛⲉⲧⲧⲱⲟⲩⲛ ⲉϩⲣⲁⲓ ⲉϫⲱⲓ.</td>
      <td><span style="color:#b00e23">(1)</span> Deliver me from mine enemies,
      O God; and ransom me from those that rise up against me.</td>
      <td><span style="color:#b00e23">(1)</span> Ἐξελοῦ µε ἐκ τῶν ἐχθρῶν µου, ὁ
      θεός, καὶ ἐκ τῶν ἐπανιστανοµένων ἐπ’ ἐµὲ λύτρωσαί µε·</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(2)</span> ⲙⲁⲧⲟⲩϫⲟⲓ ⲉ̀ⲃⲟⲗ ϧⲉⲛ ⲛⲏ ⲉⲧⲉⲣϩⲱⲃ ⲉ̀ϯⲁⲛⲟⲙⲓⲁ: ⲟⲩⲟϩ
      ⲛⲁϩⲙⲉⲧ ⲉ̀ⲃⲟⲗ ϧⲉⲛ ϩⲁⲛⲣⲱⲙⲓ ⲛ̀ⲥⲛⲟϥ.</td>
      <td><span style="color:#b00e23">(ⲃ︦)</span> ⲛⲁϩⲙⲉⲧ ⲉⲛⲉⲧⲣϩⲱⲃ ⲉⲧⲁⲛⲟⲙⲓⲁ.
      ⲛⲧⲟⲩϫⲟⲓ ⲉⲃⲟⲗ ϩⲓⲧⲛ̅ ⲛⲓⲣⲱⲙⲉ ⲛ̅ⲥⲛⲟϥ.</td>
      <td><span style="color:#b00e23">(2)</span> Deliver me from the workers of
      iniquity, and save me from bloody men.</td>
      <td><span style="color:#b00e23">(2)</span> ῥῦσαί µε ἐκ τῶν ἐργαζοµένων
      τὴν ἀνοµίαν καὶ ἐξ ἀνδρῶν αἱµάτων σῶσόν µε.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(3)</span> ϫⲉ ϩⲏⲡⲡⲉ ⲁⲩϫⲱⲣϫ ⲉ̀ⲧⲁⲯⲩⲭⲏ: ⲟⲩⲟϩ ⲁⲩⲟⲩⲁϩⲟⲩ ⲉ̀ϫⲱⲓ
      ⲛ̀ϫⲉ ϩⲁⲛⲟⲩⲟⲛ ⲉⲩⲁⲙⲁϩⲓ. <span style="color:#05537d">(4)</span> ⲟⲩⲇⲉ
      ⲧⲁⲁⲛⲟⲙⲓⲁ ⲁⲛ ⲧⲉ ⲟⲩⲇⲉ ⲡⲁⲛⲟⲃⲓ ⲁⲛ ⲡⲉ ⲡϭ̅ⲥ̅:</td>
      <td><span style="color:#b00e23">(ⲅ︦)</span> ϫⲉ ⲉⲓⲥ ϩⲏⲏⲧⲉ ⲁⲩϭⲱⲣϭ̅ ⲉⲧⲁⲯⲩⲭⲏ.
      ⲁⲩⲉⲓ ⲉϩⲣⲁⲓ ⲉϫⲱⲓ ⲉⲩⲧⲁϫⲣⲏⲩ. ⲡϫⲟⲉⲓⲥ ⲛ̅ⲧⲁⲁⲛⲟⲙⲓⲁ ⲁⲛ ⲧⲉ ⲙ̅ⲡⲁⲛⲟⲃⲉ ⲁⲛ ⲡⲉ</td>
      <td><span style="color:#b00e23">(3)</span> For, behold, they have hunted
      after my soul; violent men have set upon me: neither is it my iniquity,
      nor my sin, O Lord.</td>
      <td><span style="color:#b00e23">(3)</span> ὅτι ἰδοὺ ἐθήρευσαν τὴν ψυχήν
      µου, ἐπέθεντο ἐπ’ ἐµὲ κραταιοί. οὔτε ἡ ἀνοµία µου οὔτε ἡ ἁµαρτία µου,
      κύριε·</td>
    </tr>

    <tr>
      <td><span style="color:#b00e23">(ⲇ̅)</span> ⲁⲓϭⲟϫⲓ ⲭⲱⲣⲓⲥ ⲁⲛⲟⲙⲓⲁ ⲟⲩⲟϩ
      ⲁⲓⲥⲱⲟⲩⲧⲉⲛ. <span style="color:#05537d">(5)</span> ⲧⲱⲛⲕ ⲉ̀ⲃⲟⲗ ⲉ̀ϩⲣⲁⲓ ⲟⲩⲟϩ
      ⲁⲛⲁⲩ:</td>
      <td><span style="color:#b00e23">(ⲇ︦)</span> ⲁⲓⲡⲱⲧ ⲁϫⲛ̅ ⲁⲛⲟⲙⲓⲁ ⲁⲩⲱ
      ⲁⲓⲥⲟⲟⲩⲧⲛ̅. ⲧⲱⲟⲩⲛ ⲛⲅ̅ⲧⲱⲙⲛ̅ⲧ ⲉⲣⲟⲓ ⲛⲅ̅ⲛⲁⲩ.</td>
      <td><span style="color:#b00e23">(4)</span> Without iniquity I ran and
      directed my course aright: awake to help me, and behold.</td>
      <td><span style="color:#b00e23">(4)</span> ἄνευ ἀνοµίας ἔδραµον καὶ
      κατεύθυναν· ἐξεγέρθητι εἰς συνάντησίν µου καὶ ἰδέ.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲛ̀ⲑⲟⲕ ⲡϭ̅ⲥ̅ ⲫϯ ⲛ̀ⲧⲉ
      ⲛⲓϫⲟⲙ: ⲫϯ ⲙ̀ⲡⲓⲥ̅ⲗ̅: ⲙⲁϩⲑⲏⲕ ⲉϫⲉⲙⲡϣⲓⲛⲓ ⲛ̀ⲛⲓⲉⲑⲛⲟⲥ ⲧⲏⲣⲟⲩ: ⲛ̀ⲛⲉⲕϣⲉⲛϩⲏⲧ ϧⲁ ⲟⲩⲟⲛ
      ⲛⲓⲃⲉⲛ ⲉⲧⲉⲣϩⲱⲃ ⲉ̀ϯⲁⲛⲟⲙⲓⲁ:</td>
      <td><span style="color:#b00e23">(ⲉ︦)</span> ⲛ̅ⲧⲟⲕ ⲡϫⲟⲉⲓⲥ ⲡⲛⲟⲩⲧⲉ ⲛ̅ⲛ̅ϭⲟⲙ
      ⲡⲛⲟⲩⲧⲉ ⲙ̅ⲡⲓⲏ̅ⲗ̅. ϯϩⲧⲏⲕ ⲉϭⲙ̅ⲡϣⲓⲛⲉ ⲛ̅ⲛ̅ϩⲉⲑⲛⲟⲥ ⲧⲏⲣⲟⲩ. ⲙ̅ⲡⲣ̅ϣⲛ̅ϩⲧⲏⲕ ⲉϫⲛ̅ ⲟⲩⲟⲛ
      ⲛⲓⲙ ⲉⲧⲣ̅ϩⲱⲃ ⲉⲧⲁⲛⲟⲙⲓⲁ. ⲇⲓⲁⲯⲁⲗⲙⲁ</td>
      <td><span style="color:#b00e23">(5)</span> And thou, Lord God of hosts,
      the God of Israel, draw nigh to visit all the heathen; pity not any that
      work iniquity. Pause.</td>
      <td><span style="color:#b00e23">(5)</span> καὶ σύ, κύριε ὁ θεὸς τῶν
      δυνάµεων ὁ θεὸς Ισραηλ, πρόσχες τοῦ ἐπισκέψασθαι πάντα τὰ ἔθνη, µὴ
      οἰκτιρήσῃς πάντας τοὺς ἐργαζοµένους τὴν ἀνοµίαν. διάψαλµα.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(5)</span> ⲉⲩⲉ̀ⲕⲟⲧⲟⲩ ⲉ̀ⲣⲟⲩϩⲓ ⲟⲩⲟϩ ⲉⲩⲉ̀ϩⲕⲟ ⲙ̀ⲫⲣⲏϯ ⲛⲛⲓⲟⲩϩⲱⲣ
      ⲟⲩⲟϩ ⲉⲩⲉ̀ⲕⲱϯ ⲉ̀ϯⲡⲟⲗⲓⲥ.</td>
      <td><span style="color:#b00e23">(ⲋ︦)</span> ⲥⲉⲛⲁⲕⲟⲧⲟⲩ ⲉⲣⲟⲩϩⲉ ⲛ̅ⲥⲉϩⲕⲟ ⲛ̅ⲑⲉ
      ⲛ̅ⲛⲉⲩϩⲟⲟⲣ ⲛ̅ⲥⲉⲕⲱⲧⲉ ⲉⲧⲡⲟⲗⲓⲥ.</td>
      <td><span style="color:#b00e23">(6)</span> They shall return at evening,
      and hunger like a dog, and go round about the city.</td>
      <td><span style="color:#b00e23">(6)</span> ἐπιστρέψουσιν εἰς ἑσπέραν καὶ
      λιµώξουσιν ὡς κύων καὶ κυκλώσουσιν πόλιν.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(6)</span> ϩⲏⲡⲡⲉ ⲉⲩⲉ̀ⲉⲣⲟⲩⲱ ϧⲉⲛ ⲣⲱⲟⲩ ⲟⲩⲟϩ ⲟⲩⲥⲏϥⲓ ϧⲉⲛ
      ⲛⲟⲩⲥⲫⲟⲧⲟⲩ</td>
      <td><span style="color:#b00e23">(ⲍ︦)</span> ⲉⲓⲥ ϩⲏⲏⲧⲉ ⲛ̅ⲧⲟⲟⲩ ⲥⲉⲛⲁϣⲁϫⲉ ϩⲛ̅
      ⲧⲉⲩⲧⲁⲡⲣⲟ. ⲉⲣⲉ ⲟⲩⲥⲏϥⲉ ϩⲓ ⲛⲉⲩⲥⲡⲟⲧⲟⲩ</td>
      <td><span style="color:#b00e23">(7)</span> Behold, they shall utter a
      voice with their mouth, and a sword is in their lips; for who, say they,
      has heard?</td>
      <td><span style="color:#b00e23">(7)</span> ἰδοὺ ἀποφθέγξονται ἐν τῷ
      στόµατι αὐτῶν, καὶ ῥοµφαία ἐν τοῖς χείλεσιν αὐτῶν·</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(6)</span> ϫⲉ ⲛⲓⲙ ⲡⲉⲧⲁϥⲥⲱⲧⲉⲙ. <span style=
      "color:#05537d">(7)</span> ⲟⲩⲟϩ ⲛ̀ⲑⲟⲕ ⲡϭ̅ⲥ̅ ⲉⲕⲉ̀ⲥⲱⲃⲓ ⲙ̀ⲙⲱⲟⲩ: ⲟⲩⲟϩ
      ⲉⲕⲉ̀ϣⲱϣϥ ⲛ̀ⲛⲓⲉⲑⲛⲟⲥ ⲧⲏⲣⲟⲩ:</td>
      <td><span style="color:#b00e23">(ⲏ︦)</span> ϫⲉ ⲛⲓⲙ ⲡⲉⲛⲧⲁϥⲥⲱⲧⲙ ⲛ̅ⲧⲟⲕ
      ⲡϫⲟⲉⲓⲥ ⲡⲉⲧⲛⲁⲥⲱⲃⲉ ⲛ̅ⲥⲱⲟⲩ. ⲕⲛⲁⲥⲱϣϥ̅ ⲛ̅ϩⲉⲑⲛⲟⲥ ⲛⲓⲙ.</td>
      <td><span style="color:#b00e23">(8)</span> But thou, Lord, wilt laugh
      them to scorn; thou wilt utterly set at nought all the heathen.</td>
      <td>ὅτι τίς ἤκουσεν; <span style="color:#b00e23">(8)</span> καὶ σύ,
      κύριε, ἐκγελάσῃ αὐτούς, ἐξουδενώσεις πάντα τὰ ἔθνη.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(7)</span> ⲡⲁⲁⲙⲁϩⲓ ϯⲛⲁⲁⲣⲉϩ ⲉ̀ⲣⲟϥ ϩⲁⲣⲟⲕ. (8) ϫⲉ ⲫϯ ⲛ̀ⲑⲟⲕ
      ⲡⲉ ⲡⲁⲣⲉϥϣⲟⲡⲧ ⲉ̀ⲣⲟⲕ:</td>
      <td><span style="color:#b00e23">(ⲑ︦)</span> ⲉⲓⲛⲁϩⲁⲣⲉϩ ⲉⲡⲁⲧⲁϫⲣⲟ ϩⲁⲧⲏⲕ ϫⲉ
      ⲛ̅ⲧⲕ̅ ⲡⲁⲛⲟⲩⲧⲉ ⲡⲁⲣⲉϥϣⲟⲡⲧ̅ ⲉⲣⲟⲕ.</td>
      <td><span style="color:#b00e23">(9)</span> will keep my strength, looking
      to thee; for thou, O God, art my helper.</td>
      <td><span style="color:#b00e23">(9)</span> τὸ κράτος µου, πρὸς σὲ φυλάξω,
      ὅτι ὁ θεὸς ἀντιλήµπτωρ µου εἶ.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(8)</span> ⲡⲁⲛⲟⲩϯ ⲡⲉϥⲛⲁⲓ ⲛⲁⲉⲣϣⲟⲣⲡ ⲛ̀ⲧⲁϩⲟⲓ. <span style=
      "color:#05537d">(9)</span> ⲫϯ ⲉϥⲉ̀ⲧⲁⲙⲟⲓ ϧⲉⲛ ⲛⲁϫⲁϫⲓ:</td>
      <td><span style="color:#b00e23">(ⲓ︦)</span> ⲡⲁⲛⲟⲩⲧⲉ ⲡⲉϥⲛⲁ ⲛⲁⲣ̅ϣⲟⲣⲡ ⲉⲣⲟⲓ.
      ⲡⲛⲟⲩⲧⲉ ⲛⲁⲧⲣⲁⲙⲉϩⲉⲓⲁⲧ ⲛ̅ⲛⲁϫⲓϫⲉⲉⲩ.</td>
      <td><span style="color:#b00e23">(10)</span> As for my God, his mercy
      shall go before me: my God will shew me vengeance on mine enemies.</td>
      <td><span style="color:#b00e23">(10)</span> ὁ θεός µου, τὸ ἔλεος αὐτοῦ
      προφθάσει µε· ὁ θεὸς δείξει µοι ἐν τοῖς ἐχθροῖς µου.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(9)</span> ⲙ̀ⲡⲉⲣϧⲟⲑⲃⲟⲩ ⲙⲏⲡⲟⲧⲉ ⲛ̀ⲧⲟⲩⲉⲣⲡⲱⲃϣ ⲙ̀ⲡⲉⲕⲛⲟⲙⲟⲥ.
      <span style="color:#05537d">(10)</span> ϫⲟⲣⲟⲩ ⲉ̀ⲃⲟⲗ ϧⲉⲛ ⲧⲉⲕϫⲟⲙ ⲟⲩⲟϩ
      ⲁⲛⲓⲧⲟⲩ ⲉ̀ⲡⲉⲥⲏⲧ: ⲡⲁⲛⲁϣϯ ⲡϭ̅ⲥ̅:</td>
      <td><span style="color:#b00e23">(ⲓ︦ⲁ︦)</span> ⲙ̅ⲡⲣ̅ⲙⲟⲟⲩⲧⲟⲩ ⲙⲏⲡⲟⲧⲉ
      ⲛ̅ⲥⲉⲣⲡⲱⲃϣ̅ ⲙ̅ⲡⲉⲕⲣⲁⲛ. ϫⲟⲟⲣⲟⲩ ⲉⲃⲟⲗ ϩⲛ̅ ⲧⲉⲕϭⲟⲙ. ⲛⲅ̅ⲛ̅ⲧⲟⲩ ⲉⲡⲉⲥⲏⲧ ⲡϫⲟⲉⲓⲥ
      ⲧⲁⲛⲁϣⲧⲉ.</td>
      <td><span style="color:#b00e23">(11)</span> Slay them not, lest they
      forget thy law; scatter them by thy power; and bring them down, O Lord,
      my defender.</td>
      <td><span style="color:#b00e23">(11)</span> µὴ ἀποκτείνῃς αὐτούς, µήποτε
      ἐπιλάθωνται τοῦ λαοῦ µου· διασκόρπισον αὐτοὺς ἐν τῇ δυνάµει σου καὶ
      κατάγαγε αὐτούς, ὁ ὑπερασπιστής µου κύριε.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(10)</span> ⲉⲑⲃⲉ ⲫⲛⲟⲃⲓ ⲛ̀ⲧⲉ ⲣⲱⲟⲩ ⲛⲉⲙ ⲡⲥⲁϫⲓ ⲛ̀ⲧⲉ ⲛⲟⲩⲥⲫⲟⲧⲟⲩ
      ⲙⲁⲣⲟⲩⲧⲁϩⲱⲟⲩ ϧⲉⲛ ⲧⲟⲩⲙⲉⲧϭⲁⲥⲓϩⲏⲧ: ⲟⲩⲟϩ ⲉ̀ⲃⲟⲗ ϧⲉⲛ ⲟⲩⲥⲁϩⲟⲩⲓ ⲛⲉⲙ ⲟⲩⲙⲉⲑⲛⲟⲩϫ
      ⲉⲩⲉ̀ⲥⲁϫⲓ ⲛ̀ϩⲁⲛϫⲱⲕ ⲉ̀ⲃⲟⲗ. <span style="color:#05537d">(11)</span> ϧⲉⲛ
      ⲟⲩϫⲱⲛⲧ ⲛ̀ⲧⲉ ⲟⲩϫⲱⲕ ⲉ̀ⲃⲟⲗ ⲛ̀ⲛⲟⲩϣⲱⲡⲓ:</td>
      <td><span style="color:#b00e23">(ⲓ︦ⲃ︦)</span> ⲡⲛⲟⲃⲉ ⲛ̅ⲧⲉⲩⲧⲁⲡⲣⲟ ⲡϣⲁϫⲉ
      ⲛ̅ⲛⲉⲩⲥⲡⲟⲧⲟⲩ ⲙⲁⲣⲟⲩϭⲟⲡⲟⲩ ϩⲛ̅ ⲧⲉⲩⲙⲛⲧϫⲁⲥⲓ ϩⲏⲧ. ⲥⲉⲛⲁϫⲟ ⲛ̅ⲧⲉⲩϩⲁⲏ ⲉⲃⲟⲗ ϩⲙ̅
      ⲡⲉⲩⲥⲁϩⲟⲩ ⲙⲛ̅ ⲡⲉⲩϫⲓϭⲟⲗ ⲙⲛ̅ ⲧⲟⲣⲅⲏ ⲛ̅ⲑⲁⲏ ⲛ̅ⲥⲉⲧⲙ̅ϣⲱⲡⲉ</td>
      <td><span style="color:#b00e23">(12)</span> For the sin of their mouth,
      and the word of their lips, let them be even taken in their pride.
      <span style="color:#b00e23">(13)</span> And for their cursing and
      falsehood shall utter destruction be denounced: they shall fall by the
      wrath of utter destruction, and shall not be;</td>
      <td><span style="color:#b00e23">(12)</span> ἁµαρτίαν στόµατος αὐτῶν,
      λόγον χειλέων αὐτῶν, καὶ συλληµφθήτωσαν ἐν τῇ ὑπερηφανίᾳ αὐτῶν· καὶ ἐξ
      ἀρᾶς καὶ ψεύδους διαγγελήσονται συντέλειαι <span style=
      "color:#b00e23">(13)</span> ἐν ὀργῇ συντελείας, καὶ οὐ µὴ ὑπάρξωσιν·</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(11)</span> ⲟⲩⲟϩ ⲉⲩⲉ̀ⲉⲙⲓ ϫⲉ ⲫϯ ⲛ̀ⲓⲁⲕⲱⲃ ⲉⲧⲟⲓ ⲛ̀ⲛⲏⲃ ⲉ̀ⲛⲉⲁⲧ
      ⲙ̀ⲡⲕⲁϩⲓ ⲧⲏⲣϥ.</td>
      <td><span style="color:#b00e23">(ⲓ︦ⲅ︦)</span> ⲁⲩⲱ ⲥⲉⲛⲁⲉⲓⲙⲉ ϫⲉ ⲡⲛⲟⲩⲧⲉ
      ⲛ̅ⲓⲁⲕⲱⲃ ⲡⲉⲧⲟ ⲛ̅ϫⲟⲉⲓⲥ ⲉϫⲛ̅ ⲛⲉⲕⲣⲱⲟⲩ ⲙ̅ⲡⲕⲁϩ. ⲇⲓⲁⲯⲁⲗⲙⲁ.</td>
      <td>so shall they know that the God of Jacob is Lord of the ends of the
      earth. Pause.</td>
      <td>καὶ γνώσονται ὅτι ὁ θεὸς δεσπόζει τοῦ Ιακωβ, τῶν περάτων τῆς γῆς.
      διάψαλµα.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(12)</span> ⲉⲩⲉ̀ⲕⲟⲧⲟⲩ ⲉ̀ⲣⲟⲩϩⲓ ⲟⲩⲟϩ ⲉⲩⲉ̀ϩⲕⲟ ⲙ̀ⲫⲣⲏϯ
      ⲛ̀ⲛⲓⲟⲩϩⲱⲣ ⲟⲩⲟϩ ⲉⲩⲉ̀ⲕⲱϯ ⲉ̀ϯⲡⲟⲗⲓⲥ:</td>
      <td><span style="color:#b00e23">(ⲓ︦ⲇ︦)</span> ⲥⲉⲛⲁⲕⲧⲟⲟⲩ ⲉⲣⲟⲩϩⲉ ⲛ̅ⲥⲉϩⲕⲟ
      ⲛ̅ⲑⲉ ⲛ̅ⲛⲉⲩϩⲟⲟⲣ ⲛ̅ⲥⲉⲕⲱⲧⲉ ⲉⲧⲡⲟⲗⲓⲥ.</td>
      <td><span style="color:#b00e23">(14)</span> They shall return at evening,
      and be hungry as a dog, and go round about the city.</td>
      <td><span style="color:#b00e23">(14)</span> ἐπιστρέψουσιν εἰς ἑσπέραν καὶ
      λιµώξουσιν ὡς κύων καὶ κυκλώσουσιν πόλιν.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(12)</span> ⲛ̀ⲑⲱⲟⲩ ⲇⲉ ⲉⲩⲉ̀ϫⲱⲣ ⲉ̀ⲃⲟⲗ ⲉ̀ⲑⲣⲟⲩⲟⲩⲱⲙ: ⲉ̀ϣⲱⲡ ⲇⲉ
      ⲁⲩϣⲁⲛⲥⲓ ⲉⲩⲉ̀ⲭⲣⲉⲙⲣⲉⲙ.</td>
      <td><span style="color:#b00e23">(ⲓ︦ⲉ︦)</span> ⲛ̅ⲧⲟⲟⲩ ⲇⲉ ⲥⲉⲛⲁϫⲱⲱⲣⲉ ⲉⲃⲟⲗ
      ⲉⲟⲩⲱⲙ. ⲉϣⲱⲡⲉ ⲇⲉ ⲉⲩⲧⲙ̅ⲥⲉⲓ ⲥⲉⲛⲁⲕⲣⲙ̅</td>
      <td><span style="color:#b00e23">(15)</span> They shall be scattered
      hither and thither for meat; and if they be not satisfied, they shall
      even murmur.</td>
      <td><span style="color:#b00e23">(15)</span> αὐτοὶ διασκορπισθήσονται τοῦ
      φαγεῖν· ἐὰν δὲ µὴ χορτασθῶσιν, καὶ γογγύσουσιν.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(13)</span> ⲁ̀ⲛⲟⲕ ⲇⲉ ϯⲛⲁϩⲱⲥ ⲉ̀ⲧⲉⲕϫⲟⲙ ⲟⲩⲟϩ ⲉⲓⲉ̀ⲑⲉⲗⲏⲗ
      ⲛ̀ⲧⲟⲟⲩⲓ ⲙ̀ⲡⲉⲕⲛⲁⲓ: ϫⲉ ⲁⲕϣⲱⲡⲓ ⲛⲏⲓ ⲛ̀ⲟⲩⲣⲉϥϣⲟⲡⲧ ⲉ̀ⲣⲟϥ ⲛⲉⲙ ⲟⲩⲙⲁⲙ̀ⲫⲱⲧ ϧⲉⲛ
      ⲡⲉϩⲟⲟⲩ ⲙ̀ⲡⲁϩⲟϫϩⲉϫ.</td>
      <td><span style="color:#b00e23">(ⲓ︦ⲋ︦)</span> ⲁⲛⲟⲕ ⲇⲉ ϯⲛⲁϫⲱ ⲛ̅ⲧⲉⲕϭⲟⲙ. ⲁⲩⲱ
      ϯⲛⲁⲧⲉⲗⲏⲗ ϩⲙ̅ ⲡⲉⲕⲛⲁ ⲙ̅ⲡⲛⲁⲩ ⲛ̅ϩⲧⲟⲟⲩⲉ ϫⲉ ⲁⲕϣⲱⲡⲉ ⲛⲁⲓ ⲛ̅ⲣⲉϥϣⲟⲡⲧ ⲉⲣⲟⲕ. ⲁⲩⲱ
      ⲙ̅ⲙⲁⲙ̅ⲡⲱⲧ ⲙ̅ⲡⲉϩⲟⲟⲩ ⲛ̅ⲧⲁⲑⲗⲓⲯⲓⲥ.</td>
      <td><span style="color:#b00e23">(16)</span> But I will sing to thy
      strength, and in the morning will I exult in thy mercy; for thou hast
      been my supporter, and my refuge in the day of mine affliction.</td>
      <td><span style="color:#b00e23">(16)</span> ἐγὼ δὲ ᾄσοµαι τῇ δυνάµει σου
      καὶ ἀγαλλιάσοµαι τὸ πρωὶ τὸ ἔλεός σου, ὅτι ἐγενήθης ἀντιλήµπτωρ µου καὶ
      καταφυγὴ ἐν ἡµέρᾳ θλίψεώς µου.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(14)</span> ⲛ̀ⲑⲟⲕ ⲡⲉ ⲡⲁⲃⲟⲏⲑⲟⲥ ⲁⲓⲛⲁⲉⲣⲯⲁⲗⲓⲛ ⲉ̀ⲣⲟⲕ ⲡⲁⲛⲟⲩϯ:
      ϫⲉ ⲛ̀ⲑⲟⲕ ⲡⲉ ⲡⲁⲣⲉϥϣⲟⲡⲧ ⲉ̀ⲣⲟϥ ⲡⲁⲛⲟⲩϯ ⲡⲁⲛⲁⲓ.</td>
      <td><span style="color:#b00e23">(ⲓ︦ⲍ︦)</span> ⲛ̅ⲧⲕ̅ ⲡⲁⲃⲟⲏⲑⲟⲥ ⲉⲓⲛⲁⲯⲁⲗⲗⲉⲓ
      ⲉⲣⲟⲕ. ϫⲉ ⲛ̅ⲧⲟⲕ ⲡⲉ ⲡⲛⲟⲩⲧⲉ ⲡⲁⲣⲉϥϣⲟⲡⲧ̅ ⲉⲣⲟⲕ ⲡⲁⲛⲟⲩⲧⲉ ⲡⲁⲛⲁ:</td>
      <td><span style="color:#b00e23">(17)</span> Thou art my helper; to thee,
      my God, will I sing; thou art my supporter, O my God, and my mercy.</td>
      <td><span style="color:#b00e23">(17)</span> βοηθός µου, σοὶ ψαλῶ, ὅτι, ὁ
      θεός, ἀντιλήµπτωρ µου εἶ, ὁ θεός µου, τὸ ἔλεός µου.</td>
    </tr>
  </table>
</body>
</html>
