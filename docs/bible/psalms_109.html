<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_110.html" rel="next">
  <link href="psalms_108.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="psalms109">Psalms 109</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅ⲑ̅. ⲛ̀ⲧⲉ ⲇⲁⲩⲓⲇ.</span>
      </td>
      <td>ⲣ̅ⲑ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</td>
      <td>A Psalm of David.</td>
      <td>Τῷ Δαυιδ ψαλµός.</td>
    </tr>

    <tr>
      <td><span style="color:#b00e23">(ⲁ̅)</span> ⲡⲉϫⲉ ⲡϭ̅ⲥ̅ ⲙ̀ⲡⲁϭ̅ⲥ̅ ϫⲉ ϩⲉⲙⲥⲓ
      ⲥⲁⲧⲁⲟⲩⲓⲛⲁⲙ: ϣⲁ ϯⲭⲱ ⲛ̀ⲛⲉⲕϫⲁϫⲓ ⲥⲁⲡⲉⲥⲏⲧ ⲛ̀ⲛⲉⲕϭⲁⲗⲁⲩϫ.</td>
      <td><span style="color:#b00e23">(ⲁ︦)</span> ⲡⲉϫⲉ ⲡϫⲟⲉⲓⲥ ⲙ̅ⲡⲁϫⲟⲉⲓⲥ ϫⲉ
      ϩⲙⲟⲟⲥ ϩⲓⲟⲩⲛⲁⲙ ⲙ̅ⲙⲟⲓ ϣⲁⲛϯⲕⲱ ⲛ̅ⲛⲉⲕϫⲓϫⲉ ⲉⲩϩⲁⲡⲉⲥⲏⲧ ⲛ̅ⲛⲉⲕⲟⲩⲉⲣⲏⲧⲉ.</td>
      <td><span style="color:#b00e23">(1)</span> The Lord said to my Lord, Sit
      thou on my right hand, until I make thine enemies thy footstool.</td>
      <td><span style="color:#b00e23">(1)</span> Εἶπεν ὁ κύριος τῷ κυρίῳ µου
      Κάθου ἐκ δεξιῶν µου, ἕως ἂν θῶ τοὺς ἐχθρούς σου ὑποπόδιον τῶν ποδῶν
      σου.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩϣⲃⲱⲧ ⲛ̀ϫⲟⲙ ⲛ̀ⲧⲁⲕ ⲉϥⲉ̀ⲟⲩⲟⲣⲡϥ
      ⲛ̀ϫⲉ ⲡϭ̅ⲥ̅ ⲉ̀ⲃⲟⲗ ϧⲉⲛ ⲥⲓⲱⲛ: ⲟⲩⲟϩ ⲉⲕⲉ̀ⲉⲣϭ̅ⲥ̅ ϧⲉⲛ ⲑⲙⲏϯ ⲛ̀ⲛⲉⲕϫⲁϫⲓ.</td>
      <td><span style="color:#b00e23">(ⲃ︦)</span> ⲛ̅ⲧⲁ ⲡϫⲟⲉⲓⲥ ⲧⲛ̅ⲛⲟⲟⲩⲕ ⲛ̅ϭⲉⲣⲱⲃ
      ⲛ̅ϭⲟⲙ ϩⲛ̅ ⲥⲓⲱⲛ. ⲁⲩⲱ ⲕⲛⲁⲣ̅ϫⲟⲉⲓⲥ ⲛ̅ⲧⲙⲏⲧⲉ ⲛ̅ⲛⲉⲕϫⲁϫⲉ.</td>
      <td><span style="color:#b00e23">(2)</span> The Lord shall send out a rod
      of power for thee out of Sion: rule thou in the midst of thine
      enemies.</td>
      <td><span style="color:#b00e23">(2)</span> ῥάβδον δυνάµεώς σου
      ἐξαποστελεῖ κύριος ἐκ Σιων, καὶ κατακυρίευε ἐν µέσῳ τῶν ἐχθρῶν σου.</td>
    </tr>

    <tr>
      <td><span style="color:#b00e23">(ⲅ̅)</span> ⲥϣⲟⲡ ⲛⲉⲙⲁⲕ ⲛ̀ϫⲉ ϯⲁⲣⲭⲏ ϧⲉⲛ
      ⲡⲉϩⲟⲟⲩ ⲛ̀ⲧⲉ ⲧⲉⲕϫⲟⲙ: ϧⲉⲛ ⲫⲟⲩⲱⲓⲛⲓ ⲛ̀ⲧⲉ ⲛⲏ ⲉⲑⲟⲩⲁⲃ. <span style=
      "color:#05537d">(4)</span> ⲉ̀ⲃⲟⲗ ϧⲉⲛ ⲑⲛⲉϫⲓ ϧⲁϫⲱϥ ⲙ̀ⲡⲓⲥⲓⲟⲩ ⲛ̀ⲧⲉ ϩⲁⲛⲁⲧⲟⲟⲩⲓ
      ⲁ̀ⲛⲟⲕ ⲁⲓϫⲫⲟⲕ.</td>
      <td><span style="color:#b00e23">(ⲅ︦)</span> ⲧⲉⲕⲁⲣⲭⲏ ⲛⲙ̅ⲙⲁⲕ ⲙ̅ⲡⲉϩⲟⲩⲟ
      ⲛ̅ⲧⲉⲕϭⲟⲙ ϩⲛ̅ ⲛ̅ⲟⲩⲟⲉⲓⲛ ⲛ̅ⲛⲉⲧⲟⲩⲁⲁⲃ. ⲉⲃⲟⲗ ϩⲛ̅ ⲑⲏ ⲁⲓϫⲡⲟⲕ ϩⲁⲑⲏ ⲙ̅ⲡⲥⲟⲩ
      ⲛ̅ⲧⲟⲟⲩⲉ</td>
      <td><span style="color:#b00e23">(3)</span> With thee is dominion in the
      day of thy power, in the splendours of thy saints: I have begotten thee
      from the womb before the morning.</td>
      <td><span style="color:#b00e23">(3)</span> µετὰ σοῦ ἡ ἀρχὴ ἐν ἡµέρᾳ τῆς
      δυνάµεώς σου ἐν ταῖς λαµπρότησιν τῶν ἁγίων· ἐκ γαστρὸς πρὸ ἑωσφόρου
      ἐξεγέννησά σε.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(5)</span> ⲁϥⲱⲣⲕ ⲛ̀ϫⲉ ⲡϭ̅ⲥ̅ ⲟⲩⲟϩ ⲛ̀ⲛⲉϥⲟⲩⲱⲙ ⲛ̀ϩⲑⲏϥ: ϫⲉ
      ⲛ̀ⲑⲟⲕ ⲡⲉ ⲫⲟⲩⲏⲃ ϣⲁ ⲉⲛⲉϩ ⲕⲁⲧⲁ ⲧⲧⲁⲝⲓⲥ ⲙ̀ⲙⲉⲗⲭⲓⲥⲉⲇⲉⲕ.</td>
      <td><span style="color:#b00e23">(ⲇ︦)</span> ⲁ ⲡϫⲟⲉⲓⲥ ⲱⲣⲕ̅ ⲛϥ̅ⲛⲁⲣ̅ϩⲧⲏϥ ⲁⲛ
      ϫⲉ ⲛ̅ⲧⲟⲕ ⲡⲉ ⲡⲟⲩⲏⲏⲃ ϣⲁ ⲉⲛⲉϩ ⲕⲁⲧⲁ ⲧⲧⲁⲝⲓⲥ ⲙ̅ⲙⲉⲗⲭⲓⲥⲉⲇⲉⲕ.</td>
      <td><span style="color:#b00e23">(4)</span> The Lord sware, and will not
      repent, Thou art a priest for ever, after the order of Melchisedec.</td>
      <td><span style="color:#b00e23">(4)</span> ὤµοσεν κύριος καὶ οὐ
      µεταµεληθήσεται Σὺ εἶ ἱερεὺς εἰς τὸν αἰῶνα κατὰ τὴν τάξιν
      Μελχισεδεκ.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(6)</span> ⲡϭ̅ⲥ̅ ⲥⲁⲟⲩⲓⲛⲁⲙ ⲙ̀ⲙⲟⲕ ⲁϥϧⲟⲙϧⲉⲙ ϧⲉⲛ ⲡⲉϩⲟⲟⲩ ⲛ̀ⲧⲉ
      ⲡⲉϥϫⲱⲛⲧ ⲛ̀ϩⲁⲛⲟⲩⲣⲱⲟⲩ.</td>
      <td><span style="color:#b00e23">(ⲉ︦)</span> ⲡϫⲟⲉⲓⲥ ⲛⲁⲗⲱϫϩ̅ ⲛ̅ϩⲉⲛⲉⲣⲱⲟⲩ
      ϩⲓⲟⲩⲛⲁⲙ ⲙ̅ⲙⲟⲕ ⲙ̅ⲡⲉϩⲟⲟⲩ ⲛ̅ⲧⲉϥⲟⲣⲅⲏ.</td>
      <td><span style="color:#b00e23">(5)</span> The Lord at thy right hand has
      dashed in pieces kings in the day of his wrath.</td>
      <td><span style="color:#b00e23">(5)</span> κύριος ἐκ δεξιῶν σου
      συνέθλασεν ἐν ἡµέρᾳ ὀργῆς αὐτοῦ βασιλεῖς·</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(7)</span> ⲉϥⲉ̀ϯϩⲁⲡ ϧⲉⲛ ⲛⲓⲉⲑⲛⲟⲥ ⲉϥⲉ̀ⲙⲁϩⲟⲩ ⲛ̀ϩⲁⲛϩⲧⲟⲡ: ⲟⲩⲟϩ
      ⲉϥⲉ̀ϧⲟⲙϧⲉⲙ ⲛ̀ⲧⲁⲫⲉ ⲛ̀ⲟⲩⲙⲏϣ ϩⲓϫⲉⲛ ⲡⲕⲁϩⲓ.</td>
      <td><span style="color:#b00e23">(ⲋ︦)</span> ϥⲛⲁⲕⲣⲓⲛⲉ ⲛ̅ⲛ̅ϩⲉⲑⲛⲟⲥ ⲛϥ̅ⲙⲁϩⲟⲩ
      ⲛ̅ϩⲱⲧⲃ̅. ϥⲛⲁⲗⲱϫϩ̅ ⲛⲉⲩⲁⲡⲏⲩⲉ ϩⲓϫⲙ̅ ⲡⲕⲁϩ ⲉⲧⲟϣ.</td>
      <td><span style="color:#b00e23">(6)</span> He shall judge among the
      nations, he shall fill up the number of corpses, he shall crush the heads
      of many on the earth.</td>
      <td><span style="color:#b00e23">(6)</span> κρινεῖ ἐν τοῖς ἔθνεσιν,
      πληρώσει πτώµατα, συνθλάσει κεφαλὰς ἐπὶ γῆς πολλῶν.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(8)</span> ⲉϥⲉ̀ⲥⲉ ⲙⲱⲟⲩ ϩⲓ ⲫⲙⲱⲓⲧ ⲉ̀ⲃⲟⲗ ϧⲉⲛ ⲟⲩⲙⲟⲩⲛⲥⲱⲣⲉⲙ:
      ⲉⲑⲃⲉ ⲫⲁⲓ ⲉϥⲉ̀ϭⲓⲥⲓ ⲛ̀ⲟⲩⲁⲫⲉ.</td>
      <td><span style="color:#b00e23">(ⲍ︦)</span> ϥⲛⲁⲥⲉ ⲙⲟⲟⲩ ϩⲛ̅ ⲟⲩⲙⲟⲩⲛⲥⲱⲣⲙ̅ ϩⲓ
      ⲧⲉϩⲓⲏ. ⲉⲧⲃⲉ ⲡⲁⲓ ϥⲛⲁϫⲓⲥⲉ ⲛ̅ⲧⲁⲁⲡⲉ:</td>
      <td><span style="color:#b00e23">(7)</span> He shall drink of the brook in
      the way; therefore shall he lift up the head.</td>
      <td><span style="color:#b00e23">(7)</span> ἐκ χειµάρρου ἐν ὁδῷ πίεται·
      διὰ τοῦτο ὑψώσει κεφαλήν.</td>
    </tr>
  </table>
</body>
</html>
