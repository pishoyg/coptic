<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_14.html" rel="next">
  <link href="proverbs_12.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="proverbs13">Proverbs 13</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩϣⲏⲣⲓ ⲛ̀ⲥⲁⲃⲉ ϣⲁϥⲥⲱⲧⲉⲙ ⲛ̀ⲥⲁ
      ⲡⲉϥⲓⲱⲧ ⲟⲩϣⲏⲣⲓ ⲇⲉ ⲛ̀ⲁⲧⲥⲱⲧⲉⲙ ϣⲁϥϣⲱⲡⲓ ϧⲉⲛ ⲟⲩⲧⲁⲕⲟ</td>
      <td><span style="color:#b00e23">(ⲁ︦)</span> ϣⲁⲣⲉ ⲟⲩϣⲏⲣⲉ ⲛ̅ⲥⲁⲃⲉ ⲥⲱⲧⲙ̅ ⲛ̅ⲥⲁ
      ⲡⲉϥⲉⲓⲱⲧ ⲉⲣⲉ ⲟⲩϣⲏⲣⲉ ⲇⲉ ⲛ̅ⲁⲧⲥⲱⲧⲙ̅ ϩⲙ̅ ⲡⲧⲁⲕⲟ.</td>
      <td><span style="color:#b00e23">(1)</span> A wise son is obedient to his
      father: but a disobedient son will be destroyed.</td>
      <td><span style="color:#b00e23">(1)</span> υἱὸς πανοῦργος ὑπήκοος πατρί,
      υἱὸς δὲ ἀνήκοος ἐν ἀπωλείᾳ.</td>
      <td><span style="color:#b00e23">(ⲁ︦)</span> ⳉⲁⲣⲉ ⲟⲩϣⲏⲣⲉ ⲛ̅ⲥⲁⲃⲉ ⲥⲱⲧⲙⲉ ⲥⲉ
      ⲡϥ̅ⲉⲓⲱⲧ ⲁⲣⲉ ⲟⲩϣⲏⲣⲉ ⲇⲉ ⲛ̅ⲁⲧⲥⲱⲧⲙⲉ ⳉⲙ̅ ⲡⲧⲉⲕⲟ</td>
    </tr>

    <tr>
      <td><span style="color:#b00e23">(ⲃ̅)</span> ⲉ̀ⲃⲟⲗ ϧⲉⲛ ⲡⲟⲩⲧⲁϩ ⲛ̀ⲧⲉ ϯⲙⲉⲑⲙⲏⲓ
      ⲉϥⲉ̀ⲟⲩⲱⲙ ⲛ̀ϫⲉ ⲡⲓⲁⲅⲁⲑⲟⲥ ⲛⲓⲯⲩⲭⲏ ⲇⲉ ⲛ̀ⲧⲉ ⲛⲓⲡⲁⲣⲁⲛⲟⲙⲟⲥ ⲉⲩⲉ̀ⲧⲁⲕⲟ ⲙ̀ⲡⲁⲧⲉ ⲧϩⲟϯ
      ϣⲱⲡⲓ</td>
      <td><span style="color:#b00e23">(ⲃ︦)</span> ⲡⲉⲧⲛⲁⲛⲟⲩϥ ⲛⲁⲟⲩⲱⲙ ⲉⲃⲟⲗ ϩⲙ̅
      ⲡⲕⲁⲣⲡⲟⲥ ⲛ̅ⲧⲇⲓⲕⲁⲓⲟⲥⲩⲛⲏ ⲛⲉⲯⲩⲭⲏ ⲇⲉ ⲛ̅ⲙ̅ⲡⲁⲣⲁⲛⲟⲙⲟⲥ ⲛⲁⲙⲟⲩ ⲉⲩⲟ ⲛ̅ϣⲁⲣⲁϩⲉ.</td>
      <td><span style="color:#b00e23">(2)</span> A good man shall eat of the
      fruits of righteousness: but the lives of transgressors shall perish
      before their time.</td>
      <td><span style="color:#b00e23">(2)</span> ἀπὸ καρπῶν δικαιοσύνης φάγεται
      ἀγαθός, ψυχαὶ δὲ παρανόµων ὀλοῦνται ἄωροι.</td>
      <td><span style="color:#b00e23">(ⲃ︦)</span> ⲡⲉⲧⲛⲁⲛⲟⲩϥ ⲛⲁⲟⲩⲱⲙ ⲁⲃⲁⲗ ⳉⲛ̅
      ⲛ̅ⲕⲁⲣⲡⲟⲥ ⲛ̅ⲧⲇⲓⲕⲁⲓⲟⲥⲩⲛⲏ ⲙ̅ⲯⲩⲭⲏ ⲇⲉ ⲛ̅ⲙ̅ⲡⲁⲣⲁⲛⲟⲙⲟⲥ ⲛⲁⲙⲟⲩ ⲉⲩⲉ ⲛ̅ϣⲁⲣⲁϩⲉ</td>
    </tr>

    <tr>
      <td><span style="color:#b00e23">(ⲅ̅)</span> ⲫⲏ ⲉⲧⲁⲣⲉϩ ⲉ̀ⲣⲱϥ ⲁϥⲁⲣⲉϩ
      ⲉ̀ⲧⲉϥⲯⲩⲭⲏ ⲫⲏ ⲉⲧⲁⲥⲓⲱⲟⲩ ϧⲉⲛ ⲛⲉϥⲥⲫⲟⲧⲟⲩ ⲁϥⲉ̀ϯϩⲉⲗⲓ ⲛⲁϥ ⲙ̀ⲙⲁⲩⲁⲧϥ</td>
      <td><span style="color:#b00e23">(ⲅ︦)</span> ⲡⲉⲧϩⲁⲣⲉϩ ⲉⲣⲱϥ ⲉϥϩⲁⲣⲉϩ
      ⲉⲧⲉϥⲯⲩⲭⲏ ⲡⲉⲧϣⲧⲣ̅ⲧⲱⲣ ⲇⲉ ϩⲛ̅ ⲛⲉϥⲥⲡⲟⲧⲟⲩ ⲛⲁϣⲧⲣ̅ⲧⲱⲣϥ̅ ⲟⲩⲁⲁϥ.</td>
      <td><span style="color:#b00e23">(3)</span> He that keeps his own mouth
      keeps his own life: but he that is hasty with his lips shall bring terror
      upon himself.</td>
      <td><span style="color:#b00e23">(3)</span> ὃς φυλάσσει τὸ ἑαυτοῦ στόµα,
      τηρεῖ τὴν ἑαυτοῦ ψυχήν· ὁ δὲ προπετὴς χείλεσιν πτοήσει ἑαυτόν.</td>
      <td><span style="color:#b00e23">(ⲅ︦)</span> ⲡⲉⲧⲉⲣⲏϩ ⲁⲣⲱϥ ⲁϥⲉⲣⲏϩ ⲁⲧϥ̅ⲯⲩⲭⲏ
      ⲡⲉⲧⳉⲧⲣ̅ⲧⲁⲣⲧ ⲇⲉ ϩⲓ ⲛⲉϥⲥⲡⲁⲧⲟⲩ ⲛⲁⳉⲧⲣ̅ⲧⲱⲣϥ ⲟⲩⲁⲉⲉⲧϥ̅</td>
    </tr>

    <tr>
      <td><span style="color:#b00e23">(ⲇ̅)</span> ϥϣⲟⲡ ϧⲉⲛ ϩⲁⲛⲉⲡⲓⲑⲩⲙⲓⲁ ⲛ̀ϫⲉ
      ⲁⲧⲉⲣϩⲱⲃ ⲛⲓⲃⲉⲛ ⲛⲉⲛϫⲓϫ ⲇⲉ ⲛ̀ⲛⲓⲁϣⲓⲣⲓ ⲥⲉϧⲉⲛ ⲟⲩϫⲱϥ ⲛ̀ϩⲏⲧ</td>
      <td><span style="color:#b00e23">(ⲇ︦)</span> ⲁⲣⲅⲟⲥ ⲛⲓⲙ ϩⲛ̅ ϩⲉⲛⲉⲡⲓⲑⲩⲙⲓⲁ
      ⲛ̅ϭⲓϫ ⲇⲉ ⲛ̅ⲛ̅ϫⲱⲱⲣⲉ ϩⲛ̅ ⲟⲩⲱⲣϫ̅.</td>
      <td><span style="color:#b00e23">(4)</span> Every slothful man desires,
      but the hands of the active are diligent.</td>
      <td><span style="color:#b00e23">(4)</span> ἐν ἐπιθυµίαις ἐστὶν πᾶς
      ἀεργός, χεῖρες δὲ ἀνδρείων ἐν ἐπιµελείᾳ.</td>
      <td><span style="color:#b00e23">(ⲇ︦)</span> ⲁⲣⲅⲟⲥ ⲛⲓⲙ ⳉⲛ̅ ϩⲉⲛⲉⲡⲓⲑⲩⲙⲓⲁ
      ⲛ̅ϭⲓϫ ⲇⲉ ⲛ̅ⲛ̅ϫⲱⲣⲉ ⳉⲛ̅ ⲟⲩⲱⲣϫ</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲥⲁϫⲓ ⲛ̀ⲟϫⲓ ⲡⲓⲑⲙⲏⲓ ⲙⲟⲥϯ
      ⲙ̀ⲙⲟϥ ⲡⲓⲁⲥⲉⲃⲏⲥ ⲇⲉ ϣⲁϥϣⲓⲡⲓ ⲟⲩⲟϩ ⲙ̀ⲡⲁϥϫⲓⲙⲓ ϧⲉⲛ ⲟⲩⲡⲁⲣⲣⲏⲥⲓⲁ</td>
      <td><span style="color:#b00e23">(ⲉ︦)</span> ⲡⲇⲓⲕⲁⲓⲟⲥ ⲙⲟⲥⲧⲉ ⲛ̅ⲟⲩϣⲁϫⲉ
      ⲛ̅ϫⲓⲛ̅ϭⲟⲛⲥ̅ ⲡⲁⲥⲉⲃⲏⲥ ⲇⲉ ⲛⲁϫⲓϣⲓⲡⲉ ⲛϥ̅ⲧⲙ̅ϫⲓ ⲛ̅ⲟⲩⲡⲁⲣⲣⲏⲥⲓⲁ.</td>
      <td><span style="color:#b00e23">(5)</span> A righteous man hates an
      unjust word: but an ungodly man is ashamed, and will have no
      confidence.</td>
      <td><span style="color:#b00e23">(5)</span> λόγον ἄδικον µισεῖ δίκαιος,
      ἀσεβὴς δὲ αἰσχύνεται καὶ οὐχ ἕξει παρρησίαν.</td>
      <td><span style="color:#b00e23">(ⲉ︦)</span> ⲡⲇⲓⲕⲁⲓⲟⲥ ⲙⲁⲥⲧⲉ ⲛ̅ⲟⲩϣⲉϫⲉ
      ⲛ̅ϫⲓⲛ̅ϭⲁⲛⲥ̅ ⲡⲁⲥⲉⲃⲏⲥ ⲇⲉ ⲛⲁϫⲓϣⲓⲡⲉ ϥ̅ⲧⲙⲛ̅ϫⲓ ⲛ̅ⲟⲩⲡⲁⲣϩⲏⲥⲓⲁ</td>
    </tr>

    <tr>
      <td><span style="color:#b00e23">(ⲋ̅)</span> ϯⲙⲉⲑⲙⲏⲓ ϣⲁⲥⲁⲣⲉϩ ⲉ̀ⲛⲓⲁⲧⲡⲉⲧϩⲱⲟⲩ
      ϩⲓ ⲫⲙⲱⲓⲧ ⲛⲓⲁⲥⲉⲃⲏⲥ ⲇⲉ ϣⲁⲣⲉ ⲫⲛⲟⲃⲓ ⲑⲣⲟⲩⲧⲁⲕⲟ</td>
      <td><span style="color:#b00e23">(ⲋ︦)</span> ϣⲁⲣⲉ ⲧⲇⲓⲕⲁⲓⲟⲥⲩⲛⲏ ϩⲁⲣⲉϩ
      ⲉⲛ̅ⲃⲁⲗϩⲏⲧ ϣⲁⲣⲉ ⲡⲛⲟⲃⲉ ⲇⲉ ⲣ̅ ⲛ̅ ⲁⲥⲉⲃⲏⲥ ⲛ̅ⲕⲣⲟϥ.</td>
      <td><span style="color:#b00e23">(6)</span>
      </td>
      <td><span style="color:#b00e23">(6)</span> δικαιοσύνη φυλάσσει ἀκάκους,
      τοὺς δὲ ἀσεβεῖς φαύλους ποιεῖ ἁµαρτία.</td>
      <td><span style="color:#b00e23">(ⲋ︦)</span> ⳉⲁⲣⲉ ⲧⲇⲓⲕⲁⲓⲟⲥⲩⲛⲏ ⲉⲣⲏϩ
      ⲁⲛⲃⲁⲗϩⲏⲧ ⳉⲁⲣⲉ ⲡⲛⲁⲃⲉ ⲇⲉ ⲣ̅ ⲛ̅ⲁⲥⲉⲃⲏⲥ ⲛ̅ⲕⲣⲁϥ</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲟⲛ ⲛⲏ ⲉⲧⲓⲣⲓ ⲙ̀ⲙⲱⲟⲩ ⲛ̀ⲣⲁⲙⲁⲟ
      ⲙ̀ⲙⲟⲛⲧⲟⲩ ϩⲗⲓ ⲙ̀ⲙⲁⲩ ⲟⲩⲟϩ ⲟⲩⲟⲛ ⲛⲏ ⲉⲧⲑⲉⲃⲓⲟ ⲙ̀ⲙⲱⲟⲩ ⲉⲩϧⲉⲛ ⲟⲩⲛⲓϣϯ
      ⲙ̀ⲙⲉⲧⲣⲁⲙⲁⲟ</td>
      <td><span style="color:#b00e23">(ⲍ︦)</span> ⲟⲩⲛ̅ ⲛⲉⲧⲉⲓⲣⲉ ⲙ̅ⲙⲟⲟⲩ ⲛ̅ⲣⲙ̅ⲙⲁⲟ
      ⲉⲙⲛ̅ⲧⲟⲩ ⲗⲁⲁⲩ ⲁⲩⲱ ⲟⲩⲛ̅ ⲛⲉⲧⲑⲃ̅ⲃⲓⲟ ⲙ̅ⲙⲟⲟⲩ ⲉⲩϩⲛ̅ ⲟⲩⲛⲟϭ ⲙ̅ⲙⲛ̅ⲧⲣⲙ̅ⲙⲁⲟ.</td>
      <td><span style="color:#b00e23">(7)</span> There are some who, having
      nothing, enrich themselves: and there are some who bring themselves down
      in the midst of much wealth.</td>
      <td><span style="color:#b00e23">(7)</span> εἰσὶν οἱ πλουτίζοντες ἑαυτοὺς
      µηδὲν ἔχοντες, καὶ εἰσὶν οἱ ταπεινοῦντες ἑαυτοὺς ἐν πολλῷ πλούτῳ.</td>
      <td><span style="color:#b00e23">(ⲍ︦)</span> ⲟⲩⲛ̅ ⲛⲉⲧⲉⲓⲣⲉ ⲙ̅ⲙⲁⲩ ⲛ̅ⲣⲙ̅ⲙⲁⲟ
      ⲉⲙⲛ̅ⲧⲉⲩ ⲗⲁⲟⲩⲉ ⲁⲟⲩ ⲟⲩⲛ̅ ⲛⲉⲧⲑⲃ̅ⲃⲓⲟ ⲙ̅ⲙⲁⲩ ⲉⲩⳉⲛ̅ ⲟⲩⲛⲁϭ ⲙ̅ⲙⲛ̅ⲧⲣⲙ̅ⲙⲁⲟ</td>
    </tr>

    <tr>
      <td><span style="color:#b00e23">(ⲏ̅)</span> ⲡⲥⲱϯ ⲛ̀ⲧⲯⲩⲭⲏ ⲛ̀ⲟⲩⲣⲱⲙⲓ ⲡⲉ
      ⲧⲉϥⲙⲉⲧⲣⲁⲙⲁⲟ ⲙ̀ⲙⲓⲛ ⲙ̀ⲙⲟϥ ⲡⲓϩⲏⲕⲓ ⲇⲉ ⲙ̀ⲡⲁϥϥⲁⲓ ϧⲁ ⲟⲩⲙⲃⲟⲛ</td>
      <td><span style="color:#b00e23">(ⲏ︦)</span> ⲡⲥⲱⲧⲉ ⲛ̅ⲧⲉⲩⲯⲩⲭⲏ ⲙ̅ⲡⲣⲱⲙⲉ ⲧⲉ
      ⲧⲉϥⲙⲛ̅ⲧⲣⲙ̅ⲙⲁⲟ ⲙⲉⲣⲉ ⲡϩⲏⲕⲉ ⲇⲉ ϥⲓ ϩⲁ ⲟⲩⲁⲡⲓⲗⲏ.</td>
      <td><span style="color:#b00e23">(8)</span> A man’s own wealth is the
      ransom of his life: but the poor endures not threatening.</td>
      <td><span style="color:#b00e23">(8)</span> λύτρον ἀνδρὸς ψυχῆς ὁ ἴδιος
      πλοῦτος, πτωχὸς δὲ οὐχ ὑφίσταται ἀπειλήν.</td>
      <td><span style="color:#b00e23">(ⲏ︦)</span> ⲡⲥⲱⲧⲉ ⲛ̅ⲧⲯⲩⲭⲏ ⲙ̅ⲡⲣⲱⲙⲉ ⲧⲉ
      ​ⲧϥ̅ⲙⲛ̅ⲧⲣⲙ̅ⲙⲁⲟ ⲙⲁⲣⲉ ⲡϩⲏⲕⲉ ⲇⲉ ϥⲓ ⳉⲁ ⲟⲩⲁⲡⲉⲓⲗⲏ</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟⲩⲱⲓⲛⲓ ⲉⲧϣⲟⲡ ⲛ̀ⲛⲓⲑⲙⲏⲓ
      ⲛ̀ⲥⲏⲟⲩ ⲛⲓⲃⲉⲛ ⲫⲟⲩⲱⲓⲛⲓ ⲇⲉ ⲛ̀ⲧⲉ ⲛⲓⲁⲥⲉⲃⲏⲥ ϥⲛⲁϭⲉⲛⲟ ⲛⲓⲯⲩⲭⲏ ⲇⲉ ⲛ̀ⲭⲣⲟϥ ⲥⲉⲥⲟⲣⲉⲙ
      ϧⲉⲛ ϩⲁⲛⲛⲟⲃⲓ</td>
      <td><span style="color:#b00e23">(ⲑ︦)</span> ⲡⲟⲩⲟⲉⲓⲛ ϣⲟⲟⲡ ⲛ̅ⲛ̅ⲇⲓⲕⲁⲓⲟⲥ
      ⲛ̅ⲟⲩⲟⲉⲓϣ ⲛⲓⲙ ⲡⲟⲩⲟⲉⲓⲛ ⲇⲉ ⲛ̅ⲛ̅ⲁⲥⲉⲃⲏⲥ ⲛⲁϫⲉⲛⲁ ⲛⲉⲯⲩⲭⲏ ⲛ̅ⲕⲣⲟϥ ⲡⲗⲁⲛⲁ ϩⲛ̅ ϩⲉⲛⲛⲟⲃⲉ
      ϣⲁⲣⲉ ⲛ̅ⲇⲓⲕⲁⲓⲟⲥ ⲇⲉ ϣⲛ̅ϩⲧⲏⲩ ⲛ̅ⲥⲉⲛⲁ.</td>
      <td><span style="color:#b00e23">(9)</span> The righteous always have
      light: but the light of the ungodly is quenched. <span style=
      "color:#b00e23">(13a)</span> Crafty souls go astray in sins: but just men
      pity, and are merciful.</td>
      <td><span style="color:#b00e23">(9)</span> φῶς δικαίοις διὰ παντός, φῶς
      δὲ ἀσεβῶν σβέννυται. ψυχαὶ δόλιαι πλανῶνται ἐν ἁµαρτίαις, δίκαιοι δὲ
      οἰκτίρουσιν καὶ ἐλεῶσιν.</td>
      <td><span style="color:#b00e23">(ⲑ︦)</span> ⲡⲟⲩⲁⲉⲓⲛⲉ ⳉⲟⲟⲡ ⲛ̅ⲛ̅ⲇⲓⲕⲁⲓⲟⲥ
      ⲛ̅ⲟⲩⲁⲉⲓϣ ⲛⲓⲙ ⲡⲟⲩⲁⲓ̈ⲛⲉ ⲇⲉ ⲛ̅ⲛ̅ⲁⲥⲉⲃⲏⲥ ⲛⲁⲃⲱⲕ ⲙ̅ⲯⲩⲭⲏ ⲛ̅ⲕⲣⲁϥ ⲣ̅ⲡⲗⲁⲛⲁ ⳉⲛ̅
      ϩⲉⲛⲛⲁⲃⲉ ⳉⲁⲣⲉ ⲛ̅ⲇⲓⲕⲁⲓⲟⲥ ⲇⲉ ϣⲛ̅ϩⲧⲏⲟⲩ ⲥⲉⲛⲁⲉ</td>
    </tr>

    <tr>
      <td><span style="color:#b00e23">(ⲓ̅)</span> ⲛⲓⲑⲙⲏⲓ ⲇⲉ ϣⲁⲩϣⲉⲛϩⲏⲧ ⲟⲩⲟϩ
      ϣⲁⲩⲛⲁⲓ ⲡⲓⲥⲁⲙⲡⲉⲧϩⲱⲟⲩ ϧⲉⲛ ⲟⲩϣⲱϣ ϣⲁϥⲉⲣϩⲱⲃ ⲉ̀ϩⲁⲛⲡⲉⲧϩⲱⲟⲩ ⲛⲏ ⲇⲉ ⲉⲧⲥⲱⲟⲩⲛ ⲙ̀ⲙⲱⲟⲩ
      ⲙ̀ⲙⲁⲩⲁⲧⲟⲩ ϩⲁⲛⲥⲁⲃⲉⲩ ⲛⲉ</td>
      <td><span style="color:#b00e23">(ⲓ︦)</span> ϣⲁⲣⲉ ⲡⲡⲉⲑⲟⲟⲩ ⲣ̅ϩⲉⲛⲡⲉⲑⲟⲟⲩ
      ϩⲉⲛⲥⲟⲫⲟⲥ ⲇⲉ ⲛⲉ ⲛⲉⲧⲥⲟⲟⲩⲛ ⲛ̅ⲧⲇⲓⲕⲁⲓⲟⲥⲩⲛⲏ.</td>
      <td><span style="color:#b00e23">(10)</span> A bad man does evil with
      insolence: but they that are judges of themselves are wise.</td>
      <td><span style="color:#b00e23">(10)</span> κακὸς µεθ’ ὕβρεως πράσσει
      κακά, οἱ δὲ ἑαυτῶν ἐπιγνώµονες σοφοί.</td>
      <td><span style="color:#b00e23">(ⲓ︦)</span> ⳉⲁⲣⲉ ⲡⲉⲑⲁⲩ ⲣ̅ ⲡⲉⲑⲁⲩ ⳉⲛ̅ ⲟⲩϣⲱⲥ
      ⲛ̅ⲥⲟⲫⲟⲥ ⲇⲉ ⲛⲉⲧⲥⲁⲩⲛⲉ ⲛ̅ⲧⲇⲓⲕⲁⲓⲟⲥⲩⲛⲏ</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲙⲉⲧⲣⲁⲙⲁⲟ ⲉⲩⲓⲏⲥ ⲛ̀ⲥⲱⲥ ϧⲉⲛ
      ϩⲁⲛⲁⲛⲟⲙⲓⲁ ϣⲁⲥϭⲣⲟϩ ⲫⲏ ⲇⲉ ⲉⲧⲑⲱⲟⲩϯ ⲛⲁϥ ϧⲉⲛ ⲟⲩⲙⲉⲧⲉⲩⲥⲉⲃⲏⲥ ⲉϥⲉ̀ⲁϣⲁⲓ ⲡⲓⲑⲙⲏⲓ
      ϣⲁϥϣⲉⲛϩⲏⲧ ⲟⲩⲟϩ ϣⲁϥϯ ⲉ̀ⲡⲟⲩϣⲁⲡ</td>
      <td><span style="color:#b00e23">(ⲓ︦ⲁ︦)</span> ⲧⲙⲛ̅ⲧⲣⲙ̅ⲙⲁⲟ ⲉⲧⲟⲩϭⲉⲡⲏ ⲉϫⲡⲟⲥ
      ϩⲛ̅ ⲟⲩⲁⲛⲟⲙⲓⲁ ⲛⲁⲣ̅ϭⲣⲱϩ ⲧⲉⲧⲟⲩⲥⲱⲟⲩϩ ⲇⲉ ⲙ̅ⲙⲟⲥ ⲉϩⲟⲩⲛ ϩⲛ̅ ⲟⲩⲙⲛ̅ⲧⲙⲁⲓⲛⲟⲩⲧⲉ
      ⲛⲁⲁϣⲁⲓ.</td>
      <td><span style="color:#b00e23">(11)</span> Wealth gotten hastily with
      iniquity is diminished: but he that gathers for himself with godliness
      shall be increased. The righteous is merciful, and lends.</td>
      <td><span style="color:#b00e23">(11)</span> ὕπαρξις ἐπισπουδαζοµένη µετὰ
      ἀνοµίας ἐλάσσων γίνεται, ὁ δὲ συνάγων ἑαυτῷ µετ’ εὐσεβείας πληθυνθήσεται·
      δίκαιος οἰκτίρει καὶ κιχρᾷ.</td>
      <td><span style="color:#b00e23">(ⲓ︦ⲁ︦)</span> ⲧⲙⲛ̅ⲧⲣⲙ̅ⲙⲁⲟ ⲉⲧⲟⲩϭⲗⲁⲙ ⲁⲧⳉⲡⲁⲥ
      ⳉⲛ̅ ⲟⲩⲁⲛⲟⲙⲓⲁ ⲛⲁⲣ̅ϣⲧⲁ ⲧⲉⲧⲟⲩⲥⲱⲟⲩϩ ⲇⲉ ⲙ̅ⲙⲁⲥ ⲁⳉⲟⲩⲛ ⳉⲛ̅ ⲟⲩⲙⲛ̅ⲧⲙⲁⲉⲓ ⲛⲟⲩⲛⲧⲉ
      ⲛⲁⲁϣⲉⲓ̈</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ϥⲥⲟⲧⲡ ⲛ̀ϫⲉ ⲫⲏ ⲉⲧϯ ⲛ̀ⲧⲟⲧϥ
      ⲉ̀ⲉⲣⲃⲟⲏⲑⲓⲛ ϧⲉⲛ ⲡⲉϥϩⲏⲧ ⲉ̀ϩⲟⲧⲉ ⲫⲏ ⲉⲧⲱϣ ⲟⲩⲟϩ ϥⲑⲣⲟ ⲙ̀ⲙⲱⲟⲩ ⲉ̀ϫⲟⲩϣⲧ ϧⲁϫⲱⲟⲩ
      ⲟⲩϣⲏⲛ ⲅⲁⲣ ⲛ̀ⲧⲉ ⲡⲱⲛϧ ⲡⲉ ⲉ̀ⲟⲩⲉⲡⲓⲑⲩⲙⲓⲁ ⲉ̀ⲛⲁⲛⲉⲥ</td>
      <td><span style="color:#b00e23">(ⲓ︦ⲃ︦)</span> ϥⲥⲟⲧⲡ ⲛ̅ϭⲓ ⲡⲉⲧⲣ̅ϣⲟⲣⲡ ⲉⲃⲟⲏⲑⲓ
      ϩⲙ̅ ⲡϩⲏⲧ ⲉϩⲟⲩⲉ ⲡⲉⲧⲉⲣⲏⲧ ⲁⲩⲱ ⲉϥⲣ̅ϩⲧⲏϥ ϣⲁⲣⲉ ⲟⲩϣⲏⲛ ⲅⲁⲣ ⲛ̅ⲱⲛϩ̅ ϣⲱⲡⲉ ϩⲛ̅ ⲟⲩⲟⲩⲱϣ
      ⲉⲛⲁⲛⲟⲩϥ.</td>
      <td><span style="color:#b00e23">(12)</span> Better is he that begins to
      help heartily, than he that promises and leads another to hope: for a
      good desire is a tree of life.</td>
      <td><span style="color:#b00e23">(12)</span> κρείσσων ἐναρχόµενος βοηθῶν
      καρδίᾳ τοῦ ἐπαγγελλοµένου καὶ εἰς ἐλπίδα ἄγοντος· δένδρον γὰρ ζωῆς
      ἐπιθυµία ἀγαθή.</td>
      <td><span style="color:#b00e23">(ⲓ︦ⲃ︦)</span> ϥⲥⲁⲧⲡ̅ ⲛ̅ϭⲓ ⲡⲉⲧⲣ̅ⳉⲁⲣⲡ
      ⲁⲣ̅ⲃⲟⲏⲑⲉⲓ ⳉⲙ ⲫⲏⲧ ⲛ̅ϩⲟⲩⲟ ⲁⲡⲉⲧϣⲡⲱⲡ ⲁⲟⲩ ⲉϥⲣ̅ϩⲧⲏϥ ⳉⲁⲣⲉ ⲟⲩϣⲏⲛ ⲅⲁⲣ ⲛ̅ⲱⲛⳉ ⳉⲛ̅
      ⲟⲩⲟⲩⲱⳉⲉ ⲉⲛⲁⲛⲟⲩϥ</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲫⲏ ⲉⲧⲉⲣⲕⲁⲧⲁⲫⲣⲟⲛⲓⲛ ⲛ̀ⲟⲩϩⲱⲃ
      ⲉⲩⲉⲣⲕⲁⲧⲁⲫⲣⲟⲛⲓⲛ ⲙ̀ⲙⲟϥ ⲉ̀ⲃⲟⲗ ϩⲓⲧⲟⲧϥ ⲫⲏ ⲇⲉ ⲉⲧⲉⲣϩⲟϯ ϧⲁⲧϩⲏ ⲛ̀ⲟⲩⲉⲛⲧⲟⲗⲏ ⲫⲁⲓ
      ⲉϥⲉⲟⲩϫⲁⲓ ⲟⲩϣⲏⲣⲓ ⲛ̀ⲣⲉϥⲉⲣⲭⲣⲟϥ ⲛ̀ⲛⲉ ϩⲗⲓ ⲛ̀ⲁⲅⲁⲑⲟⲛ ϣⲱⲡⲓ ⲛⲁϥ ⲟⲩⲃⲱⲕ ⲇⲉ ⲛ̀ⲥⲁⲃⲉ
      ⲉⲣⲉ ⲛⲉϥⲡⲣⲁⲝⲓⲥ ϣⲱⲡⲓ ⲉⲩⲥⲉⲃⲧⲱⲧ ⲟⲩⲟϩ ⲉϥⲉ̀ⲥⲱⲟⲩⲧⲉⲛ ⲛ̀ϫⲉ ⲡⲉϥⲙⲱⲓⲧ</td>
      <td><span style="color:#b00e23">(ⲓ︦ⲅ︦)</span> ⲡⲉⲧⲕⲁⲧⲁⲫⲣⲟⲛⲉⲓ ⲛ̅ⲟⲩϩⲱⲃ
      ⲥⲉⲛⲁⲕⲁⲧⲁⲫⲣⲟⲛⲉⲓ ⲙ̅ⲙⲟϥ ⲡⲉⲧⲣ̅ϩⲟⲧⲉ ⲇⲉ ϩⲏⲧⲥ̅ ⲛ̅ⲧⲉⲛⲧⲟⲗⲏ ⲡⲁⲓ ⲡⲉ ⲉⲧⲟⲩⲟϫ ⲙⲛ̅ ⲗⲁⲁⲩ
      ⲛ̅ⲁⲅⲁⲑⲟⲛ ⲛⲁϣⲱⲡⲉ ⲛ̅ⲟⲩϣⲏⲣⲉ ⲛ̅ⲕⲣⲟϥ ⲟⲩⲛ̅ ϩⲉⲛϩⲃⲏⲩⲉ ⲇⲉ ⲉⲩⲥⲟⲩⲧⲱⲛ ⲛⲁϣⲱⲡⲉ
      ⲛ̅ⲟⲩϩⲙ̅ϩⲁⲗ ⲛ̅ⲥⲟⲫⲟⲥ.</td>
      <td><span style="color:#b00e23">(13)</span> He that slights a matter
      shall be slighted of it: but he that fears the commandment has health of
      soul. <span style="color:#b00e23">(13a)</span> To a crafty son there
      shall be nothing good: but a wise servant shall have prosperous doings,
      and his way shall be directed aright.</td>
      <td><span style="color:#b00e23">(13)</span> ὃς καταφρονεῖ πράγµατος,
      καταφρονηθήσεται ὑπ’ αὐτοῦ· ὁ δὲ φοβούµενος ἐντολήν, οὗτος ὑγιαίνει. υἱῷ
      δολίῳ οὐδὲν ἔσται ἀγαθόν, οἰκέτῃ δὲ σοφῷ εὔοδοι ἔσονται πράξεις, καὶ
      κατευθυνθήσεται ἡ ὁδὸς αὐτοῦ.</td>
      <td><span style="color:#b00e23">(ⲓ︦ⲅ︦)</span> ⲡⲉⲧⲣ̅ⲕⲁⲧⲁⲫⲣⲟⲛⲉⲓ ⲛ̅ⲟⲩϩⲱⲃ
      ⲥⲉⲛⲁⲕⲁⲧⲁⲫⲣⲟⲛⲉⲓ ⲙ̅ⲙⲁϥ ⲡⲉⲧⲣ̅ϩⲛⲱϩⲉ ϩⲏⲧⲥ̅ ⲛ̅ⲧⲉⲛⲧⲟⲗⲏ ⲡⲉⲓ̈ ⲡⲉⲧⲟⲩⲁϫ ⲙⲛ̅ ⲗⲁⲩⲉ
      ⲛ̅ⲁⲅⲁⲑⲟⲛ ⲛⲁⳉⲱⲡⲉ ⲛ̅ⲟⲩϣⲏⲣⲉ ⲛ̅ⲕⲣⲁϥ ⲟⲩⲛ̅ ϩⲉⲛϩⲃⲏⲟⲩⲉ ⲇⲉ ⲉⲩⲥⲟⲩⲧⲱⲛ ⲛⲁⳉⲱⲡⲉ
      ⲛ̅ⲟⲩⳉⲙ̅ⳉⲉⲗ ⲛ̅ⲥⲟⲫⲟⲥ</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲫⲛⲟⲙⲟⲥ ⲛ̀ⲧⲉ ⲟⲩⲥⲁⲃⲉ ⲟⲩⲙⲟⲩⲙⲓ
      ⲛ̀ⲧⲉ ⲡⲱⲛϧ ⲡⲉ ⲡⲓⲁⲧⲕⲁϯ ⲇⲉ ⲉϥⲉ̀ⲙⲟⲩ ϩⲓⲧⲉⲛ ⲟⲩⲫⲁϣ</td>
      <td><span style="color:#b00e23">(ⲓ︦ⲇ︦)</span> ⲟⲩⲛ̅ ⲟⲩⲡⲩⲅⲏ ⲛ̅ⲱⲛϩ̅ ϩⲛ̅
      ⲛⲉϩⲓⲟⲟⲩⲉ ⲛ̅ⲧⲥⲟⲫⲓⲁ ⲡⲁⲑⲏⲧ ⲇⲉ ⲛⲁⲙⲟⲩ ϩⲛ̅ ⲟⲩⲡⲁϣ.</td>
      <td><span style="color:#b00e23">(14)</span> The law of the wise is
      fountain of life: but the man void of understanding shall die by a
      snare.</td>
      <td><span style="color:#b00e23">(14)</span> νόµος σοφοῦ πηγὴ ζωῆς, ὁ δὲ
      ἄνους ὑπὸ παγίδος θανεῖται.</td>
      <td><span style="color:#b00e23">(ⲓ︦ⲇ︦)</span> ⲟⲩⲛ̅ ⲟⲩⲡⲏⲅⲏ ⲛ̅ⲱⲛⳉ ϩⲓ ⲛ̅ⳉⲟⲟⲩ
      ⲛ̅ⲧⲥⲟⲫⲓⲁ ⲡⲁⲑⲏⲧ ⲇⲉ ⲛⲁⲙⲟⲩ ⳉⲛ̅ ⲟⲩⲡⲁⲥⳉϥ</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲕⲁϯ ⲉ̀ⲛⲁⲛⲉϥ ϣⲁϥϯ ⲛ̀ⲟⲩϩⲙⲟⲧ
      ⲡⲥⲟⲩⲉⲛ ⲫⲛⲟⲙⲟⲥ ⲇⲉ ⲫⲁ ⲟⲩⲙⲉⲩⲓ ⲉ̀ⲛⲁⲛⲉϥ ⲡⲉ ⲛⲓⲙⲱⲓⲧ ⲛ̀ⲧⲉ ⲛⲏ ⲉⲧⲉⲣⲕⲁⲧⲁⲫⲣⲟⲛⲓⲛ ⲉⲩϧⲉⲛ
      ⲡⲧⲁⲕⲟ</td>
      <td><span style="color:#b00e23">(ⲓ︦ⲉ︦)</span> ϣⲁⲣⲉ ⲟⲩⲙⲛ̅ⲧⲣⲙ̅ⲛ̅ϩⲏⲧ ⲉⲛⲁⲛⲟⲩⲥ
      ϯ ⲛ̅ⲟⲩϩⲙ̅ⲟⲧ ⲟⲩⲧⲁⲕⲟ ⲇⲉ ⲛⲉ ⲛ̅ϩⲓⲟⲟⲩⲉ ⲛ̅ⲙ̅ⲡⲁⲣⲁⲛⲟⲙⲟⲥ.</td>
      <td><span style="color:#b00e23">(15)</span> Sound discretion gives
      favour, and to know the law is the part of a sound understanding: but the
      ways of scorners tend to destruction.</td>
      <td><span style="color:#b00e23">(15)</span> σύνεσις ἀγαθὴ δίδωσιν χάριν,
      τὸ δὲ γνῶναι νόµον διανοίας ἐστὶν ἀγαθῆς, ὁδοὶ δὲ καταφρονούντων ἐν
      ἀπωλείᾳ.</td>
      <td><span style="color:#b00e23">(ⲓ︦ⲉ︦)</span> ⳉⲁⲣⲉ ⲟⲩⲙⲛ̅ⲧⲣⲙ̅ⲛ̅ϩⲏⲧ ⲉⲛⲁⲛⲟⲩⲥ
      ϯ ⲛ̅ⲟⲩϩⲙⲁⲧ ⲟⲩⲧⲉⲕⲟ ⲇⲉ ⲛⲉ ⲛ̅ⳉⲱⲟⲩ ⲛ̅ⲟⲩⲡⲁⲣⲁⲛⲟⲙⲟⲥ</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲥⲁⲃⲉ ⲛⲓⲃⲉⲛ ϣⲁϥⲉⲣϩⲱⲃ ϧⲉⲛ
      ⲟⲩⲅⲛⲱⲥⲓⲥ ⲡⲓⲁⲧϩⲏⲧ ⲇⲉ ϣⲁϥⲫⲱⲣϣ ⲛ̀ⲧⲉϥⲕⲁⲕⲓⲁ ⲉ̀ⲃⲟⲗ</td>
      <td><span style="color:#b00e23">(ⲓ︦ⲋ︦)</span> ϣⲁⲣⲉ ⲡⲁⲛⲟⲩⲣⲅⲟⲥ ⲛⲓⲙ ⲣ̅ϩⲱⲃ
      ϩⲛ̅ ⲟⲩϣⲟϫⲛⲉ ϣⲁⲣⲉ ⲡⲁⲑⲏⲧ ⲇⲉ ⲡⲣ̅ϣ ⲧⲉϥⲕⲁⲕⲓⲁ ⲉⲃⲟⲗ.</td>
      <td><span style="color:#b00e23">(16)</span> Every prudent man acts with
      knowledge: but the fool displays his own mischief.</td>
      <td><span style="color:#b00e23">(16)</span> πᾶς πανοῦργος πράσσει µετὰ
      γνώσεως, ὁ δὲ ἄφρων ἐξεπέτασεν ἑαυτοῦ κακίαν.</td>
      <td><span style="color:#b00e23">(ⲓ︦ⲋ︦)</span> ⳉⲁⲣⲉ ⲡⲁⲛⲟⲩⲣⲅⲟⲥ ⲛⲓⲙ ⲣ̅ϩⲱⲃ
      ⳉⲛ̅ ⲟⲩϣⲁϫⲛⲉ ⳉⲁⲣⲉ ⲡⲁⲑⲏⲧ ⲇⲉ ⲡⲱⲣⳉ ⲧϥ̅ⲕⲁⲕⲓⲁ ⲁⲃⲁⲗ</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩⲟⲩⲣⲟ ⲉϥⲛⲁϣⲧ ϣⲁϥⲣⲁⲟⲩⲱ
      ⲉ̀ϩⲁⲛⲡⲉⲧϩⲱⲟⲩ ⲟⲩⲣⲉⲙⲛ̀ϩⲱⲃ ⲇⲉ ⲉϥⲉⲛϩⲟⲧ ϣⲁϥⲛⲁϩⲙⲉϥ</td>
      <td><span style="color:#b00e23">(ⲓ︦ⲍ︦)</span> ⲟⲩⲛ̅ ⲟⲩϥⲁⲓϣⲓⲛⲉ ⲛ̅ⲛⲁϣⲧ̅ ⲙ̅ⲙⲉ
      ⲛⲁϩⲉ ⲉϩⲣⲁⲓ̈ ⲉϩⲉⲛⲡⲉⲑⲟⲟⲩ ϣⲁⲣⲉ ⲡϥⲁⲓϣⲓⲛⲉ ⲇⲉ ⲉⲧⲛ̅ϩⲟⲧ ⲧⲁⲗϭⲟ.</td>
      <td><span style="color:#b00e23">(17)</span> A rash king shall fall into
      mischief: but a wise messenger shall deliver him.</td>
      <td><span style="color:#b00e23">(17)</span> βασιλεὺς θρασὺς ἐµπεσεῖται
      εἰς κακά, ἄγγελος δὲ πιστὸς ῥύσεται αὐτόν.</td>
      <td><span style="color:#b00e23">(ⲓ︦ⲍ︦)</span> ⲟⲩⲛ̅ ⲟⲩϥⲁⲉⲓϣⲓⲛⲉ ⲛ̅ⲛⲁⳉⲧⲙ̅ⲙⲉ
      ⲛⲁⲧⲱⲙⲧ ⲁϩⲉⲛⲡⲉⲑⲁⲩ ⲟⲩⲛ̅ ⲟⲩϥⲁⲉⲓϣⲓⲛⲉ ⲇⲉ ⲉϥⲛϩⲁⲧ ⲛ̅ⲁⲧⲗ̅ϭⲟ</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲙⲉⲧϩⲏⲕⲓ ⲛⲉⲙ ⲡϣⲱϣ ϣⲁⲥⲟⲗⲟⲩ
      ⲛ̀ϫⲉ ϯⲥⲃⲱ ⲫⲏ ⲉⲧⲁⲣⲉϩ ⲉ̀ϩⲁⲛⲥⲟϩⲓ ⲥⲉⲛⲁϯⲱⲟⲩ ⲛⲁϥ</td>
      <td><span style="color:#b00e23">(ⲓ︦ⲏ︦)</span> ⲙⲁⲣⲉ ⲧⲉⲥⲃⲱ ϥⲓ ⲛ̅ⲟⲩⲙⲛ̅ⲧϩⲏⲕⲉ
      ⲙⲛ̅ ⲟⲩⲥⲱϣ ⲡⲉⲧϩⲁⲣⲉϩ ϫⲉ ⲉϩⲉⲛϫⲡⲓⲟ ⲛⲁϫⲓ ⲉⲟⲟⲩ.</td>
      <td><span style="color:#b00e23">(18)</span> Instruction removes poverty
      and disgrace: but he that attends to reproofs shall be honoured.</td>
      <td><span style="color:#b00e23">(18)</span> πενίαν καὶ ἀτιµίαν ἀφαιρεῖται
      παιδεία, ὁ δὲ φυλάσσων ἐλέγχους δοξασθήσεται.</td>
      <td><span style="color:#b00e23">(ⲓ︦ⲏ︦)</span> ⳉⲁⲣⲉ ⲧⲥⲃⲟⲩ ϥⲓ ⳉⲁ ⲟⲩⲙⲛ̅ⲧϩⲏⲕⲉ
      ⲙⲛ̅ ⲟⲩϣⲱⲥ ⲡⲉⲧⲉⲣⲏϩ ⲇⲉ ⲁϩⲉⲛϫⲡⲓⲟ ⲛⲁϫⲓⲉⲁⲩ</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲛⲓⲉⲡⲓⲑⲩⲙⲓⲁ ⲛ̀ⲧⲉ ⲛⲓⲉⲩⲥⲉⲃⲏⲥ
      ϣⲁⲩⲑⲣⲉ ⲟⲩⲯⲩⲭⲏ ⲟⲩⲛⲟϥ ⲛⲓϩⲃⲏⲟⲩⲓ ⲇⲉ ⲛ̀ⲧⲉ ⲛⲓⲁⲥⲉⲃⲏⲥ ⲥⲉⲟⲩⲏⲟⲩ ⲙ̀ⲡⲉⲙⲓ</td>
      <td><span style="color:#b00e23">(ⲓ︦ⲑ︦)</span> ϣⲁⲣⲉ ⲛ̅ⲉⲡⲓⲑⲩⲙⲓⲁ
      ⲛ̅ⲛ̅ⲣ̅ⲙⲛ̅ⲛⲟⲩⲧⲉ ϯⲟⲩⲛⲟϥ ⲛ̅ⲛⲉⲩⲯⲩⲭⲏ ⲛ̅ⲉⲡⲓⲑⲩⲙⲓⲁ ⲇⲉ ⲛ̅ⲛ̅ⲁⲥⲉⲃⲏⲥ ⲟⲩⲏⲩ ⲉⲃⲟⲗ
      ⲙ̅ⲡⲥⲟⲟⲩⲛ ⲛ̅ϫⲱϩⲙ̅ ⲛ̅ⲛ̅ⲁⲥⲉⲃⲏⲥ ⲟⲩⲏⲩ ⲉⲃⲟⲗ ⲛ̅ⲧⲁⲓⲥⲑⲏⲥⲓⲥ ⲛ̅ⲁⲥⲉⲃⲏⲥ ⲇⲉ ⲛⲁⲥⲁϩⲱⲟⲩ
      ⲉⲃⲟⲗ ⲛ̅ⲣⲙ̅ⲛ̅ⲟⲩⲧⲉ</td>
      <td><span style="color:#b00e23">(19)</span> The desires of the godly
      gladden the soul, but the works of the ungodly are far from
      knowledge.</td>
      <td><span style="color:#b00e23">(19)</span> ἐπιθυµίαι εὐσεβῶν ἡδύνουσιν
      ψυχήν, ἔργα δὲ ἀσεβῶν µακρὰν ἀπὸ γνώσεως.</td>
      <td><span style="color:#b00e23">(ⲓ︦ⲑ︦)</span> ⳉⲁⲣⲉ ⲛⲉⲡⲓⲑⲩⲙⲓⲁ
      ⲛ̅ⲛ̅ⲣⲙ̅ⲛ̅ⲛⲟⲩⲧⲉ ϯⲟⲩⲛⲁϥ ⲛ̅ⲛⲟⲩⲯⲩⲭⲏ ⲛ̅ⲉⲡⲓⲑⲩⲙⲓⲁ ⲛ̅ⲛ̅ⲁⲥⲉⲃⲏⲥ ⲟⲩⲏⲟⲩ ⲁⲃⲁⲗ ⲙ̅ⲡⲥⲁⲩⲛⲉ
      ⲛ̅ϫⲱⳉⲙⲉ ⲛ̅ⲛ̅ⲁⲥⲉⲃⲏⲥ ⲟⲩⲏⲟⲩ ⲁⲃⲁⲗ ⲛ̅ⲧⲁⲓⲥⲑⲏⲥⲓⲥ ⲛ̅ⲁⲥⲉⲃⲏⲥ ⲛⲁⲥⲉϩⲱⲟⲩ ⲁⲃⲁⲗ
      ⲛ̅ⲛ̅ⲣⲙ̅ⲛ̅ⲛⲟⲩⲧⲉ</td>
    </tr>

    <tr>
      <td><span style="color:#b00e23">(ⲕ̅)</span> ⲫⲏ ⲉⲧⲙⲟϣⲓ ⲛⲉⲙ ϩⲁⲛⲥⲁⲃⲉⲩ
      ϣⲁϥϣⲱⲡⲓ ⲉϥⲟⲓ ⲛ̀ⲥⲁⲃⲉ ⲫⲏ ⲇⲉ ⲉⲧⲙⲟϣⲓ ⲛⲉⲙ ϩⲁⲛⲁⲧϩⲏⲧ ⲉϥⲉ̀ⲟⲩⲱⲛϩ ⲉ̀ⲃⲟⲗ</td>
      <td><span style="color:#b00e23">(ⲕ︦)</span> ⲉⲕϣⲁⲛⲙⲟⲟϣⲉ ⲙⲛ̅ ϩⲉⲛⲥⲟⲫⲟⲥ
      ⲕⲛⲁⲣ̅ⲥⲟⲫⲟⲥ ⲡⲉⲧⲙⲟⲟϣⲉ ⲇⲉ ⲙⲛ̅ ϩⲉⲛⲁⲑⲏⲧ ϥⲛⲁⲟⲩⲱⲛϩ̅ ⲉⲃⲟⲗ ⲛ̅ⲇⲓⲕⲁⲓⲟⲥ ⲛⲁϣⲱⲡⲉ ϩⲛ̅
      ⲟⲩⲉⲓⲣⲏⲛⲏ.</td>
      <td><span style="color:#b00e23">(20)</span> If thou walkest with wise men
      thou shalt be wise: but he that walks with fools shall be known.</td>
      <td><span style="color:#b00e23">(20)</span> ὁ συµπορευόµενος σοφοῖς σοφὸς
      ἔσται, ὁ δὲ συµπορευόµενος ἄφροσι γνωσθήσεται.</td>
      <td><span style="color:#b00e23">(ⲕ︦)</span> ⲁⲕϣⲁⲙⲁϩⲉ ⲙⲛ̅ ϩⲉⲛⲥⲟⲫⲟⲥ
      ⲕⲛⲁⲣ̅ⲥⲟⲫⲟⲥ ⲡⲉⲧⲙⲁϩⲉ ⲇⲉ ⲙⲛ̅ ⲛ̅ⲁⲑⲏⲧ ϥⲛⲁⲟⲩⲱⲛϩ̅ ⲁⲃⲁⲗ ⲛ̅ⲇⲓⲕⲁⲓⲟⲥ ⲛⲁⳉⲱⲡⲉ ⳉⲛ̅
      ⲟⲩⲉⲓⲣⲏⲛⲏ</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲛⲏ ⲉⲧⲉⲣⲛⲟⲃⲓ ⲥⲉⲛⲁⲧⲁϩⲱⲟⲩ ⲛ̀ϫⲉ
      ϩⲁⲛⲡⲉⲧϩⲱⲟⲩ ⲛⲓⲑⲙⲏⲓ ⲇⲉ ⲥⲉⲛⲁⲧⲁϩⲱⲟⲩ ⲛ̀ϫⲉ ϩⲁⲛⲁⲅⲁⲑⲟⲛ</td>
      <td><span style="color:#b00e23">(ⲕ︦ⲁ︦)</span> ⲙ̅ⲡⲉⲑⲟⲟⲩ ⲛⲁⲡⲱⲧ ⲛ̅ⲥⲁ
      ⲛ̅ⲣⲉϥⲣ̅ⲛⲟⲃⲉ ⲛ̅ⲁⲅⲁⲑⲟⲛ ⲇⲉ ⲛⲁⲧⲁϩⲉ ⲛ̅ⲇⲓⲕⲁⲓⲟⲥ.</td>
      <td><span style="color:#b00e23">(21)</span> Evil shall pursue sinners;
      but good shall overtake the righteous.</td>
      <td><span style="color:#b00e23">(21)</span> ἁµαρτάνοντας καταδιώξεται
      κακά, τοὺς δὲ δικαίους καταλήµψεται ἀγαθά.</td>
      <td><span style="color:#b00e23">(ⲕ︦ⲁ︦)</span> ⲙ̅ⲡⲉⲧϩⲁⲩ ⲛⲁⲡⲱⲧ ⲥⲉ
      ⲛ̅ⲣⲉϥⲣ̅ⲛⲁⲃⲉ ⲛ̅ⲁⲅⲁⲑⲟⲛ ⲇⲉ ⲛⲁⲧⲉϩⲟ ⲛ̅ⲇⲓⲕⲁⲓⲟⲥ</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲁⲅⲁⲑⲟⲥ ⲛ̀ⲣⲱⲙⲓ
      ϣⲁϥⲉⲣⲕⲗⲏⲣⲟⲛⲟⲙⲓⲛ ⲛ̀ⲛⲓϣⲏⲣⲓ ⲛ̀ⲧⲉ ⲛⲉϥϣⲏⲣⲓ ϯⲙⲉⲧⲣⲁⲙⲁⲟ ⲛ̀ⲧⲉ ⲛⲓⲁⲥⲉⲃⲏⲥ ⲥⲉϩⲓⲟⲩⲓ
      ⲙ̀ⲙⲟⲥ ⲉ̀ϧⲟⲩⲛ ⲛ̀ⲛⲓⲑⲙⲏⲓ</td>
      <td><span style="color:#b00e23">(ⲕ︦ⲃ︦)</span> ⲡⲣⲱⲙⲉ ⲛ̅ⲇⲓⲕⲁⲓⲟⲥ ⲛⲁⲡⲱϣ ⲉϫⲛ̅
      ⲛ̅ϣⲏⲣⲉ ⲛ̅ⲛ̅ⲉϥϣⲏⲣⲉ ⲉⲩⲥⲱⲟⲩϩ ⲇⲉ ⲉϩⲟⲩⲛ ⲛ̅ⲧⲙⲛ̅ⲧⲣⲙ̅ⲙⲁⲟ ⲛ̅ⲛ̅ⲁⲥⲉⲃⲏⲥ
      ⲛ̅ⲛ̅ⲇⲓⲕⲁⲓⲟⲥ.</td>
      <td><span style="color:#b00e23">(22)</span> A good man shall inherit
      children’s children; and the wealth of ungodly men is laid up for the
      just.</td>
      <td><span style="color:#b00e23">(22)</span> ἀγαθὸς ἀνὴρ κληρονοµήσει
      υἱοὺς υἱῶν, θησαυρίζεται δὲ δικαίοις πλοῦτος ἀσεβὼν.</td>
      <td><span style="color:#b00e23">(ⲕ︦ⲃ︦)</span> ⲡⲣⲱⲙⲉ ⲛ̅ⲇⲓⲕⲁⲓⲟⲥ ⲛⲁⲡⲱϣⲉ ⲁϫⲛ̅
      ⲛ̅ϣⲏⲣⲉ ⲛ̅ⲛⲉϥϣⲏⲣⲉ ⲁⲩⲥⲱⲟⲩϩ ⲇⲉ ⲁⳉⲟⲩⲛ ⲛ̅ⲧⲙⲛ̅ⲧⲣⲙ̅ⲙⲁⲟ ⲛ̅ⲛ̅ⲁⲥⲉⲃⲏⲥ
      ⲛ̅ⲛ̅ⲇⲓⲕⲁⲓⲟⲥ</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ϩⲁⲛⲑⲙⲏⲓ ⲉⲩⲉ̀ⲉⲣⲟⲩⲙⲏϣ ⲛ̀ⲣⲟⲙⲡⲓ
      ϧⲉⲛ ⲟⲩⲙⲉⲧⲣⲁⲙⲁⲟ ⲛⲓⲣⲉϥϭⲓⲛ̀ϫⲟⲛⲥ ⲇⲉ ⲉⲩⲉ̀ⲧⲁⲕⲟ ϧⲉⲛ ⲟⲩⲱϣⲧ ⲉ̀ⲃⲟⲗ</td>
      <td><span style="color:#b00e23">(ⲕ︦ⲅ︦)</span> ⲛ̅ϫⲱⲱⲣⲉ ⲛⲁⲙ̅ⲧⲟⲛ ⲙ̅ⲙⲟⲟⲩ
      ⲛ̅ϩⲁϩ ⲛ̅ⲣⲟⲙⲡⲉ ϩⲛ̅ ⲟⲩⲙⲛ̅ⲧⲣⲙ̅ⲙⲁⲟ ⲁ ϩⲟⲓⲛⲉ ⲇⲉ ⲧⲁⲕⲟ ⲛ̅ⲧⲉⲩⲛⲟⲩ.</td>
      <td><span style="color:#b00e23">(23)</span> The righteous shall spend
      many years in wealth: but the unrighteous shall perish suddenly.</td>
      <td><span style="color:#b00e23">(23)</span> δίκαιοι ποιήσουσιν ἐν πλούτῳ
      ἔτη πολλά, ἄδικοι δὲ ἀπολοῦνται συντόµως.</td>
      <td><span style="color:#b00e23">(ⲕ︦ⲅ︦)</span> ⲛ̅ϫⲱⲱⲣⲉ ⲛⲁⲙⲧⲁⲛ ⲙ̅ⲙⲁⲩ ⲛ̅ϩⲁϩ
      ⲛ̅ⲣⲁⲙⲡⲉ ⳉⲛ̅ ⲟⲩⲙⲛ̅ⲧⲣⲙ̅ⲙⲁⲟ ⲁϩⲉⲛϩⲁⲓ̈ⲛⲉ ⲇⲉ ⲧⲉⲕⲟ ⳉⲛ̅ ⲟⲩⲥⳉⲛⲉ</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲫⲏ ⲉⲧϯⲁⲥⲟ ⲉ̀ⲡⲉϥϣⲃⲱⲧ ⲁϥⲙⲟⲥϯ
      ⲙ̀ⲡⲉϥϣⲏⲣⲓ ⲫⲏ ⲉⲧⲙⲉⲓ ⲙ̀ⲡⲉϥϣⲏⲣⲓ ϣⲁϥϯⲥⲃⲱ ⲛⲁϥ ϧⲉⲛ ⲟⲩⲭⲣⲟϥ ⲛ̀ϩⲏⲧ</td>
      <td><span style="color:#b00e23">(ⲕ︦ⲇ︦)</span> ⲡⲉⲧϯⲥⲟ ⲉⲡⲉϥϭⲉⲣⲱⲃ ⲉϥⲙⲟⲥⲧⲉ
      ⲙ̅ⲡⲉϥϣⲏⲣⲉ ⲡⲉⲧⲙⲉ ⲇⲉ ⲙ̅ⲡⲱϥ ϥⲛⲁϯⲥⲃⲱ ⲛⲁϥ ⲉⲙⲁⲧⲉ.</td>
      <td><span style="color:#b00e23">(24)</span> He that spares the rod hates
      his son: but he that loves, carefully chastens him.</td>
      <td><span style="color:#b00e23">(24)</span> ὃς φείδεται τῆς βακτηρίας,
      µισεῖ τὸν υἱὸν αὐτοῦ· ὁ δὲ ἀγαπῶν ἐπιµελῶς παιδεύει.</td>
      <td><span style="color:#b00e23">(ⲕ︦ⲇ︦)</span> ⲡⲉⲧϯⲥⲟ ⲁⲡϥ̅ϭⲉⲣⲱⲃ ⲁϥⲙⲁⲥⲧⲉ
      ⲙ̅ⲡϥ̅ϣⲏⲣⲉ ⲡⲉⲧⲙⲉⲓ̈ⲉ ⲇⲉ ⲙ̅ⲡⲱϥ ϥⲛⲁϯⲥⲃⲟⲩ ⲛⲉϥ ⲙ̅ⲡϣⲁ</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲟⲩⲑⲙⲏⲓ ⲉϥⲟⲩⲱⲙ ϣⲁϥⲧⲥⲱ
      ⲛ̀ⲧⲉϥⲯⲩⲭⲏ ⲛⲓⲯⲩⲭⲏ ⲇⲉ ⲛ̀ⲧⲉ ⲛⲓⲁⲥⲉⲃⲏⲥ ϣⲁⲩⲉⲣϧⲁⲉ</td>
      <td><span style="color:#b00e23">(ⲕ︦ⲉ︦)</span> ⲉⲣⲉ ⲡⲇⲓⲕⲁⲓⲟⲥ ⲟⲩⲱⲙ ϣⲁϥⲧⲥⲓⲟ
      ⲛ̅ⲧⲉϥⲯⲩⲭⲏ ⲛⲉⲯⲩⲭⲏ ⲇⲉ ⲛ̅ⲛ̅ⲁⲥⲉⲃⲏⲥ ⲛⲁⲣ̅ϭⲣⲱϩ.</td>
      <td><span style="color:#b00e23">(25)</span> A just man eats and satisfies
      his soul: but the souls of the ungodly are in want.</td>
      <td><span style="color:#b00e23">(25)</span> δίκαιος ἔσθων ἐµπιπλᾷ τὴν
      ψυχὴν αὐτοῦ, ψυχαὶ δὲ ἀσεβῶν ἐνδεεῖς.</td>
      <td><span style="color:#b00e23">(ⲕ︦ⲉ︦)</span> ⲉ ⲡⲇⲓⲕⲁⲓⲟⲥ ⲟⲩⲱⲙ ⳉⲁⲣⲉϥⲧⲥⲉⲓⲟ
      ⲛ̅ⲧϥ̅ⲯⲩⲭⲏ ⲙ̅ⲯⲩⲭⲏ ⲇⲉ ⲛ̅ⲛ̅ⲁⲥⲉⲃⲏⲥ ϣⲁⲁⲧ</td>
    </tr>
  </table>
</body>
</html>
