<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_5.html" rel="next">
  <link href="proverbs_3.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="proverbs4">Proverbs 4</h3>

  <table>
    <tr>
      <td><span style="color:#b00e23">(ⲁ̅)</span> ⲥⲱⲧⲉⲙ ⲛⲁϣⲏⲣⲓ ⲉ̀ϯⲥⲃⲱ ⲛ̀ⲧⲉ
      ⲡⲉⲧⲉⲛⲓⲱⲧ ⲟⲩⲟϩ ⲙⲁϩⲑⲏⲧⲉⲛ ⲉ̀ⲉⲙⲓ ⲉ̀ⲟⲩⲕⲁϯ</td>
      <td><span style="color:#b00e23">(ⲁ︦)</span> ⲥⲱⲧⲙ̅ ⲛⲁϣⲏⲣⲉ ⲉⲧⲉⲥⲃⲱ
      ⲙ̅ⲡⲉⲧⲛ̅ⲉⲓⲱⲧ ⲁⲩⲱ ϯ ϩⲧⲏⲧⲛ̅ ⲉⲉⲓⲙⲉ ⲉⲩⲙⲉⲉⲩⲉ.</td>
      <td><span style="color:#b00e23">(1)</span> Hear, ye children, the
      instruction of a father, and attend to know understanding.</td>
      <td><span style="color:#b00e23">(1)</span> Ἀκούσατε, παῖδες, παιδείαν
      πατρὸς καὶ προσέχετε γνῶναι ἔννοιαν·</td>
      <td><span style="color:#b00e23">(ⲁ︦)</span> ⲥⲱⲧⲙⲉ ⲛⲁϣⲏⲣⲉ ⲁⲧⲥⲃⲟⲩ
      ⲙ̅ⲡⲉⲧⲛ̅ⲉⲓⲱⲧ ⲁⲟⲩ ϯϩⲧⲏⲧⲛⲉ ⲁⲙ̅ⲙⲉ ⲁⲩⲙⲉⲉⲩⲉ</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲇⲱⲣⲟⲛ ⲅⲁⲣ ⲉ̀ⲛⲁⲛⲉϥ ⲉϯ ⲙ̀ⲙⲟϥ
      ⲛⲱⲧⲉⲛ ⲛ̀ⲧⲁⲓⲟ ⲡⲁⲥⲁϫⲓ ⲙ̀ⲡⲉⲣⲭⲁϥ ⲛ̀ⲥⲁ ⲑⲏⲛⲟⲩ</td>
      <td><span style="color:#b00e23">(ⲃ︦)</span> ⲟⲩⲇⲱⲣⲟⲛ ⲅⲁⲣ ⲉⲛⲁⲛⲟⲩϥ ⲡⲉϯϯ
      ⲙ̅ⲙⲟϥ ⲛⲏⲧⲛ̅ ⲙ̅ⲡⲣ̅ⲕⲱ ⲛ̅ⲥⲱⲧⲛ̅ ⲙ̅ⲡⲁϣⲁϫⲉ.</td>
      <td><span style="color:#b00e23">(2)</span> For I give you a good gift;
      forsake ye not my law.</td>
      <td><span style="color:#b00e23">(2)</span> δῶρον γὰρ ἀγαθὸν δωροῦµαι
      ὑµῖν, τὸν ἐµὸν νόµον µὴ ἐγκαταλίπητε.</td>
      <td><span style="color:#b00e23">(ⲃ︦)</span> ⲟⲩⲇⲱⲣⲟⲛ ⲅⲁⲣ ⲉⲛⲁⲛⲟⲩϥ ⲡⲉϯϯ
      ⲙ̅ⲙⲁϥ ⲛⲏⲧⲛⲉ ⲙⲛ̅ⲕⲟⲩ ⲛ̅ⲥⲱⲧⲛⲉ ⲙ̅ⲡⲁϣⲉϫⲉ</td>
    </tr>

    <tr>
      <td><span style="color:#b00e23">(ⲅ̅)</span> ⲁⲓϣⲱⲡⲓ ϩⲱ ⲛ̀ⲟⲩϣⲏⲣⲓ ⲉϥⲥⲱⲧⲉⲙ
      ⲛ̀ⲥⲁ ⲡⲉϥⲓⲱⲧ ⲟⲩⲟϩ ⲉⲩⲙⲉⲓ ⲙ̀ⲙⲟⲓ ϧⲉⲛ ⲡϩⲟ ⲛ̀ⲧⲉ ⲧⲁⲙⲁⲩ</td>
      <td><span style="color:#b00e23">(ⲅ︦)</span> ⲁⲓ̈ⲣ̅ϣⲏⲣⲉ ⲅⲁⲣ ϩⲱ ⲡⲉ ⲉⲓ̈ⲥⲱⲧⲙ̅
      ⲛ̅ⲥⲁ ⲡⲁⲉⲓⲱⲧ ⲁⲩⲱ ⲉⲣⲉ ⲧⲁⲙⲁⲁⲩ ⲙⲉ ⲙ̅ⲙⲟⲓ̈.</td>
      <td><span style="color:#b00e23">(3)</span> For I also was a son obedient
      to my father, and loved in the sight of my mother:</td>
      <td><span style="color:#b00e23">(3)</span> υἱὸς γὰρ ἐγενόµην κἀγὼ πατρὶ
      ὑπήκοος καὶ ἀγαπώµενος ἐν προσώπῳ µητρός,</td>
      <td><span style="color:#b00e23">(ⲅ︦)</span> ⲁⲉⲓⲣ̅ϣⲏⲣⲉ ⲅⲁⲣ ϩⲟⲩⲟⲩⲧ ⲡⲉ
      ⲉⲉⲓⲥⲱⲧⲙⲉ ⲥⲉ ⲡⲁⲉⲓⲱⲧ ⲁⲟⲩ ⲉⲧⲁⲙⲱ ⲙⲉⲓ̈ⲉ ⲙ̅ⲙⲁⲉⲓ</td>
    </tr>

    <tr>
      <td><span style="color:#b00e23">(ⲇ̅)</span> ⲛⲏ ⲉ̀ⲛⲁⲩϯⲥⲃⲱ ⲛⲏⲓ ⲟⲩⲟϩ ⲛⲁⲩϫⲱ
      ⲙ̀ⲙⲟⲥ ⲛⲏⲓ ϫⲉ ⲙⲁⲣⲉ ⲡⲁⲥⲁϫⲓ ⲧⲁϫⲣⲟ ϧⲉⲛ ⲡⲉⲕϩⲏⲧ ⲁⲣⲉϩ ⲉ̀ⲛⲁⲉⲛⲧⲟⲗⲏ
      ⲙ̀ⲡⲉⲣⲉⲣⲡⲟⲩⲱⲃϣ</td>
      <td><span style="color:#b00e23">(ⲇ︦)</span> ⲛⲁⲓ̈ ⲟⲛ ⲉⲩϯⲥⲃⲱ ⲛⲁⲓ̈ ⲉⲩϫⲱ
      ⲙ̅ⲙⲟⲥ ϫⲉ ⲙⲁⲣⲉ ⲡⲉⲛϣⲁϫⲉ ⲧⲁϫⲣⲟ ϩⲙ̅ ⲡⲉⲕϩⲏⲧ.</td>
      <td><span style="color:#b00e23">(4)</span> who spoke and instructed me,
      saying, Let our speech be fixed in thine heart, keep our commandments,
      forget them not:</td>
      <td><span style="color:#b00e23">(4)</span> οἳ ἔλεγον καὶ ἐδίδασκόν µε
      Ἐρειδέτω ὁ ἡµέτερος λόγος εἰς σὴν καρδίαν·</td>
      <td><span style="color:#b00e23">(ⲇ︦)</span> ⲛⲉⲓ̈ ⲉⲛⲁⲩϯⲥⲃⲟⲩ ⲛⲉⲓ̈ ⲉⲩϫⲟⲩ
      ⲙ̅ⲙⲁⲥ ϫⲉ ⲙⲁⲣⲉ ⲡⲛ̅ϣⲉϫⲉ ⲧⲁϫⲣⲟ ⳉⲙ̅ ⲡⲕ̅ϩⲏⲧ</td>
    </tr>

    <tr>
      <td><span style="color:#b00e23">(ⲉ̅)</span> ϫⲫⲟ ⲛ̀ⲟⲩⲥⲟⲫⲓⲁ ϫⲫⲟ ⲛ̀ⲟⲩⲕⲁϯ
      ⲙ̀ⲡⲉⲣⲉⲣⲡⲟⲩⲱⲃϣ ⲟⲩⲇⲉ ⲙ̀ⲡⲉⲣϩⲓⲡϩⲟ ⲛ̀ⲟⲩⲥⲁϫⲓ ⲛ̀ⲧⲉ ⲣⲱⲓ</td>
      <td><span style="color:#b00e23">(ⲉ︦)</span> ϩⲁⲣⲉϩ ⲉⲛⲁⲉⲛⲧⲟⲗⲏ
      ⲛⲅ̅ⲧⲙ̅ⲣ̅ⲡⲉⲩⲱⲃϣ̅ ⲁⲩⲱ ⲙ̅ⲡⲣ̅ⲟⲃϣⲕ̅ ⲉⲛ̅ϣⲁϫⲉ ⲛ̅ⲧⲁⲧⲁⲡⲣⲟ.</td>
      <td><span style="color:#b00e23">(5)</span> and do not neglect the speech
      of my mouth.</td>
      <td><span style="color:#b00e23">(5)</span> φύλασσε ἐντολάς, µὴ ἐπιλάθῃ
      µηδὲ παρίδῃς ῥῆσιν ἐµοῦ στόµατος</td>
      <td><span style="color:#b00e23">(ⲉ︦)</span> ⲉⲣⲏϩ ⲁⲛⲁⲉⲛⲧⲟⲗⲏ ⲕⲧⲙ̅ⲛⲣ̅ⲡⲟⲩⲱⲃⳉ
      ⲁⲟⲩ ⲙⲛ̅ⲁⲃⳉⲕ̅ ⲁⲡϣⲉϫⲉ ⲛ̅ⲧⲁⲧⲁⲡⲣⲟ</td>
    </tr>

    <tr>
      <td><span style="color:#b00e23">(ⲋ̅)</span> ⲙ̀ⲡⲉⲣⲭⲱ ⲛ̀ⲥⲱⲕ ⲛ̀ϯⲥⲟⲫⲓⲁ ⲟⲩⲟϩ
      ⲉ̀ⲛⲁϣⲟⲡⲕ ⲉ̀ⲣⲟⲥ ⲙⲉⲛⲣⲓⲧⲥ ⲟⲩⲟϩ ⲉⲥⲉ̀ⲉⲣⲧⲓⲙⲁⲛ ⲙ̀ⲙⲟⲕ</td>
      <td><span style="color:#b00e23">(ⲋ︦)</span> ⲙ̅ⲡⲣ̅ⲕⲁⲁϥ ⲛ̅ⲥⲱⲕ ⲧⲁⲣⲉϥϣⲟⲡⲕ̅
      ⲉⲣⲟϥ ⲙⲉⲣⲓⲧϥ̅ ⲧⲁⲣⲉϥϩⲁⲣⲉϩ ⲉⲣⲟⲕ.</td>
      <td><span style="color:#b00e23">(6)</span> And forsake it not, and it
      shall cleave to thee: love it, and it shall keep thee.</td>
      <td><span style="color:#b00e23">(6)</span> µηδὲ ἐγκαταλίπῃς αὐτήν, καὶ
      ἀνθέξεταί σου· ἐράσθητι αὐτῆς, καὶ τηρήσει σε·</td>
      <td><span style="color:#b00e23">(ⲋ︦)</span> ⲙⲛ̅ⲕⲁⲁϥ ⲛ̅ⲥⲱⲕ ⲧⲁⲣⲉϥϣⲁⲡⲕ̅ ⲁⲣⲁϥ
      ⲙⲉⲣⲓⲧϥ̅ ⲧⲁⲣⲉϥⲉⲣⲏϩⲧⲉ ⲁⲣⲁⲕ</td>
    </tr>

    <tr>
      <td><span style="color:#b00e23">(ⲍ̅)</span> ⲧⲁⲣⲭⲏ ⲛ̀ϯⲥⲟⲫⲓⲁ ϫⲫⲟ ⲛ̀ⲟⲩⲥⲁϫⲓ
      ⲟⲩⲟϩ ϧⲉⲛ ⲛⲉⲕⲫϫⲟ ⲧⲏⲣⲟⲩ ϫⲫⲟ ⲛ̀ⲟⲩⲕⲁϯ</td>
      <td><span style="color:#b00e23">(ⲍ︦)</span>
      </td>
      <td><span style="color:#b00e23">(7)</span>
      </td>
      <td><span style="color:#b00e23">(7)</span>
      </td>
      <td><span style="color:#b00e23">(ⲍ︦)</span>
      </td>
    </tr>

    <tr>
      <td><span style="color:#b00e23">(ⲏ̅)</span> ⲙⲁⲧⲁⲕⲧⲟ ⲉ̀ⲣⲟⲥ ⲟⲩⲟϩ ⲥⲛⲁϭⲁⲥⲕ
      ⲁⲣⲓⲧⲓⲙⲁⲛ ⲙ̀ⲙⲟⲥ ϩⲓⲛⲁ ⲛ̀ⲧⲉⲥⲉⲣⲁⲙⲁⲗⲏⲭ ⲉ̀ⲣⲟⲕ</td>
      <td><span style="color:#b00e23">(ⲏ︦)</span> ⲙⲁⲕⲧⲟⲕ ⲉⲣⲟϥ ϫⲉ ⲉϥⲉϫⲁⲥⲧⲕ̅
      ⲙⲁⲧⲁⲓⲟϥ ϫⲉ ⲉϥⲉϣⲟⲡⲕ̅ ⲉⲣⲟϥ.</td>
      <td><span style="color:#b00e23">(8)</span> Secure it, and it shall exalt
      thee: honour it, that it may embrace thee;</td>
      <td><span style="color:#b00e23">(8)</span> περιχαράκωσον αὐτήν, καὶ
      ὑψώσει σε· τίµησον αὐτήν, ἵνα σε περιλάβῃ,</td>
      <td><span style="color:#b00e23">(ⲏ︦)</span> ​ⲙⲁⲕⲧⲁⲕ ⲁⲣⲁϥ ϫⲁϥⲛⲁϫⲉⲥⲧⲕ̅
      ⲙⲁⲧⲁⲉⲓⲁϥ ϫⲁϥⲛⲁϣⲁⲡⲕ ⲁⲣⲁϥ</td>
    </tr>

    <tr>
      <td><span style="color:#b00e23">(ⲑ̅)</span> ϩⲓⲛⲁ ⲛ̀ⲧⲉⲥϯ ⲛ̀ⲟⲩⲭⲗⲟⲙ ⲛ̀ϩⲙⲟⲧ
      ⲉ̀ϫⲉⲛ ⲧⲉⲕⲁⲫⲉ ϧⲉⲛ ⲟⲩⲭⲗⲟⲙ ⲇⲉ ⲛ̀ϩⲙⲟⲧ ⲛ̀ⲧⲉⲥϯ ⲉ̀ϩⲣⲏⲓ ⲉ̀ϫⲱⲕ</td>
      <td><span style="color:#b00e23">(ⲑ︦)</span> ϫⲉ ⲉϥⲉϯ ⲛ̅ⲟⲩⲕⲗⲟⲙ ⲛ̅ϩⲙⲟⲧ ⲉϫⲛ̅
      ⲧⲉⲕⲁⲡⲉ ⲛϥ̅ⲣ̅ⲛⲁϣⲧⲉ ⲉⲣⲟⲕ ϩⲛ̅ ⲟⲩⲕⲗⲟⲙ ⲛ̅ⲧⲣⲩⲫⲏ.</td>
      <td><span style="color:#b00e23">(9)</span> that it may give unto thy head
      a crown of graces, and may cover thee with a crown of delight.</td>
      <td><span style="color:#b00e23">(9)</span> ἵνα δῷ τῇ σῇ κεφαλῇ στέφανον
      χαρίτων, στεφάνῳ δὲ τρυφῆς ὑπερασπίσῃ σου.</td>
      <td><span style="color:#b00e23">(ⲑ︦)</span> ϫⲁϥⲛⲁϯ ⲛ̅ⲟⲩⲕⲗⲁⲙ ⲛ̅ϩⲙⲁⲧ ⲁϫⲛ̅
      ⲧⲕ̅ⲁⲡⲉ ϥⲣ̅ⲛⲁⳉⲧⲉ ⲁⲣⲁⲕ ⳉⲛ̅ ⲟⲩⲕⲗⲁⲙ ⲛ̅ⲧⲣⲩⲫⲏ</td>
    </tr>

    <tr>
      <td><span style="color:#b00e23">(ⲓ̅)</span> ⲥⲱⲧⲉⲙ ⲡⲁϣⲏⲣⲓ ⲟⲩⲟϩ ϣⲉⲡ ⲛⲁⲥⲁϫⲓ
      ⲉ̀ⲣⲟⲕ ⲟⲩⲟϩ ⲉⲩⲉ̀ⲁϣⲁⲓ ⲛⲁⲕ ⲛ̀ϫⲉ ϩⲁⲛⲣⲟⲙⲡⲓ ⲛ̀ⲧⲉ ⲡⲱⲛϧ</td>
      <td><span style="color:#b00e23">(ⲓ︦)</span> ⲥⲱⲧⲙ̅ ⲡⲁϣⲏⲣⲉ ⲛⲅ̅ϣⲱⲡ ⲉⲣⲟⲕ
      ⲛ̅ⲛⲁϣⲁϫⲉ ϫⲉⲕⲁⲥ ⲉⲣⲉ ϩⲁϩ ⲛ̅ϩⲓⲏ ⲛ̅ⲱⲛϩ̅ ϣⲱⲡⲉ ⲛⲁⲕ.</td>
      <td><span style="color:#b00e23">(10)</span> Hear, my son, and receive my
      words; and the years of thy life shall be increased, that the resources
      of thy life may be many.</td>
      <td><span style="color:#b00e23">(10)</span> Ἄκουε, υἱέ, καὶ δέξαι ἐµοὺς
      λόγους, καὶ πληθυνθήσεται ἔτη ζωῆς σου, ἵνα σοι γένωνται πολλαὶ ὁδοὶ
      βίου·</td>
      <td><span style="color:#b00e23">(ⲓ︦)</span> ⲥⲱⲧⲙⲉ ⲡⲁϣⲏⲣⲉ ⲕϣⲱⲡ ⲁⲣⲁⲕ
      ⲛ̅ⲛⲁϣⲉϫⲉ ϫⲉⲕⲁⲁⲥ ⲁ ϩⲁϩ ⲛ̅ⳉⲟ ⲛ̅ⲱⲛⳉ ⲛⲁⳉⲱⲡⲉ ⲛⲉⲕ</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ϩⲁⲛⲙⲱⲓⲧ ⲅⲁⲣ ⲛ̀ⲧⲉ ϯⲥⲟⲫⲓⲁ
      ⲉ̀ϯϯⲥⲃⲱ ⲛⲁⲕ ⲉ̀ⲣⲱⲟⲩ ϯⲛⲁⲧⲁⲙⲟⲕ ⲇⲉ ⲉ̀ϩⲁⲛⲙⲁⲛ̀ⲙⲟϣⲓ ⲉⲩⲥⲟⲩⲧⲱⲛ</td>
      <td><span style="color:#b00e23">(ⲓ︦ⲁ︦)</span> ⲉⲓϯⲥⲃⲱ ⲅⲁⲣ ⲛⲁⲕ ⲉⲛⲉϩⲓⲟⲟⲩⲉ
      ⲛ̅ⲧⲥⲟⲫⲓⲁ ⲉⲓ̈ⲧⲁⲗⲟ ⲇⲉ ⲙ̅ⲙⲟⲕ ⲉϩⲣⲁⲓ̈ ⲉϫⲛ̅ ϩⲉⲛϩⲓⲟⲟⲩⲉ ⲉⲩⲥⲟⲩⲧⲱⲛ.</td>
      <td><span style="color:#b00e23">(11)</span> For I teach thee the ways of
      wisdom; and I cause thee to go in right paths.</td>
      <td><span style="color:#b00e23">(11)</span> ὁδοὺς γὰρ σοφίας διδάσκω σε,
      ἐµβιβάζω δέ σε τροχιαῖς ὀρθαῖς.</td>
      <td><span style="color:#b00e23">(ⲓ︦ⲁ︦)</span> ⲁⲉⲓϯⲥⲃⲟⲩ ⲅⲁⲣ ⲛⲉⲕ ⲁⲛⳉⲟⲟⲩ
      ⲛ̅ⲧⲥⲟⲫⲓⲁ ⲁⲉⲓⲧⲁⲗⲟ ⲇⲉ ⲙ̅ⲙⲁⲕ ⲁϩⲣⲏⲓ̈ ⲁϫⲛ̅ ϩⲉⲛⳉⲱⲟⲩ ⲉⲩⲥⲟⲩⲧⲁⲛⲧ</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲉ̀ϣⲱⲡ ⲅⲁⲣ ⲁⲕϣⲁⲛⲙⲟϣⲓ
      ⲛ̀ⲛⲟⲩϣⲑⲁⲙ ⲉ̀ϩⲣⲉⲛ ⲛⲉⲕϣⲉⲛⲧⲁⲧⲥⲓ</td>
      <td><span style="color:#b00e23">(ⲓ︦ⲃ︦)</span> ⲉⲕϣⲁⲛⲙⲟⲟϣⲉ ⲅⲁⲣ ⲛⲉⲕϩⲓⲟⲟⲩⲉ
      ⲛⲁϣⲧⲁⲙ ⲉⲣⲱⲕ ⲁⲛ ⲉⲕϣⲁⲛⲡⲱⲧ ⲇⲉ ⲕⲛⲁϩⲓⲥⲉ ⲁⲛ</td>
      <td><span style="color:#b00e23">(12)</span> For when thou goest, thy
      steps shall not be straitened; and when thou runnest, thou shalt not be
      distressed.</td>
      <td><span style="color:#b00e23">(12)</span> ἐὰν γὰρ πορεύῃ, οὐ
      συγκλεισθήσεταί σου τὰ διαβήµατα· ἐὰν δὲ τρέχῃς, οὐ κοπιάσεις.</td>
      <td><span style="color:#b00e23">(ⲓ︦ⲃ︦)</span> ⲁⲕϣⲁⲙⲁϩⲉ ⲅⲁⲣ ⲛⲉⲕⳉⲱⲟⲩ
      ⲛⲁϩⲱϫⲧ̅ ⲁⲣⲱⲕ ⲉⲛ ⲁⲕϣⲁⲡⲱⲧ ⲇⲉ ⲕⲛⲁⳉⲓⲥⲉ ⲉⲛ</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲁⲙⲟⲛⲓ ⲛ̀ⲧⲁⲥⲃⲱ ⲟⲩⲟϩ ⲙ̀ⲡⲉⲣⲭⲁⲥ
      ⲛ̀ⲥⲱⲕ ⲁⲣⲉϩ ⲇⲉ ⲉ̀ⲣⲟⲥ ⲛⲁⲕ ⲉ̀ⲡⲉⲕⲱⲛϧ</td>
      <td><span style="color:#b00e23">(ⲓ︦ⲅ︦)</span> ⲁⲙⲁϩⲧⲉ ⲛ̅ⲧⲁⲥⲃⲱ ϩⲁⲣⲉϩ ⲉⲣⲟⲥ
      ⲛⲁⲕ ⲉⲡⲉⲕⲁϩⲉ.</td>
      <td><span style="color:#b00e23">(13)</span> Take hold of my instruction;
      let it not go, —but keep it for thyself for thy life.</td>
      <td><span style="color:#b00e23">(13)</span> ἐπιλαβοῦ ἐµῆς παιδείας, µὴ
      ἀφῇς, ἀλλὰ φύλαξον αὐτὴν σεαυτῷ εἰς ζωήν σου.</td>
      <td><span style="color:#b00e23">(ⲓ︦ⲅ︦)</span> ⲉⲙⲁϩⲧⲉ ⲛ̅ⲧⲁⲥⲃⲟⲩ ⲙⲛ̅ⲕⲁⲁⲥ
      ⲛ̅ⲥⲱⲕ ⲉⲣⲏϩ ⲁⲣⲁⲥ ⲛⲉⲕ ⲁⲡⲕ̅ⲁϩⲉ</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛⲓⲙⲱⲓⲧ ⲛ̀ⲧⲉ ⲛⲓⲁⲥⲉⲃⲏⲥ
      ⲙ̀ⲡⲉⲣϣⲉ ⲉ̀ⲣⲱⲟⲩ ⲟⲩⲟϩ ⲙ̀ⲡⲉⲣⲭⲟϩ ⲉ̀ⲛⲓⲙⲱⲓⲧ ⲛ̀ⲧⲉ ⲛⲓⲥⲁⲙⲡⲉⲧϩⲱⲟⲩ</td>
      <td><span style="color:#b00e23">(ⲓ︦ⲇ︦)</span> ⲙ̅ⲡⲣ̅ⲙⲟⲟϣⲉ ϩⲓ ⲛⲉϩⲓⲟⲟⲩⲉ
      ⲛ̅ⲛ̅ⲁⲥⲉⲃⲏⲥ ⲁⲩⲱ ⲙ̅ⲡⲣ̅ⲕⲱϩ ⲉⲛⲉϩⲓⲟⲟⲩⲉ ⲛ̅ⲛ̅ⲣⲉϥⲣ̅ⲛⲟⲃⲉ.</td>
      <td><span style="color:#b00e23">(14)</span> Go not in the ways of the
      ungodly, neither covet the ways of transgressors.</td>
      <td><span style="color:#b00e23">(14)</span> ὁδοὺς ἀσεβῶν µὴ ἐπέλθῃς µηδὲ
      ζηλώσῃς ὁδοὺς παρανόµων·</td>
      <td><span style="color:#b00e23">(ⲓ︦ⲇ︦)</span> ⲙⲛ̅ⲙⲁϩⲉ ϩⲓ ⲛ̅ⳉⲱⲟⲩ
      ⲛ̅ⲛ̅ⲁⲥⲉⲃⲏⲥ ⲁⲟⲩ ⲙⲛ̅ⲕⲱϩ ⲁⲛⳉⲟⲟⲩ ⲛ̅ⲛ̅ⲣⲉϥⲣ̅ⲛⲁⲃⲉ</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲡⲓⲙⲁ ⲉⲧⲟⲩⲛⲁⲑⲱⲟⲩϯ ⲉ̀ⲣⲟϥ
      ⲙ̀ⲡⲉⲣϣⲉ ⲙ̀ⲙⲁⲩ ⲣⲓⲕⲓ ⲇⲉ ⲉ̀ⲃⲟⲗ ϩⲁⲣⲱⲟⲩ ⲟⲩⲟϩ ϣⲟⲃⲧⲕ</td>
      <td><span style="color:#b00e23">(ⲓ︦ⲉ︦)</span> ⲙ̅ⲡⲣ̅ⲃⲱⲕ ⲉϩⲟⲩⲛ ⲛⲙ̅ⲙⲁⲩ ⲉⲡⲙⲁ
      ⲉⲧⲟⲩⲥⲟⲟⲩϩ ⲉⲣⲟϥ ⲣⲁⲕⲧⲕ̅ ⲉⲃⲟⲗ ⲛⲅ̅ϣⲃⲧⲕ̅ ⲉⲣⲟⲟⲩ.</td>
      <td><span style="color:#b00e23">(15)</span> In whatever place they shall
      pitch their camp, go not thither; but turn from them, and pass away.</td>
      <td><span style="color:#b00e23">(15)</span> ἐν ᾧ ἂν τόπῳ
      στρατοπεδεύσωσιν, µὴ ἐπέλθῃς ἐκεῖ, ἔκκλινον δὲ ἀπ’ αὐτῶν καὶ
      παράλλαξον.</td>
      <td><span style="color:#b00e23">(ⲓ︦ⲉ︦)</span> ⲙⲛ̅ⲃⲱⲕ ⲁⳉⲟⲩⲛ ⲛⲉⲙⲉⲩ ⲁⲡⲙⲁ
      ⲉⲧⲟⲩⲥⲁⲩϩ ⲁⲣⲁϥ ⲣⲉⲕⲧⲕ̅ ⲁⲃⲁⲗ ⲕϣⲃ̅ⲧⲕ ⲁⲣⲁⲩ</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲙ̀ⲡⲛⲁⲩ ⲛ̀ⲕⲟⲧ ⲅⲁⲣ ⲁⲩϣ̀ⲧⲉⲙⲓⲣⲓ
      ⲙ̀ⲡⲓⲡⲉⲧϩⲱⲟⲩ ⲡⲓϩⲓⲛⲓⲙ ⲁⲩⲟⲗϥ ⲉ̀ⲃⲟⲗ ϩⲁⲣⲱⲟⲩ ⲟⲩⲟϩ ⲙ̀ⲡⲁⲩⲛⲕⲟⲧⲕ</td>
      <td><span style="color:#b00e23">(ⲓ︦ⲋ︦)</span> ⲛ̅ⲛⲉⲩⲱⲃϣ̅ ⲅⲁⲣ ⲉⲙ̅ⲡⲟⲩⲣ
      ⲡⲉⲑⲟⲟⲩ ⲁⲛ ϩⲓⲛⲏⲃ ⲅⲁⲣ ⲟⲩⲉ ⲙ̅ⲙⲟⲟⲩ ⲁⲩⲱ ⲙⲉⲩⲱⲃϣ̅.</td>
      <td><span style="color:#b00e23">(16)</span> For they cannot sleep, unless
      they have done evil: their sleep is taken away, and they rest not.</td>
      <td><span style="color:#b00e23">(16)</span> οὐ γὰρ µὴ ὑπνώσωσιν, ἐὰν µὴ
      κακοποιήσωσιν· ἀφῄρηται ὁ ὕπνος αὐτῶν, καὶ οὐ κοιµῶνται·</td>
      <td><span style="color:#b00e23">(ⲓ︦ⲋ︦)</span> ⲛⲟⲩϩⲱⲣⲡ ⲅⲁⲣ ⲉⲙⲡⲟⲩⲣ̅ⲡⲉⲑⲁⲩ ⲁ
      ⲫⲓⲛⲏⲃ ⲅⲁⲣ ⲟⲩⲉⲓ̈ⲉ ⲙ̅ⲙⲁⲩ ⲁⲟⲩ ⲙⲁⲩⲱⲃⳉ̅</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲁⲩϣⲁⲛⲉⲩϣ ⲅⲁⲣ ϧⲉⲛ ϩⲁⲛϧⲣⲏⲟⲩⲓ
      ⲛ̀ⲧⲉ ⲟⲩⲙⲉⲧⲁⲥⲉⲃⲏⲥ ⲥⲉⲑⲁϧⲓ ⲇⲉ ϧⲉⲛ ⲟⲩⲏⲣⲡ ⲙ̀ⲡⲁⲣⲁⲛⲟⲙⲟⲥ</td>
      <td><span style="color:#b00e23">(ⲓ︦ⲍ︦)</span> ⲛ̅ⲧⲟⲟⲩ ⲅⲁⲣ ⲉⲩⲥⲁⲛⲁϣⲧ̅ ϩⲛ̅
      ϩⲉⲛϩⲣⲉ ⲙ̅ⲙⲛ̅ⲧϣⲁϥⲧⲉ ⲥⲉⲧⲁϩⲉ ⲇⲉ ϩⲛ̅ ⲟⲩⲏⲣⲡ̅ ⲛ̅ⲣⲉϥⲣ̅ⲛⲟⲃⲉ.</td>
      <td><span style="color:#b00e23">(17)</span> For these live upon the bread
      of ungodliness, and are drunken with wine of transgression.</td>
      <td><span style="color:#b00e23">(17)</span> οἵδε γὰρ σιτοῦνται σῖτα
      ἀσεβείας, οἴνῳ δὲ παρανόµῳ µεθύσκονται.</td>
      <td><span style="color:#b00e23">(ⲓ︦ⲍ︦)</span> ⲛ̅ⲧⲁⲩ ⲅⲁⲣ ⲁⲩⲥⲁⲛⲁⳉⲧ ⳉⲛ̅
      ϩⲉⲛⳉⲣⲉ ⲙ̅ⲙ̅ⲛ̅ⲧⳉⲉϥⲧ̅ ⲁⲩⲧⲁⳉⲉ ⲇⲉ ⳉⲛ̅ ⲟⲩⲏⲣⲡ ⲛ̅ⲣⲉϥⲣ̅ⲛⲁⲃⲉ</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲛⲓⲙⲱⲓⲧ ⲇⲉ ⲛ̀ⲧⲉ ⲛⲓⲑⲙⲏⲓ
      ⲥⲉⲫⲟⲣⲓ ⲉ̀ⲃⲟⲗ ⲙ̀ⲫⲣⲏϯ ⲙ̀ⲡⲓⲟⲩⲱⲓⲛⲓ ⲥⲉⲉⲣϣⲟⲣⲡ ⲙ̀ⲙⲟϣⲓ ⲟⲩⲟϩ ⲥⲉⲉⲣⲟⲩⲱⲓⲛⲓ ϣⲁⲧⲉ
      ⲡⲓⲉϩⲟⲟⲩ ⲟϩⲓ ⲉ̀ⲣⲁⲧϥ</td>
      <td><span style="color:#b00e23">(ⲓ︦ⲏ︦)</span> ⲛⲉϩⲓⲟⲟⲩⲉ ⲇⲉ ⲛ̅ⲛ̅ⲇⲓⲕⲁⲓⲟⲥ
      ⲥⲉⲣ̅ⲟⲩⲟⲉⲓⲛ ⲛ̅ⲑⲉ ⲙ̅ⲡⲟⲩⲟⲉⲓⲛ ⲥⲉⲙⲟⲟϣⲉ ⲅⲁⲣ ⲉⲩⲣ̅ⲟⲩⲟⲉⲓⲛ ϣⲁⲛⲧⲉ ⲡⲉϩⲟⲟⲩ ϫⲱⲕ.</td>
      <td><span style="color:#b00e23">(18)</span> But the ways of the righteous
      shine like light; they go on and shine, until the day be fully come.</td>
      <td><span style="color:#b00e23">(18)</span> αἱ δὲ ὁδοὶ τῶν δικαίων ὁµοίως
      φωτὶ λάµπουσιν, προπορεύονται καὶ φωτίζουσιν, ἕως κατορθώσῃ ἡ ἡµέρα·</td>
      <td><span style="color:#b00e23">(ⲓ︦ⲏ︦)</span> ⲛ̅ⳉⲱⲟⲩ ⲇⲉ ⲛ̅ⲛ̅ⲇⲓⲕⲁⲓⲟⲥ
      ⲣ̅ⲟⲩⲁⲉⲓⲛⲉ ⲛ̅ⲧⳉⲉ ⲙ̅ⲡⲟⲩⲁⲉⲓⲛⲉ ⲥⲉⲙⲁϩⲉ ⲅⲁⲣ ⲉⲩⲣ̅ⲟⲩⲁⲉⲓⲛⲉ ϣⲁⲛⲧⲉ ⲫⲟⲟⲩⲉ ϫⲱⲕ</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲛⲓⲙⲱⲓⲧ ⲇⲉ ⲛ̀ⲧⲉ ⲛⲓⲁⲥⲉⲃⲏⲥ
      ϩⲁⲛⲭⲁⲕⲓ ⲛⲉ ⲟⲩⲟϩ ⲥⲉⲥⲱⲟⲩⲛ ⲁⲛ ϫⲉ ⲡⲱⲥ ⲥⲉϭⲓϭⲣⲟⲡ</td>
      <td><span style="color:#b00e23">(ⲓ︦ⲑ︦)</span> ϩⲉⲛⲕⲁⲕⲉ ⲇⲉ ⲛⲉ ⲛⲉϩⲓⲟⲟⲩⲉ
      ⲛ̅ⲛ̅ⲁⲥⲉⲃⲏⲥ ⲁⲩⲱ ⲛ̅ⲥⲉⲥⲟⲟⲩⲛ ⲁⲛ ϫⲉ ⲉⲩϫⲓϫⲣⲟⲡ ⲛ̅ⲁϣ ⲛ̅ϩⲉ.</td>
      <td><span style="color:#b00e23">(19)</span> But the ways of the ungodly
      are dark; they know not how they stumble.</td>
      <td><span style="color:#b00e23">(19)</span> αἱ δὲ ὁδοὶ τῶν ἀσεβῶν
      σκοτειναί, οὐκ οἴδασιν πῶς προσκόπτουσιν.</td>
      <td><span style="color:#b00e23">(ⲓ︦ⲑ︦)</span> ​ϩⲛ̅ⲕⲉⲕⲉ ⲇⲉ ⲛⲉ ⲛ̅ⳉⲱⲟⲩ
      ⲛ̅ⲛ̅ⲁⲥⲉⲃⲏⲥ ⲁⲟⲩ ⲥⲉⲥⲁⲩⲛⲉ ⲉⲛ ϫⲉ ⲁⲩϫⲓϫⲣⲁⲡ ⲛ̅ⲉⳉ ⲛ̅ⳉⲉ</td>
    </tr>

    <tr>
      <td><span style="color:#b00e23">(ⲕ̅)</span> ⲡⲁϣⲏⲣⲓ ⲙⲁϩⲑⲏⲕ ⲉ̀ⲛⲁⲥⲁϫⲓ ⲣⲓⲕⲓ
      ⲇⲉ ⲛ̀ⲛⲉⲕⲙⲁϣϫ ⲉ̀ⲛⲁⲥⲁϫⲓ</td>
      <td><span style="color:#b00e23">(ⲕ︦)</span> ⲡⲁϣⲏⲣⲉ ϯ ϩⲧⲏⲕ ⲉⲛⲁϣⲁϫⲉ ⲣⲉⲕⲧ̅
      ⲛⲉⲕⲙⲁⲁϫⲉ ⲇⲉ ⲉⲛⲁϫⲡⲓⲟ.</td>
      <td><span style="color:#b00e23">(20)</span> My son, attend to my speech;
      and apply thine ear to my words:</td>
      <td><span style="color:#b00e23">(20)</span> Υἱέ, ἐµῇ ῥήσει πρόσεχε, τοῖς
      δὲ ἐµοῖς λόγοις παράβαλε σὸν οὖς,</td>
      <td><span style="color:#b00e23">(ⲕ︦)</span> ⲡⲁϣⲏⲣⲉ ϯϩⲧⲏⲕ ⲁⲡⲁϣⲉϫⲉ ⲣⲓⲕ
      ⲡⲕ̅ⲙⲉⲉϫⲉ ⲇⲉ ⲁⲛⲁϫⲡⲓⲟ</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ϩⲟⲡⲱⲥ ⲛ̀ⲧⲟⲩϣ̀ⲧⲉⲙⲙⲟⲩⲛⲕ ⲉ̀ⲣⲟⲕ
      ⲛ̀ϫⲉ ⲛⲉⲕⲙⲟⲩⲙⲓ ⲁⲣⲉϩ ⲉ̀ⲣⲱⲟⲩ ϧⲉⲛ ⲡⲉⲕϩⲏⲧ</td>
      <td><span style="color:#b00e23">(ⲕ︦ⲁ︦)</span> ϫⲉⲕⲁⲥ ⲉⲛⲉⲛⲉⲕⲡⲏⲅⲏ ⲱϫⲛ̅ ϩⲁⲣⲉϩ
      ⲛⲁⲓ̈ ϩⲙ̅ ⲡⲉⲕϩⲏⲧ.</td>
      <td><span style="color:#b00e23">(21)</span> that thy fountains may not
      fail thee; keep them in thine heart.</td>
      <td><span style="color:#b00e23">(21)</span> ὅπως µὴ ἐκλίπωσίν σε αἱ πηγαί
      σου, φύλασσε αὐτὰς ἐν σῇ καρδίᾳ·</td>
      <td><span style="color:#b00e23">(ⲕ︦ⲁ︦)</span> ϫⲉⲕⲁⲁⲥ ⲛⲉ ⲛⲉⲕⲡⲏⲅⲏ ⲱϫⲛⲉ ⲛⲉⲕ
      ⲉⲣⲏϩ ⲁⲛⲉⲓ̈ ⳉⲙ̅ ⲡⲕ̅ϩⲏⲧ</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲱⲛϧ ⲅⲁⲣ ⲡⲉ ⲛ̀ⲛⲏ ⲉⲑⲛⲁϫⲉⲙⲟⲩ
      ⲛⲉⲙ ⲟⲩⲧⲁⲗϭⲟ ⲛ̀ⲥⲁⲣⲝ ⲛⲓⲃⲉⲛ</td>
      <td><span style="color:#b00e23">(ⲕ︦ⲃ︦)</span> ⲟⲩⲱⲛϩ̅ ⲅⲁⲣ ⲡⲉ ⲛ̅ⲛⲉⲧϭⲟⲗϫ
      ⲙ̅ⲙⲟⲟⲩ ⲁⲩⲱ ⲟⲩⲧⲁⲗϭⲟ ⲡⲉ ⲙ̅ⲡⲥⲱⲙⲁ.</td>
      <td><span style="color:#b00e23">(22)</span> For they are life to those
      that find them, and health to all their flesh.</td>
      <td><span style="color:#b00e23">(22)</span> ζωὴ γάρ ἐστιν τοῖς
      εὑρίσκουσιν αὐτὰς καὶ πάσῃ σαρκὶ ἴασις.</td>
      <td><span style="color:#b00e23">(ⲕ︦ⲃ︦)</span> ⲟⲩⲱⲛⳉ ⲅⲁⲣ ⲡⲉ ⲛ̅ⲛⲉⲧϭⲁⲗ̅ϫ
      ⲙ̅ⲙⲁⲩ ⲁⲟⲩ ⲟⲩⲧⲗ̅ϭⲟ ⲙ̅ⲡⲥⲱⲙⲁ</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ϧⲉⲛ ϫⲓⲛⲁⲣⲉϩ ⲛⲓⲃⲉⲛ ⲁⲣⲉϩ
      ⲉ̀ⲡⲉⲕϩⲏⲧ ⲉ̀ⲃⲟⲗ ⲅⲁⲣ ϧⲉⲛ ⲛⲁⲓ ϩⲁⲛϩⲙⲟⲧ ⲛ̀ⲧⲉ ⲡⲱⲛϧ ⲛⲉ</td>
      <td><span style="color:#b00e23">(ⲕ︦ⲅ︦)</span> ϩⲛ̅ ϩⲁⲣⲉϩ ⲛⲓⲙ ϩⲁⲣⲉϩ ⲉⲡⲉⲕϩⲏⲧ
      ϩⲉⲛϩⲓⲟⲟⲩⲉ ⲅⲁⲣ ⲛ̅ⲱⲛϩ̅ ⲛⲉⲛ ⲉⲃⲟⲗ ϩⲛ̅ ⲛⲁⲓ̈.</td>
      <td><span style="color:#b00e23">(23)</span> Keep thine heart with the
      utmost care; for out of these are the issues of life.</td>
      <td><span style="color:#b00e23">(23)</span> πάσῃ φυλακῇ τήρει σὴν
      καρδίαν· ἐκ γὰρ τούτων ἔξοδοι ζωῆς.</td>
      <td><span style="color:#b00e23">(ⲕ︦ⲅ︦)</span> ⳉⲛ̅ ⲉⲣⲏϩ ⲛⲓⲙ ⲉⲣⲏϩ ⲁⲡⲕ̅ϩⲏⲧ
      ϩⲉⲛⳉⲱⲟⲩ ⲅⲁⲣ ⲛ̅ⲱⲛⳉ ⲛⲉ ⲛⲁⲃⲁⲗ ⳉⲛ̅ ⲛⲉⲓ̈</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲁⲗⲓⲟⲩⲓ ⲉ̀ⲃⲟⲗ ϩⲁⲣⲟⲕ ⲛ̀ⲟⲩⲣⲟ
      ⲉϥⲕⲟⲗϫ ⲟⲩⲟϩ ϩⲁⲛⲥⲫⲟⲧⲟⲩ ⲛ̀ϭⲓⲛ̀ϫⲟⲛⲥ ⲙⲁⲣⲟⲩⲟⲩⲉⲓ ⲥⲁⲃⲟⲗ ⲙ̀ⲙⲟⲕ</td>
      <td><span style="color:#b00e23">(ⲕ︦ⲇ︦)</span> ϥⲓ ⲉⲃⲟⲗ ⲙ̅ⲙⲟⲕ ⲛ̅ⲟⲩⲧⲁⲡⲣⲟ
      ⲉⲥϭⲟⲟⲙⲉ ⲁⲩⲱ ⲙⲁⲣⲉ ϩⲉⲛⲥⲡⲟⲧⲟⲩ ⲛ̅ϫⲓⲛ̅ϭⲟⲛⲥ̅ ⲟⲩⲉ ⲛ̅ⲥⲁⲃⲟⲗ ⲙ̅ⲙⲟⲕ.</td>
      <td><span style="color:#b00e23">(24)</span> Remove from thee a froward
      mouth, and put far away from thee unjust lips.</td>
      <td><span style="color:#b00e23">(24)</span> περίελε σεαυτοῦ σκολιὸν στόµα
      καὶ ἄδικα χείλη µακρὰν ἀπὸ σοῦ ἄπωσαι.</td>
      <td><span style="color:#b00e23">(ⲕ︦ⲇ︦)</span> ϥⲓ ⲁⲃⲁⲗ ⲙ̅ⲙⲁⲕ ⲛ̅ⲟⲩⲧⲁⲡⲣⲟ
      ⲉⲥϭⲁⲩϭ ⲁⲟⲩ ⲙⲁⲣⲉ ϩⲉⲛⲥⲡⲁⲧⲟⲩ ⲛ̅ϫⲓⲛϭⲁⲛⲥ̅ ⲟⲩⲉⲓ̈ⲉ ϩⲓⲥⲁⲛⲃⲁⲗ ⲙ̅ⲙⲁⲕ</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲛⲉⲕⲃⲁⲗ ⲙⲁⲣⲟⲩϫⲟⲩϣⲧ ϧⲉⲛ
      ⲟⲩⲥⲱⲟⲩⲧⲉⲛ ⲟⲩⲟϩ ⲛⲉⲕⲃⲟⲩϩⲓ ⲙⲁⲣⲟⲩϭⲱⲣⲉⲙ ⲛ̀ϩⲁⲛⲙⲉⲑⲙⲏⲓ</td>
      <td><span style="color:#b00e23">(ⲕ︦ⲉ︦)</span> ⲙⲁⲣⲉ ⲛⲉⲕⲃⲁⲗ ϭⲱϣⲧ̅
      ⲉⲛⲉⲧⲥⲟⲩⲧⲱⲛ ⲛ̅ⲧⲉ ⲛⲉⲕⲃⲟⲩϩⲉ ⲉⲓⲱⲣⲙ ⲉⲙⲙⲛ̅ⲧⲙⲉ.</td>
      <td><span style="color:#b00e23">(25)</span> Let thine eyes look right on,
      and let thine eyelids assent to just things.</td>
      <td><span style="color:#b00e23">(25)</span> οἱ ὀφθαλµοί σου ὀρθὰ
      βλεπέτωσαν, τὰ δὲ βλέφαρά σου νευέτω δίκαια.</td>
      <td><span style="color:#b00e23">(ⲕ︦ⲉ︦)</span> ⲙⲁⲣⲉ ⲛⲉⲕⲃⲉⲗ ⲥⲱⲛⲧ
      ⲁⲛⲉⲧⲥⲟⲩⲧⲁⲛⲧ ⲧⲉ ⲛⲉⲕⲃⲱϩⲉ ⲙⲟⲩⳉ ⲁⲙ̅ⲙⲛ̅ⲧⲙⲓⲉ</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ϩⲁⲛⲙⲁⲛ̀ϭⲟϫⲓ ⲉⲩⲥⲟⲩⲧⲱⲛ
      ⲙⲁⲑⲁⲙⲓⲱⲟⲩ ⲉ̀ⲛⲉⲕϭⲁⲗⲁⲩϫ ⲟⲩⲟϩ ⲛⲉⲕⲙⲱⲓⲧ ⲥⲟⲩⲧⲱⲛⲟⲩ</td>
      <td><span style="color:#b00e23">(ⲕ︦ⲋ︦)</span> ⲥⲟⲩⲧⲛ̅ ϩⲉⲛϩⲓⲟⲟⲩⲉ
      ⲛ̅ⲛⲉⲕⲟⲩⲉⲣⲏⲧⲉ ⲁⲩⲱ ⲛⲅ̅ⲥⲟⲟⲩⲧⲛ̅ ⲛ̅ⲛⲉⲕϩⲓⲟⲟⲩⲉ.</td>
      <td><span style="color:#b00e23">(26)</span> Make straight paths for thy
      feet, and order thy ways aright.</td>
      <td><span style="color:#b00e23">(26)</span> ὀρθὰς τροχιὰς ποίει σοῖς
      ποσὶν καὶ τὰς ὁδούς σου κατεύθυνε.</td>
      <td><span style="color:#b00e23">(ⲕ︦ⲋ︦)</span> ⲥⲟⲩⲧⲛ̅ ϩⲉⲛⳉⲱⲟⲩ ⲛ̅ⲛⲉⲕⲟⲩⲣⲏⲧⲉ
      ⲁⲟⲩ ⲕⲥⲁⲩⲧⲛⲉ ⲛ̅ⲛⲉⲕⳉⲱⲟⲩ</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲙ̀ⲡⲉⲣⲣⲓⲕⲓ ⲉ̀ⲟⲩⲓⲛⲁⲙ ⲟⲩⲇⲉ
      ⲉ̀ϫⲁϭⲏ ⲙⲁⲧⲁⲥⲑⲟ ⲇⲉ ⲛ̀ⲧⲉⲕϭⲁⲗⲟϫ ⲉ̀ⲃⲟⲗ ϩⲁ ⲟⲩⲙⲱⲓⲧ ⲉϥϩⲱⲟⲩ ⲛⲓⲙⲱⲓⲧ ⲅⲁⲣ ⲉⲧⲥⲁⲟⲩⲓⲛⲁⲙ
      ⲫⲛⲟⲩϯ ⲥⲱⲟⲩⲛ ⲙ̀ⲙⲱⲟⲩ ⲥⲉⲫⲱⲛϧ ⲇⲉ ⲛ̀ϫⲉ ⲛⲓⲙⲱⲓⲧ ⲉⲧⲥⲁϫⲁϭⲏ ⲛ̀ⲑⲟϥ ⲉϥⲉ̀ⲁⲣⲉϩ
      ⲉ̀ⲛⲉⲕⲙⲁⲛ̀ϭⲟϫⲓ ⲉⲩⲥⲟⲩⲧⲱⲛ ⲟⲩⲟϩ ⲛⲉⲕⲙⲁⲛ̀ⲙⲟϣⲓ ⲉϥⲉ̀ⲙⲟϣⲓ ϧⲁϫⲱⲟⲩ ⲉⲧϩⲏ ϧⲉⲛ
      ⲟⲩϩⲓⲣⲏⲛⲏ</td>
      <td><span style="color:#b00e23">(ⲕ︦ⲍ︦)</span> ⲙ̅ⲡⲣ̅ⲣⲁⲕⲧⲕ̅ ⲉⲟⲩⲛⲁⲙ ⲟⲩⲇⲉ
      ⲉϩⲃⲟⲩⲣ ⲕⲧⲟ ⲇⲉ ⲉⲃⲟⲗ ⲛ̅ⲧⲉⲕⲟⲩⲣⲏⲧⲉ ⲉⲃⲟⲗ ϩⲓϩⲓⲏ ⲛⲓⲙ ⲉⲑⲟⲟⲩ ⲡⲛⲟⲩⲧⲉ ⲅⲁⲣ ⲥⲟⲟⲩⲛ
      ⲛ̅ⲛⲉϩⲓⲟⲟⲩⲉ ⲉⲧϩⲓⲟⲩⲛⲁⲙ ⲥⲉϭⲟⲟⲙⲉ ⲇⲉ ⲛ̅ϭⲓ ⲛⲉⲧϩⲓϩⲃⲟⲩⲣ ⲛ̅ⲧⲟϥ ⲇⲉ ϥⲛⲁⲥⲟⲟⲩⲧⲛ̅
      ⲛ̅ⲛⲉⲕϩⲓⲟⲟⲩⲉ ⲁⲩⲱ ϥⲛⲁⲉⲓⲛⲉ ⲉⲃⲟⲗ ⲛ̅ⲛⲉⲕϩⲓⲏ ⲙ̅ⲙⲟⲟϣⲉ ϩⲛ̅ ⲟⲩⲉⲓⲣⲏⲛⲏ.</td>
      <td><span style="color:#b00e23">(27)</span> Turn not aside to the right
      hand nor to the left, but turn away thy foot from an evil way:
      <span style="color:#b00e23">(27a)</span> for God knows the ways on the
      right hand, but those on the left are crooked: <span style=
      "color:#b00e23">(27b)</span> and he will make thy ways straight, and will
      guide thy steps in peace.</td>
      <td><span style="color:#b00e23">(27)</span> µὴ ἐκκλίνῃς εἰς τὰ δεξιὰ µηδὲ
      εἰς τὰ ἀριστερά, ἀπόστρεψον δὲ σὸν πόδα ἀπὸ ὁδοῦ κακῆς· aὁδοὺς γὰρ τὰς ἐκ
      δεξιῶν οἶδεν ὁ θεός, διεστραµµέναι δέ εἰσιν αἱ ἐξ ἀριστερῶν· bαὐτὸς δὲ
      ὀρθὰς ποιήσει τὰς τροχιάς σου, τὰς δὲ πορείας σου ἐν εἰρήνῃ προάξει.</td>
      <td><span style="color:#b00e23">(ⲕ︦ⲍ︦)</span> ⲙⲛ̅ⲣⲉⲕⲧⲕ̅ ⲁⲟⲩⲛⲉⲙ ⲟⲩⲇⲉ ⲁϭⲃⲓⲣ
      ⲕⲧⲟ ⲇⲉ ⲁⲃⲁⲗ ⲛ̅ⲧⲕⲟⲩⲣⲏⲧⲉ ⲁⲃⲁⲗ ϩⲓ ⳉⲟ ⲛⲓⲙ ⲉⲧϩⲁⲩ ⲡⲛⲟⲩⲛⲧⲉ ⲅⲁⲣ ⲥⲁⲩⲛⲉ ⲛ̅ⲛ̅ⳉⲱⲟⲩ
      ⲛ̅ⲛⲉⲧϩⲓ ⲟⲩⲛⲉⲙ ⲥⲉϭⲁⲩϭ ⲇⲉ ⲛ̅ϭⲓ ⲛⲉⲧϩⲓ ϭⲃⲓⲣ ⲛ̅ⲧⲁϥ ⲇⲉ ϥⲛⲁⲥⲁⲩⲧⲛⲉ ⲛ̅ⲛⲉⲕⳉⲱⲟⲩ ⲁⲟⲩ
      ϥⲛⲁⲉⲓⲛⲉ ⲁⲃⲁⲗ ⲛ̅ⲛⲉⲕⲙⲁⲙ̅ⲙⲁϩⲉ ⳉⲛ̅ ⲟⲩⲉⲓⲣⲏⲛⲏ</td>
    </tr>
  </table>
</body>
</html>
