<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_101.html" rel="next">
  <link href="psalms_99.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_100" class="title">Psalms 100</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲣ̅.
      ⲛ̀ⲧⲉ ⲇⲁⲩⲓⲇ.</span>
      </td>
      <td class="language Sahidic">ⲣ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</td>
      <td class="language English">A Psalm of David.</td>
      <td class="language Greek">Τῷ Δαυιδ ψαλµός.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁⲓⲛⲁϩⲱⲥ ⲛⲁⲕ ⲡϭ̅ⲥ̅ ⲛ̀ⲟⲩⲛⲁⲓ ⲛⲉⲙ ⲟⲩϩⲁⲡ:</td>
      <td class="language Sahidic"><span style="color:#b00e23">(ⲁ︦)</span>
      ϯⲛⲁϫⲱ ⲉⲣⲟⲕ ⲡϫⲟⲉⲓⲥ ⲛ̅ⲟⲩⲛⲁ ⲙⲛ̅ ⲟⲩϩⲁⲡ</td>
      <td class="language English"><span style="color:#b00e23">(1)</span> I
      will sing to thee, O Lord, of mercy and judgment;</td>
      <td class="language Greek"><span style="color:#b00e23">(1)</span> Ἔλεος
      καὶ κρίσιν ᾄσοµαί σοι, κύριε·</td>
    </tr>

    <tr class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ϯⲛⲁⲉⲣⲯⲁⲗⲓⲛ ⲟⲩⲟϩ ⲛ̀ⲧⲁⲕⲁϯ ϧⲉⲛ ⲟⲩⲙⲱⲓⲧ
      ⲛ̀ⲁⲧⲁϭⲛⲓ: ϫⲉ ⲁⲕⲛⲁⲓ ϣⲁⲣⲟⲓ ⲛ̀ⲑⲛⲁⲩ <span style="color:#05537d">​(2)</span>
      ⲛⲁⲓⲙⲟϣⲓ ⲡⲉ ϧⲉⲛ ⲑⲙⲉⲧⲁⲧⲕⲁⲕⲓⲁ ⲛ̀ⲧⲉ ⲡⲁϩⲏⲧ ϧⲉⲛ ⲑⲙⲏϯ ⲙ̀ⲡⲁⲏⲓ:</td>
      <td class="language Sahidic"><span style="color:#b00e23">(ⲃ︦)</span>
      ϯⲛⲁⲯⲁⲗⲗⲉⲓ ⲧⲁⲉⲓⲙⲉ ϩⲛ̅ ⲧⲉϩⲓⲏ ⲛ̅ⲛⲉⲧⲟⲩⲁⲁⲃ. ϫⲉ ⲉⲣⲉ ⲡϫⲟⲉⲓⲥ ⲡⲛⲟⲩⲧⲉ ⲛⲏⲩ ϣⲁⲣⲟⲓ
      ⲧⲛⲁⲩ. ⲛⲉⲓⲙⲟⲟϣⲉ ϩⲛ̅ ⲧⲙⲛ̅ⲧⲃⲁⲗϩⲏⲧ ⲙ̅ⲡⲁϩⲏⲧ ϩⲛ̅ ⲧⲙⲏⲧⲉ ⲙ̅ⲡⲁⲏⲓ.</td>
      <td class="language English">I will sing a psalm, <span style=
      "color:#b00e23">(2)</span> and I will be wise in a blameless way. When
      wilt thou come to me? I walked in the innocence of my heart, in the midst
      of my house.</td>
      <td class="language Greek"><span style="color:#b00e23">(2)</span> ψαλῶ
      καὶ συνήσω ἐν ὁδῷ ἀµώµῳ· πότε ἥξεις πρός µε; διεπορευόµην
      ἐν ἀκακίᾳ καρδίας µου ἐν µέσῳ τοῦ οἴκου µου.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ⲙ̀ⲡⲓⲭⲱ ⲛ̀ⲟⲩϩⲱⲃ ⲙ̀ⲡⲁⲣⲁⲛⲟⲙⲟⲥ
      ⲙ̀ⲡⲉⲙ̀ⲑⲟ ⲛ̀ⲛⲁⲃⲁⲗ ⲉ̀ⲃⲟⲗ. <span style="color:#05537d">(3)</span> ⲁⲓⲙⲉⲥⲧⲉ ⲛⲏ
      ⲉⲧⲓⲣⲓ ⲛ̀ϯⲡⲁⲣⲁⲃⲁⲥⲓⲥ: ⲟⲩϩⲏⲧ ⲉϥⲕⲱⲗϫ ⲙ̀ⲡⲉϥⲧⲟⲙϥ ⲉ̀ⲣⲟⲓ:</td>
      <td class="language Sahidic"><span style="color:#b00e23">(ⲅ︦)</span>
      ⲙ̅ⲡⲓⲕⲱ ⲛ̅ⲛⲁϩⲣⲁⲓ ⲛ̅ⲟⲩϩⲱⲃ ⲙ̅ⲡⲁⲣⲁⲛⲟⲙⲟⲛ ⲛⲉⲧⲉⲓⲣⲉ ⲛ̅ⲙ̅ⲡⲁⲣⲁⲃⲁⲥⲓⲥ ⲁⲓⲙⲉⲥⲧⲱⲟⲩ.
      ⲙ̅ⲡⲉϩⲏⲧ ⲉϥϭⲟⲟⲙⲉ ⲧⲱϭⲉ ⲉⲣⲟⲓ.</td>
      <td class="language English"><span style="color:#b00e23">(3)</span> I
      have not set before mine eyes any unlawful ting; I have hated
      transgressors. <span style="color:#b00e23">(4)</span> A perverse heart
      has not cleaved to me;</td>
      <td class="language Greek"><span style="color:#b00e23">(3)</span> οὐ
      προεθέµην πρὸ ὀφθαλµῶν µου πρᾶγµα παράνοµον, ποιοῦντας παραβάσεις
      ἐµίσησα· <span style="color:#b00e23">(4)</span> οὐκ ἐκολλήθη µοι
      καρδία σκαµβή,</td>
    </tr>

    <tr class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲉϥⲛⲁⲣⲓⲕⲓ ⲥⲁⲃⲟⲗ ⲙ̀ⲙⲟⲓ ⲛ̀ϫⲉ
      ⲡⲓⲡⲉⲧϩⲱⲟⲩ ⲛⲁⲓⲉⲙⲓ ⲁⲛ ⲡⲉ.</td>
      <td class="language Sahidic"><span style="color:#b00e23">(ⲇ︦)</span> ϩⲙ̅
      ⲡⲧⲣⲉ ⲡⲡⲟⲛⲏⲣⲟⲥ ⲣⲁⲕⲧϥ̅ ⲉⲃⲟⲗ ⲙ̅ⲙⲟⲓ ⲙ̅ⲡⲓⲉⲓⲙⲉ.</td>
      <td class="language English">I have not known an evil man, forasmuch as
      he turns away from me.</td>
      <td class="language Greek">ἐκκλίνοντος ἀπ’ ἐµοῦ τοῦ πονηροῦ οὐκ
      ἐγίνωσκον.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(4)</span> ⲫⲏ ⲉⲧⲥⲁϫⲓ ⲛ̀ⲥⲁ ⲡⲉϥϣⲫⲏⲣ ⲛ̀ⲭⲱⲡ: ⲫⲁⲓ
      ⲛⲁⲓϭⲟϫⲓ ⲛ̀ⲥⲱϥ ⲡⲉ. <span style="color:#05537d">(5)</span> ⲟⲩⲣⲉϥϩⲓⲡϩⲟ ϧⲉⲛ
      ⲛⲉϥⲃⲁⲗ ⲛⲉⲙ ⲟⲩϩⲏⲧ ⲛ̀ⲁⲧⲥⲓ: ⲫⲁⲓ ⲙ̀ⲡⲁⲓⲟⲩⲱⲙ ⲛⲉⲙⲁϥ.</td>
      <td class="language Sahidic"><span style="color:#b00e23">(ⲉ︦)</span>
      ⲁⲓⲛⲟⲩϫⲉ ⲉⲃⲟⲗ ⲙ̅ⲡⲉⲧⲕⲁⲧⲁⲗⲁⲗⲉⲓ ⲛ̅ϫⲓ ⲟⲩⲉⲛⲥⲁ ⲡⲉⲧϩⲓⲧⲟⲩⲱϥ. ⲙ̅ⲡⲓⲟⲩⲱⲙ ⲙⲛ̅ ⲟⲩϫⲁⲥⲓ
      ⲃⲁⲗ ⲙⲛ̅ ⲟⲩϩⲏⲧ ⲛ̅ⲁⲧⲥⲉⲓ.</td>
      <td class="language English"><span style="color:#b00e23">(5)</span> Him
      that privily speaks against his neighbour, him have I driven from me: he
      that is proud in look and insatiable in heart, —with him I have not
      eaten.</td>
      <td class="language Greek"><span style="color:#b00e23">(5)</span> τὸν
      καταλαλοῦντα λάθρᾳ τοῦ πλησίον αὐτοῦ, τοῦτον ἐξεδίωκον·
      ὑπερηφάνῳ ὀφθαλµῷ καὶ ἀπλήστῳ καρδίᾳ, τούτῳ οὐ
      συνήσθιον.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲛⲁⲃⲁⲗ ⲉ̀ϫⲉⲛ ⲛⲓⲡⲓⲥⲧⲟⲥ ⲧⲏⲣⲟⲩ ⲛ̀ⲧⲉ ⲡⲕⲁϩⲓ: ⲉ̀ⲑⲣⲟⲩⲉⲣϣⲫⲏⲣ ⲛ̀ϩⲉⲙⲥⲓ ⲛⲉⲙⲏⲓ.
      <span style="color:#05537d">(7)</span> ⲫⲏ ⲉⲑⲙⲟϣⲓ ϩⲓ ⲟⲩⲙⲱⲓⲧ ⲛ̀ⲁⲧⲁϭⲛⲓ ⲫⲁⲓ
      ⲛⲁϥϣⲉⲙϣⲓ ⲙ̀ⲙⲟⲓ.</td>
      <td class="language Sahidic"><span style="color:#b00e23">(ⲋ︦)</span> ⲉⲣⲉ
      ⲛⲁⲃⲁⲗ ϭⲱϣⲧ̅ ⲉϫⲛ̅ ⲛⲉⲧⲟⲩⲁⲁⲃ ⲙ̅ⲡⲕⲁϩ ⲉⲧⲣⲉⲩϩⲙⲟⲟⲥ ϩⲁⲧⲏⲓ. ⲡⲉⲧⲙⲟⲟϣⲉ ϩⲛ̅ ⲧⲉϩⲓⲏ
      ⲛ̅ⲛⲉⲧⲟⲩⲁⲁⲃ ⲡⲉ ⲛⲉϥϣⲙ̅ϣⲉ ⲛⲁⲓ.</td>
      <td class="language English"><span style="color:#b00e23">(6)</span> Mine
      eyes shall be upon the faithful of the land, that they may dwell with me:
      he that walked in a perfect way, the same ministered to me.</td>
      <td class="language Greek"><span style="color:#b00e23">(6)</span> οἱ
      ὀφθαλµοί µου ἐπὶ τοὺς πιστοὺς τῆς γῆς τοῦ συγκαθῆσθαι αὐτοὺς
      µετ’ ἐµοῦ· πορευόµενος ἐν ὁδῷ ἀµώµῳ, οὗτός µοι
      ἐλειτούργει.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(8)</span> ⲙ̀ⲡⲁϥϣⲱⲡⲓ ϧⲉⲛ ⲑⲙⲏϯ ⲙ̀ⲡⲁⲏⲓ ⲛ̀ϫⲉ ⲫⲏ
      ⲉⲧⲓⲣⲓ ⲛ̀ⲟⲩⲙⲉⲧⲣⲉϥϩⲓⲡϩⲟ. <span style="color:#05537d">(9)</span> ⲫⲏ ⲉⲧⲥⲁϫⲓ
      ⲛ̀ϩⲁⲛϭⲓⲛ̀ϫⲟⲛⲥ: ⲙ̀ⲡⲁϥⲥⲱⲟⲩⲧⲉⲛ ⲙ̀ⲡⲉⲙ̀ⲑⲟ ⲛ̀ⲛⲁⲃⲁⲗ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲍ︦)</span>
      ⲡⲉⲧⲉⲓⲣⲉ ⲛ̅ⲧⲙⲛ̅ⲧϫⲁⲥⲓϩⲏⲧ ⲛⲉϥⲟⲩⲏϩ ⲁⲛ ⲡⲉ ϩⲛ̅ ⲧⲙⲏⲧⲉ ⲙ̅ⲡⲁⲏⲓ ⲡⲉⲧϣⲁϫⲉ ϩⲛ̅
      ⲟⲩϫⲓⲛ̅ϭⲟⲛⲥ̅ ⲛⲉⲙⲉⲓⲥⲟⲩⲧⲱⲛϥ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲁⲃⲁⲗ.</td>
      <td class="language English"><span style="color:#b00e23">(7)</span> The
      proud doer dwelt not in the midst of my house; the unjust speaker
      prospered not in my sight.</td>
      <td class="language Greek"><span style="color:#b00e23">(7)</span> οὐ
      κατῴκει ἐν µέσῳ τῆς οἰκίας µου ποιῶν ὑπερηφανίαν, λαλῶν
      ἄδικα οὐ κατεύθυνεν ἐναντίον τῶν ὀφθαλµῶν µου.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(10)</span> ϧⲉⲛ ⲛⲓⲛⲁⲩ ⲛ̀ⲧⲉ ⲧⲟⲟⲩⲓ ⲛⲁⲓϧⲱⲧⲉⲃ
      ⲛ̀ⲛⲓⲣⲉϥⲉⲣⲛⲟⲃⲓ ⲧⲏⲣⲟⲩ ⲛ̀ⲧⲉ ⲡⲕⲁϩⲓ: ⲉ̀ⲡϫⲓⲛϥⲱϯ ⲉ̀ⲃⲟⲗ ϧⲉⲛ ⲑⲃⲁⲕⲓ ⲙ̀ⲡϭ̅ⲥ̅ ⲛ̀ⲟⲩⲟⲛ
      ⲛⲓⲃⲉⲛ ⲉⲧⲉⲣϩⲱⲃ ⲉ̀ϯⲁⲛⲟⲙⲓⲁ.</td>
      <td class="language Sahidic"><span style="color:#b00e23">(ⲏ︦)</span>
      ⲙ̅ⲡⲛⲁⲩ ⲛ̅ϣⲱⲣⲡ ⲁⲓⲙⲟⲩⲟⲩⲧ ⲛ̅ⲛ̅ⲣⲉϥⲣ̅ⲛⲟⲃⲉ ⲧⲏⲣⲟⲩ ⲙ̅ⲡⲕⲁϩ. ⲉⲧⲣⲁϥⲱⲧⲉ ⲉⲃⲟⲗ ϩⲛ̅
      ⲧⲡⲟⲗⲓⲥ ⲙ̅ⲡϫⲟⲉⲓⲥ ⲛ̅ⲛⲉⲧⲉⲓⲣⲉ ⲧⲏⲣⲟⲩ ⲛ̅ⲧⲁⲛⲟⲙⲓⲁ:</td>
      <td class="language English"><span style="color:#b00e23">(8)</span> Early
      did I slay all the sinners of the land, that I might destroy out of the
      city of the Lord all that work iniquity.</td>
      <td class="language Greek"><span style="color:#b00e23">(8)</span> εἰς
      τὰς πρωίας ἀπέκτεννον πάντας τοὺς ἁµαρτωλοὺς τῆς γῆς τοῦ
      ἐξολεθρεῦσαι ἐκ πόλεως κυρίου πάντας τοὺς ἐργαζοµένους τὴν
      ἀνοµίαν.</td>
    </tr>
  </table>
</body>
</html>
