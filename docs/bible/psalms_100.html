<!DOCTYPE html>
<html>
<head>
  <title>Psalms</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_101.html" rel="next">
  <link href="psalms_99.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="psalms100">Psalms 100</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅. ⲛ̀ⲧⲉ ⲇⲁⲩⲓⲇ.</span>
      </td>
      <td>ⲣ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</td>
      <td>A Psalm of David.</td>
      <td>Τῷ Δαυιδ ψαλµός.</td>
    </tr>

    <tr>
      <td><span style="color:#b00e23">(ⲁ̅)</span> ⲁⲓⲛⲁϩⲱⲥ ⲛⲁⲕ ⲡϭ̅ⲥ̅ ⲛ̀ⲟⲩⲛⲁⲓ ⲛⲉⲙ
      ⲟⲩϩⲁⲡ:</td>
      <td><span style="color:#b00e23">(ⲁ︦)</span> ϯⲛⲁϫⲱ ⲉⲣⲟⲕ ⲡϫⲟⲉⲓⲥ ⲛ̅ⲟⲩⲛⲁ ⲙⲛ̅
      ⲟⲩϩⲁⲡ</td>
      <td><span style="color:#b00e23">(1)</span> I will sing to thee, O Lord,
      of mercy and judgment;</td>
      <td><span style="color:#b00e23">(1)</span> Ἔλεος καὶ κρίσιν ᾄσοµαί σοι,
      κύριε·</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ϯⲛⲁⲉⲣⲯⲁⲗⲓⲛ ⲟⲩⲟϩ ⲛ̀ⲧⲁⲕⲁϯ ϧⲉⲛ ⲟⲩⲙⲱⲓⲧ ⲛ̀ⲁⲧⲁϭⲛⲓ:
      ϫⲉ ⲁⲕⲛⲁⲓ ϣⲁⲣⲟⲓ ⲛ̀ⲑⲛⲁⲩ <span style="color:#05537d">​(2)</span> ⲛⲁⲓⲙⲟϣⲓ ⲡⲉ
      ϧⲉⲛ ⲑⲙⲉⲧⲁⲧⲕⲁⲕⲓⲁ ⲛ̀ⲧⲉ ⲡⲁϩⲏⲧ ϧⲉⲛ ⲑⲙⲏϯ ⲙ̀ⲡⲁⲏⲓ:</td>
      <td><span style="color:#b00e23">(ⲃ︦)</span> ϯⲛⲁⲯⲁⲗⲗⲉⲓ ⲧⲁⲉⲓⲙⲉ ϩⲛ̅ ⲧⲉϩⲓⲏ
      ⲛ̅ⲛⲉⲧⲟⲩⲁⲁⲃ. ϫⲉ ⲉⲣⲉ ⲡϫⲟⲉⲓⲥ ⲡⲛⲟⲩⲧⲉ ⲛⲏⲩ ϣⲁⲣⲟⲓ ⲧⲛⲁⲩ. ⲛⲉⲓⲙⲟⲟϣⲉ ϩⲛ̅ ⲧⲙⲛ̅ⲧⲃⲁⲗϩⲏⲧ
      ⲙ̅ⲡⲁϩⲏⲧ ϩⲛ̅ ⲧⲙⲏⲧⲉ ⲙ̅ⲡⲁⲏⲓ.</td>
      <td>I will sing a psalm, <span style="color:#b00e23">(2)</span> and I
      will be wise in a blameless way. When wilt thou come to me? I walked in
      the innocence of my heart, in the midst of my house.</td>
      <td><span style="color:#b00e23">(2)</span> ψαλῶ καὶ συνήσω ἐν ὁδῷ ἀµώµῳ·
      πότε ἥξεις πρός µε; διεπορευόµην ἐν ἀκακίᾳ καρδίας µου ἐν µέσῳ τοῦ οἴκου
      µου.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲙ̀ⲡⲓⲭⲱ ⲛ̀ⲟⲩϩⲱⲃ ⲙ̀ⲡⲁⲣⲁⲛⲟⲙⲟⲥ ⲙ̀ⲡⲉⲙ̀ⲑⲟ ⲛ̀ⲛⲁⲃⲁⲗ
      ⲉ̀ⲃⲟⲗ. <span style="color:#05537d">(3)</span> ⲁⲓⲙⲉⲥⲧⲉ ⲛⲏ ⲉⲧⲓⲣⲓ
      ⲛ̀ϯⲡⲁⲣⲁⲃⲁⲥⲓⲥ: ⲟⲩϩⲏⲧ ⲉϥⲕⲱⲗϫ ⲙ̀ⲡⲉϥⲧⲟⲙϥ ⲉ̀ⲣⲟⲓ:</td>
      <td><span style="color:#b00e23">(ⲅ︦)</span> ⲙ̅ⲡⲓⲕⲱ ⲛ̅ⲛⲁϩⲣⲁⲓ ⲛ̅ⲟⲩϩⲱⲃ
      ⲙ̅ⲡⲁⲣⲁⲛⲟⲙⲟⲛ ⲛⲉⲧⲉⲓⲣⲉ ⲛ̅ⲙ̅ⲡⲁⲣⲁⲃⲁⲥⲓⲥ ⲁⲓⲙⲉⲥⲧⲱⲟⲩ. ⲙ̅ⲡⲉϩⲏⲧ ⲉϥϭⲟⲟⲙⲉ ⲧⲱϭⲉ
      ⲉⲣⲟⲓ.</td>
      <td><span style="color:#b00e23">(3)</span> I have not set before mine
      eyes any unlawful ting; I have hated transgressors. <span style=
      "color:#b00e23">(4)</span> A perverse heart has not cleaved to me;</td>
      <td><span style="color:#b00e23">(3)</span> οὐ προεθέµην πρὸ ὀφθαλµῶν µου
      πρᾶγµα παράνοµον, ποιοῦντας παραβάσεις ἐµίσησα· <span style=
      "color:#b00e23">(4)</span> οὐκ ἐκολλήθη µοι καρδία σκαµβή,</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ⲉϥⲛⲁⲣⲓⲕⲓ ⲥⲁⲃⲟⲗ ⲙ̀ⲙⲟⲓ ⲛ̀ϫⲉ ⲡⲓⲡⲉⲧϩⲱⲟⲩ ⲛⲁⲓⲉⲙⲓ ⲁⲛ
      ⲡⲉ.</td>
      <td><span style="color:#b00e23">(ⲇ︦)</span> ϩⲙ̅ ⲡⲧⲣⲉ ⲡⲡⲟⲛⲏⲣⲟⲥ ⲣⲁⲕⲧϥ̅ ⲉⲃⲟⲗ
      ⲙ̅ⲙⲟⲓ ⲙ̅ⲡⲓⲉⲓⲙⲉ.</td>
      <td>I have not known an evil man, forasmuch as he turns away from
      me.</td>
      <td>ἐκκλίνοντος ἀπ’ ἐµοῦ τοῦ πονηροῦ οὐκ ἐγίνωσκον.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(4)</span> ⲫⲏ ⲉⲧⲥⲁϫⲓ ⲛ̀ⲥⲁ ⲡⲉϥϣⲫⲏⲣ ⲛ̀ⲭⲱⲡ: ⲫⲁⲓ ⲛⲁⲓϭⲟϫⲓ
      ⲛ̀ⲥⲱϥ ⲡⲉ. <span style="color:#05537d">(5)</span> ⲟⲩⲣⲉϥϩⲓⲡϩⲟ ϧⲉⲛ ⲛⲉϥⲃⲁⲗ
      ⲛⲉⲙ ⲟⲩϩⲏⲧ ⲛ̀ⲁⲧⲥⲓ: ⲫⲁⲓ ⲙ̀ⲡⲁⲓⲟⲩⲱⲙ ⲛⲉⲙⲁϥ.</td>
      <td><span style="color:#b00e23">(ⲉ︦)</span> ⲁⲓⲛⲟⲩϫⲉ ⲉⲃⲟⲗ ⲙ̅ⲡⲉⲧⲕⲁⲧⲁⲗⲁⲗⲉⲓ
      ⲛ̅ϫⲓ ⲟⲩⲉⲛⲥⲁ ⲡⲉⲧϩⲓⲧⲟⲩⲱϥ. ⲙ̅ⲡⲓⲟⲩⲱⲙ ⲙⲛ̅ ⲟⲩϫⲁⲥⲓ ⲃⲁⲗ ⲙⲛ̅ ⲟⲩϩⲏⲧ ⲛ̅ⲁⲧⲥⲉⲓ.</td>
      <td><span style="color:#b00e23">(5)</span> Him that privily speaks
      against his neighbour, him have I driven from me: he that is proud in
      look and insatiable in heart, —with him I have not eaten.</td>
      <td><span style="color:#b00e23">(5)</span> τὸν καταλαλοῦντα λάθρᾳ τοῦ
      πλησίον αὐτοῦ, τοῦτον ἐξεδίωκον· ὑπερηφάνῳ ὀφθαλµῷ καὶ ἀπλήστῳ καρδίᾳ,
      τούτῳ οὐ συνήσθιον.</td>
    </tr>

    <tr>
      <td><span style="color:#b00e23">(ⲋ̅)</span> ⲛⲁⲃⲁⲗ ⲉ̀ϫⲉⲛ ⲛⲓⲡⲓⲥⲧⲟⲥ ⲧⲏⲣⲟⲩ
      ⲛ̀ⲧⲉ ⲡⲕⲁϩⲓ: ⲉ̀ⲑⲣⲟⲩⲉⲣϣⲫⲏⲣ ⲛ̀ϩⲉⲙⲥⲓ ⲛⲉⲙⲏⲓ. <span style=
      "color:#05537d">(7)</span> ⲫⲏ ⲉⲑⲙⲟϣⲓ ϩⲓ ⲟⲩⲙⲱⲓⲧ ⲛ̀ⲁⲧⲁϭⲛⲓ ⲫⲁⲓ ⲛⲁϥϣⲉⲙϣⲓ
      ⲙ̀ⲙⲟⲓ.</td>
      <td><span style="color:#b00e23">(ⲋ︦)</span> ⲉⲣⲉ ⲛⲁⲃⲁⲗ ϭⲱϣⲧ̅ ⲉϫⲛ̅ ⲛⲉⲧⲟⲩⲁⲁⲃ
      ⲙ̅ⲡⲕⲁϩ ⲉⲧⲣⲉⲩϩⲙⲟⲟⲥ ϩⲁⲧⲏⲓ. ⲡⲉⲧⲙⲟⲟϣⲉ ϩⲛ̅ ⲧⲉϩⲓⲏ ⲛ̅ⲛⲉⲧⲟⲩⲁⲁⲃ ⲡⲉ ⲛⲉϥϣⲙ̅ϣⲉ
      ⲛⲁⲓ.</td>
      <td><span style="color:#b00e23">(6)</span> Mine eyes shall be upon the
      faithful of the land, that they may dwell with me: he that walked in a
      perfect way, the same ministered to me.</td>
      <td><span style="color:#b00e23">(6)</span> οἱ ὀφθαλµοί µου ἐπὶ τοὺς
      πιστοὺς τῆς γῆς τοῦ συγκαθῆσθαι αὐτοὺς µετ’ ἐµοῦ· πορευόµενος ἐν ὁδῷ
      ἀµώµῳ, οὗτός µοι ἐλειτούργει.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(8)</span> ⲙ̀ⲡⲁϥϣⲱⲡⲓ ϧⲉⲛ ⲑⲙⲏϯ ⲙ̀ⲡⲁⲏⲓ ⲛ̀ϫⲉ ⲫⲏ ⲉⲧⲓⲣⲓ
      ⲛ̀ⲟⲩⲙⲉⲧⲣⲉϥϩⲓⲡϩⲟ. <span style="color:#05537d">(9)</span> ⲫⲏ ⲉⲧⲥⲁϫⲓ
      ⲛ̀ϩⲁⲛϭⲓⲛ̀ϫⲟⲛⲥ: ⲙ̀ⲡⲁϥⲥⲱⲟⲩⲧⲉⲛ ⲙ̀ⲡⲉⲙ̀ⲑⲟ ⲛ̀ⲛⲁⲃⲁⲗ ⲉ̀ⲃⲟⲗ.</td>
      <td><span style="color:#b00e23">(ⲍ︦)</span> ⲡⲉⲧⲉⲓⲣⲉ ⲛ̅ⲧⲙⲛ̅ⲧϫⲁⲥⲓϩⲏⲧ
      ⲛⲉϥⲟⲩⲏϩ ⲁⲛ ⲡⲉ ϩⲛ̅ ⲧⲙⲏⲧⲉ ⲙ̅ⲡⲁⲏⲓ ⲡⲉⲧϣⲁϫⲉ ϩⲛ̅ ⲟⲩϫⲓⲛ̅ϭⲟⲛⲥ̅ ⲛⲉⲙⲉⲓⲥⲟⲩⲧⲱⲛϥ
      ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲁⲃⲁⲗ.</td>
      <td><span style="color:#b00e23">(7)</span> The proud doer dwelt not in
      the midst of my house; the unjust speaker prospered not in my sight.</td>
      <td><span style="color:#b00e23">(7)</span> οὐ κατῴκει ἐν µέσῳ τῆς οἰκίας
      µου ποιῶν ὑπερηφανίαν, λαλῶν ἄδικα οὐ κατεύθυνεν ἐναντίον τῶν ὀφθαλµῶν
      µου.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(10)</span> ϧⲉⲛ ⲛⲓⲛⲁⲩ ⲛ̀ⲧⲉ ⲧⲟⲟⲩⲓ ⲛⲁⲓϧⲱⲧⲉⲃ ⲛ̀ⲛⲓⲣⲉϥⲉⲣⲛⲟⲃⲓ
      ⲧⲏⲣⲟⲩ ⲛ̀ⲧⲉ ⲡⲕⲁϩⲓ: ⲉ̀ⲡϫⲓⲛϥⲱϯ ⲉ̀ⲃⲟⲗ ϧⲉⲛ ⲑⲃⲁⲕⲓ ⲙ̀ⲡϭ̅ⲥ̅ ⲛ̀ⲟⲩⲟⲛ ⲛⲓⲃⲉⲛ ⲉⲧⲉⲣϩⲱⲃ
      ⲉ̀ϯⲁⲛⲟⲙⲓⲁ.</td>
      <td><span style="color:#b00e23">(ⲏ︦)</span> ⲙ̅ⲡⲛⲁⲩ ⲛ̅ϣⲱⲣⲡ ⲁⲓⲙⲟⲩⲟⲩⲧ
      ⲛ̅ⲛ̅ⲣⲉϥⲣ̅ⲛⲟⲃⲉ ⲧⲏⲣⲟⲩ ⲙ̅ⲡⲕⲁϩ. ⲉⲧⲣⲁϥⲱⲧⲉ ⲉⲃⲟⲗ ϩⲛ̅ ⲧⲡⲟⲗⲓⲥ ⲙ̅ⲡϫⲟⲉⲓⲥ ⲛ̅ⲛⲉⲧⲉⲓⲣⲉ
      ⲧⲏⲣⲟⲩ ⲛ̅ⲧⲁⲛⲟⲙⲓⲁ:</td>
      <td><span style="color:#b00e23">(8)</span> Early did I slay all the
      sinners of the land, that I might destroy out of the city of the Lord all
      that work iniquity.</td>
      <td><span style="color:#b00e23">(8)</span> εἰς τὰς πρωίας ἀπέκτεννον
      πάντας τοὺς ἁµαρτωλοὺς τῆς γῆς τοῦ ἐξολεθρεῦσαι ἐκ πόλεως κυρίου πάντας
      τοὺς ἐργαζοµένους τὴν ἀνοµίαν.</td>
    </tr>
  </table>
</body>
</html>
