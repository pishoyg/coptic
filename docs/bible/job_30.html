<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_31.html" rel="next">
  <link href="job_29.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="job_30">Job 30</h4>

  <table>
    <tr>
      <td><span style="color:#b00e23">(ⲁ̅)</span> ϯⲛⲟⲩ ⲇⲉ ⲁⲩⲥⲱⲃⲓ ⲙ̀ⲙⲟⲓ ⲛ̀ϫⲉ
      ϩⲁⲛⲉⲗⲁⲭⲓⲥⲧⲟⲥ ϯⲛⲟⲩ ⲇⲉ ⲥⲉϯⲥⲃⲱ ⲛⲏⲓ ϧⲉⲛ ⲟⲩⲙⲉⲣⲟⲥ ⲛ̀ϫⲉ ⲛⲏ ⲉ̀ⲛⲁⲓϣⲱϣ ⲛ̀ⲛⲟⲩⲓⲟϯ ⲛⲏ
      ⲉ̀ⲛⲁⲓⲭⲱ ⲙ̀ⲙⲱⲟⲩ ϫⲉ ⲥⲉⲙⲡϣⲁ ⲛ̀ⲛⲓⲟⲩϩⲱⲣ ⲛ̀ⲧⲉ ⲛⲁⲉⲥⲱⲟⲩ</td>
      <td><span style="color:#b00e23">(ⲁ︦)</span> ⲧⲉⲛⲟⲩ ⲇⲉ ⲁⲩⲥⲱⲃⲉ ⲛ̅ⲥⲱⲓ
      ϩⲉⲛⲉⲗⲁⲭⲓⲥⲧⲟⲥ ⲧⲉⲛⲟⲩ ⲛⲉⲧϯⲥⲃⲱ ⲛⲁⲓ ϩⲛ̅ ⲟⲩⲙⲉⲣⲟⲥ. ⲛ̅ϭⲓ ⲛⲁⲓ ⲛ̅ⲧⲁⲩⲥⲱϣϥ̅
      ⲛ̅ⲛⲉⲩⲉⲓⲟⲧⲉ. ⲛⲁⲓ ⲉⲧⲉⲙⲉⲓⲟⲡⲟⲩ ϫⲉ ⲥⲉⲙ̅ⲡϣⲁ ⲛ̅ⲛⲉⲩϩⲟⲟⲣ ⲛ̅ⲛⲁⲟϩⲉ.</td>
      <td><span style="color:#b00e23">(1)</span> But now the youngest have
      laughed me to scorn, now they reprove me in their turn, whose fathers I
      set at nought; whom I did not deem worthy to be with my shepherd
      dogs.</td>
      <td><span style="color:#b00e23">(1)</span> νυνὶ δὲ κατεγέλασάν µου,
      ἐλάχιστοι νῦν νουθετοῦσίν µε ἐν µέρει, ὧν ἐξουδένουν πατέρας αὐτῶν,οὓς
      οὐχ ἡγησάµην εἶναι ἀξίους κυνῶν τῶν ἐµῶν νοµάδων.</td>
    </tr>

    <tr>
      <td><span style="color:#b00e23">(ⲃ̅)</span> ⲕⲉ ⲅⲉ ⲉⲣⲟⲩ ⲛⲏⲓ ⲧϫⲟⲙ ⲛ̀ⲧⲉ
      ⲛⲟⲩϫⲓϫ ⲟⲩⲥⲩⲛⲧⲉⲗⲓⲁ ⲁⲥⲧⲁⲕⲟ ⲉ̀ϩⲣⲏⲓ ⲉ̀ϫⲱⲟⲩ</td>
      <td><span style="color:#b00e23">(ⲃ︦)</span> ⲕⲁⲓ ⲅⲁⲣ ⲉⲩⲣ ⲟⲩ ⲛⲁⲓ. ϩⲛ̅ ⲧϭⲟⲙ
      ⲛ̅ⲛⲉⲩϭⲓϫ. ⲧⲉⲩⲥⲩⲛⲧⲉⲗⲓⲁ ⲁⲥⲧⲁⲕⲟ ⲉϩⲣⲁⲓ ⲉϫⲱⲟⲩ.</td>
      <td><span style="color:#b00e23">(2)</span> Yea, why had I the strength of
      their hands? for them the full term of life was lost.</td>
      <td><span style="color:#b00e23">(2)</span> καί γε ἰσχὺς χειρῶν αὐτῶν ἵνα
      τί µοι; ἐπ’ αὐτοὺς ἀπώλετο συντέλεια</td>
    </tr>

    <tr>
      <td><span style="color:#b00e23">(ⲅ̅)</span> ϧⲉⲛ ⲟⲩⲙⲉⲧⲣⲉϥⲉⲣϧⲁⲉ ⲛⲉⲙ ⲟⲩϩⲃⲱⲛ
      ⲛ̀ⲁⲧϣⲏⲣⲓ ⲛⲏ ⲉⲧⲫⲏⲧ ⲉ̀ⲃⲟⲗ ϧⲉⲛ ⲟⲩⲙⲁ ⲛ̀ⲁⲑⲙⲱⲟⲩ ⲛ̀ⲥⲁϥ ⲟⲩⲧⲁⲧϩⲟ ⲛⲉⲙ
      ⲟⲩⲧⲁⲗⲉⲡⲱⲣⲓⲁ</td>
      <td><span style="color:#b00e23">(ⲅ︦)</span> ϩⲛ̅ ⲟⲩⲙⲛ̅ⲧⲣⲉϥⲣ̅ϩⲁⲉ. ⲙⲛ̅
      ⲟⲩϩⲉⲃⲱⲱⲛ ⲛ̅ⲁⲧϣⲏⲣⲉ. ⲛⲉⲧⲡⲏⲧ ϩⲛ̅ ⲟⲩⲙⲁ ⲛ̅ⲁⲧⲙⲟⲟⲩ ⲛ̅ⲥⲁϥ. ⲟⲩⲧⲁⲕⲟ. ⲙⲛ̅
      ⲟⲩⲧⲁⲗⲁⲓⲡⲱⲣⲓⲁ.</td>
      <td><span style="color:#b00e23">(3)</span> One is childless in want and
      famine, such as they that fled but lately the distress and misery of
      drought.</td>
      <td><span style="color:#b00e23">(3)</span> ἐν ἐνδείᾳ καὶ λιµῷ ἄγονος· οἱ
      φεύγοντες ἄνυδρον ἐχθὲς συνοχὴν καὶ ταλαιπωρίαν,</td>
    </tr>

    <tr>
      <td><span style="color:#b00e23">(ⲇ̅)</span> ⲛⲏ ⲉⲧⲕⲱϯ ⲉ̀ϩⲁⲛⲁⲣⲁⲣⲓⲙ ϧⲉⲛ ⲟⲩⲙⲁ
      ⲉϥⲥⲉⲛⲥⲉⲛ ⲛⲏ ⲉⲧⲉ ϩⲁⲛⲁⲣⲁⲣⲓⲙ ⲛⲉ ⲛⲟⲩϧⲣⲏⲟⲩⲓ ⲛ̀ⲓⲁⲇⲟⲕⲓⲙⲟⲥ ⲛ̀ⲥⲁ ⲡⲉⲧϩⲱⲟⲩ
      ⲉⲩⲉ̀ⲉⲣϧⲁⲉ̀ ⲛ̀ⲁⲅⲁⲑⲟⲛ ⲛⲓⲃⲉⲛ ⲛⲏ ⲉⲧⲉ ϣⲁⲩⲟⲩⲟϫⲡⲟⲩ ϩⲓϫⲉⲛ ϩⲁⲛⲛⲟⲩⲛⲓ ⲛ̀ⲣⲟⲕϩ ϩⲓⲧⲉⲛ
      ⲟⲩϩⲃⲱⲛ ⲉϥⲟϣ</td>
      <td><span style="color:#b00e23">(ⲇ︦)</span> ⲛⲉⲧⲕⲱⲧⲉ ⲛ̅ⲥⲁ ϩⲉⲛⲁⲣⲓⲙ. ϩⲛ̅
      ⲟⲩⲙⲁ ⲉϥⲥⲉⲛⲥⲉⲛ. ⲛⲁⲓ ⲉϩⲉⲛⲛⲧⲏϭ ⲛⲉ ⲛⲉⲩϩⲣⲏⲩⲉ. ⲉⲩⲥⲏϣ ⲁⲩⲱ ⲉⲩⲥⲟϣϥ̅. ⲉⲩⲣ̅ϭⲣⲟϩ
      ⲛ̅ⲁⲅⲁⲑⲟⲛ ⲛⲓⲙ. ⲛⲁⲓ ⲉⲛⲉⲩⲟⲩⲟϭⲟⲩⲏϭ ⲛ̅ⲛ̅ⲛⲟⲩⲛⲉ ⲛ̅ϣⲏⲛ ϩⲁ ⲡⲛⲟϭ ⲛ̅ϩⲕⲟ.</td>
      <td><span style="color:#b00e23">(4)</span> Who compass the salt places on
      the sounding shore, who had salt herbs for their food, and were
      dishonorable and of no repute, in want of every good thing; who also ate
      roots of trees by reason of great hunger.</td>
      <td><span style="color:#b00e23">(4)</span> οἱ περικλῶντες ἅλιµα ἐπὶ
      ἠχοῦντι,οἵτινες ἅλιµα ἦν αὐτῶν τὰ σῖτα, ἄτιµοι δὲ καὶ πεφαυλισµένοι,
      ἐνδεεῖς παντὸς ἀγαθοῦ, οἳ καὶ ῥίζας ξύλων ἐµασῶντο ὑπὸ λιµοῦ
      µεγάλου.</td>
    </tr>

    <tr>
      <td><span style="color:#b00e23">(ⲉ̅)</span> ⲁⲩⲧⲱⲟⲩⲛⲟⲩ ⲉ̀ϩⲣⲏⲓ ⲉϫⲱⲓ ⲛ̀ϫⲉ
      ϩⲁⲛⲣⲉϥϭⲓⲟⲩⲓ</td>
      <td><span style="color:#b00e23">(ⲉ︦)</span> ⲁⲩⲧⲱⲟⲩⲛ ⲉⲣⲟⲓ ⲛ̅ϭⲓ
      ϩⲉⲛⲣⲉϥϫⲓⲟⲩⲉ.</td>
      <td><span style="color:#b00e23">(5)</span> Thieves have risen up against
      me,</td>
      <td><span style="color:#b00e23">(5)</span> ἐπανέστησάν µοι κλέπται,</td>
    </tr>

    <tr>
      <td><span style="color:#b00e23">(ⲋ̅)</span> ⲛⲏ ⲉⲧⲉ ϩⲁⲛⲭⲟⲗ ⲙ̀ⲡⲉⲧⲣⲁ ⲛⲉ
      ⲛⲟⲩⲏⲟⲩ</td>
      <td><span style="color:#b00e23">(ⲋ︦)</span> ⲛⲁⲓ ⲉϩⲉⲛϣⲕⲟⲗ ⲙ̅ⲡⲉⲧⲣⲁ ⲛⲉ
      ⲛⲉⲩⲏⲓ.</td>
      <td><span style="color:#b00e23">(6)</span> whose houses were the caves of
      the rocks, who lived under the wild shrubs.</td>
      <td><span style="color:#b00e23">(6)</span> ὧν οἱ οἶκοι αὐτῶν ἦσαν τρῶγλαι
      πετρῶν·</td>
    </tr>

    <tr>
      <td><span style="color:#b00e23">(ⲍ̅)</span> ⲉⲩⲱϣ ⲉ̀ⲃⲟⲗ ϧⲉⲛ ⲑⲙⲏϯ ⲛ̀ϩⲁⲛⲙⲁ
      ⲉⲩⲥⲉⲛⲥⲉⲛ ⲛ̀ⲕⲁⲗⲱⲥ ⲛⲏ ⲉ̀ⲛⲁⲩϣⲟⲡ ⲉ̀ϧⲟⲩⲛ ϧⲉⲛ ϩⲁⲛⲗⲉⲃϣⲓ ⲛ̀ⲁⲅⲣⲓⲟⲛ</td>
      <td><span style="color:#b00e23">(ⲍ︦)</span> ⲛⲁⲓ ⲉⲧϣⲟⲟⲡ ϩⲁ ϩⲉⲛⲛⲧⲏϭ
      ⲛ̅ⲁⲕⲣⲓⲟⲛ.</td>
      <td><span style="color:#b00e23">(7)</span> They will cry out among the
      rustling bushes.</td>
      <td><span style="color:#b00e23">(7)</span> ἀνὰ µέσον εὐήχων βοήσονται·οἳ
      ὑπὸ φρύγανα ἄγρια διῃτῶντο,</td>
    </tr>

    <tr>
      <td><span style="color:#b00e23">(ⲏ̅)</span> ⲡⲓϣⲏⲣⲓ ⲛ̀ⲧⲉ ⲛⲓⲁⲧⲥⲃⲱ ⲛⲁ ⲡⲓⲣⲁⲛ
      ⲉⲧϣⲏϣ ⲛⲉⲙ ⲡⲓϣⲟⲩϣⲟⲩ ⲉⲧⲁϥϭⲉⲛⲟ ϩⲓϫⲉⲛ ⲡⲕⲁϩⲓ</td>
      <td><span style="color:#b00e23">(ⲏ︦)</span> ⲛ̅ϣⲏⲣⲉ ⲛ̅ⲛ̅ⲁⲑⲏⲧ ⲙⲛ̅ ⲛⲉⲧⲥⲏϣ.
      ⲛⲁⲡⲣⲁⲛ ⲙⲛ̅ ⲛⲁⲡⲉⲟⲟⲩ ⲉⲧⲟϣⲙ̅ ϩⲓϫⲙ̅ ⲡⲕⲁϩ.</td>
      <td><span style="color:#b00e23">(8)</span> They are sons of fools and
      vile men, whose name and glory are quenched from off the earth.</td>
      <td><span style="color:#b00e23">(8)</span> ἀφρόνων υἱοὶ καὶ ἀτίµων ὄνοµα
      καὶ κλέος ἐσβεσµένον ἀπὸ γῆς.</td>
    </tr>

    <tr>
      <td><span style="color:#b00e23">(ⲑ̅)</span> ϯⲛⲟⲩ ⲇⲉ ϯⲟⲓ ⲛ̀ⲕⲩⲑⲁⲣⲁ ⲛⲱⲟⲩ
      ⲟⲩⲟϩ ⲁ̀ⲛⲟⲕ ⲉⲧⲟⲓ ⲛ̀ϫⲏⲓ ⲛ̀ⲧⲟⲧⲟⲩ</td>
      <td><span style="color:#b00e23">(ⲑ︦)</span> ⲧⲉⲛⲟⲩ ⲇⲉ ϯϣⲟⲟⲡ ⲛⲁⲩ ⲛ̅ⲕⲓⲑⲁⲣⲁ.
      ⲁⲩⲱ ⲁⲛⲟⲕ ⲡⲉⲧϣⲟⲟⲡ ⲛⲁⲩ ⲛ̅ϣⲁϫⲉ.</td>
      <td><span style="color:#b00e23">(9)</span> But now I am their music, and
      they have me for a by-word.</td>
      <td><span style="color:#b00e23">(9)</span> νυνὶ δὲ κιθάρα ἐγώ εἰµι αὐτῶν,
      καὶ ἐµὲ θρύληµα ἔχουσιν·</td>
    </tr>

    <tr>
      <td><span style="color:#b00e23">(ⲓ̅)</span> ⲁⲩⲙⲉⲥⲧⲱⲓ ⲇⲉ ⲟⲩⲟϩ ⲁⲩⲟⲩⲉⲓ ⲥⲁⲃⲟⲗ
      ⲙ̀ⲙⲟⲓ ⲙ̀ⲡⲟⲩϯⲁⲥⲟ ⲇⲉ ⲉ̀ϩⲓ ⲟⲩⲑⲁϥ ⲉ̀ϧⲟⲩⲛ ϧⲉⲛ ⲡⲁϩⲟ</td>
      <td><span style="color:#b00e23">(ⲓ︦)</span> ⲁⲩⲃⲟⲟⲧⲧ̅ ⲉⲁⲩⲟⲩⲉ ⲙ̅ⲙⲟⲓ.
      ⲙ̅ⲡⲟⲩϯⲥⲟ ⲇⲉ ⲉⲛⲉϫⲡⲁϭⲥⲉ ⲉϩⲟⲩⲛ ϩⲙ̅ ⲡⲁϩⲟ</td>
      <td><span style="color:#b00e23">(10)</span> And they stood aloof and
      abhorred me, and spared not to spit in my face.</td>
      <td><span style="color:#b00e23">(10)</span> ἐβδελύξαντο δέ µε ἀποστάντες
      µακράν, ἀπὸ δὲ προσώπου µου οὐκ ἐφείσαντο πτύελον.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲁϥⲟⲩⲱⲛ ⲅⲁⲣ ⲛ̀ⲧⲉϥⲫⲓϯ ⲟⲩⲟϩ
      ⲁϥϯⲙⲕⲁϩ ⲛⲏⲓ ⲟⲩⲟϩ ⲡⲭⲁⲗⲓⲛⲟⲩⲥ ⲛ̀ⲧⲉ ⲡⲁϩⲟ ⲁϥⲟⲩⲟⲣⲡϥ ⲉ̀ⲃⲟⲗ &lt;ⲁⲩⲧⲱⲟⲩⲛⲟⲩ ⲉ̀ϫⲉⲛ
      ⲑⲁⲟⲩⲓⲛⲁⲙ ⲛ̀ⲧⲉ ⲡⲉⲧⲫⲟⲣⲓ ⲉ̀ⲃⲟⲗ&gt;</td>
      <td><span style="color:#b00e23">(ⲓ︦ⲁ︦)</span> ⲁϥⲟⲩⲱⲛ ⲇⲉ ⲙ̅ⲡⲉϥϩⲛⲁⲁⲩ
      ⲛ̅ⲕⲁⲥⲟⲧⲉ ⲁϥⲙⲟⲕϩⲧ̅.</td>
      <td><span style="color:#b00e23">(11)</span> For he has opened his quiver
      and afflicted me: they also have cast off the restraint of my
      presence.</td>
      <td><span style="color:#b00e23">(11)</span> ἀνοίξας γὰρ φαρέτραν αὐτοῦ
      ἐκάκωσέν µε, καὶ χαλινὸν τοῦ προσώπου µου ἐξαπέστειλαν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲁϥⲥⲟⲩⲧⲉⲛ ⲛⲉϥϭⲁⲗⲁⲩϫ ⲉ̀ⲃⲟⲗ
      ⲟⲩⲟϩ ⲁϥⲥⲟⲩⲧⲱⲧϥ ⲉ̀ⲃⲟⲗ ⲁϥⲥⲟⲃϯ ⲉ̀ϩⲣⲏⲓ ⲉ̀ϫⲱⲓ ⲛ̀ϩⲁⲛⲙⲁⲛ̀ⲙⲟϣⲓ ⲛ̀ⲧⲉ ⲡⲧⲁⲕⲟ</td>
      <td><span style="color:#b00e23">(ⲓ︦ⲃ︦)</span>
      </td>
      <td><span style="color:#b00e23">(12)</span> They have risen up against me
      on the right hand of their offspring; they have stretched out their foot,
      and directed against me the ways of their destruction.</td>
      <td><span style="color:#b00e23">(12)</span> ἐπὶ δεξιῶν βλαστοῦ
      ἐπανέστησαν, πόδα αὐτῶν ἐξέτειναν καὶ ὡδοποίησαν ἐπ’ ἐµὲ τρίβους ἀπωλείας
      αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲁⲩϧⲓϯ ⲉ̀ⲃⲟⲗ ⲛ̀ϫⲉ ⲛⲁⲙⲁⲛ̀ⲙⲟϣⲓ
      ⲁⲩⲃⲁϣⲧ ⲛ̀ⲧⲁⲥⲧⲟⲗⲏ</td>
      <td><span style="color:#b00e23">(ⲓ︦ⲅ︦)</span> ⲁϥⲕⲁⲁⲧ ⲅⲁⲣ ⲕⲁϩⲏⲩ
      ⲛ̅ⲧⲁⲥⲧⲟⲗⲏ.</td>
      <td><span style="color:#b00e23">(13)</span> My paths are ruined; for they
      have stripped off my raiment:</td>
      <td><span style="color:#b00e23">(13)</span> ἐξετρίβησαν τρίβοι
      µου,ἐξέδυσεν γάρ µου τὴν στολήν·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲁϥϩⲓⲟⲩⲓ ⲛ̀ⲛⲉϥⲥⲟⲑⲛⲉϥ ⲉ̀ϧⲟⲩⲛ
      ⲉ̀ⲣⲟⲓ ⲁϥⲉⲣⲭⲣⲁⲥⲑⲉ ⲛⲏⲓ ⲙ̀ⲫⲣⲏϯ ⲉⲧⲁϥⲟⲩⲱϣ ϯⲟⲩⲟϣⲉⲙ ϧⲉⲛ ϩⲁⲛⲙⲕⲁϩ ⲛ̀ϩⲏⲧ</td>
      <td><span style="color:#b00e23">(ⲓ︦ⲇ︦)</span> ⲁϥⲕⲱⲛⲥ̅ ⲙ̅ⲙⲟⲓ ϩⲛ̅ ⲛⲉϥϩⲟⲓⲧⲉ.
      ⲁϥⲉⲓⲣⲉ ⲛⲁⲓ ⲛ̅ⲑⲉ ⲉⲧⲉϥⲟⲩⲁϩⲥ̅. ϯⲟϣⲙ̅ ϩⲛ̅ ϩⲉⲛϩⲓⲥⲉ.</td>
      <td>he has shot at me with his weapons. <span style=
      "color:#b00e23">(14)</span> And he has pleaded against me as he will: I
      am overwhelmed with pains.</td>
      <td><span style="color:#b00e23">(14)</span> βέλεσιν αὐτοῦ κατηκόντισέν
      µε, κέχρηταί µοι ὡς βούλεται, ἐν ὀδύναις πέφυρµαι.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> &lt;ⲥⲉⲧⲁⲥⲑⲏⲟⲩⲧ ⲇⲉ ⲛ̀ϫⲉ
      ⲛⲁⲓⲙⲕⲁϩ ⲛ̀ϩⲏⲧ&gt; ⲁⲥϣⲉ ⲛⲁⲥ ⲛ̀ϫⲉ ⲧⲁϩⲉⲗⲡⲓⲥ ⲙ̀ⲫⲣⲏϯ ⲛ̀ⲟⲩⲡⲛ̅ⲁ̅ ⲟⲩⲟϩ ⲧⲁⲥⲱⲧⲏⲣⲓⲁ
      ⲙ̀ⲫⲣⲏϯ ⲛ̀ⲟⲩϭⲏⲡⲓ</td>
      <td><span style="color:#b00e23">(ⲓ︦ⲉ︦)</span> ⲁ ⲛⲁⲙⲟⲕϩⲥ̅ ⲇⲉ ⲕⲟⲧⲟⲩ ⲉⲣⲟⲓ. ⲁ
      ⲧⲁϩⲉⲗⲡⲓⲥ ϩⲱⲗ ⲛ̅ⲑⲉ ⲛ̅ⲟⲩⲧⲏⲩ. ⲁⲩⲱ ⲡⲁⲟⲩϫⲁⲓ ⲛ̅ⲑⲉ ⲛ̅ⲟⲩⲕⲗⲟⲟⲗⲉ.</td>
      <td><span style="color:#b00e23">(15)</span> My pains return upon me; my
      hope is gone like the wind, and my safety as a cloud.</td>
      <td><span style="color:#b00e23">(15)</span> ἐπιστρέφονται δέ µου αἱ
      ὀδύναι, ᾤχετό µου ἡ ἐλπὶς ὥσπερ πνεῦµα καὶ ὥσπερ νέφος ἡ σωτηρία
      µου.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ϯⲛⲟⲩ ⲉⲥⲉ̀ⲫⲱⲛ ⲉ̀ϩⲣⲏⲓ
      ⲉ̀ϫⲱⲓ ⲛ̀ϫⲉ ⲧⲁⲯⲩⲭⲏ ϩⲁⲛⲉϩⲟⲟⲩ ⲇⲉ ⲛⲉⲙⲕⲁϩ ⲛ̀ϩⲏⲧ ⲥⲉⲁⲙⲟⲛⲓ ⲙ̀ⲙⲟⲓ</td>
      <td><span style="color:#b00e23">(ⲓ︦ⲋ︦)</span> ϯϣⲟⲟⲡ ⲇⲉ ϩⲛ̅ ϩⲉⲛϩⲟⲟⲩ
      ⲛ̅ϩⲓⲥⲉ.</td>
      <td><span style="color:#b00e23">(16)</span> Even now my life shall be
      poured forth upon me; and days of anguish seize me.</td>
      <td><span style="color:#b00e23">(16)</span> καὶ νῦν ἐπ’ ἐµὲ ἐκχυθήσεται ἡ
      ψυχή µου,ἔχουσιν δέ µε ἡµέραι ὀδυνῶν·</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ϧⲉⲛ ⲡⲓⲉϫⲱⲣϩ ⲇⲉ ⲁⲩⲣⲱⲕϩ ⲛ̀ϫⲉ
      ⲛⲁⲕⲁⲥ ⲉ̀ⲃⲟⲗ ⲙ̀ⲙⲟⲓ ⲛⲁⲙⲟϯ ⲇⲉ ⲁⲩⲃⲱⲗ ⲉ̀ⲃⲟⲗ</td>
      <td><span style="color:#b00e23">(ⲓ︦ⲍ︦)</span> ⲁ ⲛⲁⲕⲉⲉⲥ ⲇⲉ ϭⲱϭ ⲛ̅ⲧⲉⲩϣⲏ.
      ⲁⲩⲱ ⲁ ⲛⲁⲙⲟⲩⲧ ⲃⲱⲗ ⲉⲃⲟⲗ.</td>
      <td><span style="color:#b00e23">(17)</span> And by night my bones are
      confounded; and my sinews are relaxed.</td>
      <td><span style="color:#b00e23">(17)</span> νυκτὶ δέ µου τὰ ὀστᾶ
      συγκέκαυται, τὰ δὲ νεῦρά µου διαλέλυται.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ϧⲉⲛ ⲟⲩⲛⲓϣϯ ⲇⲉ ⲛ̀ϫⲟⲙ ⲁϥⲁⲙⲟⲛⲓ
      ⲛ̀ⲧⲁⲥⲧⲟⲗⲏ ⲁϥⲕⲱϯ ⲉ̀ⲣⲟⲓ ⲙ̀ⲫⲣⲏϯ ⲛ̀ϩⲑⲏϥ ⲛ̀ⲧⲁϣⲑⲏⲛ</td>
      <td><span style="color:#b00e23">(ⲓ︦ⲏ︦)</span> ϩⲛ̅ ⲟⲩⲛⲟϭ ⲛ̅ϭⲟⲙ ⲁϥⲁⲙⲁϩⲧⲉ
      ⲛ̅ⲧⲁⲥⲧⲟⲗⲏ.</td>
      <td><span style="color:#b00e23">(18)</span> With great force my disease
      has taken hold of my garment: it has compassed me as the collar of my
      coat.</td>
      <td><span style="color:#b00e23">(18)</span> ἐν πολλῇ ἰσχύι ἐπελάβετό µου
      τῆς στολῆς, ὥσπερ τὸ περιστόµιον τοῦ χιτῶνός µου περιέσχεν µε.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲁⲕⲓⲣⲓ ⲇⲉ ⲛⲏⲓ ⲙ̀ⲫⲣⲏϯ ⲛ̀ⲟⲩⲟⲙⲓ
      ⲁⲣⲉ ⲡⲁⲙⲉⲣⲟⲥ ϣⲱⲡⲓ ⲛⲏⲓ ϧⲉⲛ ⲟⲩⲕⲁϩⲓ ⲛⲉⲙ ⲟⲩⲕⲉⲣⲙⲓ</td>
      <td><span style="color:#b00e23">(ⲓ︦ⲑ︦)</span> ⲁⲩⲕⲁⲁⲧ ⲇⲉ ⲛ̅ⲑⲉ ⲛ̅ⲟⲩⲟⲙⲉ. ⲉⲣⲉ
      ⲧⲁⲙⲉⲣⲓⲥ ϩⲛ̅ ⲟⲩⲕⲁϩ ⲙⲛ̅ ⲟⲩⲕⲣ̅ⲙⲉⲥ.</td>
      <td><span style="color:#b00e23">(19)</span> And thou hast counted me as
      clay; my portion in dust and ashes.</td>
      <td><span style="color:#b00e23">(19)</span> ἥγησαι δέ µε ἴσα πηλῷ, ἐν γῇ
      καὶ σποδῷ µου ἡ µερίς·</td>
    </tr>

    <tr>
      <td><span style="color:#b00e23">(ⲕ̅)</span> ϯⲱϣ ⲉ̀ⲡϣⲱⲓ ϩⲁⲣⲟⲕ ⲟⲩⲟϩ ⲥⲱⲧⲉⲙ
      ⲉ̀ⲣⲟⲓ ⲁⲩⲟϩⲓ ⲉ̀ⲣⲁⲧⲟⲩ ⲟⲩⲟϩ ⲁⲩϫⲟⲩϣⲧ ⲉ̀ⲣⲟⲓ</td>
      <td><span style="color:#b00e23">(ⲕ︦)</span> ⲁⲓϫⲓϣⲕⲁⲕ ⲉϩⲣⲁⲓ ⲉⲣⲟⲕ
      ⲙ̅ⲡⲉⲕⲥⲱⲧⲙ̅ ⲉⲣⲟⲓ. ⲁⲩⲁϩⲉⲣⲁⲧⲟⲩ ⲁⲩⲛⲁⲩ ⲉⲣⲟⲓ.</td>
      <td><span style="color:#b00e23">(20)</span> And I have cried to thee, but
      thou hearest me not: but they stood still, and observed me.</td>
      <td><span style="color:#b00e23">(20)</span> κέκραγα δὲ πρὸς σὲ καὶ οὐκ
      εἰσακούεις µου, ἔστησαν καὶ κατενόησάν µε·</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲁⲩⲧⲱⲟⲩⲛ ⲇⲉ ⲉ̀ϩⲣⲏⲓ ⲉ̀ϫⲱⲓ ϧⲉⲛ
      ⲟⲩⲙⲉⲧⲁⲧⲛⲁⲓ ⲁⲕⲉⲣⲙⲁⲥⲧⲓⲅⲅⲟⲓⲛ ⲙ̀ⲙⲟⲓ ϧⲉⲛ ⲟⲩϫⲓϫ ⲉⲥϫⲟⲣ</td>
      <td><span style="color:#b00e23">(ⲕ︦ⲁ︦)</span> ⲁⲕⲉⲓ ⲉϫⲱⲓ ϩⲛ̅ ⲟⲩⲙⲛ̅ⲧⲁⲧⲛⲁ.
      ⲁⲕⲙⲁⲥⲧⲓⲅⲟⲩ ⲙ̅ⲙⲟⲓ ϩⲛ̅ ⲟⲩϭⲓϫ ⲉⲥϫⲟⲟⲣ.</td>
      <td><span style="color:#b00e23">(21)</span> They attacked me also without
      mercy: thou hast scourged me with a strong hand.</td>
      <td><span style="color:#b00e23">(21)</span> ἐπέβης δέ µοι ἀνελεηµόνως,
      χειρὶ κραταιᾷ µε ἐµαστίγωσας·</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲁⲕⲑⲁϣⲧ ⲇⲉ ⲉ̀ϩⲁⲛⲉⲙⲕⲁϩ ⲛ̀ϩⲏⲧ
      ⲟⲩⲟϩ ⲁⲕⲃⲉⲣⲃⲱⲣⲧ ⲉ̀ⲃⲟⲗ ϩⲁ ⲡⲓⲟⲩϫⲁⲓ</td>
      <td><span style="color:#b00e23">(ⲕ︦ⲃ︦)</span> ⲁⲕⲕⲱ ⲙ̅ⲙⲟⲓ ϩⲛ̅ ϩⲉⲛϩⲓⲥⲉ.
      ⲁⲕⲛⲟϫⲧ̅ ⲉⲃⲟⲗ ⲙ̅ⲡⲟⲩϫⲁⲓ.</td>
      <td><span style="color:#b00e23">(22)</span> And thou hast put me to
      grief, and hast cast me away from safety.</td>
      <td><span style="color:#b00e23">(22)</span> ἔταξας δέ µε ἐν ὀδύναις καὶ
      ἀπέρριψάς µε ἀπὸ σωτηρίας.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ϯⲉⲙⲓ ϫⲉ ⲫⲙⲟⲩ ⲡⲉⲧⲛⲁⲙⲟⲩⲛⲕⲧ
      ⲡⲏⲓ ⲅⲁⲣ ⲛ̀ⲛⲓⲣⲉϥⲙⲱⲟⲩⲧ ⲧⲏⲣⲟⲩ ⲡⲉ ⲡⲓⲕⲁϩⲓ</td>
      <td><span style="color:#b00e23">(ⲕ︦ⲅ︦)</span> ϯⲥⲟⲟⲩⲛ ⲅⲁⲣ ϫⲉ ⲡⲙⲟⲩ
      ⲡⲉⲧⲛⲁⲟⲩⲟϣϥⲧ̅. ⲡⲏⲓ ⲅⲁⲣ ⲙ̅ⲡⲣⲱⲙⲉ ⲡⲉ ⲡⲕⲁϩ.</td>
      <td><span style="color:#b00e23">(23)</span> For I know that death will
      destroy me: for the earth is the house appointed for every mortal.</td>
      <td><span style="color:#b00e23">(23)</span> οἶδα γὰρ ὅτι θάνατός µε
      ἐκτρίψει· οἰκία γὰρ παντὶ θνητῷ γῆ.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲁⲙⲟⲓ ⲅⲁⲣ ⲛⲉ ⲟⲩⲟⲛ ϣϫⲟⲙ ⲙ̀ⲙⲟⲓ
      ⲡⲉ ⲉ̀ϧⲟⲑⲃⲉⲧ ⲙ̀ⲙⲁⲩⲁⲧ ⲓⲉ ⲛ̀ⲧⲁϯϩⲟ ⲉ̀ⲕⲉⲟⲩⲁⲓ ⲛ̀ⲧⲉϥⲉⲣ ⲫⲁⲓ ⲛⲏⲓ</td>
      <td><span style="color:#b00e23">(ⲕ︦ⲇ︦)</span> ϩⲁⲙⲟⲓ ⲅⲁⲣ ⲉⲛⲉ ⲛ̅ⲧⲁⲓϭⲙ̅ϭⲟⲙ
      ⲉⲛ ⲙ̅ⲡⲁⲙⲟⲩ ⲛⲁⲓ. ⲏ ⲉⲥⲉⲡⲥ̅ ⲕⲉⲟⲩⲁ ⲛϥ̅ⲣ̅ ⲡⲁⲓ ⲛⲁⲓ.</td>
      <td><span style="color:#b00e23">(24)</span> Oh then that I might lay
      hands upon myself, or at least ask another, and he should do this for
      me.</td>
      <td><span style="color:#b00e23">(24)</span> εἰ γὰρ ὄφελον δυναίµην
      ἐµαυτὸν χειρώσασθαι, ἢ δεηθείς γε ἑτέρου, καὶ ποιήσει µοι τοῦτο.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲁ̀ⲛⲟⲕ ⲇⲉ ⲁⲓⲣⲓⲙⲓ ⲉ̀ϫⲉⲛ ⲁⲧϫⲟⲙ
      ⲛⲓⲃⲉⲛ ϣⲁⲓϥⲓⲁϩⲟⲙ ⲇⲉ ⲁⲓϣⲁⲛⲛⲁⲩ ⲉ̀ⲟⲩⲣⲱⲙⲓ ϧⲉⲛ ϩⲁⲛⲁⲛⲁⲅⲕⲏ</td>
      <td><span style="color:#b00e23">(ⲕ︦ⲉ︦)</span> ⲁⲛⲟⲕ ⲇⲉ ⲁⲓⲣⲓⲙⲉ ⲉϫⲛ̅ ϭⲱⲃ
      ⲛⲓⲙ. ⲁⲓⲁϣⲁϩⲟⲙ ⲇⲉ ⲛ̅ⲧⲉⲣⲓⲛⲁⲩ ⲉⲩⲣⲱⲙⲉ ϩⲛ̅ ⲛⲉϥⲁⲛⲁⲅⲕⲉ.</td>
      <td><span style="color:#b00e23">(25)</span> Yet I wept over every
      helpless man; I groaned when I saw a man in distress.</td>
      <td><span style="color:#b00e23">(25)</span> ἐγὼ δὲ ἐπὶ παντὶ ἀδυνάτῳ
      ἔκλαυσα, ἐστέναξα δὲ ἰδὼν ἄνδρα ἐν ἀνάγκαις.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲉⲓⲭⲏ ⲁ̀ⲛⲟⲕ ϧⲉⲛ ⲛⲓⲁⲅⲁⲑⲟⲛ
      ϩⲏⲡⲡⲉ ⲁⲩⲓ̀ ⲉ̀ϩⲣⲏⲓ ⲉ̀ϫⲱⲓ ⲙⲁⲗⲗⲟⲛ ⲛ̀ϫⲉ ϩⲁⲛⲉϩⲟⲟⲩ ⲛ̀ⲧⲉ ϩⲁⲛⲡⲉⲧϩⲱⲟⲩ</td>
      <td><span style="color:#b00e23">(ⲕ︦ⲋ︦)</span> ⲉⲓϣⲟⲟⲡ ϩⲱ ϩⲛ̅ ⲛⲁⲁⲅⲁⲑⲟⲛ. ⲉⲓⲥ
      ϩⲏⲏⲧⲉ ⲇⲉ ⲁⲩⲧⲱⲙⲛ̅ⲧ ⲉⲣⲟⲓ ⲉϩⲟⲩⲉ ⲉⲣⲟⲟⲩ ⲛ̅ϭⲓ ϩⲉⲛϩⲟⲟⲩ ⲙ̅ⲡⲉⲑⲟⲟⲩ.</td>
      <td><span style="color:#b00e23">(26)</span> But I, when I waited for good
      things, behold, days of evils came the more upon me.</td>
      <td><span style="color:#b00e23">(26)</span> ἐγὼ δὲ ἐπέχων ἀγαθοῖς, ἰδοὺ
      συνήντησάν µοι µᾶλλον ἡµέραι κακῶν.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> &lt;ⲧⲁⲛⲉϫⲓ ⲁⲥⲗⲱϧⲉⲙ ⲟⲩⲟϩ
      ⲛ̀ⲛⲁⲭⲁⲣⲱⲓ ⲁⲩⲉⲣϣⲟⲣⲡ ⲛ̀ⲧⲁϩⲟⲓ ⲛ̀ϫⲉ ϩⲁⲛⲉϩⲟⲟⲩ ⲛ̀ⲧⲉ ⲟⲩⲙⲉⲧϩⲏⲕⲓ&gt;</td>
      <td><span style="color:#b00e23">(ⲕ︦ⲍ︦)</span>
      </td>
      <td><span style="color:#b00e23">(27)</span> My belly boiled, and would
      not cease: the days of poverty prevented me.</td>
      <td><span style="color:#b00e23">(27)</span> ἡ κοιλία µου ἐξέζεσεν καὶ οὐ
      σιωπήσεται, προέφθασάν µε ἡµέραι πτωχείας.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲁⲓⲙⲟϣⲓ ⲉⲓϥⲓⲁϩⲟⲙ ⲛϯⲭⲱ ⲛ̀ⲣⲱⲓ
      ⲁⲛ ⲁⲓⲟϩⲓ ⲉ̀ⲣⲁⲧ ϧⲉⲛ ⲟⲩⲑⲱⲟⲩⲧⲥ ⲉⲓⲱϣ ⲉ̀ⲃⲟⲗ</td>
      <td><span style="color:#b00e23">(ⲕ︦ⲏ︦)</span> ⲁⲓⲙⲟⲟϣⲉ ⲉⲓⲁϣⲁϩⲟⲙ ⲉϫⲛ̅
      ⲕⲁⲣⲱⲓ. ⲁⲓⲁϩⲉ ⲇⲉ ⲁⲣⲁⲧ ϩⲛ̅ ⲟⲩⲙⲏⲏϣⲉ ⲉⲓⲱϣ ⲉⲃⲟⲗ.</td>
      <td><span style="color:#b00e23">(28)</span> I went mourning without
      restraint: and I have stood and cried out in the assembly.</td>
      <td><span style="color:#b00e23">(28)</span> στένων πεπόρευµαι ἄνευ φιµοῦ,
      ἕστηκα δὲ ἐν ἐκκλησίᾳ κεκραγώς.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲁⲓⲉⲣ ⲥⲟⲛ ⲉ̀ⲛⲓⲥⲏⲣⲏⲛⲟⲥ ⲟⲩⲟϩ
      ⲛ̀ϣⲫⲏⲣ ⲉ̀ⲛⲓⲥⲧⲣⲟⲩⲑⲟⲥ</td>
      <td><span style="color:#b00e23">(ⲕ︦ⲑ︦)</span> ⲁⲓⲣ ⲥⲟⲛ ⲛ̅ⲥⲉⲣⲏⲛⲟⲥ. ⲁⲩⲱ
      ⲛ̅ϣⲃⲏⲣ ⲉⲛⲉⲥⲧⲣⲟⲩⲑⲟⲥ.</td>
      <td><span style="color:#b00e23">(29)</span> I am become a brother of
      monsters, and a companion of ostriches.</td>
      <td><span style="color:#b00e23">(29)</span> ἀδελφὸς γέγονα σειρήνων,
      ἑταῖρος δὲ στρουθῶν.</td>
    </tr>

    <tr>
      <td><span style="color:#b00e23">(ⲗ̅)</span> ⲡⲁϣⲁⲣ ⲁϥⲉⲣⲭⲁⲕⲓ ⲟⲩⲟϩ ⲛⲁⲕⲁⲥ
      ⲉ̀ⲃⲟⲗ ϧⲉⲛ ⲡⲕⲁⲩⲙⲁ</td>
      <td><span style="color:#b00e23">(ⲗ︦)</span> ⲁ ⲡⲁϣⲁⲣ ⲇⲉ ⲕⲙⲟⲙ ⲉⲙⲁⲧⲉ. ⲁⲩⲱ
      ⲛⲁⲕⲉⲉⲥ ⲉⲃⲟⲗ ϩⲙ ⲡⲕⲁⲩⲙⲁ.</td>
      <td><span style="color:#b00e23">(30)</span> And my skin has been greatly
      blackened, and my bones are burned with heat.</td>
      <td><span style="color:#b00e23">(30)</span> τὸ δὲ δέρµα µου ἐσκότωται
      µεγάλως, τὰ δὲ ὀστᾶ µου ἀπὸ καύµατος.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲁⲥϣⲱⲡⲓ ⲇⲉ ⲉⲩϩⲏⲃⲓ ⲛ̀ϫⲉ
      ⲧⲁⲕⲩⲑⲁⲣⲁ ⲡⲓⲯⲁⲗⲙⲟⲥ ⲇⲉ ⲁϥϣⲱⲡⲓ ⲛⲏⲓ ⲉⲩⲣⲓⲙⲓ</td>
      <td><span style="color:#b00e23">(ⲗ︦ⲁ︦)</span> ⲁ ⲧⲁⲕⲓⲑⲁⲣⲁ ϣⲱⲡⲉ ⲛⲁⲓ ⲉⲩϩⲏⲃⲉ.
      ⲁⲩⲱ ⲡⲁⲯⲁⲗⲙⲟⲥ ⲉⲩⲣⲓⲙⲉ ⲛⲁⲓ.</td>
      <td><span style="color:#b00e23">(31)</span> My harp also has been turned
      into mourning, and my song into my weeping.</td>
      <td><span style="color:#b00e23">(31)</span> ἀπέβη δὲ εἰς πάθος µου ἡ
      κιθάρα, ὁ δὲ ψαλµός µου εἰς κλαυθµὸν ἐµοί.</td>
    </tr>
  </table>
</body>
</html>
