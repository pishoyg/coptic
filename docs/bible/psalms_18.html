<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_19.html" rel="next">
  <link href="psalms_17.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_18" class="title">Psalms 18</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲓⲏ.
      ⲛ̀ⲧⲉ ⲇⲁⲩⲓⲇ. ⲉ̀ⲡϫⲱⲕ.</span>
      </td>
      <td class="language Sahidic">ⲓ̅ⲏ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ.</td>
      <td class="language English">For the end, a Psalm of David.</td>
      <td class="language Greek">Εἰς τὸ τέλος· ψαλµὸς τῷ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲛⲓⲫⲏⲟⲩⲓ ⲥⲉⲥⲁϫⲓ ⲙ̀ⲡⲱⲟⲩ ⲙ̀ⲫϯ: ⲡⲓⲑⲁⲙⲓⲟ ⲛ̀ⲧⲉ ⲛⲉϥϫⲓϫ ⲡⲓⲥⲧⲉⲣⲉⲱⲙⲁ ϩⲓⲱⲓϣ
      ⲙ̀ⲙⲟϥ.</td>
      <td class="language Sahidic"><span style="color:#b00e23">(ⲁ︦)</span>
      ⲙ̅ⲡⲏⲩⲉ ϫⲱ ⲙ̅ⲡⲉⲟⲟⲩ ⲙ̅ⲡⲛⲟⲩⲧⲉ ⲁⲩⲱ ⲡⲉⲥⲧⲉⲣⲉⲱⲙⲁ ϫⲱ ⲙ̅ⲡⲧⲁⲙⲓⲟ ⲛ̅ⲛⲉϥϭⲓϫ.</td>
      <td class="language English"><span style="color:#b00e23">(1)</span> The
      heavens declare the glory of God; and the firmament proclaims the work of
      his hands.</td>
      <td class="language Greek"><span style="color:#b00e23">(1)</span> Οἱ
      οὐρανοὶ διηγοῦνται δόξαν θεοῦ, ποίησιν δὲ χειρῶν αὐτοῦ
      ἀναγγέλλει τὸ στερέωµα·</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲡⲓⲉϩⲟⲟⲩ ϫⲱ ⲛ̀ⲟⲩⲥⲁϫⲓ ⲙ̀ⲡⲓⲉϩⲟⲟⲩ: ⲟⲩⲟϩ ⲡⲓⲉϫⲱⲣϩ ⲟⲩⲱⲛϩ ⲛ̀ⲟⲩⲉⲙⲓ ⲉ̀ⲃⲟⲗ
      ⲙ̀ⲡⲓⲉϫⲱⲣϩ.</td>
      <td class="language Sahidic"><span style="color:#b00e23">(ⲃ︦)</span>
      ⲡⲉϩⲟⲟⲩ ϫⲱ ⲛ̅ⲟⲩϣⲁϫⲉ ⲙ̅ⲡⲉϩⲟⲟⲩ. ⲧⲉⲩϣⲏ ϫⲱ ⲛ̅ⲟⲩⲥⲟⲟⲩⲛ ⲛ̅ⲧⲉⲩϣⲏ.</td>
      <td class="language English"><span style="color:#b00e23">(2)</span> Day
      to day utters speech, and night to night proclaims knowledge.</td>
      <td class="language Greek"><span style="color:#b00e23">(2)</span> ἡµέρα
      τῇ ἡµέρᾳ ἐρεύγεται ῥῆµα, καὶ νὺξ νυκτὶ ἀναγγέλλει
      γνῶσιν.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ϩⲁⲛⲥⲁϫⲓ ⲁⲛ ⲛⲉ ⲟⲩⲇⲉ ϩⲁⲛϫⲓⲛⲥⲁϫⲓ ⲁⲛ ⲛⲉ: ⲛⲏ ⲉⲧⲉ ⲛ̀ⲥⲉⲥⲱⲧⲉⲙ ⲁⲛ ⲉ̀ⲧⲟⲩⲥⲙⲏ.</td>
      <td class="language Sahidic"><span style="color:#b00e23">(ⲅ︦)</span>
      ⲛ̅ϩⲉⲛⲁⲥⲡⲉ ⲁⲛ ⲛⲉ ⲟⲩⲇⲉ ⲛ̅ϩⲉⲛϣⲁϫⲉ ⲁⲛ ⲛⲉ ⲉⲛⲥⲉⲛⲁⲥⲱⲧⲙ̅ ⲁⲛ ⲉⲡⲉⲩϩⲣⲟⲟⲩ.</td>
      <td class="language English"><span style="color:#b00e23">(3)</span> There
      are no speeches or words, in which their voices are not heard.</td>
      <td class="language Greek"><span style="color:#b00e23">(3)</span> οὐκ
      εἰσὶν λαλιαὶ οὐδὲ λόγοι, ὧν οὐχὶ ἀκούονται αἱ φωναὶ
      αὐτῶν·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ⲁ
      ⲡⲟⲩϧⲣⲱⲟⲩ ϣⲉ ⲛⲁϥ ⲉ̀ⲃⲟⲗ ϩⲓϫⲉⲛ ⲡⲕⲁϩⲓ ⲧⲏⲣϥ: ⲟⲩⲟϩ ⲛⲟⲩⲥⲁϫⲓ ⲁⲩⲫⲟϩ ϣⲁ ⲁⲩⲣⲏϫⲥ
      ⲛ̀ϯⲟⲓⲕⲟⲩⲙⲉⲛⲏ.</td>
      <td class="language Sahidic"><span style="color:#b00e23">(ⲇ︦)</span> ⲁ
      ⲡⲉⲩϩⲣⲟⲟⲩ ⲉⲓ ⲉⲃⲟⲗ ⲉϫⲙ̅ ⲡⲕⲁϩ ⲧⲏⲣϥ̅. ⲁⲩⲱ ⲁ ⲛⲉⲩϣⲁϫⲉ ⲡⲱϩ ϣⲁ ⲛⲉⲕⲣⲱⲟⲩ
      ⲛ̅ⲧⲟⲓⲕⲟⲩⲙⲉⲛⲏ.</td>
      <td class="language English"><span style="color:#b00e23">(4)</span> Their
      voice is gone out into all the earth, and their words to the ends of the
      world.</td>
      <td class="language Greek"><span style="color:#b00e23">(4)</span> εἰς
      πᾶσαν τὴν γῆν ἐξῆλθεν ὁ φθόγγος αὐτῶν καὶ εἰς τὰ πέρατα τῆς
      οἰκουµένης τὰ ῥήµατα αὐτῶν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲁϥⲥⲉⲙⲛⲓ ⲙ̀ⲡⲉϥⲙⲁⲛ̀ϣⲱⲡⲓ ϧⲉⲛ ⲫⲣⲏ: ⲟⲩⲟϩ ⲛ̀ⲑⲟϥ ⲙ̀ⲫⲣⲏϯ ⲛ̀ⲟⲩⲡⲁⲧϣⲉⲗⲉⲧ ⲉϥⲛⲏⲟⲩ
      ⲉ̀ⲃⲟⲗ ϧⲉⲛ ⲡⲉϥⲙⲁⲛ̀ϣⲉⲗⲉⲧ. <span style="color:#05537d">(6)</span> ⲉϥⲉ̀ⲑⲉⲗⲏⲗ
      ⲙ̀ⲙⲟϥ ⲙ̀ⲫⲣⲏϯ ⲛ̀ⲟⲩⲁⲫⲱⲫ ⲉϥϭⲟϫⲓ ϩⲓ ⲡⲉϥⲙⲱⲓⲧ:</td>
      <td class="language Sahidic"><span style="color:#b00e23">(ⲉ︦)</span> ⲁϥⲕⲱ
      ⲙ̅ⲡⲉϥⲙⲁⲛϣⲱⲡⲉ ϩⲙ̅ ⲡⲣⲏ. ⲁⲩⲱ ⲛ̅ⲧⲟϥ ⲉϥⲟ ⲛ̅ⲑⲉ ⲛ̅ⲟⲩⲛⲩⲙⲫⲓⲟⲥ ⲉϥⲛⲏⲩ ⲉⲃⲟⲗ ϩⲙ̅
      ⲡⲉϥⲙⲁⲛ̅ϣⲉⲗⲉⲉⲧ. ϥⲛⲁⲧⲉⲗⲏⲗ ⲛ̅ⲑⲉ ⲛ̅ⲟⲩⲅⲓⲅⲁⲥ ⲉⲡⲱⲧ ⲛ̅ⲧⲉϥϩⲓⲏ.</td>
      <td class="language English"><span style="color:#b00e23">(5)</span> In
      the sun he has set his tabernacle; and he comes forth as a bridegroom out
      of his chamber: he will exult as a giant to run his course.</td>
      <td class="language Greek">ἐν τῷ ἡλίῳ ἔθετο τὸ σκήνωµα αὐτοῦ·
      <span style="color:#b00e23">(5)</span> καὶ αὐτὸς ὡς νυµφίος
      ἐκπορευόµενος ἐκ παστοῦ αὐτοῦ, ἀγαλλιάσεται ὡς γίγας δραµεῖν
      ὁδὸν αὐτοῦ.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲓⲥϫⲉⲛ ⲁⲩⲣⲏϫⲥ ⲛ̀ⲧⲫⲉ ⲡⲉ ⲡⲉϥϫⲓⲛⲓ̀ ⲉ̀ⲃⲟⲗ: ⲟⲩⲟϩ ⲡⲉϥⲙⲁⲛ̀ⲫⲟϩ ϣⲁ ⲁⲩⲣⲏϫⲥ ⲛ̀ⲧⲫⲉ:
      ⲙ̀ⲙⲟⲛ ⲫⲏ ⲉⲑⲛⲁϣϩⲱⲡ ϧⲁⲧϩⲏ ⲙ̀ⲡⲉϥϧⲙⲟⲙ.</td>
      <td class="language Sahidic"><span style="color:#b00e23">(ⲋ︦)</span> ϫⲓⲛ
      ⲁⲣⲏϫⲥ̅ ⲛ̅ⲧⲡⲉ ⲡⲉ ⲡⲉϥⲙⲁⲛ̅ⲉⲓ ⲉⲃⲟⲗ. ⲁⲩⲱ ϣⲁ ⲁⲣⲏϫⲥ̅ ⲛ̅ⲧⲡⲉ ⲡⲉ ⲡⲉϥⲙⲁⲛ̅ⲃⲱⲕ ⲉϩⲟⲩⲛ.
      ⲙⲛ̅ ⲡⲉⲧⲛⲁϣ̅ϩⲱⲡ ⲉⲧⲉϥϩⲙ̅ⲙⲉ.</td>
      <td class="language English"><span style="color:#b00e23">(6)</span> His
      going forth is from the extremity of heaven, and his circuit to the other
      end of heaven: and no one shall be hidden from his heat.</td>
      <td class="language Greek"><span style="color:#b00e23">(6)</span> ἀπ’
      ἄκρου τοῦ οὐρανοῦ ἡ ἔξοδος αὐτοῦ, καὶ τὸ κατάντηµα αὐτοῦ
      ἕως ἄκρου τοῦ οὐρανοῦ, καὶ οὐκ ἔστιν ὃς ἀποκρυβήσεται τὴν
      θέρµην αὐτοῦ.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲫⲛⲟⲙⲟⲥ ⲙ̀ⲡϭ̅ⲥ̅ ϥⲧⲟⲩⲃⲏⲟⲩⲧ: ⲉϥⲧⲁⲥⲑⲟ ⲛ̀ⲛⲓⲯⲩⲭⲏ. <span style=
      "color:#05537d">(8)</span> ϯⲙⲉⲧⲙⲉⲑⲣⲉ ⲛ̀ⲧⲉ ⲡϭ̅ⲥ̅ ⲥⲉⲛϩⲟⲧ ⲉⲥϯⲥⲃⲱ ⲛ̀ⲛⲓⲕⲟⲩϫⲓ
      ⲛ̀ⲁⲗⲱⲟⲩⲓ:</td>
      <td class="language Sahidic"><span style="color:#b00e23">(ⲍ︦)</span>
      ⲡⲛⲟⲙⲟⲥ ⲙ̅ⲡϫⲟⲉⲓⲥ ⲟⲩⲁⲁⲃ ⲉϥⲕⲧⲟ ⲛ̅ⲛⲉⲯⲩⲭⲏ. ⲧⲙⲛ̅ⲧⲙⲛ̅ⲧⲣⲉ ⲙ̅ⲡϫⲟⲉⲓⲥ ⲛ̅ϩⲟⲧ ⲉⲥⲧⲥⲁⲃⲟ
      ⲛ̅ⲛⲕⲟⲩⲓ.</td>
      <td class="language English"><span style="color:#b00e23">(7)</span> The
      law of the Lord is perfect, converting souls: the testimony of the Lord
      is faithful, instructing babes.</td>
      <td class="language Greek"><span style="color:#b00e23">(7)</span> ὁ
      νόµος τοῦ κυρίου ἄµωµος, ἐπιστρέφων ψυχάς· ἡ µαρτυρία κυρίου
      πιστή, σοφίζουσα νήπια·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲛⲓⲙⲉⲑⲙⲏⲓ ⲛ̀ⲧⲉ ⲡϭ̅ⲥ̅ ⲥⲉⲥⲟⲩⲧⲱⲛ ⲉⲩϯ ⲙ̀ⲡⲟⲩⲛⲟϥ ⲙ̀ⲡⲓϩⲏⲧ. <span style=
      "color:#05537d">(9)</span> ϯⲉⲛⲧⲟⲗⲏ ⲛ̀ⲧⲉ ⲡϭ̅ⲥ̅ ⲥⲟⲓ ⲛ̀ⲟⲩⲱⲓⲛⲓ ⲓⲥϫⲉⲛ ϩⲓⲫⲟⲩⲉⲓ
      ⲉⲥϯ ⲙ̀ⲫⲟⲩⲱⲓⲛⲓ ⲛ̀ⲛⲓⲃⲁⲗ.</td>
      <td class="language Sahidic"><span style="color:#b00e23">(ⲏ︦)</span>
      ⲛ̅ⲇⲓⲕⲁⲓⲱⲙⲁ ⲙ̅ⲡϫⲟⲉⲓⲥ ⲥⲟⲩⲧⲱⲛ ⲉⲩⲉⲩⲫⲣⲁⲛⲉ ⲙ̅ⲡϩⲏⲧ ⲧⲉⲛⲧⲟⲗⲏ ⲙ̅ⲡϫⲟⲉⲓⲥ ⲟⲩⲟⲩⲟⲉⲓⲛ ⲧⲉ
      ⲉⲥⲣ̅ⲟⲩⲟⲉⲓⲛ ⲉⲛ̅ⲃⲁⲗ ⲛ̅ⲛ̅ⲕⲟⲩⲓ̈.</td>
      <td class="language English"><span style="color:#b00e23">(8)</span> The
      ordinances of the Lord are right, rejoicing the heart: the commandment of
      the Lord is bright, enlightening the eyes.</td>
      <td class="language Greek"><span style="color:#b00e23">(8)</span> τὰ
      δικαιώµατα κυρίου εὐθεῖα, εὐφραίνοντα καρδίαν· ἡ ἐντολὴ κυρίου
      τηλαυγής, φωτίζουσα ὀφθαλµούς·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(10)</span> ϯϩⲟϯ ⲛ̀ⲧⲉ ⲡϭ̅ⲥ̅ ⲥⲧⲟⲩⲃⲏⲟⲩⲧ: ⲥϣⲟⲡ
      ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ: ⲛⲓϩⲁⲡ ⲛ̀ⲧⲉ ⲡϭ̅ⲥ̅ ϩⲁⲛϩⲁⲡ ⲙ̀ⲙⲏⲓ ⲛⲉ ⲥⲉⲑⲙⲁⲓⲏⲟⲩⲧ
      ⲉⲩⲥⲟⲡ.</td>
      <td class="language Sahidic"><span style="color:#b00e23">(ⲑ︦)</span> ⲑⲟⲧⲉ
      ⲙ̅ⲡϫⲟⲉⲓⲥ ⲟⲩⲁⲁⲃ ⲉⲥϣⲟⲟⲡ ϣⲁ ⲉⲛⲉϩ ⲛ̅ⲉⲛⲉϩ. ⲛ̅ϩⲁⲡ ⲙ̅ⲡϫⲟⲉⲓⲥ ϩⲉⲛⲙⲉ ⲛⲉ ⲉⲩⲧⲙⲁⲉⲓⲏⲩ
      ϩⲓⲟⲩⲥⲟⲡ.</td>
      <td class="language English"><span style="color:#b00e23">(9)</span> The
      fear of the Lord is pure, enduring for ever and ever: the judgments of
      the Lord are true, and justified altogether.</td>
      <td class="language Greek"><span style="color:#b00e23">(9)</span> ὁ
      φόβος κυρίου ἁγνός, διαµένων εἰς αἰῶνα αἰῶνος· τὰ κρίµατα
      κυρίου ἀληθινά, δεδικαιωµένα ἐπὶ τὸ αὐτό,</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(11)</span> ⲛⲉϥⲟⲩⲱϣ ⲛ̀ϩⲏⲧ ⲥⲉⲥⲱⲧⲡ ⲉ̀ϩⲟⲧⲉ
      ⲡⲓⲛⲟⲩⲃ ⲛⲉⲙ ⲡⲓⲱⲛⲓ ⲉⲑⲛⲁϣⲉⲛⲥⲟⲩⲉⲛϥ: ⲟⲩⲟϩ ⲥⲉϩⲟⲗϫ ⲉ̀ϩⲟⲧⲉ ⲡⲓⲉⲃⲓⲱ ⲛⲉⲙ
      ⲡⲓⲛⲏⲛⲓ.</td>
      <td class="language Sahidic"><span style="color:#b00e23">(ⲓ︦)</span>
      ⲛⲉⲩⲟⲩⲱϣ ⲥⲟⲧⲡ̅ ⲉⲡⲛⲟⲩⲃ ⲙⲛ̅ ⲡⲱⲛⲉ ⲙ̅ⲙⲉ ⲉⲧⲛⲁϣⲱϥ. ⲁⲩⲱ ⲥⲉϩⲟⲗϭ̅ ⲉⲡⲉⲃⲓⲱ ⲙⲛ̅
      ⲡⲙⲟⲩⲗϩ̅.</td>
      <td class="language English"><span style="color:#b00e23">(10)</span> To
      be desired more than gold, and much precious stone: sweeter also than
      honey and the honey-comb.</td>
      <td class="language Greek"><span style="color:#b00e23">(10)</span>
      ἐπιθυµητὰ ὑπὲρ χρυσίον καὶ λίθον τίµιον πολὺν καὶ γλυκύτερα
      ὑπὲρ µέλι καὶ κηρίον.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(12)</span> ⲕⲉ ⲅⲁⲣ ⲡⲉⲕⲃⲱⲕ ⲉⲑⲛⲁⲁⲣⲉϩ ⲉ̀ⲛⲁⲓ:
      ⲟⲩⲟϩ ϧⲉⲛ ⲡϫⲓⲛⲁⲣⲉϩ ⲉ̀ⲣⲱⲟⲩ ⲟⲩϭⲓϣⲉⲃⲓⲱ ⲉ̀ⲛⲁϣⲱϥ ⲡⲉ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲕⲁⲓ ⲅⲁⲣ ⲡⲉⲕϩⲙ̅ϩⲁⲗ ϩⲁⲣⲉϩ ⲉⲣⲟⲟⲩ. ϩⲙ̅ ⲡⲧⲣⲉϥϩⲁⲣⲉϩ ⲇⲉ ⲉⲣⲟⲟⲩ ⲟⲩⲧⲟⲩⲉⲓⲟ ⲡⲉ
      ⲉⲛⲁϣⲱϥ.</td>
      <td class="language English"><span style="color:#b00e23">(11)</span> For
      thy servant keeps to them: in the keeping of them there is great
      reward.</td>
      <td class="language Greek"><span style="color:#b00e23">(11)</span> καὶ
      γὰρ ὁ δοῦλός σου φυλάσσει αὐτά· ἐν τῷ φυλάσσειν αὐτὰ
      ἀνταπόδοσις πολλή.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(13)</span> ⲛⲓⲙ ⲉⲑⲛⲁϣⲕⲁϯ ⲉ̀ϩⲁⲛⲡⲁⲣⲁⲡⲧⲱⲙⲁ:
      ⲙⲁⲧⲟⲩⲃⲟⲓ ⲡϭ̅ⲥ̅ ⲉ̀ⲃⲟⲗ ϩⲁ ⲛⲏ ⲉⲧϩⲏⲡ ⲛ̀ⲧⲏⲓ:</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲛⲓⲙ ⲡⲉⲧⲛⲁⲉⲓⲙⲉ ⲉⲙⲡⲁⲣⲁⲡⲧⲱⲙⲁ. ⲧⲃ̅ⲃⲟⲓ ⲡϫⲟⲉⲓⲥ ⲉⲛⲁ ⲡⲉⲑⲏⲡ.</td>
      <td class="language English"><span style="color:#b00e23">(12)</span> Who
      will understand his transgressions? purge thou me from my secret
      sins.</td>
      <td class="language Greek"><span style="color:#b00e23">(12)</span>
      παραπτώµατα τίς συνήσει; ἐκ τῶν κρυφίων µου καθάρισόν µε.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲉ̀ⲃⲟⲗ ϩⲁ ⲛⲏ ⲉⲧⲉⲛⲟⲩⲓ ⲁⲛ ⲛⲉ ⲙⲁⲁⲥⲟ ⲉ̀ⲡⲉⲕⲃⲱⲕ. <span style=
      "color:#05537d">(14)</span> ⲉ̀ϣⲱⲡ ⲁⲩϣ̀ⲧⲉⲙⲉⲣϭ̅ⲥ̅ ⲉ̀ⲣⲟⲓ ⲧⲟⲧⲉ ⲉⲓⲉ̀ϣⲱⲡⲓ
      ⲉⲓⲧⲟⲩⲃⲏⲟⲩⲧ: ⲟⲩⲟϩ ⲉⲓⲉ̀ⲧⲟⲩⲃⲟ ⲉ̀ⲃⲟⲗ ϩⲁ ⲫⲛⲟⲃⲓ ⲉ̀ⲑⲛⲁⲁϥ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ϯⲥⲟ ⲉⲡⲉⲕϩⲙ̅ϩⲁⲗ ⲉⲃⲟⲗ ϩⲛ̅ ⲛϣⲙ̅ⲙⲟ. ⲉⲩⲧⲙ̅ⲣ̅ϫⲟⲉⲓⲥ ⲉⲣⲟⲓ ϯⲛⲁϣⲱⲡⲉ ⲉⲓⲟⲩⲁⲁⲃ ⲁⲩⲱ
      ϯⲛⲁⲧⲃ̅ⲃⲟ ⲉⲃⲟⲗ ϩⲛ ⲟⲩⲛⲟϭ ⲛ̅ⲛⲟⲃⲉ</td>
      <td class="language English"><span style="color:#b00e23">(13)</span> And
      spare thy servant the attack of strangers: if they do not gain the
      dominion over me, then shall I be blameless, and I shall be clear from
      great sin.</td>
      <td class="language Greek"><span style="color:#b00e23">(13)</span> καὶ
      ἀπὸ ἀλλοτρίων φεῖσαι τοῦ δούλου σου· ἐὰν µή µου
      κατακυριεύσωσιν, τότε ἄµωµος ἔσοµαι καὶ καθαρισθήσοµαι ἀπὸ
      ἁµαρτίας µεγάλης.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(15)</span> ⲉⲩⲉ̀ϣⲱⲡⲓ ϧⲉⲛ ⲟⲩϯⲙⲁϯ ⲛ̀ϫⲉ ⲛⲓⲥⲁϫⲓ
      ⲧⲏⲣⲟⲩ ⲛ̀ⲧⲉ ⲣⲱⲓ. <span style="color:#05537d">(16)</span> ⲟⲩⲟϩ ⲑⲙⲉⲗⲉⲧⲏ ⲛ̀ⲧⲉ
      ⲡⲁϩⲏⲧ ⲙ̀ⲡⲉⲕⲙ̀ⲑⲟ ⲉ̀ⲃⲟⲗ ⲛ̀ⲥⲏⲟⲩ ⲛⲓⲃⲉⲛ: ⲡϭ̅ⲥ̅ ⲡⲉ ⲡⲁⲃⲟⲏⲑⲟⲥ ⲛⲉⲙ ⲡⲁⲣⲉϥⲥⲱϯ.</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲛ̅ϣⲁϫⲉ ⲛ̅ⲧⲁⲧⲁⲡⲣⲟ ⲛⲁϣⲱⲡⲉ ⲉⲩⲥⲙⲟⲩ. ⲁⲩⲱ ⲧⲙⲉⲗⲉⲧⲏ ⲙ̅ⲡⲁϩⲏⲧ ⲛ̅ⲟⲩⲟⲉⲓϣ ⲛⲓⲙ
      ⲙ̅ⲡⲉⲕⲙ̅ⲧⲟ ⲉⲃⲟⲗ. ⲡϫⲟⲉⲓⲥ ⲡⲁⲃⲟⲏⲑⲟⲥ ⲁⲩⲱ ⲡⲁⲣⲉϥⲥⲱⲧⲉ:</td>
      <td class="language English"><span style="color:#b00e23">(14)</span> So
      shall the sayings of my mouth, and the meditation of my heart, be
      pleasing continually before thee, O Lord my helper, and my redeemer.</td>
      <td class="language Greek"><span style="color:#b00e23">(14)</span> καὶ
      ἔσονται εἰς εὐδοκίαν τὰ λόγια τοῦ στόµατός µου καὶ ἡ µελέτη
      τῆς καρδίας µου ἐνώπιόν σου διὰ παντός, κύριε βοηθέ µου καὶ
      λυτρωτά µου.</td>
    </tr>
  </table>
</body>
</html>
