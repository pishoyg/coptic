<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_19.html" rel="next">
  <link href="psalms_17.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="psalms_18">Psalms 18</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲓⲏ. ⲛ̀ⲧⲉ ⲇⲁⲩⲓⲇ. ⲉ̀ⲡϫⲱⲕ.</span>
      </td>
      <td>ⲓ̅ⲏ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ.</td>
      <td>For the end, a Psalm of David.</td>
      <td>Εἰς τὸ τέλος· ψαλµὸς τῷ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ⲛⲓⲫⲏⲟⲩⲓ ⲥⲉⲥⲁϫⲓ ⲙ̀ⲡⲱⲟⲩ ⲙ̀ⲫϯ:
      ⲡⲓⲑⲁⲙⲓⲟ ⲛ̀ⲧⲉ ⲛⲉϥϫⲓϫ ⲡⲓⲥⲧⲉⲣⲉⲱⲙⲁ ϩⲓⲱⲓϣ ⲙ̀ⲙⲟϥ.</td>
      <td><span style="color:#b00e23">(ⲁ︦)</span> ⲙ̅ⲡⲏⲩⲉ ϫⲱ ⲙ̅ⲡⲉⲟⲟⲩ ⲙ̅ⲡⲛⲟⲩⲧⲉ
      ⲁⲩⲱ ⲡⲉⲥⲧⲉⲣⲉⲱⲙⲁ ϫⲱ ⲙ̅ⲡⲧⲁⲙⲓⲟ ⲛ̅ⲛⲉϥϭⲓϫ.</td>
      <td><span style="color:#b00e23">(1)</span> The heavens declare the glory
      of God; and the firmament proclaims the work of his hands.</td>
      <td><span style="color:#b00e23">(1)</span> Οἱ οὐρανοὶ διηγοῦνται δόξαν
      θεοῦ, ποίησιν δὲ χειρῶν αὐτοῦ ἀναγγέλλει τὸ στερέωµα·</td>
    </tr>

    <tr>
      <td><span style="color:#b00e23">(ⲃ̅)</span> ⲡⲓⲉϩⲟⲟⲩ ϫⲱ ⲛ̀ⲟⲩⲥⲁϫⲓ
      ⲙ̀ⲡⲓⲉϩⲟⲟⲩ: ⲟⲩⲟϩ ⲡⲓⲉϫⲱⲣϩ ⲟⲩⲱⲛϩ ⲛ̀ⲟⲩⲉⲙⲓ ⲉ̀ⲃⲟⲗ ⲙ̀ⲡⲓⲉϫⲱⲣϩ.</td>
      <td><span style="color:#b00e23">(ⲃ︦)</span> ⲡⲉϩⲟⲟⲩ ϫⲱ ⲛ̅ⲟⲩϣⲁϫⲉ ⲙ̅ⲡⲉϩⲟⲟⲩ.
      ⲧⲉⲩϣⲏ ϫⲱ ⲛ̅ⲟⲩⲥⲟⲟⲩⲛ ⲛ̅ⲧⲉⲩϣⲏ.</td>
      <td><span style="color:#b00e23">(2)</span> Day to day utters speech, and
      night to night proclaims knowledge.</td>
      <td><span style="color:#b00e23">(2)</span> ἡµέρα τῇ ἡµέρᾳ ἐρεύγεται ῥῆµα,
      καὶ νὺξ νυκτὶ ἀναγγέλλει γνῶσιν.</td>
    </tr>

    <tr>
      <td><span style="color:#b00e23">(ⲅ̅)</span> ϩⲁⲛⲥⲁϫⲓ ⲁⲛ ⲛⲉ ⲟⲩⲇⲉ ϩⲁⲛϫⲓⲛⲥⲁϫⲓ
      ⲁⲛ ⲛⲉ: ⲛⲏ ⲉⲧⲉ ⲛ̀ⲥⲉⲥⲱⲧⲉⲙ ⲁⲛ ⲉ̀ⲧⲟⲩⲥⲙⲏ.</td>
      <td><span style="color:#b00e23">(ⲅ︦)</span> ⲛ̅ϩⲉⲛⲁⲥⲡⲉ ⲁⲛ ⲛⲉ ⲟⲩⲇⲉ
      ⲛ̅ϩⲉⲛϣⲁϫⲉ ⲁⲛ ⲛⲉ ⲉⲛⲥⲉⲛⲁⲥⲱⲧⲙ̅ ⲁⲛ ⲉⲡⲉⲩϩⲣⲟⲟⲩ.</td>
      <td><span style="color:#b00e23">(3)</span> There are no speeches or
      words, in which their voices are not heard.</td>
      <td><span style="color:#b00e23">(3)</span> οὐκ εἰσὶν λαλιαὶ οὐδὲ λόγοι,
      ὧν οὐχὶ ἀκούονται αἱ φωναὶ αὐτῶν·</td>
    </tr>

    <tr>
      <td><span style="color:#b00e23">(ⲇ̅)</span> ⲁ ⲡⲟⲩϧⲣⲱⲟⲩ ϣⲉ ⲛⲁϥ ⲉ̀ⲃⲟⲗ ϩⲓϫⲉⲛ
      ⲡⲕⲁϩⲓ ⲧⲏⲣϥ: ⲟⲩⲟϩ ⲛⲟⲩⲥⲁϫⲓ ⲁⲩⲫⲟϩ ϣⲁ ⲁⲩⲣⲏϫⲥ ⲛ̀ϯⲟⲓⲕⲟⲩⲙⲉⲛⲏ.</td>
      <td><span style="color:#b00e23">(ⲇ︦)</span> ⲁ ⲡⲉⲩϩⲣⲟⲟⲩ ⲉⲓ ⲉⲃⲟⲗ ⲉϫⲙ̅ ⲡⲕⲁϩ
      ⲧⲏⲣϥ̅. ⲁⲩⲱ ⲁ ⲛⲉⲩϣⲁϫⲉ ⲡⲱϩ ϣⲁ ⲛⲉⲕⲣⲱⲟⲩ ⲛ̅ⲧⲟⲓⲕⲟⲩⲙⲉⲛⲏ.</td>
      <td><span style="color:#b00e23">(4)</span> Their voice is gone out into
      all the earth, and their words to the ends of the world.</td>
      <td><span style="color:#b00e23">(4)</span> εἰς πᾶσαν τὴν γῆν ἐξῆλθεν ὁ
      φθόγγος αὐτῶν καὶ εἰς τὰ πέρατα τῆς οἰκουµένης τὰ ῥήµατα αὐτῶν.</td>
    </tr>

    <tr>
      <td><span style="color:#b00e23">(ⲉ̅)</span> ⲁϥⲥⲉⲙⲛⲓ ⲙ̀ⲡⲉϥⲙⲁⲛ̀ϣⲱⲡⲓ ϧⲉⲛ
      ⲫⲣⲏ: ⲟⲩⲟϩ ⲛ̀ⲑⲟϥ ⲙ̀ⲫⲣⲏϯ ⲛ̀ⲟⲩⲡⲁⲧϣⲉⲗⲉⲧ ⲉϥⲛⲏⲟⲩ ⲉ̀ⲃⲟⲗ ϧⲉⲛ ⲡⲉϥⲙⲁⲛ̀ϣⲉⲗⲉⲧ.
      <span style="color:#05537d">(6)</span> ⲉϥⲉ̀ⲑⲉⲗⲏⲗ ⲙ̀ⲙⲟϥ ⲙ̀ⲫⲣⲏϯ ⲛ̀ⲟⲩⲁⲫⲱⲫ
      ⲉϥϭⲟϫⲓ ϩⲓ ⲡⲉϥⲙⲱⲓⲧ:</td>
      <td><span style="color:#b00e23">(ⲉ︦)</span> ⲁϥⲕⲱ ⲙ̅ⲡⲉϥⲙⲁⲛϣⲱⲡⲉ ϩⲙ̅ ⲡⲣⲏ.
      ⲁⲩⲱ ⲛ̅ⲧⲟϥ ⲉϥⲟ ⲛ̅ⲑⲉ ⲛ̅ⲟⲩⲛⲩⲙⲫⲓⲟⲥ ⲉϥⲛⲏⲩ ⲉⲃⲟⲗ ϩⲙ̅ ⲡⲉϥⲙⲁⲛ̅ϣⲉⲗⲉⲉⲧ. ϥⲛⲁⲧⲉⲗⲏⲗ
      ⲛ̅ⲑⲉ ⲛ̅ⲟⲩⲅⲓⲅⲁⲥ ⲉⲡⲱⲧ ⲛ̅ⲧⲉϥϩⲓⲏ.</td>
      <td><span style="color:#b00e23">(5)</span> In the sun he has set his
      tabernacle; and he comes forth as a bridegroom out of his chamber: he
      will exult as a giant to run his course.</td>
      <td>ἐν τῷ ἡλίῳ ἔθετο τὸ σκήνωµα αὐτοῦ· <span style=
      "color:#b00e23">(5)</span> καὶ αὐτὸς ὡς νυµφίος ἐκπορευόµενος ἐκ παστοῦ
      αὐτοῦ, ἀγαλλιάσεται ὡς γίγας δραµεῖν ὁδὸν αὐτοῦ.</td>
    </tr>

    <tr>
      <td><span style="color:#b00e23">(ⲋ̅)</span> ⲓⲥϫⲉⲛ ⲁⲩⲣⲏϫⲥ ⲛ̀ⲧⲫⲉ ⲡⲉ
      ⲡⲉϥϫⲓⲛⲓ̀ ⲉ̀ⲃⲟⲗ: ⲟⲩⲟϩ ⲡⲉϥⲙⲁⲛ̀ⲫⲟϩ ϣⲁ ⲁⲩⲣⲏϫⲥ ⲛ̀ⲧⲫⲉ: ⲙ̀ⲙⲟⲛ ⲫⲏ ⲉⲑⲛⲁϣϩⲱⲡ ϧⲁⲧϩⲏ
      ⲙ̀ⲡⲉϥϧⲙⲟⲙ.</td>
      <td><span style="color:#b00e23">(ⲋ︦)</span> ϫⲓⲛ ⲁⲣⲏϫⲥ̅ ⲛ̅ⲧⲡⲉ ⲡⲉ ⲡⲉϥⲙⲁⲛ̅ⲉⲓ
      ⲉⲃⲟⲗ. ⲁⲩⲱ ϣⲁ ⲁⲣⲏϫⲥ̅ ⲛ̅ⲧⲡⲉ ⲡⲉ ⲡⲉϥⲙⲁⲛ̅ⲃⲱⲕ ⲉϩⲟⲩⲛ. ⲙⲛ̅ ⲡⲉⲧⲛⲁϣ̅ϩⲱⲡ
      ⲉⲧⲉϥϩⲙ̅ⲙⲉ.</td>
      <td><span style="color:#b00e23">(6)</span> His going forth is from the
      extremity of heaven, and his circuit to the other end of heaven: and no
      one shall be hidden from his heat.</td>
      <td><span style="color:#b00e23">(6)</span> ἀπ’ ἄκρου τοῦ οὐρανοῦ ἡ ἔξοδος
      αὐτοῦ, καὶ τὸ κατάντηµα αὐτοῦ ἕως ἄκρου τοῦ οὐρανοῦ, καὶ οὐκ ἔστιν ὃς
      ἀποκρυβήσεται τὴν θέρµην αὐτοῦ.</td>
    </tr>

    <tr>
      <td><span style="color:#b00e23">(ⲍ̅)</span> ⲫⲛⲟⲙⲟⲥ ⲙ̀ⲡϭ̅ⲥ̅ ϥⲧⲟⲩⲃⲏⲟⲩⲧ:
      ⲉϥⲧⲁⲥⲑⲟ ⲛ̀ⲛⲓⲯⲩⲭⲏ. <span style="color:#05537d">(8)</span> ϯⲙⲉⲧⲙⲉⲑⲣⲉ ⲛ̀ⲧⲉ
      ⲡϭ̅ⲥ̅ ⲥⲉⲛϩⲟⲧ ⲉⲥϯⲥⲃⲱ ⲛ̀ⲛⲓⲕⲟⲩϫⲓ ⲛ̀ⲁⲗⲱⲟⲩⲓ:</td>
      <td><span style="color:#b00e23">(ⲍ︦)</span> ⲡⲛⲟⲙⲟⲥ ⲙ̅ⲡϫⲟⲉⲓⲥ ⲟⲩⲁⲁⲃ ⲉϥⲕⲧⲟ
      ⲛ̅ⲛⲉⲯⲩⲭⲏ. ⲧⲙⲛ̅ⲧⲙⲛ̅ⲧⲣⲉ ⲙ̅ⲡϫⲟⲉⲓⲥ ⲛ̅ϩⲟⲧ ⲉⲥⲧⲥⲁⲃⲟ ⲛ̅ⲛⲕⲟⲩⲓ.</td>
      <td><span style="color:#b00e23">(7)</span> The law of the Lord is
      perfect, converting souls: the testimony of the Lord is faithful,
      instructing babes.</td>
      <td><span style="color:#b00e23">(7)</span> ὁ νόµος τοῦ κυρίου ἄµωµος,
      ἐπιστρέφων ψυχάς· ἡ µαρτυρία κυρίου πιστή, σοφίζουσα νήπια·</td>
    </tr>

    <tr>
      <td><span style="color:#b00e23">(ⲏ̅)</span> ⲛⲓⲙⲉⲑⲙⲏⲓ ⲛ̀ⲧⲉ ⲡϭ̅ⲥ̅ ⲥⲉⲥⲟⲩⲧⲱⲛ
      ⲉⲩϯ ⲙ̀ⲡⲟⲩⲛⲟϥ ⲙ̀ⲡⲓϩⲏⲧ. <span style="color:#05537d">(9)</span> ϯⲉⲛⲧⲟⲗⲏ ⲛ̀ⲧⲉ
      ⲡϭ̅ⲥ̅ ⲥⲟⲓ ⲛ̀ⲟⲩⲱⲓⲛⲓ ⲓⲥϫⲉⲛ ϩⲓⲫⲟⲩⲉⲓ ⲉⲥϯ ⲙ̀ⲫⲟⲩⲱⲓⲛⲓ ⲛ̀ⲛⲓⲃⲁⲗ.</td>
      <td><span style="color:#b00e23">(ⲏ︦)</span> ⲛ̅ⲇⲓⲕⲁⲓⲱⲙⲁ ⲙ̅ⲡϫⲟⲉⲓⲥ ⲥⲟⲩⲧⲱⲛ
      ⲉⲩⲉⲩⲫⲣⲁⲛⲉ ⲙ̅ⲡϩⲏⲧ ⲧⲉⲛⲧⲟⲗⲏ ⲙ̅ⲡϫⲟⲉⲓⲥ ⲟⲩⲟⲩⲟⲉⲓⲛ ⲧⲉ ⲉⲥⲣ̅ⲟⲩⲟⲉⲓⲛ ⲉⲛ̅ⲃⲁⲗ
      ⲛ̅ⲛ̅ⲕⲟⲩⲓ̈.</td>
      <td><span style="color:#b00e23">(8)</span> The ordinances of the Lord are
      right, rejoicing the heart: the commandment of the Lord is bright,
      enlightening the eyes.</td>
      <td><span style="color:#b00e23">(8)</span> τὰ δικαιώµατα κυρίου εὐθεῖα,
      εὐφραίνοντα καρδίαν· ἡ ἐντολὴ κυρίου τηλαυγής, φωτίζουσα ὀφθαλµούς·</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(10)</span> ϯϩⲟϯ ⲛ̀ⲧⲉ ⲡϭ̅ⲥ̅ ⲥⲧⲟⲩⲃⲏⲟⲩⲧ: ⲥϣⲟⲡ ϣⲁ ⲉⲛⲉϩ ⲛ̀ⲧⲉ
      ⲡⲓⲉⲛⲉϩ: ⲛⲓϩⲁⲡ ⲛ̀ⲧⲉ ⲡϭ̅ⲥ̅ ϩⲁⲛϩⲁⲡ ⲙ̀ⲙⲏⲓ ⲛⲉ ⲥⲉⲑⲙⲁⲓⲏⲟⲩⲧ ⲉⲩⲥⲟⲡ.</td>
      <td><span style="color:#b00e23">(ⲑ︦)</span> ⲑⲟⲧⲉ ⲙ̅ⲡϫⲟⲉⲓⲥ ⲟⲩⲁⲁⲃ ⲉⲥϣⲟⲟⲡ ϣⲁ
      ⲉⲛⲉϩ ⲛ̅ⲉⲛⲉϩ. ⲛ̅ϩⲁⲡ ⲙ̅ⲡϫⲟⲉⲓⲥ ϩⲉⲛⲙⲉ ⲛⲉ ⲉⲩⲧⲙⲁⲉⲓⲏⲩ ϩⲓⲟⲩⲥⲟⲡ.</td>
      <td><span style="color:#b00e23">(9)</span> The fear of the Lord is pure,
      enduring for ever and ever: the judgments of the Lord are true, and
      justified altogether.</td>
      <td><span style="color:#b00e23">(9)</span> ὁ φόβος κυρίου ἁγνός, διαµένων
      εἰς αἰῶνα αἰῶνος· τὰ κρίµατα κυρίου ἀληθινά, δεδικαιωµένα ἐπὶ τὸ
      αὐτό,</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(11)</span> ⲛⲉϥⲟⲩⲱϣ ⲛ̀ϩⲏⲧ ⲥⲉⲥⲱⲧⲡ ⲉ̀ϩⲟⲧⲉ ⲡⲓⲛⲟⲩⲃ ⲛⲉⲙ ⲡⲓⲱⲛⲓ
      ⲉⲑⲛⲁϣⲉⲛⲥⲟⲩⲉⲛϥ: ⲟⲩⲟϩ ⲥⲉϩⲟⲗϫ ⲉ̀ϩⲟⲧⲉ ⲡⲓⲉⲃⲓⲱ ⲛⲉⲙ ⲡⲓⲛⲏⲛⲓ.</td>
      <td><span style="color:#b00e23">(ⲓ︦)</span> ⲛⲉⲩⲟⲩⲱϣ ⲥⲟⲧⲡ̅ ⲉⲡⲛⲟⲩⲃ ⲙⲛ̅ ⲡⲱⲛⲉ
      ⲙ̅ⲙⲉ ⲉⲧⲛⲁϣⲱϥ. ⲁⲩⲱ ⲥⲉϩⲟⲗϭ̅ ⲉⲡⲉⲃⲓⲱ ⲙⲛ̅ ⲡⲙⲟⲩⲗϩ̅.</td>
      <td><span style="color:#b00e23">(10)</span> To be desired more than gold,
      and much precious stone: sweeter also than honey and the honey-comb.</td>
      <td><span style="color:#b00e23">(10)</span> ἐπιθυµητὰ ὑπὲρ χρυσίον καὶ
      λίθον τίµιον πολὺν καὶ γλυκύτερα ὑπὲρ µέλι καὶ κηρίον.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(12)</span> ⲕⲉ ⲅⲁⲣ ⲡⲉⲕⲃⲱⲕ ⲉⲑⲛⲁⲁⲣⲉϩ ⲉ̀ⲛⲁⲓ: ⲟⲩⲟϩ ϧⲉⲛ
      ⲡϫⲓⲛⲁⲣⲉϩ ⲉ̀ⲣⲱⲟⲩ ⲟⲩϭⲓϣⲉⲃⲓⲱ ⲉ̀ⲛⲁϣⲱϥ ⲡⲉ.</td>
      <td><span style="color:#b00e23">(ⲓ︦ⲁ︦)</span> ⲕⲁⲓ ⲅⲁⲣ ⲡⲉⲕϩⲙ̅ϩⲁⲗ ϩⲁⲣⲉϩ
      ⲉⲣⲟⲟⲩ. ϩⲙ̅ ⲡⲧⲣⲉϥϩⲁⲣⲉϩ ⲇⲉ ⲉⲣⲟⲟⲩ ⲟⲩⲧⲟⲩⲉⲓⲟ ⲡⲉ ⲉⲛⲁϣⲱϥ.</td>
      <td><span style="color:#b00e23">(11)</span> For thy servant keeps to
      them: in the keeping of them there is great reward.</td>
      <td><span style="color:#b00e23">(11)</span> καὶ γὰρ ὁ δοῦλός σου φυλάσσει
      αὐτά· ἐν τῷ φυλάσσειν αὐτὰ ἀνταπόδοσις πολλή.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(13)</span> ⲛⲓⲙ ⲉⲑⲛⲁϣⲕⲁϯ ⲉ̀ϩⲁⲛⲡⲁⲣⲁⲡⲧⲱⲙⲁ: ⲙⲁⲧⲟⲩⲃⲟⲓ ⲡϭ̅ⲥ̅
      ⲉ̀ⲃⲟⲗ ϩⲁ ⲛⲏ ⲉⲧϩⲏⲡ ⲛ̀ⲧⲏⲓ:</td>
      <td><span style="color:#b00e23">(ⲓ︦ⲃ︦)</span> ⲛⲓⲙ ⲡⲉⲧⲛⲁⲉⲓⲙⲉ ⲉⲙⲡⲁⲣⲁⲡⲧⲱⲙⲁ.
      ⲧⲃ̅ⲃⲟⲓ ⲡϫⲟⲉⲓⲥ ⲉⲛⲁ ⲡⲉⲑⲏⲡ.</td>
      <td><span style="color:#b00e23">(12)</span> Who will understand his
      transgressions? purge thou me from my secret sins.</td>
      <td><span style="color:#b00e23">(12)</span> παραπτώµατα τίς συνήσει; ἐκ
      τῶν κρυφίων µου καθάρισόν µε.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲉ̀ⲃⲟⲗ ϩⲁ ⲛⲏ ⲉⲧⲉⲛⲟⲩⲓ ⲁⲛ ⲛⲉ
      ⲙⲁⲁⲥⲟ ⲉ̀ⲡⲉⲕⲃⲱⲕ. <span style="color:#05537d">(14)</span> ⲉ̀ϣⲱⲡ
      ⲁⲩϣ̀ⲧⲉⲙⲉⲣϭ̅ⲥ̅ ⲉ̀ⲣⲟⲓ ⲧⲟⲧⲉ ⲉⲓⲉ̀ϣⲱⲡⲓ ⲉⲓⲧⲟⲩⲃⲏⲟⲩⲧ: ⲟⲩⲟϩ ⲉⲓⲉ̀ⲧⲟⲩⲃⲟ ⲉ̀ⲃⲟⲗ ϩⲁ
      ⲫⲛⲟⲃⲓ ⲉ̀ⲑⲛⲁⲁϥ.</td>
      <td><span style="color:#b00e23">(ⲓ︦ⲅ︦)</span> ϯⲥⲟ ⲉⲡⲉⲕϩⲙ̅ϩⲁⲗ ⲉⲃⲟⲗ ϩⲛ̅
      ⲛϣⲙ̅ⲙⲟ. ⲉⲩⲧⲙ̅ⲣ̅ϫⲟⲉⲓⲥ ⲉⲣⲟⲓ ϯⲛⲁϣⲱⲡⲉ ⲉⲓⲟⲩⲁⲁⲃ ⲁⲩⲱ ϯⲛⲁⲧⲃ̅ⲃⲟ ⲉⲃⲟⲗ ϩⲛ ⲟⲩⲛⲟϭ
      ⲛ̅ⲛⲟⲃⲉ</td>
      <td><span style="color:#b00e23">(13)</span> And spare thy servant the
      attack of strangers: if they do not gain the dominion over me, then shall
      I be blameless, and I shall be clear from great sin.</td>
      <td><span style="color:#b00e23">(13)</span> καὶ ἀπὸ ἀλλοτρίων φεῖσαι τοῦ
      δούλου σου· ἐὰν µή µου κατακυριεύσωσιν, τότε ἄµωµος ἔσοµαι καὶ
      καθαρισθήσοµαι ἀπὸ ἁµαρτίας µεγάλης.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(15)</span> ⲉⲩⲉ̀ϣⲱⲡⲓ ϧⲉⲛ ⲟⲩϯⲙⲁϯ ⲛ̀ϫⲉ ⲛⲓⲥⲁϫⲓ ⲧⲏⲣⲟⲩ ⲛ̀ⲧⲉ
      ⲣⲱⲓ. <span style="color:#05537d">(16)</span> ⲟⲩⲟϩ ⲑⲙⲉⲗⲉⲧⲏ ⲛ̀ⲧⲉ ⲡⲁϩⲏⲧ
      ⲙ̀ⲡⲉⲕⲙ̀ⲑⲟ ⲉ̀ⲃⲟⲗ ⲛ̀ⲥⲏⲟⲩ ⲛⲓⲃⲉⲛ: ⲡϭ̅ⲥ̅ ⲡⲉ ⲡⲁⲃⲟⲏⲑⲟⲥ ⲛⲉⲙ ⲡⲁⲣⲉϥⲥⲱϯ.</td>
      <td><span style="color:#b00e23">(ⲓ︦ⲇ︦)</span> ⲛ̅ϣⲁϫⲉ ⲛ̅ⲧⲁⲧⲁⲡⲣⲟ ⲛⲁϣⲱⲡⲉ
      ⲉⲩⲥⲙⲟⲩ. ⲁⲩⲱ ⲧⲙⲉⲗⲉⲧⲏ ⲙ̅ⲡⲁϩⲏⲧ ⲛ̅ⲟⲩⲟⲉⲓϣ ⲛⲓⲙ ⲙ̅ⲡⲉⲕⲙ̅ⲧⲟ ⲉⲃⲟⲗ. ⲡϫⲟⲉⲓⲥ ⲡⲁⲃⲟⲏⲑⲟⲥ
      ⲁⲩⲱ ⲡⲁⲣⲉϥⲥⲱⲧⲉ:</td>
      <td><span style="color:#b00e23">(14)</span> So shall the sayings of my
      mouth, and the meditation of my heart, be pleasing continually before
      thee, O Lord my helper, and my redeemer.</td>
      <td><span style="color:#b00e23">(14)</span> καὶ ἔσονται εἰς εὐδοκίαν τὰ
      λόγια τοῦ στόµατός µου καὶ ἡ µελέτη τῆς καρδίας µου ἐνώπιόν σου διὰ
      παντός, κύριε βοηθέ µου καὶ λυτρωτά µου.</td>
    </tr>
  </table>
</body>
</html>
