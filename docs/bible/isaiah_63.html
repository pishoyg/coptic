<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_64.html" rel="next">
  <link href="isaiah_62.html" rel="prev">
  <script src="main.js" type="module"></script>
</head>
<body class="chapter">
  <h4 id="isaiah_63" class="title">Isaiah 63</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲛⲓⲙ
      ⲡⲉ ⲫⲁⲓ ⲉⲑⲛⲏⲟⲩ ⲉ̀ⲃⲟⲗ ϧⲉⲛ ⲉⲇⲱⲙ. ⲟⲩⲟϩ ⲫⲣⲟϣⲣⲉϣ ⲙ̀ⲡⲉϥϩⲃⲱⲥ ⲉ̀ⲃⲟⲗ ϧⲉⲛ ⲃⲟⲥⲟⲣ.
      ⲉϥⲥⲁⲓⲱⲟⲩ ⲙ̀ⲡⲁⲓⲣⲏϯ. ⲉϥⲥⲓⲛⲓ ⲛ̀ϫⲟⲛⲥ ϧⲉⲛ ⲟⲩϫⲟⲙ. ⲁ̀ⲛⲟⲕ ϯⲛⲁⲥⲁϫⲓ ⲛ̀ⲟⲩⲙⲉⲑⲙⲏⲓ ⲛⲉⲙ
      ⲟⲩϩⲁⲡ ⲛ̀ⲟⲩϫⲁⲓ.</td>
      <td class="language English"><span style="color:#b00e23">(1)</span> Who
      is this that is come from Edom, with red garments from Bosor? thus fair
      in his apparel, with mighty strength? I speak of righteousness and saving
      judgment.</td>
      <td class="language Greek"><span style="color:#b00e23">(1)</span> Τίς
      οὗτος ὁ παραγινόµενος ἐξ Εδωµ, ἐρύθηµα ἱµατίων ἐκ Βοσορ,
      οὕτως ὡραῖος ἐν στολῇ βίᾳ µετὰ ἰσχύος; ἐγὼ διαλέγοµαι
      δικαιοσύνην καὶ κρίσιν σωτηρίου.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲉⲑⲃⲉ ⲟⲩ ⲡⲉⲕϩⲃⲱⲥ ⲥⲉⲑⲣⲉϣⲣⲱϣ. ⲟⲩⲟϩ ⲧⲉⲕϩⲉⲃⲥⲱ ⲙ̀ⲫⲣⲏϯ ⲛⲉ ⲉ̀ⲃⲟⲗ ϧⲉⲛ ⲟⲩⲣⲉϥϩⲱⲙⲓ
      ⲛ̀ⲧⲉ ⲟⲩϩⲣⲱⲧ.</td>
      <td class="language English"><span style="color:#b00e23">(2)</span>
      Wherefore are thy garments red, and thy raiment as if fresh from a
      trodden winepress?</td>
      <td class="language Greek"><span style="color:#b00e23">(2)</span> διὰ
      τί σου ἐρυθρὰ τὰ ἱµάτια καὶ τὰ ἐνδύµατά σου ὡς ἀπὸ πατητοῦ
      ληνοῦ;</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲉ̀ⲁⲩϩⲟⲙⲥ ⲉⲥⲙⲉϩ. ⲟⲩⲟϩ ⲙ̀ⲙⲟⲛ ⲣⲱⲙⲓ ⲛ̀ⲧⲉ ⲛⲓⲉⲑⲛⲟⲥ ⲛⲉⲙⲏⲓ. ⲁⲓϩⲱⲙⲓ ⲉ̀ϫⲱⲟⲩ ϧⲉⲛ
      ⲟⲩϫⲱⲛⲧ. ⲟⲩⲟϩ ⲁⲓⲗⲱⲥ ⲉ̀ϫⲱⲟⲩ ⲙ̀ⲫⲣⲏϯ ⲛ̀ⲟⲩⲕⲁϩⲓ. ⲟⲩⲟϩ ⲁⲓⲓⲛⲓ ⲙ̀ⲡⲟⲩⲥⲛⲟϥ ⲉ̀ϧⲣⲏⲓ
      ⲉ̀ⲡⲕⲁϩⲓ.</td>
      <td class="language English"><span style="color:#b00e23">(3)</span> I am
      full of trodden grape, and of the nations there is not a man with me; and
      I trampled them in my fury, and dashed them to pieces as earth, and
      brought down their blood to the earth.</td>
      <td class="language Greek"><span style="color:#b00e23">(3)</span> πλήρης
      καταπεπατηµένης, καὶ τῶν ἐθνῶν οὐκ ἔστιν ἀνὴρ µετ’ ἐµοῦ, καὶ
      κατεπάτησα αὐτοὺς ἐν θυµῷ καὶ κατέθλασα αὐτοὺς ὡς γῆν καὶ
      κατήγαγον τὸ αἷµα αὐτῶν εἰς γῆν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲉϩⲟⲟⲩ ⲅⲁⲣ ⲛ̀ⲧⲉ ⲟⲩϯϣⲉⲃⲓⲱ ⲁϥⲓ ⲉ̀ϫⲱⲟⲩ. ⲟⲩⲟϩ ⲟⲩⲣⲟⲙⲡⲓ ⲛ̀ⲥⲱϯ ⲁⲥⲓ̀.</td>
      <td class="language English"><span style="color:#b00e23">(4)</span> For
      the day of recompence has come upon them, and the year of redemption is
      at hand.</td>
      <td class="language Greek"><span style="color:#b00e23">(4)</span> ἡµέρα
      γὰρ ἀνταποδόσεως ἐπῆλθεν αὐτοῖς, καὶ ἐνιαυτὸς λυτρώσεως
      πάρεστιν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲁⲓϫⲟⲩϣⲧ ⲟⲩⲟϩ ⲛⲉ ⲙ̀ⲙⲟⲛ ⲃⲟⲏⲑⲟⲥ. ⲁⲓϯϩⲑⲏⲓ ⲟⲩⲟϩ ⲛⲉ ⲙ̀ⲙⲟⲛ ϩⲗⲓ ϯ ⲛ̀ⲧⲟⲧⲟⲩ. ⲟⲩⲟϩ
      ⲁϥⲛⲁϩⲙⲉϥ ⲛ̀ϫⲉ ⲡⲁϣⲱⲃϣ. ⲟⲩⲟϩ ⲡⲁⲙⲃⲟⲛ ⲁϥⲓ̀.</td>
      <td class="language English"><span style="color:#b00e23">(5)</span> And I
      looked, and there was no helper; and I observed, and none upheld:
      therefore my arm delivered them, and mine anger drew nigh.</td>
      <td class="language Greek"><span style="color:#b00e23">(5)</span> καὶ
      ἐπέβλεψα, καὶ οὐδεὶς βοηθός· καὶ προσενόησα, καὶ οὐθεὶς
      ἀντελαµβάνετο· καὶ ἐρρύσατο αὐτοὺς ὁ βραχίων µου, καὶ ὁ θυµός
      µου ἐπέστη.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁⲓϩⲱⲙⲓ ⲉ̀ϫⲱⲟⲩ ϧⲉⲛ ⲡⲁϫⲱⲛⲧ. ⲟⲩⲟϩ ⲁⲓⲓⲛⲓ ⲙ̀ⲡⲟⲩⲥⲛⲟϥ ⲉ̀ⲡⲉⲥⲏⲧ ⲉ̀ⲡⲕⲁϩⲓ.</td>
      <td class="language English"><span style="color:#b00e23">(6)</span> And I
      trampled them in mine anger, and brought down their blood to the
      earth.</td>
      <td class="language Greek"><span style="color:#b00e23">(6)</span> καὶ
      κατεπάτησα αὐτοὺς τῇ ὀργῇ µου καὶ κατήγαγον τὸ αἷµα αὐτῶν
      εἰς γῆν.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲫⲛⲁⲓ ⲙ̀ⲡϭ̅ⲥ̅ ⲁⲓⲉⲣⲡⲉϥⲙⲉⲩⲓ. ⲛⲓⲁⲣⲉⲧⲏ ⲛ̀ⲧⲉ ⲡϭ̅ⲥ̅ ϧⲉⲛ ϩⲱⲃ ⲛⲓⲃⲉⲛ. ⲉⲧⲉϥϯ ⲙ̀ⲙⲱⲟⲩ
      ⲛⲁⲛ ⲛ̀ϣⲉⲃⲓⲱ. ⲡϭ̅ⲥ̅ ⲟⲩⲣⲉϥϯϩⲁⲡ ⲛ̀ⲁⲅⲁⲑⲟⲥ ⲡⲉ ⲙ̀ⲡⲓⲥ̅ⲗ̅. ϥⲛⲁⲓⲛⲓ ⲉ̀ϫⲱⲛ ⲕⲁⲧⲁ
      ⲡⲉϥⲛⲁⲓ ⲛⲉⲙ ⲕⲁⲧⲁ ⲡⲁϣⲁⲓ ⲛ̀ⲧⲉ ⲧⲉϥⲙⲉⲑⲙⲏⲓ.</td>
      <td class="language English"><span style="color:#b00e23">(7)</span> I
      remembered the mercy of the Lord, the praises of the Lord in all things
      wherein he recompenses us. The Lord is a good judge to the house of
      Israel; he deals with us according to his mercy, and according to the
      abundance of his righteousness.</td>
      <td class="language Greek"><span style="color:#b00e23">(7)</span> Τὸν
      ἔλεον κυρίου ἐµνήσθην, τὰς ἀρετὰς κυρίου ἐν πᾶσιν, οἷς ὁ
      κύριος ἡµῖν ἀνταποδίδωσιν· κύριος κριτὴς ἀγαθὸς τῷ οἴκῳ
      Ισραηλ, ἐπάγει ἡµῖν κατὰ τὸ ἔλεος αὐτοῦ καὶ κατὰ τὸ πλῆθος
      τῆς δικαιοσύνης αὐτοῦ.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ϫⲉ ⲙⲏ ⲙ̀ⲡⲁⲗⲁⲟⲥ ⲁⲛ ⲛⲉ ⲛⲁϣⲏⲣⲓ ⲛ̀ⲛⲟⲩⲉⲣⲁⲑⲉⲧⲓⲛ. ⲟⲩⲟϩ ⲁϥϣⲱⲡⲓ
      ⲛⲱⲟⲩ ⲛ̀ⲟⲩⲟⲩϫⲁⲓ</td>
      <td class="language English"><span style="color:#b00e23">(8)</span> And
      he said, Is it not my people? the children surely will not be rebellious:
      and he became to them deliverance</td>
      <td class="language Greek"><span style="color:#b00e23">(8)</span> καὶ
      εἶπεν Οὐχ ὁ λαός µου τέκνα οὐ µὴ ἀθετήσωσιν; καὶ ἐγένετο
      αὐτοῖς εἰς σωτηρίαν</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉ̀ⲃⲟⲗ ϧⲉⲛ ⲡⲟⲩϩⲟϫϩⲉϫ ⲧⲏⲣϥ. ⲛ̀ⲟⲩⲡⲣⲉⲥⲃⲉⲩⲧⲏⲥ ⲁⲛ ⲡⲉ. ⲟⲩⲇⲉ ⲛ̀ⲟⲩⲁⲅⲅⲉⲗⲟⲥ ⲁⲛ ⲡⲉ
      ⲁⲗⲗⲁ ⲛ̀ⲑⲟϥ ⲡⲉⲧⲁϥⲛⲁϩⲙⲟⲩ. ⲉⲑⲃⲉ ϫⲉ ⲁϥⲉⲣⲁⲅⲁⲡⲁⲛ ⲙ̀ⲙⲱⲟⲩ. ⲟⲩⲟϩ ⲁϥϯⲁⲥⲟ ⲉ̀ⲣⲱⲟⲩ.
      ⲛ̀ⲑⲟϥ ⲁϥⲥⲟⲧⲟⲩ ⲟⲩⲟϩ ⲁϥϭⲓⲧⲟⲩ. ⲟⲩⲟϩ ⲁϥϭⲁⲥⲟⲩ ⲛ̀ⲛⲓⲉϩⲟⲟⲩ ⲧⲏⲣⲟⲩ ⲛ̀ⲧⲉ ⲡⲉⲛⲉϩ.</td>
      <td class="language English"><span style="color:#b00e23">(9)</span> out
      of all their affliction: not an ambassador, nor a messenger, but himself
      saved them, because he loved them and spared them: he himself redeemed
      them, and took them up, and lifted them up all the days of old.</td>
      <td class="language Greek"><span style="color:#b00e23">(9)</span> ἐκ
      πάσης θλίψεως. οὐ πρέσβυς οὐδὲ ἄγγελος, ἀλλ’ αὐτὸς κύριος
      ἔσωσεν αὐτοὺς διὰ τὸ ἀγαπᾶν αὐτοὺς καὶ φείδεσθαι αὐτῶν·
      αὐτὸς ἐλυτρώσατο αὐτοὺς καὶ ἀνέλαβεν αὐτοὺς καὶ ὕψωσεν
      αὐτοὺς πάσας τὰς ἡµέρας τοῦ αἰῶνος.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲛ̀ⲑⲱⲟⲩ ⲇⲉ ⲁⲩⲉⲣⲁⲧⲥⲱⲧⲉⲙ. ⲟⲩⲟϩ ⲁⲩϯϫⲱⲛⲧ ⲙ̀ⲡⲓⲡⲛ̅ⲁ̅ ⲉⲑⲟⲩⲁⲃ. ⲟⲩⲟϩ ⲁϥⲫⲟⲛϩϥ ⲉ̀ⲣⲱⲟⲩ
      ⲉⲩⲙⲉⲧϫⲁϫⲓ ⲛ̀ⲑⲟϥ ⲁϥⲃⲱⲧⲥ ⲉ̀ⲣⲱⲟⲩ.</td>
      <td class="language English"><span style="color:#b00e23">(10)</span> But
      they disobeyed, and provoked his Holy Spirit: so he turned to be an
      enemy, he himself contended against them.</td>
      <td class="language Greek"><span style="color:#b00e23">(10)</span>
      αὐτοὶ δὲ ἠπείθησαν καὶ παρώξυναν τὸ πνεῦµα τὸ ἅγιον αὐτοῦ·
      καὶ ἐστράφη αὐτοῖς εἰς ἔχθραν, καὶ αὐτὸς ἐπολέµησεν
      αὐτούς.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲁϥⲉⲣⲫⲙⲉⲩⲓ ⲛ̀ⲛⲓⲉϩⲟⲟⲩ ⲛ̀ⲉⲛⲉϩ. ⲫⲏ ⲉⲧⲁϥⲓⲛⲓ ⲉ̀ⲡϣⲱⲓ ⲉ̀ⲃⲟⲗ ϧⲉⲛ ⲡⲕⲁϩⲓ.
      ⲙ̀ⲡⲓⲛⲓϣϯ ⲙ̀ⲙⲁⲛⲉⲥⲱⲟⲩ ⲛ̀ⲧⲉ ⲛⲓⲉⲥⲱⲟⲩ. ⲁϥⲑⲱⲛ ⲫⲏ ⲉⲧⲁϥⲭⲱ ⲛ̀ϧⲏⲧⲟⲩ ⲙ̀ⲡⲓⲡⲛ̅ⲁ̅
      ⲉⲑⲟⲩⲁⲃ.</td>
      <td class="language English"><span style="color:#b00e23">(11)</span> Then
      he remembered the ancient days, saying, Where is he that brought up from
      the sea the shepherd of the sheep? where is he that put his Holy Spirit
      in them?</td>
      <td class="language Greek"><span style="color:#b00e23">(11)</span> καὶ
      ἐµνήσθη ἡµερῶν αἰωνίων ὁ ἀναβιβάσας ἐκ τῆς γῆς τὸν ποιµένα
      τῶν προβάτων· ποῦ ἐστιν ὁ θεὶς ἐν αὐτοῖς τὸ πνεῦµα τὸ
      ἅγιον;</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲫⲏ ⲉⲧⲁϥⲓⲛⲓ ⲙ̀ⲙⲱⲩ̀ⲥⲏⲥ ⲉ̀ϩⲣⲏⲓ ϧⲉⲛ ⲧⲉϥⲟⲩⲓⲛⲁⲙ ⲡⲓϫⲫⲟⲓ ⲛ̀ⲧⲉ ⲡⲉϥⲱⲟⲩ. ⲡⲁⲓⲣⲏϯ
      ⲁⲕⲓⲛⲓ ⲙ̀ⲡⲉⲕⲗⲁⲟⲥ ⲁϥϯⲛⲟⲙϯ ⲛ̀ⲟⲩⲙⲱⲟⲩ ⲉ̀ⲃⲟⲗ ϩⲁ ⲡⲉϥϩⲟ. ⲉ̀ⲑⲁⲙⲓⲟ ⲛⲁϥ ⲛ̀ⲟⲩⲣⲁⲛ
      ⲛ̀ⲉⲛⲉϩ.</td>
      <td class="language English"><span style="color:#b00e23">(12)</span> who
      led Moses with his right hand, the arm of his glory? he forced the water
      to separate from before him, to make himself an everlasting name.</td>
      <td class="language Greek"><span style="color:#b00e23">(12)</span> ὁ
      ἀγαγὼν τῇ δεξιᾷ Μωυσῆν, ὁ βραχίων τῆς δόξης αὐτοῦ;
      κατίσχυσεν ὕδωρ ἀπὸ προσώπου αὐτοῦ ποιῆσαι αὐτῷ ὄνοµα
      αἰώνιον.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲁϥⲉⲛⲟⲩ ⲉ̀ⲃⲟⲗ ϩⲓⲧⲉⲛ ⲫⲛⲟⲩⲛ ⲙ̀ⲫⲣⲏϯ ⲛ̀ⲟⲩϩⲑⲟ ϩⲓⲧⲉⲛ ⲡϣⲁϥⲉ ⲟⲩⲟϩ ⲙ̀ⲡⲟⲩϧⲓⲥⲓ</td>
      <td class="language English"><span style="color:#b00e23">(13)</span> He
      led them through the deep, as a horse through the wilderness, and they
      fainted not,</td>
      <td class="language Greek"><span style="color:#b00e23">(13)</span>
      ἤγαγεν αὐτοὺς διὰ τῆς ἀβύσσου ὡς ἵππον δι’ ἐρήµου, καὶ οὐκ
      ἐκοπίασαν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲛⲉⲙ ⲙ̀ⲫⲣⲏϯ ⲛ̀ϩⲁⲛⲧⲉⲃⲛⲱⲟⲩⲓ ⲉ̀ⲃⲟⲗ ϩⲓⲧⲉⲛ ⲟⲩⲙⲉϣϣⲱⲧ ⲁϥⲓ̀ ⲉ̀ⲡⲉⲥⲏⲧ ⲛ̀ϫⲉ ⲟⲩⲡⲛ̅ⲁ̅
      ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ⲟⲩⲟϩ ⲁϥϭⲓⲙⲱⲓⲧ ⲛⲱⲟⲩ. ⲡⲁⲓⲣⲏϯ ⲁⲕⲓⲛⲓ ⲙ̀ⲡⲉⲕⲗⲁⲟⲥ. ⲉ̀ⲑⲁⲙⲓⲟ ⲛⲁⲕ
      ⲛ̀ⲟⲩⲣⲁⲛ ⲛ̀ⲧⲉ ⲟⲩⲱⲟⲩ.</td>
      <td class="language English"><span style="color:#b00e23">(14)</span> and
      as cattle through a plain: the Spirit came down from the Lord, and guided
      them: thus thou leddest thy people, to make thyself a glorious name.</td>
      <td class="language Greek"><span style="color:#b00e23">(14)</span> καὶ
      ὡς κτήνη διὰ πεδίου, κατέβη πνεῦµα παρὰ κυρίου καὶ ὡδήγησεν
      αὐτούς· οὕτως ἤγαγες τὸν λαόν σου ποιῆσαι σεαυτῷ ὄνοµα
      δόξης.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲕⲟⲧⲕ ⲉ̀ⲃⲟⲗ ϧⲉⲛ ⲧⲫⲉ. ⲟⲩⲟϩ ⲁⲛⲁⲩ ⲉ̀ⲃⲟⲗ ϧⲉⲛ ⲡⲉⲕⲱⲟⲩ ⲉⲑⲟⲩⲁⲃ ⲁϥⲑⲱⲛ ⲡⲉⲕⲭⲟϩ ⲛⲉⲙ
      ⲧⲉⲕϫⲟⲙ ⲁϥⲑⲱⲛ ⲡⲁϣⲁⲓ ⲛ̀ⲧⲉ ⲡⲉⲕⲛⲁⲓ ⲛⲉⲙ ⲛⲉⲕⲙⲉⲧϣⲉⲛϩⲏⲧ. ϫⲉ ⲁⲕⲉⲣⲁⲛⲉⲭⲉⲥⲑⲉ
      ⲙ̀ⲙⲟⲛ.</td>
      <td class="language English"><span style="color:#b00e23">(15)</span> Turn
      from heaven, and look from thy holy habitation and from thy glory: where
      is thy zeal and thy strength? where is the abundance of thy mercy and of
      thy compassions, that thou hast withholden thyself from us?</td>
      <td class="language Greek"><span style="color:#b00e23">(15)</span>
      Ἐπίστρεψον ἐκ τοῦ οὐρανοῦ καὶ ἰδὲ ἐκ τοῦ οἴκου τοῦ ἁγίου
      σου καὶ δόξης· ποῦ ἐστιν ὁ ζῆλός σου καὶ ἡ ἰσχύς σου; ποῦ
      ἐστιν τὸ πλῆθος τοῦ ἐλέους σου καὶ τῶν οἰκτιρµῶν σου, ὅτι
      ἀνέσχου ἡµῶν;</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲛ̀ⲑⲟⲕ ⲅⲁⲣ ⲡⲉ ⲡⲉⲛⲓⲱⲧ. ϫⲉ ⲁⲃⲣⲁⲁⲙ ⲙ̀ⲡⲉϥⲉⲙⲓ ⲉ̀ⲣⲟⲛ ⲟⲩⲟϩ ⲡⲓⲥ̅ⲗ̅ ⲙ̀ⲡⲉϥⲥⲱⲟⲩⲛⲉⲛ
      ⲁⲗⲗⲁ ⲛ̀ⲑⲟⲕ ⲡϭ̅ⲥ̅ ⲡⲉ ⲡⲉⲛⲓⲱⲧ ⲛⲁϩⲙⲉⲛ. ⲓⲥϫⲉⲛ ϩⲏ ⲡⲉⲕⲣⲁⲛ ϩⲓϫⲱⲛ</td>
      <td class="language English"><span style="color:#b00e23">(16)</span> For
      thou art our Father; for though Abraham knew us not, and Israel did not
      acknowledge us, yet do thou, O Lord, our Father, deliver us: thy name has
      been upon us from the beginning.</td>
      <td class="language Greek"><span style="color:#b00e23">(16)</span> σὺ
      γὰρ ἡµῶν εἶ πατήρ, ὅτι Αβρααµ οὐκ ἔγνω ἡµᾶς, καὶ Ισραηλ
      οὐκ ἐπέγνω ἡµᾶς, ἀλλὰ σύ, κύριε, πατὴρ ἡµῶν· ῥῦσαι ἡµᾶς,
      ἀπ’ ἀρχῆς τὸ ὄνοµά σου ἐφ’ ἡµᾶς ἐστιν.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲉⲑⲃⲉ ⲟⲩ ⲁⲕⲥⲟⲣⲙⲉⲛ ⲡϭ̅ⲥ̅. ⲉ̀ⲃⲟⲗ ϩⲁ ⲡⲉⲕⲙⲱⲓⲧ ⲁⲕⲑⲣⲉ ⲡⲉⲕϩⲏⲧ ⲛ̀ϣⲟⲧ ⲉ̀ϣ̀ⲧⲉⲙⲉⲣϩⲟϯ
      ϧⲁⲧⲉⲕϩⲏ. ⲕⲟⲧⲕ ⲡϭ̅ⲥ̅ ⲉⲑⲃⲉ ⲛⲉⲕⲉⲃⲓⲁⲓⲕ ⲉⲑⲃⲉ ⲛⲓⲫⲩⲗⲏ ⲛ̀ⲧⲉ ⲧⲉⲕⲕⲗⲏⲣⲟⲛⲟⲙⲓⲁ.</td>
      <td class="language English"><span style="color:#b00e23">(17)</span> Why
      hast thou caused us to err, O Lord, from thy way? and has hardened our
      hearts, that we should not fear thee? Return for thy servants’ sake, for
      the sake of the tribes of thine inheritance,</td>
      <td class="language Greek"><span style="color:#b00e23">(17)</span> τί
      ἐπλάνησας ἡµᾶς, κύριε, ἀπὸ τῆς ὁδοῦ σου, ἐσκλήρυνας ἡµῶν
      τὰς καρδίας τοῦ µὴ φοβεῖσθαί σε; ἐπίστρεψον διὰ τοὺς δούλους
      σου, διὰ τὰς φυλὰς τῆς κληρονοµίας σου,</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ϩⲓⲛⲁ ⲛ̀ⲧⲟⲩⲉⲣⲕⲗⲏⲣⲟⲛⲟⲙⲓⲛ ⲛ̀ⲛⲟⲩⲕⲟⲩϫⲓ ⲛ̀ⲧⲉ ⲡⲉⲕⲧⲱⲟⲩ ⲉⲑⲟⲩⲁⲃ. ⲟⲩⲟϩ ⲛⲏ ⲉⲧϯ ⲟⲩⲃⲏⲛ.
      ⲁⲩϩⲱⲙⲓ ⲉ̀ϫⲉⲛ ⲡⲉⲕⲙⲁ ⲉⲑⲟⲩⲁⲃ</td>
      <td class="language English"><span style="color:#b00e23">(18)</span> that
      we may inherit a small part of thy holy mountain.</td>
      <td class="language Greek"><span style="color:#b00e23">(18)</span> ἵνα
      µικρὸν κληρονοµήσωµεν τοῦ ὄρους τοῦ ἁγίου σου, οἱ ὑπεναντίοι
      ἡµῶν κατεπάτησαν τὸ ἁγίασµά σου.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲁⲛϣⲱⲡⲓ ⲙ̀ⲫⲣⲏϯ ⲛ̀ϣⲟⲣⲡ ϩⲟⲧⲉ ⲉⲧⲉ ⲙ̀ⲡⲉⲕⲉⲣⲁⲣⲭⲱⲛ ⲉ̀ϫⲱⲛ. ⲟⲩⲇⲉ ⲙ̀ⲡⲟⲩⲙⲟⲩϯ ⲉ̀ⲡⲉⲕⲣⲁⲛ
      ⲉ̀ϩⲣⲏⲓ ⲉ̀ϫⲱⲛ</td>
      <td class="language English"><span style="color:#b00e23">(19)</span> We
      are become as at the beginning, when thou didst not rule over us, and thy
      name was not called upon us.</td>
      <td class="language Greek"><span style="color:#b00e23">(19)</span>
      ἐγενόµεθα ὡς τὸ ἀπ’ ἀρχῆς, ὅτε οὐκ ἦρξας ἡµῶν οὐδὲ
      ἐπεκλήθη τὸ ὄνοµά σου ἐφ’ ἡµᾶς.</td>
    </tr>
  </table>
</body>
</html>
