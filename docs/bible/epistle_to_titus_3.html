<!DOCTYPE html>
<html>
<head>
  <title>Epistle to Titus</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="epistle_to_philemon_1.html" rel="next">
  <link href="epistle_to_titus_2.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="epistle_to_titus_3">Epistle to Titus 3</h4>

  <table>
    <tr>
      <td><span style="color:#b00e23">(ⲁ̅)</span> ⲙⲁⲫⲙⲉⲩⲓ ⲛⲱⲟⲩ ⲉ̀ⲑⲣⲟⲩϭⲛⲉϫⲱⲟⲩ
      ⲛ̀ⲛⲓⲁⲣⲭⲏ ⲛⲉⲙ ⲛⲓⲉⲝⲟⲩⲥⲓⲁ ⲉⲩⲟⲓ ⲛ̀ⲣⲉϥϯⲙⲁϯ ⲛ̀ⲥⲉϣⲱⲡⲓ ⲉⲩⲥⲉⲃⲧⲱⲧ ⲉ̀ϩⲱⲃ ⲛⲓⲃⲉⲛ
      ⲉⲑⲛⲁⲛⲉⲩ</td>
      <td><span style="color:#b00e23">(ⲁ︦)</span> ⲙⲁⲣⲟⲩⲣ̅ⲡⲙⲉⲉⲩⲉ ⲉϩⲩⲡⲟⲧⲁⲥⲥⲉ
      ⲛ̅ⲛⲓⲁⲣⲭⲏ. ⲙⲛ̅ ⲛⲓⲉⲝⲟⲩⲥⲓⲁ. ⲉⲣ̅ⲥⲧⲙⲏⲧ ⲉⲩⲥⲃ̅ⲧⲱⲧ ⲉϩⲱⲃ ⲛⲓⲙ ⲛ̅ⲁⲅⲁⲑⲟⲛ.</td>
      <td><span style="color:#b00e23">(1)</span> Remind them to be subject to
      the rulers and the authorities, well pleasing, and be prepared for all
      good works.</td>
      <td><span style="color:#b00e23">(1)</span> Ὑπομίμνῃσκε αὐτοὺς ἀρχαῖς
      ἐξουσίαις ὑποτάσσεσθαι πειθαρχεῖν, πρὸς πᾶν ἔργον ἀγαθὸν ἑτοίμους
      εἶναι,</td>
      <td>
      </td>
    </tr>

    <tr>
      <td><span style="color:#b00e23">(ⲃ̅)</span> ⲛ̀ⲥⲉϫⲉⲟⲩⲁ ⲉ̀ϩⲗⲓ ⲁⲛ ⲛ̀ⲥⲉⲟⲓ
      ⲛ̀ⲣⲉϥⲙⲗⲁϧ ⲁⲛ ⲉⲩⲟⲓ ⲛ̀ⲉⲡⲓⲕⲏⲥ ⲉⲩⲟⲩⲱⲛϩ ⲉ̀ⲃⲟⲗ ⲙ̀ⲙⲉⲧⲣⲉⲙⲣⲁⲩϣ ⲛⲓⲃⲉⲛ ⲛⲉⲙ ⲣⲱⲙⲓ
      ⲛⲓⲃⲉⲛ</td>
      <td><span style="color:#b00e23">(ⲃ︦)</span> ⲉⲧⲙ̅ϫⲓⲟⲩⲁ ⲉⲗⲁⲁⲩ. ⲉⲙⲉⲩⲙⲓϣⲉ.
      ⲛ̅ϩⲁⲕ ⲉⲩⲟⲩⲱⲛϩ̅ ⲉⲃⲟⲗ ⲙ̅ⲙⲛ̅ⲧⲣⲙ̅ⲣⲁϣ ⲛⲓⲙ ⲛ̅ⲛⲁϩⲣⲛ̅ ⲣⲱⲙⲉ ⲛⲓⲙ.</td>
      <td><span style="color:#b00e23">(2)</span> That they blaspheme not any
      one, and be not disputers, being fair, manifesting all meekness with all
      men.</td>
      <td><span style="color:#b00e23">(2)</span> μηδένα βλασφημεῖν, ἀμάχους
      εἶναι, ἐπιεικεῖς, πᾶσαν ἐνδεικνυμένους πραΰτητα πρὸς πάντας
      ἀνθρώπους.</td>
      <td>
      </td>
    </tr>

    <tr>
      <td><span style="color:#b00e23">(ⲅ̅)</span> ⲛⲁⲛⲟⲓ ⲅⲁⲣ ϩⲱⲛ ⲡⲉ ⲛ̀ⲁⲧⲉⲙⲓ
      ⲛ̀ⲟⲩⲥⲏⲟⲩ ⲉⲛⲟⲓ ⲛ̀ⲁⲧϯⲙⲁϯ ⲟⲩⲟϩ ⲉⲛⲥⲟⲣⲉⲙ ⲉⲛⲟⲓ ⲙ̀ⲃⲱⲕ ⲛ̀ϩⲁⲛⲉⲡⲓⲑⲩⲙⲓⲁ ⲛⲉⲙ
      ϩⲁⲛϩⲩⲇⲟⲛⲏ ⲛ̀ⲟⲩⲙⲏϣ ⲛ̀ⲣⲏϯ ⲉⲛⲙⲟϣⲓ ϧⲉⲛ ⲟⲩⲕⲁⲕⲓⲁ ⲛⲉⲙ ⲟⲩⲫⲑⲟⲛⲟⲥ ⲉⲛⲙⲡϣⲁ ⲙ̀ⲙⲉⲥⲧⲱⲛ
      ⲉⲛⲙⲟⲥϯ ⲛ̀ⲛⲉⲛⲉⲣⲏⲟⲩ</td>
      <td><span style="color:#b00e23">(ⲅ︦)</span> ⲛⲉⲛⲟ ⲅⲁⲣ ϩⲱⲱⲛ ⲙ̅ⲡⲓⲟⲩⲟⲉⲓϣ
      ⲛ̅ⲁⲑⲏⲧ ⲛ̅ⲁⲧⲥⲱⲧⲙ̅. ⲉⲛⲡⲗⲁⲛⲁ. ⲉⲛⲟ ⲛ̅ϩⲙ̅ϩⲁⲗ. ⲛ̅ⲉⲡⲓⲑⲩⲙⲓⲁ. ⲙⲛ̅ ⲛ̅ϩⲩⲇⲟⲛⲏ ⲉⲧϣⲟⲃⲉ.
      ⲉⲛⲙⲟⲟϣⲉ ϩⲛ̅ ⲟⲩⲕⲁⲕⲓⲁ ⲙⲛ̅ ⲟⲩⲫⲑⲟⲛⲟⲥ. ⲉⲛⲟ ⲙ̅ⲙⲉⲥⲧⲉ ⲉⲛⲙⲟⲥⲧⲉ ⲛ̅ⲛⲉⲛⲉⲣⲏⲩ.</td>
      <td><span style="color:#b00e23">(3)</span> For we also were being
      ignorant once, being dissentient, and going astray, enslaved to lusts and
      pleasures of many kinds, walking in [a] malice and [an] envy, worthy of
      being hated, hating one another.</td>
      <td><span style="color:#b00e23">(3)</span> ἦμεν γάρ ποτε καὶ ἡμεῖς
      ἀνόητοι, ἀπειθεῖς, πλανώμενοι, δουλεύοντες ἐπιθυμίαις καὶ ἡδοναῖς
      ποικίλαις, ἐν κακίᾳ καὶ φθόνῳ διάγοντες, στυγητοί, μισοῦντες
      ἀλλήλους.</td>
      <td>
      </td>
    </tr>

    <tr>
      <td><span style="color:#b00e23">(ⲇ̅)</span> ϩⲟⲧⲉ ⲇⲉ ⲉⲧⲁⲥⲟⲩⲟⲛϩ ⲉ̀ⲃⲟⲗ ⲛ̀ϫⲉ
      ϯⲙⲉⲧⲭⲣⲥ ⲛⲉⲙ ϯⲙⲉⲧⲙⲁⲓⲣⲱⲙⲓ ⲛ̀ⲧⲉ ⲫϯ ⲡⲉⲛⲥⲱⲧⲏⲣ</td>
      <td><span style="color:#b00e23">(ⲇ︦)</span> ⲛ̅ⲧⲉⲣⲉ ⲧⲙⲛ̅ⲧⲭⲣⲏⲥⲧⲟⲥ ⲇⲉ ⲙⲛ̅
      ⲧⲙⲛ̅ⲧⲙⲁⲓⲣⲱⲙⲉ ⲟⲩⲱⲛϩ̅ ⲉⲃⲟⲗ ⲙ̅ⲡⲛⲟⲩⲧⲉ ⲡⲉⲛⲥⲱⲧⲏⲣ.</td>
      <td><span style="color:#b00e23">(4)</span> But when was manifested the
      kindness and the love toward man of God our saviour,</td>
      <td><span style="color:#b00e23">(4)</span> ὅτε δὲ ἡ χρηστότης καὶ ἡ
      φιλανθρωπία ἐπεφάνη τοῦ σωτῆρος ἡμῶν θεοῦ,</td>
      <td>
      </td>
    </tr>

    <tr>
      <td><span style="color:#b00e23">(ⲉ̅)</span> ⲛⲉ ⲉ̀ⲃⲟⲗ ϧⲉⲛ ⲛⲉⲛϩⲃⲏⲟⲩⲓ ⲁⲛ
      ⲉⲧⲁⲛⲁⲓⲧⲟⲩ ϧⲉⲛ ⲟⲩⲙⲉⲑⲙⲏⲓ ⲁⲗⲗⲁ ⲕⲁⲧⲁ ⲡⲉϥⲛⲁⲓ ⲁϥⲛⲁϩⲙⲉⲛ ⲉ̀ⲃⲟⲗ ϩⲓⲧⲉⲛ ⲡⲓϫⲱⲕⲉⲙ ⲛ̀ⲧⲉ
      ⲡⲓⲟⲩⲁϩⲉⲙⲙⲓⲥⲓ ⲛⲉⲙ ⲡⲓⲟⲩⲁϩⲉⲙⲃⲉⲣⲓ</td>
      <td><span style="color:#b00e23">(ⲉ︦)</span> ⲉⲃⲟⲗ ⲁⲛ ϩⲛ̅ ϩⲉⲛϩⲃⲏⲩⲉ
      ⲛ̅ⲇⲓⲕⲁⲓⲟⲥⲩⲛⲏ ⲉⲁⲛⲁⲁⲩ ⲁⲛⲟⲛ ⲁⲗⲗⲁ ⲕⲁⲧⲁ ⲡⲉϥⲛⲁ ⲁϥⲧⲟⲩϫⲟⲛ ϩⲓⲧⲙ̅ ⲡϫⲱⲕⲙ̅ ⲙ̅ⲡⲉϫⲡⲟ
      ⲛ̅ⲕⲉⲥⲟⲡ ⲙⲛ̅ ⲧⲙⲛ̅ⲧⲃⲣ̅ⲣⲉ ⲙ̅ⲡⲉⲡⲛ̅ⲁ̅ ⲉⲧⲟⲩⲁⲁⲃ.</td>
      <td><span style="color:#b00e23">(5)</span> not from our works which we
      did in [a] righteousness, but according to his mercy he saved us, through
      the washing of the regeneration and the renewing,</td>
      <td><span style="color:#b00e23">(5)</span> οὐκ ἐξ ἔργων τῶν ἐν δικαιοσύνῃ
      ἃ ἐποιήσαμεν ἡμεῖς ἀλλὰ κατὰ τὸ αὐτοῦ ἔλεος ἔσωσεν ἡμᾶς διὰ λουτροῦ
      παλιγγενεσίας καὶ ἀνακαινώσεως πνεύματος ἁγίου,</td>
      <td>
      </td>
    </tr>

    <tr>
      <td><span style="color:#b00e23">(ⲋ̅)</span> ⲫⲁⲓ ⲉⲧⲁϥϫⲟϣϥ ⲉ̀ϩⲣⲏⲓ ⲉ̀ϫⲱⲛ ϧⲉⲛ
      ⲟⲩⲙⲉⲧⲣⲁⲙⲁⲟ ⲉ̀ⲃⲟⲗ ϩⲓⲧⲉⲛ ⲓⲏ̅ⲥ̅ ⲡⲭ̅ⲥ̅ ⲡⲉⲛⲥⲱⲧⲏⲣ</td>
      <td><span style="color:#b00e23">(ⲋ︦)</span> ⲡⲁⲓ ⲉⲛⲧⲁϥⲡⲁϩⲧϥ̅ ⲉϩⲣⲁⲓ ⲉϫⲱⲕ
      ϩⲛ̅ ⲟⲩⲙⲛ̅ⲧⲣⲙ̅ⲙⲁⲟ ϩⲓⲧⲛ̅ ⲓ̅ⲥ̅ ⲡⲉⲭ̅ⲥ̅ ⲡⲉⲛⲥⲱⲧⲏⲣ.</td>
      <td><span style="color:#b00e23">(6)</span> this which he poured upon us
      richly through Jesus Christ our saviour;</td>
      <td><span style="color:#b00e23">(6)</span> οὗ ἐξέχεεν ἐφʼ ἡμᾶς πλουσίως
      διὰ Ἰησοῦ Χριστοῦ τοῦ σωτῆρος ἡμῶν,</td>
      <td>
      </td>
    </tr>

    <tr>
      <td><span style="color:#b00e23">(ⲍ̅)</span> ϩⲓⲛⲁ ⲛ̀ⲧⲉⲛⲙⲁⲓ ϧⲉⲛ ⲡⲓϩⲙⲟⲧ ⲛ̀ⲧⲉ
      ⲫⲏ ⲉⲧⲉⲙ̀ⲙⲁⲩ ⲛ̀ⲧⲉⲛϣⲱⲡⲓ ⲛ̀ⲕⲗⲏⲣⲟⲛⲟⲙⲟⲥ ⲕⲁⲧⲁ ⲟⲩϩⲉⲗⲡⲓⲥ ⲛ̀ⲧⲉ ⲟⲩⲱⲛϧ ⲛ̀ⲉⲛⲉϩ</td>
      <td><span style="color:#b00e23">(ⲍ︦)</span> ϫⲉⲕⲁⲁⲥ ⲉⲁⲛⲧⲙⲁⲉⲓⲟ ϩⲙ̅ ⲡⲉϩⲙⲟⲧ
      ⲙ̅ⲡⲉⲧⲙ̅ⲙⲁⲩ ⲛ̅ⲧⲛ̅ϣⲱⲡⲉ ⲛ̅ⲕⲗⲏⲣⲟⲛⲟⲙⲟⲥ ⲕⲁⲧⲁ ⲑⲉⲗⲡⲓⲥ ⲙ̅ⲡⲱⲛϩ̅ ϣⲁ ⲉⲛⲉϩ:</td>
      <td><span style="color:#b00e23">(7)</span> that we might be justified in
      the grace of that one, and become heirs according to a hope of an eternal
      life.</td>
      <td><span style="color:#b00e23">(7)</span> ἵνα δικαιωθέντες τῇ ἐκείνου
      χάριτι κληρονόμοι γενηθῶμεν κατʼ ἐλπίδα ζωῆς αἰωνίου.</td>
      <td>
      </td>
    </tr>

    <tr>
      <td><span style="color:#b00e23">(ⲏ̅)</span> ϥⲉⲛϩⲟⲧ ⲛ̀ϫⲉ ⲡⲥⲁϫⲓ ⲟⲩⲟϩ ⲉⲑⲃⲉ
      ⲛⲁⲓⲕⲉⲭⲱⲟⲩⲛⲓ ϯⲟⲩⲱϣ ⲉ̀ⲑⲣⲉⲕⲧⲁϫⲣⲟⲕ ϩⲓⲛⲁ ⲛ̀ⲥⲉϥⲓⲫⲣⲱⲟⲩϣ ⲉ̀ϯⲧⲟⲧⲟⲩ ⲛ̀ⲛⲓϩⲃⲏⲟⲩⲓ
      ⲉⲑⲛⲁⲛⲉⲩ ⲛ̀ϫⲉ ⲛⲏ ⲉⲧⲁⲩⲛⲁϩϯ ⲉ̀ⲫϯ ⲛⲁⲓ ⲛⲁⲛⲉⲩ ⲟⲩⲟϩ ⲥⲉⲟⲓ ⲛ̀ϩⲏⲟⲩ ⲛ̀ⲛⲓⲣⲱⲙⲓ</td>
      <td><span style="color:#b00e23">(ⲏ︦)</span> ⲟⲩⲡⲓⲥⲧⲟⲥ ⲡⲉ ⲡϣⲁϫⲉ. ⲁⲩⲱ ϯⲟⲩⲱϣ
      ⲉⲧⲣⲉⲕⲣ̅ⲙⲛ̅ⲧⲣⲉ ⲛ̅ⲛⲁⲓ. ϫⲉⲕⲁⲁⲥ ⲉⲩⲉϥⲓⲡⲣⲟⲟⲩϣ ⲙ̅ⲡⲣⲟϩⲓⲥⲧⲁ ⲉⲛⲉϩⲃⲏⲩⲉ ⲉⲧⲛⲁⲛⲟⲩⲟⲩ
      ⲛ̅ϭⲓ ⲛⲉⲧⲡⲓⲥⲧⲉⲩⲉ ⲉⲡⲛⲟⲩⲧⲉ. ⲛⲁⲛⲟⲩ ⲛⲁⲓ ⲁⲩⲱ ⲥⲉϯϩⲏⲩ ⲛ̅ⲛ̅ⲣⲱⲙⲉ.</td>
      <td><span style="color:#b00e23">(8)</span> Faithful is (the) word, and
      concerning these [other] things I wish to cause thee to assure thyself,
      that they who believed God should take care to maintain the good works.
      These (things) are good and they are profitable to [the] men:</td>
      <td><span style="color:#b00e23">(8)</span> Πιστὸς ὁ λόγος, καὶ περὶ
      τούτων βούλομαί σε διαβεβαιοῦσθαι, ἵνα φροντίζωσιν καλῶν ἔργων
      προΐστασθαι οἱ πεπιστευκότες θεῷ. ταῦτά ἐστιν καλὰ καὶ ὠφέλιμα τοῖς
      ἀνθρώποις·</td>
      <td>
      </td>
    </tr>

    <tr>
      <td><span style="color:#b00e23">(ⲑ̅)</span> ⲛⲓⲕⲱϯ ⲇⲉ ⲙ̀ⲡⲉⲧⲥⲟϫ ⲛⲉⲙ ⲛⲓϫⲱⲟⲩ
      ⲛ̀ⲥⲁϫⲓ ⲛⲉⲙ ⲛⲓϣϭⲛⲏⲛ ⲛⲉⲙ ⲛⲓⲙⲗⲁϧ ⲛ̀ⲛⲟⲙⲓⲕⲟⲛ ϩⲉⲛⲕ ⲉ̀ⲃⲟⲗ ⲙ̀ⲙⲱⲟⲩ ⲛⲁⲓ ⲅⲁⲣ
      ϩⲁⲛⲁⲧϯϩⲏⲟⲩ ⲛⲉ ⲟⲩⲟϩ ϩⲁⲛⲉⲫⲗⲏⲟⲩ ⲛⲉ</td>
      <td><span style="color:#b00e23">(ⲑ︦)</span> ⲛⲓϣⲓⲛⲉ ⲇⲉ ⲛ̅ⲥⲟϭ ⲙⲛ̅ ⲛⲓϣ̅ϫⲱⲙ.
      ⲙⲛ̅ ⲛⲓϯⲧⲱⲛ. ⲙⲛ̅ ⲛⲓⲙⲓϣⲉ ⲛ̅ⲧⲉ ⲡⲛⲟⲙⲟⲥ ⲥⲁϩⲱⲕ ⲉⲃⲟⲗ ⲙ̅ⲙⲟⲟⲩ. ⲛ̅ⲥⲉϯϩⲏⲩ ⲅⲁⲣ ⲁⲛ.
      ⲁⲩⲱ ⲥⲉϣⲟⲩⲉⲓⲧ.</td>
      <td><span style="color:#b00e23">(9)</span> but [the] questions of
      foolishness, and [the] genealogies, and [the] strifes, and [the] disputes
      about the law avoid; for these (things) are unprofitable and they are
      vain.</td>
      <td><span style="color:#b00e23">(9)</span> μωρὰς δὲ ζητήσεις καὶ
      γενεαλογίας καὶ ἔρεις καὶ μάχας νομικὰς περιΐστασο, εἰσὶν γὰρ ἀνωφελεῖς
      καὶ μάταιοι.</td>
      <td>
      </td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲉⲣⲉⲧⲓⲕⲟⲥ ⲛ̀ⲣⲱⲙⲓ ⲙⲉⲛⲉⲛⲥⲁ
      ⲟⲩⲥⲟⲡ ⲛⲉⲙ ⲃ̅ ⲛ̀ϯⲥⲃⲱ ⲛⲁϥ ⲁⲣⲓⲡⲁⲣⲁⲧⲓⲥⲑⲉ ⲙ̀ⲙⲟϥ</td>
      <td><span style="color:#b00e23">(ⲓ︦)</span> ⲟⲩϩⲉⲣⲁⲓⲧⲓⲕⲟⲥ ⲛ̅ⲣⲱⲙⲉ. ⲙⲛ̅ⲛ̅ⲥⲁ
      ϯⲥⲃⲱ ⲛⲁϥ ⲛ̅ⲟⲩⲥⲟⲡ ⲁⲩⲱ ⲥⲛⲁⲩ. ⲡⲁⲣⲁⲓⲧⲉⲓ ⲙ̅ⲙⲟϥ.</td>
      <td><span style="color:#b00e23">(10)</span> An heretical man, after once
      and twice admonishing him, refuse;</td>
      <td><span style="color:#b00e23">(10)</span> αἱρετικὸν ἄνθρωπον μετὰ μίαν
      καὶ δευτέραν νουθεσίαν παραιτοῦ,</td>
      <td>
      </td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲉⲕⲉⲙⲓ ϫⲉ ⲁϥⲫⲱⲛϩ ⲛ̀ϫⲉ ⲫⲁⲓ
      ⲙ̀ⲡⲁⲓⲣⲏϯ ⲟⲩⲟϩ ϥⲉⲣⲛⲟⲃⲓ ⲉ̀ⲁϥϩⲓⲧϥ ⲙ̀ⲡⲓϩⲁⲡ ⲙ̀ⲙⲁⲩⲁⲧϥ</td>
      <td><span style="color:#b00e23">(ⲓ︦ⲁ︦)</span> ⲉⲕⲥⲟⲟⲩⲛ ϫⲉ ⲁ ⲡⲁⲓ ⲛ̅ⲧⲉⲉⲓⲙⲓⲛⲉ
      ⲡⲱϣⲥ̅ ⲉⲃⲟⲗ. ⲁⲩⲱ ϥⲣ̅ⲛⲟⲃⲉ ⲉϥⲧϭⲁⲉⲓⲏⲩ ϩⲁⲣⲟϥ ⲙⲁⲩⲁⲁϥ.</td>
      <td><span style="color:#b00e23">(11)</span> knowing that such a man is
      turned (away) and sinneth, having condemned himself.</td>
      <td><span style="color:#b00e23">(11)</span> εἰδὼς ὅτι ἐξέστραπται ὁ
      τοιοῦτος καὶ ἁμαρτάνει, ὢν αὐτοκατάκριτος.</td>
      <td>
      </td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲉ̀ϣⲱⲡ ⲁⲛϣⲁⲛⲟⲩⲱⲣⲡ ⲛ̀ⲁⲣⲧⲉⲙⲁ
      ϩⲁⲣⲟⲕ ⲓⲉ ⲧⲓⲭⲓⲕⲟⲥ ⲓⲏ̅ⲥ̅ ⲙ̀ⲙⲟⲕ ⲉ̀ⲓ̀ ϩⲁⲣⲟⲓ ⲉ̀ⲛⲓⲕⲟⲡⲟⲗⲓⲥ ⲁⲓⲑⲱϣ ⲅⲁⲣ ⲉ̀ⲉⲣϯⲫⲣⲱ
      ⲙ̀ⲙⲁⲩ</td>
      <td><span style="color:#b00e23">(ⲓ︦ⲃ︦)</span> ⲉⲓϣⲁⲛⲧⲛ̅ⲛⲟⲟⲩ ⲛⲁⲕ ⲛ̅ⲁⲣⲧⲉⲙⲁ ⲏ
      ⲧⲩⲭⲓⲕⲟⲥ ⲁⲣⲓⲁⲡⲁⲧⲟⲟⲧⲕ ⲉⲉⲓ ϣⲁⲣⲟⲓ ⲉⲛⲓⲕⲟⲡⲟⲗⲓⲥ. ⲛ̅ⲧⲁⲓⲕⲣⲓⲛⲉ ⲅⲁⲣ ⲉⲣⲧⲉⲡⲣⲱ
      ⲙ̅ⲙⲁⲩ.</td>
      <td><span style="color:#b00e23">(12)</span> If we should send Artema to
      thee, or Tichikos, haste thee to come to me to Nikopolis: for I ordained
      to spend the winter there.</td>
      <td><span style="color:#b00e23">(12)</span> Ὅταν πέμψω Ἀρτεμᾶν πρὸς σὲ ἢ
      Τυχικόν, σπούδασον ἐλθεῖν πρός με εἰς Νικόπολιν, ἐκεῖ γὰρ κέκρικα
      παραχειμάσαι.</td>
      <td>
      </td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲍⲏⲛⲁⲥ ⲡⲓⲛⲟⲙⲓⲕⲟⲥ ⲛⲉⲙ ⲁⲡⲟⲗⲗⲱ
      ⲟⲩⲟⲣⲡⲟⲩ ϧⲉⲛ ⲟⲩⲓⲏⲥ ϩⲓⲛⲁ ⲛ̀ⲥⲉϣ̀ⲧⲉⲙϭⲣⲟϩ ⲛ̀ϩⲗⲓ</td>
      <td><span style="color:#b00e23">(ⲓ︦ⲅ︦)</span> ⲍⲏⲛⲁ ⲡⲛⲟⲙⲓⲕⲟⲥ ⲙⲛ̅ ⲁⲡⲟⲗⲗⲱ
      ⲧⲛ̅ⲛⲟⲟⲩⲥⲟⲩ ϩⲛ̅ ⲟⲩϭⲉⲡⲏ ϫⲉ ⲛ̅ⲛⲉⲩϣⲱⲱⲧ ⲛ̅ⲗⲁⲁⲩ.</td>
      <td><span style="color:#b00e23">(13)</span> Zēnas the lawyer and Apollō
      send in [a] haste, that they may not be deficient of anything.</td>
      <td><span style="color:#b00e23">(13)</span> Ζηνᾶν τὸν νομικὸν καὶ Ἀπολλῶν
      σπουδαίως πρόπεμψον, ἵνα μηδὲν αὐτοῖς λείπῃ.</td>
      <td>
      </td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲙⲁⲣⲟⲩⲥⲁⲃⲟ ⲛ̀ϫⲉ ⲛⲏ ⲉⲧⲉⲛⲟⲩⲛ
      ⲉ̀ϥⲓⲫⲣⲱⲟⲩϣ ⲛ̀ϩⲁⲛϩⲃⲏⲟⲩⲓ ⲉⲑⲛⲁⲛⲉⲩ ⲉ̀ⲛⲓⲁⲛⲁⲅⲕⲉⲟⲛ ⲛ̀ⲭⲣⲓⲁ ϩⲓⲛⲁ ⲛ̀ⲥⲉϣ̀ⲧⲉⲙϣⲱⲡⲓ
      ⲉⲩⲟⲓ ⲛ̀ⲁⲧⲟⲩⲧⲁϩ</td>
      <td><span style="color:#b00e23">(ⲓ︦ⲇ︦)</span> ⲙⲁⲣⲉ ⲛⲉⲥⲛⲏⲩ ⲇⲉ ⲥⲃⲟ
      ⲉⲡⲣⲟϩⲓⲥⲧⲁ ⲉϫⲛ̅ ⲛⲉϩⲃⲏⲩⲉ ⲉⲧⲛⲁⲛⲟⲩⲟⲩ ⲉⲛⲉⲭⲣⲓⲁ ⲛ̅ⲁⲛⲁⲅⲕⲁⲓⲟⲛ. ϫⲉ ⲛ̅ⲛⲉⲩϣⲱⲡⲉ ⲁϫⲛ̅
      ⲕⲁⲣⲡⲟⲥ.</td>
      <td><span style="color:#b00e23">(14)</span> Let those who are ours learn
      to take care for good works unto the necessary needs, that they may not
      be unfruitful.</td>
      <td><span style="color:#b00e23">(14)</span> μανθανέτωσαν δὲ καὶ οἱ
      ἡμέτεροι καλῶν ἔργων προΐστασθαι εἰς τὰς ἀναγκαίας χρείας, ἵνα μὴ ὦσιν
      ἄκαρποι.</td>
      <td>
      </td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲥⲉϣⲓⲛⲓ ⲉ̀ⲣⲟⲕ ⲛ̀ϫⲉ ⲛⲏ
      ⲉⲑⲛⲉⲙⲏⲓ ⲧⲏⲣⲟⲩ ϣⲓⲛⲓ ⲉ̀ⲛⲏ ⲉⲑⲙⲉⲓ ⲙ̀ⲙⲟⲛ ϧⲉⲛ ⲫⲛⲁϩϯ ⲡϩⲙⲟⲧ ⲛⲉⲙⲱⲧⲉⲛ ⲧⲏⲣⲟⲩ</td>
      <td><span style="color:#b00e23">(ⲓ︦ⲉ︦)</span> ⲥⲉϣⲓⲛⲉ ⲉⲣⲟⲕ ⲛ̅ϭⲓ ⲛⲉⲧⲛ̅ⲙ̅ⲙⲁⲓ
      ⲧⲏⲣⲟⲩ. ϣⲓⲛⲉ ⲉⲛⲉⲧⲙⲉ ⲙ̅ⲙⲟⲛ ϩⲛ ⲧⲡⲓⲥⲧⲓⲥ: ⲧⲉⲭⲁⲣⲓⲥ ⲛⲙ̅ⲙⲏⲧⲛ̅ ⲧⲏⲣⲧⲛ̅.</td>
      <td><span style="color:#b00e23">(15)</span> All who are with me salute
      thee. Salute them who love us in (the) faith. (The) grace with you
      all.</td>
      <td><span style="color:#b00e23">(15)</span> Ἀσπάζονταί σε οἱ μετʼ ἐμοῦ
      πάντες. ἄσπασαι τοὺς φιλοῦντας ἡμᾶς ἐν πίστει. ἡ χάρις μετὰ πάντων
      ὑμῶν.</td>
      <td>
      </td>
    </tr>

    <tr>
      <td>ⲡⲣⲟⲥ ⲧⲟⲧⲟⲥ ⲁⲩⲥϧⲏⲧⲥ ϧⲉⲛ ⲛⲓⲕⲟⲡⲟⲗⲓⲥ ⲁϥⲉⲣⲉⲡⲓⲥⲕⲟⲡⲟⲥ ⲛ̀ϯⲉⲕⲕⲗⲏⲥⲓⲁ ⲛ̀ⲧⲉ
      ⲑⲙⲁⲕⲉⲇⲟⲛⲓⲁ</td>
      <td>
      </td>
      <td>
      </td>
      <td>
      </td>
      <td>ⲧⲉⲡⲣⲟⲥ: ⲧⲓⲧⲟⲥ:</td>
    </tr>
  </table>
</body>
</html>
