<!DOCTYPE html>
<html>
<head>
  <title>Wisdom of Jesus son of Sirach</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="wisdom_of_jesus_son_of_sirach_23.html" rel="next">
  <link href="wisdom_of_jesus_son_of_sirach_21.html" rel="prev">
  <script src="main.js" type="module"></script>
</head>
<body class="chapter">
  <h4 id="wisdom_of_jesus_son_of_sirach_22" class="title">Wisdom of Jesus son
  of Sirach 22</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      </td>
      <td class="language Sahidic"><span style="color:#b00e23">(ⲁ︦)</span> ⲉⲣⲉ
      ⲡⲣⲉϥϫⲛⲁⲁⲩ ⲧⲛ̅ⲧⲱⲛ ⲉⲩⲱⲛⲉ ⲉϥϩⲟⲣϣ̅ ⲁⲩⲱ ⲟⲩⲟⲛ ⲛⲓⲙ ⲛⲁϥⲓ ϣⲙ̅ϣⲏϭⲉ ⲉϫⲛ̅
      ⲡⲉϥϣⲱⲥ.</td>
      <td class="language English"><span style="color:#b00e23">(1)</span> A
      slothful man is compared to a filthy stone, and every one will hiss him
      out to his disgrace.</td>
      <td class="language Greek"><span style="color:#b00e23">(1)</span> Λίθῳ
      ἠρδαλωµένῳ συνεβλήθη ὀκνηρός, καὶ πᾶς ἐκσυριεῖ ἐπὶ τῇ
      ἀτιµίᾳ αὐτοῦ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      </td>
      <td class="language Sahidic"><span style="color:#b00e23">(ⲃ︦)</span> ⲉⲣⲉ
      ⲡⲣⲉϥϫⲛⲁⲁⲩ ⲧⲛ̅ⲧⲱⲛ ⲉⲩϩⲟⲉⲓⲣⲉ ⲛ̅ⲥⲟⲧ ..... ϥⲛⲁⲛⲉϩ ⲧⲉϥϭⲓϫ.</td>
      <td class="language English"><span style="color:#b00e23">(2)</span> A
      slothful man is compared to the filth of a dunghill: every man that takes
      it up will shake his hand.</td>
      <td class="language Greek"><span style="color:#b00e23">(2)</span>
      βολβίτῳ κοπρίων συνεβλήθη ὀκνηρός, πᾶς ὁ ἀναιρούµενος αὐτὸν
      ἐκτινάξει χεῖρα.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      </td>
      <td class="language Sahidic"><span style="color:#b00e23">(ⲅ︦)</span>
      ⲟⲩϣⲓⲡⲉ ⲛ̅ⲟⲩⲉⲓⲱⲧ ⲡⲉ ⲟⲩϣⲏⲣⲉ ⲛ̅ⲁⲧⲥⲃⲱ ⲧϣⲉⲉⲣⲉ ⲇⲉ ⲉⲑⲟⲟⲩ ⲟⲩϫⲡⲟ ⲛ̅ⲟⲩϭⲣⲱϩ ⲧⲉ.</td>
      <td class="language English"><span style="color:#b00e23">(3)</span> An
      evilnurtured man is the dishonour of his father that begat him: and a
      foolish daughter is born to his loss.</td>
      <td class="language Greek"><span style="color:#b00e23">(3)</span>
      αἰσχύνη πατρὸς ἐν γεννήσει ἀπαιδεύτου, θυγάτηρ δὲ ἐπ’
      ἐλαττώσει γίνεται.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      </td>
      <td class="language Sahidic"><span style="color:#b00e23">(ⲇ︦)</span>
      ⲧϣⲉⲉⲣⲉ ⲛ̅ⲥⲁⲃⲏ ⲛⲁⲕⲗⲏⲣⲟⲛⲟⲙⲉⲓ ⲙⲡⲉⲥϩⲁⲓ̈ ⲁⲩⲱ ⲧⲣⲉϥϯϣⲓⲡⲉ ⲟⲩⲗⲓⲡⲏ ⲧⲉ
      ⲙ̅ⲡⲉⲥⲉⲓⲱⲧ.</td>
      <td class="language English"><span style="color:#b00e23">(4)</span> A
      wise daughter shall bring an inheritance to her husband: but she that
      liveth dishonestly is her father’s heaviness.</td>
      <td class="language Greek"><span style="color:#b00e23">(4)</span>
      θυγάτηρ φρονίµη κληρονοµήσει ἄνδρα αὐτῆς, καὶ ἡ καταισχύνουσα
      εἰς λύπην γεννήσαντος·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      </td>
      <td class="language Sahidic"><span style="color:#b00e23">(ⲉ︦)</span> ϣⲁⲣⲉ
      ⲧⲛⲁϣⲧⲙ̅ⲙⲉ ϯϣⲓⲡⲉ ⲙ̅ⲡⲉⲥⲉⲓⲱⲧ ⲙⲛ̅ ⲡⲉⲥϩⲁⲓ̈. ⲁⲩⲱ ϣⲁⲥϫⲓⲥⲱϣ ϩⲓⲧⲟⲟⲧⲟⲩ
      ⲙ̅ⲡⲉⲥⲛⲁⲩ.</td>
      <td class="language English"><span style="color:#b00e23">(5)</span> She
      that is bold dishonoureth both her father and her husband, but they both
      shall despise her.</td>
      <td class="language Greek"><span style="color:#b00e23">(5)</span> πατέρα
      καὶ ἄνδρα καταισχύνει ἡ θρασεῖα καὶ ὑπὸ ἀµφοτέρων
      ἀτιµασθήσεται.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      </td>
      <td class="language Sahidic"><span style="color:#b00e23">(ⲋ︦)</span>
      ⲟⲩϣⲁϫⲉ ⲛ̅ⲁⲧⲟⲩⲟⲉⲓϣ ⲡⲉ ϩⲛ̅ ⲟⲩⲗ̅ⲗⲉ ϩⲛ̅ ⲟⲩϩⲏⲃⲉ ⲙ̅ⲙⲁⲥⲧⲓⲅⲝ̅ ⲇⲉ ⲁⲩⲱ ⲧⲉⲥⲃⲱ ⲉⲩϩⲛ̅
      ⲟⲩⲟⲩⲟⲉⲓϣ ⲙⲛ̅ ⲟⲩⲥⲟⲫⲓⲁ.</td>
      <td class="language English"><span style="color:#b00e23">(6)</span> A
      tale out of season is as musick in mourning: but stripes and correction
      of wisdom are never out of time.</td>
      <td class="language Greek"><span style="color:#b00e23">(6)</span>
      µουσικὰ ἐν πένθει ἄκαιρος διήγησις, µάστιγες δὲ καὶ παιδεία ἐν
      παντὶ καιρῷ σοφίας.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲫⲏ
      ⲉⲧϯⲥⲃⲱ ⲅⲁⲣ ⲛ̀ⲟⲩⲥⲟϫ ⲉϥⲟⲓ ⲙ̀ⲫⲣⲏϯ ⲙ̀ⲫⲏ ⲉⲧⲧⲉⲙⲃⲉⲗϫ ⲉ̀ⲃⲉⲗϫ ⲛⲉⲙ ⲙ̀ⲫⲣⲏϯ ⲙ̀ⲫⲏ
      ⲉⲧⲧⲟⲩⲛⲉⲥ ⲫⲏ ⲉⲧⲉⲛⲕⲟⲧ ϧⲉⲛ ⲟⲩϩⲓⲛⲓⲙ ⲉϥϩⲟⲣϣ</td>
      <td class="language Sahidic"><span style="color:#b00e23">(ⲍ︦)</span> ⲉⲣⲉ
      ⲡⲉⲧϯⲥⲃⲱ ⲛ̅ⲟⲩⲥⲟϭ ⲟ ⲛ̅ⲑⲉ ⲙ̅ⲡⲉⲧⲧⲉϭ ⲃⲗ̅ϫⲉ ⲉⲃⲗ̅ϫⲉ ⲁⲩⲱ ⲛ̅ⲑⲉ ⲙ̅ⲡⲉⲧⲧⲟⲩⲛⲟⲥ
      ⲙ̅ⲡⲉⲧⲛ̅ⲕⲟⲧⲕ̅ ϩⲛ̅ ⲟⲩϩⲓⲛⲏⲃ ⲉϥϩⲟⲣϣ̅.</td>
      <td class="language English"><span style="color:#b00e23">(7)</span> Whoso
      teacheth a fool is as one that glueth a potsherd together, and as he that
      waketh one from a sound sleep.</td>
      <td class="language Greek"><span style="color:#b00e23">(7)</span>
      </td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span> ⲫⲏ
      ⲉⲧⲥⲁϫⲓ ⲛⲉⲙ ⲟⲩⲥⲟϫ ⲁϥⲟⲓ ⲙ̀ⲫⲣⲏϯ ⲙ̀ⲫⲏ ⲉⲧⲥⲁϫⲓ ⲛⲉⲙ ⲟⲩⲁⲓ ⲉϥϩⲓⲛⲓⲙ ⲟⲩⲟϩ ⲧϧⲁⲉ̀
      ϣⲁϥϫⲟⲥ ϫⲉ ⲟⲩ ⲡⲉⲧϣⲟⲡ;</td>
      <td class="language Sahidic"><span style="color:#b00e23">(ⲏ︦)</span> ⲉⲣⲉ
      ⲡⲉⲧϣⲁϫⲉ ⲙⲛ̅ ⲟⲩⲥⲟϭ ⲟ ⲛ̅ⲑⲉ ⲙ̅ⲡⲉⲧϣⲁϫⲉ ⲙⲛ̅ ⲟⲩⲁ ⲉϥϩⲓⲛⲏⲃ ⲁⲩⲱ ⲑⲁⲏ ϣⲁϥϫⲟⲟⲥ ϫⲉ ⲟⲩ
      ⲡⲉⲧϣⲟⲟⲡ;</td>
      <td class="language English"><span style="color:#b00e23">(8)</span> He
      that telleth a tale to a fool speaketh to one in a slumber: when he hath
      told his tale, he will say, What is the matter?</td>
      <td class="language Greek"><span style="color:#b00e23">(8)</span>
      </td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲣⲓⲙⲓ ⲉ̀ϫⲉⲛ ⲡⲓⲣⲉϥⲙⲱⲟⲩⲧ ϫⲉ ⲁϥⲭⲱ ⲛ̀ⲥⲱϥ ⲙ̀ⲡⲓⲟⲩⲱⲓⲛⲓ ⲟⲩⲟϩ ⲣⲓⲙⲓ ⲉ̀ϫⲉⲛ ⲟⲩⲥⲟϫ ϫⲉ
      ⲁϥⲭⲱ ⲛ̀ⲥⲱϥ ⲛ̀ϯⲙⲉⲧⲥⲁⲃⲉ</td>
      <td class="language Sahidic"><span style="color:#b00e23">(ⲑ︦)</span> ⲣⲓⲙⲉ
      ⲉϫⲛ̅ ⲟⲩⲕⲱⲱⲥ ϫⲉ ⲁϥⲕⲁ ⲡⲟⲩⲟⲉⲓⲛ ⲛ̅ⲥⲱϥ ⲁⲩⲱ ⲣⲓⲙⲉ ⲉϫⲛ̅ ⲟⲩⲥⲟϭ ϫⲉ ⲁϥⲕⲱ ⲛ̅ⲥⲱϥ
      ⲛ̅ⲧⲙⲛ̅ⲧⲥⲁⲃⲉ.</td>
      <td class="language English"><span style="color:#b00e23">(11)</span> Weep
      for the dead, for he hath lost the light: and weep for the fool, for he
      wanteth understanding:</td>
      <td class="language Greek"><span style="color:#b00e23">(11)</span> ἐπὶ
      νεκρῷ κλαῦσον, ἐξέλιπεν γὰρ φῶς, καὶ ἐπὶ µωρῷ κλαῦσον,
      ἐξέλιπεν γὰρ σύνεσιν·</td>
    </tr>

    <tr class="verse">
      <td class="language Bohairic">ⲛⲁⲛⲉ ⲟⲩⲣⲓⲙⲓ ⲉ̀ϫⲉⲛ ⲟⲩⲣⲉϥⲙⲱⲟⲩⲧ ϫⲉ ⲁϥⲙⲧⲟⲛ
      ⲙ̀ⲙⲟϥ ⲡⲱⲛϧ ⲇⲉ ⲙ̀ⲡⲓⲥⲟϫ ⲉϥϩⲱⲟⲩ ⲉϩⲟⲧⲉ ⲡⲉϥⲙⲟⲩ</td>
      <td class="language Sahidic"><span style="color:#b00e23">(ⲓ︦)</span>
      ⲛⲁⲛⲟⲩ ⲣⲓⲙⲉ ⲉϫⲛ̅ ⲟⲩⲕⲱⲱⲥ ϫⲉ ⲁϥⲙⲟⲧⲛⲉϥ: ⲡⲱⲛϩ̅ ⲇⲉ ⲙ̅ⲡⲥⲟϭ .....</td>
      <td class="language English">make little weeping for the dead, for he is
      at rest: but the life of the fool is worse than death.</td>
      <td class="language Greek">ἥδιον κλαῦσον ἐπὶ νεκρῷ, ὅτι
      ἀνεπαύσατο, τοῦ δὲ µωροῦ ὑπὲρ θάνατον ἡ ζωὴ πονηρά.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲍ̅ ⲛ̀ⲉϩⲟⲟⲩ ⲡⲉ ⲡⲓϩⲏⲃⲓ ⲛ̀ⲟⲩⲣⲉϥⲙⲱⲟⲩⲧ ⲡⲓⲥⲟϫ ⲇⲉ ⲛⲉⲙ ⲡⲓⲁⲥⲉⲃⲏⲥ ⲡⲉ ⲡⲉϥⲁϩⲓ
      ⲧⲏⲣϥ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲥⲁϣϥ̅ ⲛ̅ϩⲟⲟⲩ ⲡⲉ ⲫⲏⲃⲉ ⲛ̅ⲟⲩⲣⲉϥⲙⲟⲟⲩⲧ ⲡⲁ ⲡⲥⲟϭ ⲇⲉ ⲙⲛ̅ ⲡⲁⲥⲉⲃⲏⲥ ⲡⲉ ⲡⲉⲩⲱⲛϩ̅
      ⲧⲏⲣϥ̅.</td>
      <td class="language English"><span style="color:#b00e23">(12)</span>
      Seven days do men mourn for him that is dead; but for a fool and an
      ungodly man all the days of his life.</td>
      <td class="language Greek"><span style="color:#b00e23">(12)</span>
      πένθος νεκροῦ ἑπτὰ ἡµέραι, µωροῦ δὲ καὶ ἀσεβοῦς πᾶσαι αἱ
      ἡµέραι τῆς ζωῆς αὐτοῦ.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲙ̀ⲡⲉⲣⲉⲣⲁϣⲁⲓ ⲛ̀ⲥⲁϫⲓ ⲛⲉⲙ ⲟⲩⲥⲟϫ ⲟⲩⲟϩ ⲙ̀ⲡⲉⲣϣⲉ ⲉ̀ⲣⲁⲧϥ ⲉ̀ⲟⲩⲁⲧϩⲏⲧ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲙ̅ⲡⲣ̅ⲧⲁϣⲉ ϣⲁϫⲉ ⲙⲛ̅ ⲟⲩⲥⲟϭ ⲁⲩⲱ ⲙ̅ⲡⲣ̅ⲃⲱⲕ ⲉⲣⲁⲧϥ̅ ⲛ̅ⲟⲩⲁⲑⲏⲧ.</td>
      <td class="language English"><span style="color:#b00e23">(13)</span> Talk
      not much with a fool, and go not to him that hath no understanding:</td>
      <td class="language Greek"><span style="color:#b00e23">(13)</span> µετὰ
      ἄφρονος µὴ πληθύνῃς λόγον καὶ πρὸς ἀσύνετον µὴ πορεύου·</td>
    </tr>

    <tr class="verse">
      <td class="language Bohairic">ⲁⲣⲉϩ ⲉ̀ⲣⲟⲕ ⲉ̀ⲃⲟⲗ ϩⲁⲣⲟϥ ϩⲟⲡⲱⲥ ⲛ̀ⲛⲉⲕϧⲓⲥⲓ ⲟⲩⲟϩ
      ⲛ̀ⲛⲉⲕⲑⲱⲗⲉⲃ ⲁϥϣⲁⲛⲛⲁϩϥ ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁⲣⲉϩ ⲉⲣⲟⲕ ϫⲉⲕⲁⲥ ⲉⲛⲛⲉⲕϣⲡ̅ϩⲓⲥⲉ ⲁⲩⲱ ⲛⲉⲕⲧⲱⲗⲙ̅ ⲉϥϣⲁⲛⲡⲁϩϥ̅ ⲉⲃⲟⲗ.</td>
      <td class="language English">beware of him, lest thou have trouble, and
      thou shalt never be defiled with his fooleries:</td>
      <td class="language Greek">φύλαξαι ἀπ’ αὐτοῦ, ἵνα µὴ κόπον
      ἔχῃς καὶ οὐ µὴ µολυνθῇς ἐν τῷ ἐντιναγµῷ αὐτοῦ·</td>
    </tr>

    <tr class="verse">
      <td class="language Bohairic">ϩⲉⲛⲕ ⲥⲁⲃⲟⲗ ⲙ̀ⲙⲟϥ ϩⲓⲛⲁ ⲛ̀ⲧⲉⲕϫⲓⲙⲓ ⲛ̀ⲟⲩϩⲙⲟⲧ
      ⲛⲉⲙ ⲟⲩⲙⲧⲟⲛ ⲟⲩⲟϩ ⲛ̀ⲛⲉⲕⲙⲕⲁϩ ⲛ̀ϩⲏⲧ ϧⲉⲛ ⲧⲉϥⲁⲛⲟⲙⲓⲁ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲥⲁϩⲱⲕ ⲉⲃⲟⲗ ⲙ̅ⲙⲟϥ ⲧⲁⲣⲉⲕϩⲉ ⲉⲩⲙ̅ⲧⲟⲛ ⲁⲩⲱ ⲛⲉⲕⲙ̅ⲕⲁϩ ⲛ̅ϩⲏⲧ ϩⲛ̅ ⲧⲉϥⲁⲡⲟⲛⲟⲓⲁ.</td>
      <td class="language English">depart from him, and thou shalt find rest,
      and never be disquieted with madness.</td>
      <td class="language Greek">ἔκκλινον ἀπ’ αὐτοῦ καὶ εὑρήσεις
      ἀνάπαυσιν καὶ οὐ µὴ ἀκηδιάσῃς ἐν τῇ ἀπονοίᾳ αὐτοῦ.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩ ⲡⲉⲧϩⲟⲣϣ ⲉ̀ⲡⲓⲧⲁⲧϩ ⲟⲩⲟϩ ⲟⲩ ⲡⲉ ⲡⲉϥⲣⲁⲛ ϩⲱϥ ⲉ̀ⲃⲏⲗ ⲉ̀ⲡⲓⲥⲟϫ</td>
      <td class="language Sahidic"><span style="color:#b00e23">(ⲓ︦ⲉ︦)</span> ⲟⲩ
      ⲡⲉⲧϩⲟⲣϣ̅ ⲉⲧⲁϩⲧϩ̅; ⲁⲩⲱ ⲟⲩ ⲡⲉ ⲡⲉϥⲣⲁⲛ ⲛ̅ⲥⲁ ⲥⲟϭ;</td>
      <td class="language English"><span style="color:#b00e23">(14)</span> What
      is heavier than lead? and what is the name thereof, but a fool?</td>
      <td class="language Greek"><span style="color:#b00e23">(14)</span> ὑπὲρ
      µόλιβον τί βαρυνθήσεται; καὶ τί αὐτῷ ὄνοµα ἀλλ’ ἢ
      µωρός;</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲥⲙⲟⲧⲉⲛ ⲙ̀ϥⲁⲓ ϧⲁ ⲟⲩϣⲱ ⲛⲉⲙ ⲟⲩϩⲙⲟⲩ ⲛⲉⲙ ⲟⲩⲧⲁϫ ⲙ̀ⲃⲉⲛⲓⲡⲓ ⲉϩⲟⲧⲉ ⲟⲩⲣⲱⲙⲓ
      ⲛ̀ⲁⲧϩⲏⲧ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲥⲙⲟⲧⲛ̅ ⲉϥⲓ ϩⲁ ⲟⲩϣⲱ ⲙⲛ̅ ⲟⲩϩⲙⲟⲩ ⲙⲛ̅ ⲟⲩⲧⲁϭ ⲙ̅ⲡⲉⲛⲓⲡⲉ ⲉϩⲟⲩⲟ ⲉⲩⲣⲱⲙⲉ
      ⲛ̅ⲁⲑⲏⲧ.</td>
      <td class="language English"><span style="color:#b00e23">(15)</span>
      Sand, and salt, and a mass of iron, is easier to bear, than a man without
      understanding.</td>
      <td class="language Greek"><span style="color:#b00e23">(15)</span>
      ἄµµον καὶ ἅλα καὶ βῶλον σιδήρου εὔκοπον ὑπενεγκεῖν ἢ
      ἄνθρωπον ἀσύνετον.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲙ̀ⲫⲣⲏϯ ⲛ̀ⲟⲩⲗⲁϫⲗⲉϫ ⲛ̀ϣⲉ ⲉϥⲙⲏⲣ ϧⲉⲛ ⲟⲩⲕⲱⲧ ⲛ̀ⲛⲉϥⲕⲓⲙ ϧⲉⲛ ⲟⲩⲙⲟⲛⲙⲉⲛ ⲫⲁⲓ ⲡⲉ
      ⲙ̀ⲫⲣⲏϯ ⲛ̀ⲟⲩϩⲏⲧ ⲉϥⲧⲁϫⲣⲏⲟⲩⲧ ⲉ̀ϫⲉⲛ ⲟⲩⲥⲟϭⲛⲓ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲛ̅ⲑⲉ ⲛ̅ⲟⲩⲗⲟϭⲗⲉϭ ⲛ̅ϣⲉ ⲉϥⲙⲏⲣ ϩⲛ̅ ⲟⲩⲕⲱⲧ ⲉⲛϥ̅ⲛⲁⲕⲓⲙ ⲁⲛ ϩⲛ̅ ⲟⲩⲕⲙ̅ⲧⲟ ⲧⲁⲓ̈ ⲧⲉ ⲑⲉ
      ⲛ̅ⲟⲩϩⲏⲧ ⲉϥⲧⲁϫⲣⲏⲩ ⲉϫⲛ̅ ⲟⲩⲙⲉⲉⲩⲉ ⲛ̅ϣⲟϫⲛⲉ.</td>
      <td class="language English"><span style="color:#b00e23">(16)</span> As
      timber girt and bound together in a building cannot be loosed with
      shaking: so the heart that is stablished by advised counsel shall fear at
      no time.</td>
      <td class="language Greek"><span style="color:#b00e23">(16)</span>
      Ἱµάντωσις ξυλίνη ἐνδεδεµένη εἰς οἰκοδοµὴν ἐν συσσεισµῷ οὐ
      διαλυθήσεται· οὕτως καρδία ἐστηριγµένη ἐπὶ διανοήµατος βουλῆς
      ἐν καιρῷ οὐ δειλιάσει.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲛⲉⲙ ⲟⲩϩⲏⲧ ⲉϥⲧⲁϫⲣⲏⲟⲩⲧ ⲉ̀ϫⲉⲛ ⲟⲩⲙⲉⲩⲓ ⲛ̀ⲕⲁϯ ⲛ̀ⲛⲉϥⲉⲣϩⲟϯ ϣⲁ ⲉⲛⲉϩ ⲙ̀ⲫⲣⲏϯ ⲛ̀ⲟⲩⲥⲁⲓ
      ⲛ̀ⲟⲩϫⲟⲓ ⲉⲥϭⲉϩ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲙⲛ̅ ⲟⲩϩⲏⲧ ⲉϥⲧⲁϫⲣⲏⲩ ⲉϫⲛ̅ ⲟⲩⲙⲉⲉⲩⲉ ⲙ̅ⲙⲛ̅ⲧⲣⲙ̅ⲛ̅ϩⲏⲧ ⲉⲛϥ̅ⲛⲁⲣ̅ϩⲟⲧⲉ ⲁⲛ ⲉⲛⲉϩ ⲛ̅ⲑⲉ
      ⲙ̅ⲡⲥⲁ ⲛ̅ⲟⲩϫⲟ ⲉⲥϫⲏϩ:</td>
      <td class="language English"><span style="color:#b00e23">(17)</span> A
      heart settled upon a thought of understanding is as a fair plaistering on
      the wall of a gallery.</td>
      <td class="language Greek"><span style="color:#b00e23">(17)</span>
      καρδία ἡδρασµένη ἐπὶ διανοίας συνέσεως ὡς κόσµος ψαµµωτὸς
      τοίχου ξυστοῦ.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲙ̀ⲫⲣⲏϯ ⲛ̀ϩⲁⲛⲕⲁϣ ϩⲓϫⲉⲛ ⲟⲩⲙⲁ ⲉϥⲥⲁⲡϣⲱⲓ ⲛ̀ⲟⲩϩⲉⲣⲓ ⲛⲁϩⲣⲉⲛ ⲑⲏⲟⲩ ⲛⲓⲃⲉⲛ ⲫⲁⲓ ⲡⲉ
      ⲙ̀ⲫⲣⲏϯ ⲛ̀ⲟⲩϩⲏⲧ ⲛ̀ϫⲱⲃ ⲛⲉⲙ ⲟⲩⲙⲉⲩⲓ ⲛ̀ⲥⲟϫ ⲛ̀ⲛⲉϥϩⲉⲣⲓ ⲛⲁϩⲣⲉⲛ ϩⲟϯ ⲛⲓⲃⲉⲛ</td>
      <td class="language Sahidic"><span style="color:#b00e23">(ⲓ︦ⲑ︦)</span> ⲏ
      ⲛ̅ⲑⲉ ⲛ̅ϩⲛ̅ⲕⲁϣ ⲉⲩϩⲓϫⲛ̅ ⲟⲩⲙⲁ ⲉϥϫⲟⲥⲉ ... ........ ⲛ̅ⲛⲁϩⲣⲛ̅ ⲧⲏⲩ ⲛⲓⲙ ⲧⲁⲓ̈ ⲧⲉ
      ⲑⲉ ⲛ̅ⲟⲩϩⲏⲧ ⲛ̅ϭⲱⲃ ϩⲛ̅ ⲟⲩⲙⲉⲉⲩⲉ ⲛ̅ⲥⲟϭ ⲉⲛⲛⲉϥϭⲱ ⲛ̅ⲛⲁϩⲣⲛ̅ ϩⲟⲧⲉ ⲛⲓⲙ.</td>
      <td class="language English"><span style="color:#b00e23">(18)</span>
      Pales set on an high place will never stand against the wind: so a
      fearful heart in the imagination of a fool cannot stand against any
      fear.</td>
      <td class="language Greek"><span style="color:#b00e23">(18)</span>
      χάρακες ἐπὶ µετεώρου κείµενοι κατέναντι ἀνέµου οὐ µὴ
      ὑποµείνωσιν· οὕτως καρδία δειλὴ ἐπὶ διανοήµατος µωροῦ
      κατέναντι παντὸς φόβου οὐ µὴ ὑποµείνῃ.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲕ̅)</span>
      </td>
      <td class="language Sahidic"><span style="color:#b00e23">(ⲕ︦)</span>
      ⲡⲉⲧⲛⲁⲧⲃ̅ⲥ ⲟⲩⲃⲁⲗ ϥⲛⲁⲑⲉⲓ ⲛ̅ϩⲉⲛⲣⲙ̅ⲉⲓⲏ ⲁⲩⲱ ⲡⲉⲧⲛⲁⲧⲃ̅ⲥ ⲟⲩϩⲏⲧ ϥⲛⲁⲟⲩⲱⲛϩ̅ ⲉⲃⲟⲗ
      ⲛ̅ⲟⲩⲁⲓⲥⲑⲏⲥⲓⲥ.</td>
      <td class="language English"><span style="color:#b00e23">(19)</span> He
      that pricketh the eye will make tears to fall: and he that pricketh the
      heart maketh it to shew her knowledge.</td>
      <td class="language Greek"><span style="color:#b00e23">(19)</span> Ὁ
      νύσσων ὀφθαλµὸν κατάξει δάκρυα, καὶ νύσσων καρδίαν ἐκφαίνει
      αἴσθησιν.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      </td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲡⲉⲧⲛⲁⲛⲉϫ ⲟⲩⲱⲛⲉ ⲉϩⲛ̅ϩⲁⲗⲏⲧ ϥⲛⲁⲛⲟϣⲡⲟⲩ ⲉⲃⲟⲗ ⲁⲩⲱ ⲡⲉⲧⲛⲁⲛⲉϭⲛⲉϭ ⲡⲉϥϣⲃⲏⲣ ϥⲛⲁⲃⲱⲗ
      ⲉⲃⲟⲗ ⲛ̅ⲧⲉϥⲙⲛ̅ⲧϣⲃⲏⲣ.</td>
      <td class="language English"><span style="color:#b00e23">(20)</span>
      Whoso casteth a stone at the birds frayeth them away: and he that
      upbraideth his friend breaketh friendship.</td>
      <td class="language Greek"><span style="color:#b00e23">(20)</span>
      βάλλων λίθον ἐπὶ πετεινὰ ἀποσοβεῖ αὐτά, καὶ ὁ ὀνειδίζων
      φίλον διαλύσει φιλίαν.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      </td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲉⲕϣⲁⲛ ⲧⲉⲕⲙ̅ ⲧⲉⲕⲥⲏϥⲉ ⲉϫⲛ̅ ⲡⲉⲕϣⲃⲏⲣ ⲙ̅ⲡⲣ̅ⲉⲓⲁ ⲧⲟⲟⲧⲕ̅ ⲛ̅ⲥⲱϥ: ⲟⲩⲛ̅ ⲑⲉ ⲅⲁⲣ
      ⲛ̅ⲕⲟⲧⲕ ⲉⲣⲟϥ.</td>
      <td class="language English"><span style="color:#b00e23">(21)</span>
      Though thou drewest a sword at thy friend, yet despair not: for there may
      be a returning to favour.</td>
      <td class="language Greek"><span style="color:#b00e23">(21)</span> ἐπὶ
      φίλον ἐὰν σπάσῃς ῥοµφαίαν, µὴ ἀφελπίσῃς, ἔστιν γὰρ
      ἐπάνοδος·</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      </td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲉⲕϣⲁⲛⲟⲩⲱⲛ ⲛ̅ⲣⲱⲕ ⲉϫⲛ̅ ⲡⲉⲕϣⲃⲏⲣ ⲙ̅ⲡⲣ̅ⲣ̅ϩⲟⲧⲉ: ⲟⲩⲛ̅ ⲑⲉ ⲅⲁⲣ ⲛ̅ϩⲱⲧⲡ ⲉⲣⲟϥ.</td>
      <td class="language English"><span style="color:#b00e23">(22)</span> If
      thou hast opened thy mouth against thy friend, fear not; for there may be
      a reconciliation:</td>
      <td class="language Greek"><span style="color:#b00e23">(22)</span> ἐπὶ
      φίλον ἐὰν ἀνοίξῃς στόµα, µὴ εὐλαβηθῇς, ἔστιν γὰρ
      διαλλαγή·</td>
    </tr>

    <tr class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      </td>
      <td class="language Sahidic"><span style="color:#b00e23">(ⲕ︦ⲇ︦)</span>
      ϣⲁⲧⲛ ⲛⲉϭⲛⲟⲩϭϥ̅ ⲁⲩⲱ ϫⲓⲥⲉ ⲛ̅ϩⲏⲧ ⲉϫⲱϥ ⲁⲩⲱ ⲉϭⲗ̅ⲡ ⲡⲉϥⲙⲩⲥⲧⲏⲣⲓⲟⲛ ⲉⲃⲟⲗ ⲁⲩⲱ ⲉⲣ̅
      ⲟⲩⲡⲗⲏⲅⲏ ⲉⲣⲟϥ ⲛ̅ⲕⲣⲟϥ ϣⲃⲏⲣ ⲛⲓⲙ ⲛⲁⲕⲁⲁⲕ ⲉⲧⲃⲉ ⲛⲁⲓ̈.</td>
      <td class="language English">except for upbraiding, or pride, or
      disclosing of secrets, or a treacherous wound: for for these things every
      friend will depart.</td>
      <td class="language Greek">πλὴν ὀνειδισµοῦ καὶ ὑπερηφανίας καὶ
      µυστηρίου ἀποκαλύψεως καὶ πληγῆς δολίας, ἐν τούτοις ἀποφεύξεται
      πᾶς φίλος.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      </td>
      <td class="language Sahidic"><span style="color:#b00e23">(ⲕ︦ⲉ︦)</span>
      ϫⲡⲟ ⲛⲁⲕ ⲛ̅ⲟⲩϣⲃⲏⲣ ϩⲛ̅ ⲧⲉϥⲙⲛ̅ⲧϩⲏⲕⲉ ϫⲉ ⲉⲕⲉⲉⲩⲫⲣⲁⲛⲉ ϩⲛ̅ ⲛⲉϥⲁⲅⲁⲑⲟⲛ.</td>
      <td class="language English"><span style="color:#b00e23">(23)</span> Be
      faithful to thy neighbour in his poverty, that thou mayest rejoice in his
      prosperity:</td>
      <td class="language Greek"><span style="color:#b00e23">(23)</span>
      πίστιν κτῆσαι ἐν πτωχείᾳ µετὰ τοῦ πλησίον, ἵνα ἐν τοῖς
      ἀγαθοῖς αὐτοῦ ὁµοῦ πλησθῇς·</td>
    </tr>

    <tr class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      </td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲙⲟⲩⲛ ⲉⲃⲟⲗ ⲛⲉⲙⲁϥ ϩⲙ̅ ⲡⲉⲟⲩⲟⲉⲓϣ ⲛ̅ⲛⲉϥⲑⲗⲓⲯⲓⲥ ϫⲉ ⲉⲕⲉⲕⲗⲏⲣⲟⲛⲟⲙⲓ ⲛⲙ̅ⲙⲁϥ ϩⲛ̅
      ⲧⲉϥⲕⲗⲏⲣⲟⲛⲟⲙⲓⲁ.</td>
      <td class="language English">abide stedfast unto him in the time of his
      trouble, that thou mayest be heir with him in his heritage:</td>
      <td class="language Greek">ἐν καιρῷ θλίψεως διάµενε αὐτῷ, ἵνα
      ἐν τῇ κληρονοµίᾳ αὐτοῦ συγκληρονοµήσῃς.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      </td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲛ̅ⲑⲉ ⲉⲧⲉ ... ⲟⲩⲗϩⲱⲃ ⲛ̅ϩⲣⲱ ⲡ...ⲃⲟⲗ ⲛ̅ⲟⲩⲕⲱϩⲧ̅ ⲧⲁⲓ̈ ⲧⲉ ⲑⲉ ⲛ̅ⲥⲁϩⲟⲩ ⲛⲉⲧϩⲁ ⲑⲏ
      ⲙ̅ⲡⲉϩⲧ̅ ⲥⲛⲟϥ ⲉⲃⲟⲗ.</td>
      <td class="language English"><span style="color:#b00e23">(24)</span> As
      the vapour and smoke of a furnace goeth before the fire; so reviling
      before blood.</td>
      <td class="language Greek"><span style="color:#b00e23">(24)</span> πρὸ
      πυρὸς ἀτµὶς καµίνου καὶ καπνός· οὕτως πρὸ αἱµάτων
      λοιδορίαι.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      </td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲛ̅ϯⲛⲁϣⲓⲡⲉ ⲁⲛ ⲉⲛⲉϩⲟϫⲡ̅ ⲉⲡⲁϣⲃⲏⲣ ⲁⲩⲱ ⲛ̅ⲛⲁϩⲟⲡⲧ̅ ϩⲏⲧϥ̅ ⲕⲁⲛ ⲉϣⲱⲡⲉ ⲟⲩⲛ̅
      ϩⲛ̅ⲡⲉⲑⲟⲟⲩ ⲛⲁⲧⲁϩⲟⲓ̈ ⲉⲧⲃⲏⲧϥ̅.</td>
      <td class="language English"><span style="color:#b00e23">(25)</span> I
      will not be ashamed to defend a friend; neither will I hide myself from
      him.</td>
      <td class="language Greek"><span style="color:#b00e23">(25)</span> φίλον
      σκεπάσαι οὐκ αἰσχυνθήσοµαι καὶ ἀπὸ προσώπου αὐτοῦ οὐ µὴ
      κρυβῶ,</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      </td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲟⲩⲟⲛ ⲛⲓⲙ ⲉⲧⲛⲁⲥⲱⲧⲙ̅ ⲛⲁⲁⲣⲉϩ ⲉⲣⲟϥ ⲉⲣⲟϥ.</td>
      <td class="language English"><span style="color:#b00e23">(26)</span> And
      if any evil happen unto me by him, every one that heareth it will beware
      of him.</td>
      <td class="language Greek"><span style="color:#b00e23">(26)</span> καὶ
      εἰ κακά µοι συµβήσεται δι’ αὐτόν, πᾶς ὁ ἀκούων φυλάξεται ἀπ’
      αὐτοῦ.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲗ̅)</span>
      </td>
      <td class="language Sahidic"><span style="color:#b00e23">(ⲗ︦)</span> ⲛⲓⲙ
      ⲡⲉⲧⲛⲁϯ ⲛⲁⲓ̈ ⲛ̅ⲟⲩⲁⲣⲉϩ ⲉⲣⲛ̅ ⲣⲱⲓ̈ ⲁⲩⲱ ⲟⲩⲥⲫⲣⲁⲅⲓⲥ ⲙ̅ⲙⲛ̅ⲧⲣⲙ̅ⲛ̅ϩⲏⲧ ⲉϫⲛ̅
      ⲛⲁⲥⲡⲟⲧⲟⲩ; ϫⲉⲕⲁⲁⲥ ⲉⲛⲛⲁϩⲉ ϩⲛ̅ ⲣⲱⲓ̈ ⲁⲩⲱ ⲛ̅ⲧⲉ ⲡⲁⲗⲁⲥ ⲧⲁⲕⲟⲓ̈.</td>
      <td class="language English"><span style="color:#b00e23">(27)</span> Who
      shall set a watch before my mouth, and a seal of wisdom upon my lips,
      that I fall not suddenly by them, and that my tongue destroy me not?</td>
      <td class="language Greek"><span style="color:#b00e23">(27)</span> Τίς
      δώσει ἐπὶ στόµα µου φυλακὴν καὶ ἐπὶ τῶν χειλέων µου σφραγῖδα
      πανοῦργον, ἵνα µὴ πέσω ἀπ’ αὐτῆς καὶ ἡ γλῶσσά µου ἀπολέσῃ
      µε;</td>
    </tr>
  </table>
</body>
</html>
