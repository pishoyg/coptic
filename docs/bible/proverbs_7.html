<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_8.html" rel="next">
  <link href="proverbs_6.html" rel="prev">
  <script src="main.js" type="module"></script>
</head>
<body class="bible">
  <h4 id="proverbs_7">Proverbs 7</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡⲁϣⲏⲣⲓ ⲁⲣⲉϩ ⲉ̀ⲛⲁⲥⲁϫⲓ ⲛⲁⲉⲛⲧⲟⲗⲏ ⲭⲟⲡⲟⲩ ⲛ̀ϧⲏⲧⲕ ⲡⲁϣⲏⲣⲓ ⲁⲣⲓⲧⲓⲙⲁⲛ ⲙ̀ⲫϯ ⲟⲩⲟϩ
      ⲉⲕⲉ̀ϫⲉⲙϫⲟⲙ ⲭⲱⲣⲓⲥϥ ϫⲉ ⲙ̀ⲡⲉⲣⲉⲣϩⲟϯ ϧⲁⲧϩⲏ ⲛ̀ⲕⲉⲟⲩⲁⲓ</td>
      <td class="language Sahidic"><span style="color:#b00e23">(ⲁ︦)</span>
      ⲡⲁϣⲏⲣⲉ ϩⲁⲣⲉϩ ⲉⲛⲁϣⲁϫⲉ ⲁⲩⲱ ϩⲉⲛ ⲛⲁⲉⲛⲧⲟⲗⲏ ϩⲁⲧⲏⲕ ⲙⲁⲧⲁⲓⲉ ⲡⲛⲟⲩⲧⲉ ⲧⲁⲣⲉⲕϭⲙ̅ϭⲟⲙ ⲁⲩⲱ
      ⲙ̅ⲡⲣ̅ⲣ̅ϩⲟⲧⲉ ϩⲏⲧϥ̅ ⲛ̅ⲕⲉⲟⲩⲁ ⲛ̅ⲃⲗ̅ⲗⲁϥ.</td>
      <td class="language English"><span style="color:#b00e23">(1)</span> My
      son, keep my words, and hide with thee my commandments. <span style=
      "color:#b00e23">(2)</span> My son, honour the Lord, and thou shalt be
      strong; and fear none but him:</td>
      <td class="language Greek"><span style="color:#b00e23">(1)</span> Υἱέ,
      φύλασσε ἐµοὺς λόγους, τὰς δὲ ἐµὰς ἐντολὰς κρύψον παρὰ σεαυτῷ· aυἱέ, τίµα
      τὸν κύριον, καὶ ἰσχύσεις, πλὴν δὲ αὐτοῦ µὴ φοβοῦ ἄMον.</td>
      <td class="language Akhmimic"><span style="color:#b00e23">(ⲁ︦)</span>
      ⲡⲁϣⲏⲣⲉ ⲉⲣⲏϩ ⲁⲛⲁϣⲉϫⲉ ⲁⲟⲩ ϩⲱⲡ ⲛⲁⲉⲛⲧⲟⲗⲏ ⳉⲁϩⲧⲏⲕ ⲙⲁⲧⲁⲉⲓⲟ ⲡⲛⲟⲩⲧⲉ ⲧⲁⲣⲉⲕϭⲛ̅ϭⲁⲙ
      ⲁⲟⲩ ⲙⲛ̅ⲣ̅ϩⲛⲱϩⲉ ϩⲏⲧϥ̅ ⲛ̅ⲕⲉⲟⲩⲉ ⲙ̅ⲡⲃⲗ̅ⲗⲉϥ</td>
    </tr>

    <tr class="verse">
      <td class="language Bohairic"><span style="color:#b00e23">(ⲃ̅)</span>
      ⲁⲣⲉϩ ⲇⲉ ⲉ̀ⲛⲁⲉⲛⲧⲟⲗⲏ ⲟⲩⲟϩ ⲉⲕⲉ̀ⲱⲛϧ ⲛⲁⲥⲁϫⲓ ⲇⲉ ⲙ̀ⲫⲣⲏϯ ⲛ̀ϩⲁⲛⲁⲗⲗⲟⲩ ⲙ̀ⲃⲁⲗ</td>
      <td class="language Sahidic"><span style="color:#b00e23">(ⲃ︦)</span>
      ϩⲁⲣⲉϩ ⲇⲉ ⲉⲛⲁⲉⲛⲧⲟⲗⲏ ⲛ̅ⲧⲁⲣⲉⲕⲱⲛϩ̅ ϯ ⲛ̅ⲛⲁϣⲁϫⲉ ⲉⲛⲉⲕⲧⲏⲏⲃⲉ ⲛ̅ⲑⲉ ⲛ̅ϩⲉⲛⲕⲉⲕⲉ
      ⲛ̅ⲃⲁⲗ.</td>
      <td class="language English">keep my commandments, and thou shalt live;
      and keep my words as the pupils of thine eyes.</td>
      <td class="language Greek"><span style="color:#b00e23">(2)</span> φύλαξον
      ἐµὰς ἐντολάς, καὶ βιώσεις, τοὺς δὲ ἐµοὺς λόγους ὥσπερ κόρας ὀµµάτων·</td>
      <td class="language Akhmimic"><span style="color:#b00e23">(ⲃ︦)</span>
      ⲉⲣⲏϩⲧⲉ ⲇⲉ ⲁⲛⲁⲉⲛⲧⲟⲗⲏ ⲧⲁⲣⲉⲕⲱⲛⳉ ϯ ⲛⲁϣⲉϫⲉ ⲁⲛⲉⲕϯⲉⲓⲃⲉ ⲛ̅ⲧⳉⲉ ⲛ̅ⲛⲓⲁⲗⲟⲩ ⲛ̅ⲃⲉⲗ</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲙⲏⲓⲧⲟⲩ ⲉ̀ⲛⲉⲕⲧⲏⲃ ⲥϧⲏⲧⲟⲩ ⲇⲉ ϩⲓⲑⲟⲩⲏϣⲥⲓ ⲙ̀ⲡⲉⲕϩⲏⲧ</td>
      <td class="language Sahidic"><span style="color:#b00e23">(ⲅ︦)</span>
      ⲥϩⲁⲓ̈ⲥⲟⲩ ⲇⲉ ⲉϫⲛ̅ ⲡⲡⲱϫϭ̅ ⲙ̅ⲡⲉⲕϩⲏⲧ.</td>
      <td class="language English"><span style="color:#b00e23">(3)</span> And
      bind them on thy fingers, and write them on the table of thine
      heart.</td>
      <td class="language Greek"><span style="color:#b00e23">(3)</span> περίθου
      δὲ αὐτοὺς σοῖς δακτύλοις, ἐπίγραψον δὲ ἐπὶ τὸ πλάτος τῆς καρδίας
      σου.</td>
      <td class="language Akhmimic"><span style="color:#b00e23">(ⲅ︦)</span>
      ⲥⲁⳉⲟⲩ ⲇⲉ ⲁϫⲙ̅ ⲡⲡⲱϫⳉ ⲙ̅ⲡⲕ̅ϩⲏⲧ</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲁϫⲟⲥ ⲛ̀ϯⲥⲟⲫⲓⲁ ϫⲉ ⲧⲁⲥⲱⲛⲓ ⲧⲉ ⲡⲓⲕⲁϯ ⲇⲉ ⲁⲣⲓⲧϥ ⲛ̀ⲣⲉⲙⲥⲱⲟⲩⲛ ⲉ̀ⲣⲟⲕ</td>
      <td class="language Sahidic"><span style="color:#b00e23">(ⲇ︦)</span> ⲁϫⲓⲥ
      ⲛ̅ⲧⲥⲟⲫⲓⲁ ϫⲉ ⲧⲉⲕⲥⲱⲛⲉ ⲧⲉ ⲁⲩⲱ ϫⲉ ⲧⲉⲕⲣⲱⲙⲉ ⲧⲉ ⲧⲙⲛ̅ⲧⲣⲙ̅ⲛ̅ϩⲏⲧ ϫⲡⲟⲥ ⲇⲉ ⲛⲁⲕ.</td>
      <td class="language English"><span style="color:#b00e23">(4)</span> Say
      that wisdom is thy sister, and gain prudence as an acquaintance for
      thyself;</td>
      <td class="language Greek"><span style="color:#b00e23">(4)</span> εἶπον
      τὴν σοφίαν σὴν ἀδελφὴν εἶναι, τὴν δὲ φρόνησιν γνώριµον περιποίησαι
      σεαυτῷ,</td>
      <td class="language Akhmimic"><span style="color:#b00e23">(ⲇ︦)</span>
      ⲁϫⲓⲥ ⲁⲧⲥⲟⲫⲓⲁ ϫⲉ ⲧⲕ̅ⲥⲱⲛⲉ ⲧⲉ ⲁⲟⲩ ⲧⲕ̅ⲣⲱⲙⲉ ⲧⲉ ⲧⲙⲛ̅ⲧⲣⲙ̅ⲛ̅ϩⲏⲧ. ⲧⳉⲡⲁⲥ ⲇⲉ
      ⲛⲉⲕ</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϩⲓⲛⲁ ⲛ̀ⲧⲉⲥⲛⲁϩⲙⲉⲕ ⲉ̀ⲃⲟⲗ ϩⲁ ⲟⲩⲥϩⲓⲙⲓ ⲛ̀ϣⲉⲙⲙⲟ ⲉⲥϩⲱⲟⲩ ⲉ̀ϣⲱⲡ ⲁⲥϣⲁⲛⲥⲁϫⲓ ⲛⲉⲙⲁⲕ
      ⲉⲥϯϩⲙⲟⲧ ⲛⲁⲕ</td>
      <td class="language Sahidic"><span style="color:#b00e23">(ⲉ︦)</span> ϫⲉ
      ⲉⲥⲉϩⲁⲣⲉϩ ⲉⲣⲟⲕ ⲉⲩⲥϩⲓⲙⲉ ⲉⲛⲧⲱⲕ ⲁⲛ ⲧⲉ ⲁⲩⲱ ⲉⲥϩⲟⲟⲩ ⲉⲥϣⲁⲛϣⲁϫⲉ ⲛⲙ̅ⲙⲁⲕ ϩⲛ̅ ϩⲉⲛϣⲁϫⲉ
      ⲛ̅ϩⲙⲟⲧ.</td>
      <td class="language English"><span style="color:#b00e23">(5)</span> that
      she may keep thee from the strange and wicked woman, if she should assail
      thee with flattering words.</td>
      <td class="language Greek"><span style="color:#b00e23">(5)</span> ἵνα σε
      τηρήσῃ ἀπὸ γυναικὸς ἀλλοτρίας καὶ πονηρᾶς, ἐάν σε λόγοις τοῖς πρὸς χάριν
      ἐµβάληται.</td>
      <td class="language Akhmimic"><span style="color:#b00e23">(ⲉ︦)</span> ϫⲁ
      ⲥⲛⲁⲉⲣⲏϩⲧⲉ ⲁⲣⲁⲕ ⲁⲩⲥϩⲓⲙⲉ ⲉⲧⲱⲕ ⲉⲛ ⲧⲉ ⲁⲟⲩ ⲉⲥϩⲁⲩ ⲁⲥϣⲁϣⲉϫⲉ ⲛⲉⲙⲉⲕ ⳉⲛ̅ ϩⲉⲛϣⲉϫⲉ
      ⲛ̅ϩⲙⲁⲧ</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲉⲥϫⲟⲩϣⲧ ⲅⲁⲣ ⲉ̀ⲛⲓⲡⲗⲁⲧⲓⲁ ⲉ̀ⲃⲟⲗ ϧⲉⲛ ⲛⲓϣⲟⲩϣⲧ ⲛ̀ⲧⲉ ⲡⲉⲥⲏⲓ</td>
      <td class="language Sahidic"><span style="color:#b00e23">(ⲋ︦)</span>
      ⲉⲥϭⲱϣⲧ̅ ⲅⲁⲣ ⲉⲃⲟⲗ ϩⲙ̅ ϣⲟⲩϣⲧ̅ ⲙ̅ⲡⲉⲥⲏⲓ̈ ⲉⲛϩⲓⲣ.</td>
      <td class="language English"><span style="color:#b00e23">(6)</span> For
      she looks from a window out of her house into the streets, at one whom
      she may see of the senseless ones, a young man void of
      understanding,</td>
      <td class="language Greek"><span style="color:#b00e23">(6)</span> ἀπὸ γὰρ
      θυρίδος ἐκ τοῦ οἴκου αὐτῆς εἰς τὰς πλατείας παρακύπτουσα,</td>
      <td class="language Akhmimic"><span style="color:#b00e23">(ⲋ︦)</span>
      ⲁⲥⲥⲁⲛⲧ ⲅⲁⲣ ⲁⲃⲁⲗ ⳉⲙ̅ ⲡϣⲱϣⲧ ⲙ̅ⲡⲥ̅ⲏⲓ̈ ⲁⲛⳉⲓⲣ</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲫⲏ
      ⲉⲧⲉⲥⲛⲁⲛⲁⲩ ⲉ̀ⲣⲟϥ ⲉ̀ⲃⲟⲗ ϧⲉⲛ ⲛⲓⲁⲧϩⲏⲧ ⲛ̀ϣⲏⲣⲓ ⲛϧⲉⲗϣⲓⲣⲓ ⲉⲧϣⲁⲧ ⲛ̀ⲥⲃⲱ</td>
      <td class="language Sahidic"><span style="color:#b00e23">(ⲍ︦)</span>
      ⲡϩⲣ̅ϣⲓⲣⲉ ⲉⲧⲥⲛⲁⲩ ⲉⲣⲟϥ ⲛ̅ⲁⲑⲏⲧ ⲉϥϣⲁⲁⲧ ⲛ̅ⲥⲃⲱ</td>
      <td class="language English"><span style="color:#b00e23">(7)</span>
      passing by the corner in the passages near her house,</td>
      <td class="language Greek"><span style="color:#b00e23">(7)</span> ὃν ἂν
      ἴδῃ τῶν ἀφρόνων τέκνων νεανίαν ἐνδεῆ φρενῶν</td>
      <td class="language Akhmimic"><span style="color:#b00e23">(ⲍ︦)</span>
      ⲡⳉⲣ̅ϣⲓⲣⲉ ⲉⲧⲥ̅ⲛⲁⲛⲟ ⲁⲣⲁϥ ⲛ̅ⲁⲑⲏⲧ ⲉϥϣⲁⲁⲧ ⲛ̅ⲥⲃⲟⲩ</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲉϥⲙⲟϣⲓ ⲉⲥⲕⲉⲛ ⲛⲓⲉⲗⲕⲥ ⲛ̀ⲧⲉ ⲛⲓⲙⲱⲓⲧ ⲛ̀ⲧⲉ ⲡⲉⲥⲏⲓ ⲟⲩⲟϩ ⲉϥⲥⲁϫⲓ</td>
      <td class="language Sahidic"><span style="color:#b00e23">(ⲏ︦)</span>
      ⲉϥⲙⲟⲟϣⲉ ϩⲁⲧⲛ̅ ⲛ̅ⲕⲗ̅ϫⲉ ⲛ̅ⲛ̅ϩⲓⲣ ⲙ̅ⲡⲉⲥⲏⲓ̈</td>
      <td class="language English"><span style="color:#b00e23">(8)</span> and
      speaking, in the dark of the evening,</td>
      <td class="language Greek"><span style="color:#b00e23">(8)</span>
      παραπορευόµενον παρὰ γωνίαν ἐν διόδοις οἴκων αὐτῆς</td>
      <td class="language Akhmimic"><span style="color:#b00e23">(ⲏ︦)</span>
      ⲉϥⲙⲁϩⲉ ⳉⲁϩⲧⲉ ⲛ̅ⲕⲗ̅ϫⲉ ⲛ̅ⲛ̅ⳉⲓⲣ ⲙ̅ⲡⲥⲏⲉⲓ</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ϧⲉⲛ
      ⲟⲩⲭⲁⲕⲓ ⲛ̀ϩⲁⲛⲁⲣⲟⲩϩⲓ ⲉ̀ϣⲱⲡ ⲉ̀ⲟⲩⲏⲥⲩⲭⲓⲁ ⲛ̀ϫⲱⲣϩ ⲧⲉ ⲓⲉ ⲟⲩⲟⲛ ⲟⲩⲅⲛⲟⲫⲟⲥ ⲙ̀ⲃⲟⲗ</td>
      <td class="language Sahidic"><span style="color:#b00e23">(ⲑ︦)</span>
      ⲉϥϣⲁϫⲉ ϩⲙ̅ ⲡⲕⲁⲕⲉ ⲙ̅ⲡⲛⲁⲩ ⲛ̅ⲣⲟⲩϩⲉ ⲉⲣⲉ ⲡⲙⲁ ϩⲟⲣⲕ̅ ⲉⲣⲟⲩϩⲉ ϩⲛ̅ ⲟⲩⲕⲁⲕⲉ.</td>
      <td class="language English"><span style="color:#b00e23">(9)</span> when
      there happens to be the stillness of night and of darkness:</td>
      <td class="language Greek"><span style="color:#b00e23">(9)</span> καὶ
      λαλοῦντα ἐν σκότει ἑσπερινῷ, ἡνίκα ἂν ἡσυχία νυκτερινὴ ᾖ καὶ
      γνοφώδης,</td>
      <td class="language Akhmimic"><span style="color:#b00e23">(ⲑ︦)</span>
      ⲉϥϣⲉϫⲉ ⳉⲙ̅ ⲡⲕⲉⲕⲉ ⲙ̅ⲡⲛⲟ ⲛ̅ϩⲓⲣⲟⲩϩⲉ ⲉⲡⲙⲁ ϩⲁⲣⲕ ϩⲓⲣⲟⲩϩⲉ ⳉⲛ̅ ⲟⲩⲕⲉⲕⲉ</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ϯⲥϩⲓⲙⲓ ⲇⲉ ϣⲁⲥⲓ̀ ⲉ̀ⲃⲟⲗ ⲉ̀ϩⲣⲁϥ ⲉⲟⲩⲟⲛ ⲟⲩⲥⲙⲟⲧ ⲙ̀ⲡⲟⲣⲛⲏ ⲙ̀ⲙⲟⲥ ⲑⲁⲓ ⲉ̀ϣⲁⲥⲑⲣⲉ ⲡϩⲏⲧ
      ⲛ̀ⲛⲓⲁⲗⲱⲟⲩⲓ ϩⲱⲗ</td>
      <td class="language Sahidic"><span style="color:#b00e23">(ⲓ︦)</span> ϣⲁⲣⲉ
      ⲧⲉⲥϩⲓⲙⲉ ⲧⲱⲙⲛ̅ⲧ ⲉⲣⲟϥ ϩⲛ̅ ⲟⲩⲥⲙⲟⲧ ⲙ̅ⲡⲟⲣⲛⲏ ⲧⲁⲓ̈ ⲉϣⲁⲥⲧⲣⲉ ⲡϩⲏⲧ ⲛ̅ⲛ̅ϣⲏⲣⲉ ϣⲏⲙ
      ϫⲓϥⲟϭⲥ̅.</td>
      <td class="language English"><span style="color:#b00e23">(10)</span> and
      the woman meets him having the appearance of a harlot, that causes the
      hearts of young men to flutter.</td>
      <td class="language Greek"><span style="color:#b00e23">(10)</span> ἡ δὲ
      γυνὴ συναντᾷ αὐτῷ, εἶδος ἔχουσα πορνικόν, ἣ ποιεῖ νέων ἐξίπτασθαι
      καρδίας.</td>
      <td class="language Akhmimic"><span style="color:#b00e23">(ⲓ︦)</span>
      ⳉⲁⲣⲉ ⲧⲥϩⲓⲙⲉ ⲧⲱⲙⲧ ⲁⲣⲁϥ ⳉⲛ̅ ⲟⲩⲥⲙⲁⲧ ⲙ̅ⲡⲟⲣⲛⲏ ⲧⲉⲓ̈ ⲉⲧⳉⲁⲣⲉⲥⲧⲉ ⲫⲏⲧ ⲛ̅ⲛ̅ϣⲏⲣⲉ ⳉⲏⲙ
      ϥⲓ ϥⲁⲕⲥ̅</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲛⲉⲥⲧⲉⲛϩ ⲇⲉ ⲥⲉⲫⲟⲣϣ ⲉ̀ⲃⲟⲗ ⲟⲩⲟϩ ⲟⲩⲁⲧⲟⲩϫⲁⲓ ⲧⲉ ⲙ̀ⲡⲁⲣⲉ ⲛⲉⲥϭⲁⲗⲁⲩϫ ⲉⲣⲏⲥⲩⲭⲁⲍⲓⲛ ϧⲉⲛ
      ⲡⲉⲥⲏⲓ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲥⲁⲥⲱⲟⲩ ⲇⲉ ⲁⲩⲱ ⲟⲩⲛⲁϣⲧⲉ ⲙⲉⲣⲉ ⲛⲉⲥⲟⲩⲉⲣⲏⲧⲉ ⲇⲉ ϭⲱ ϩⲙ̅ ⲡⲉⲥⲏⲓ̈</td>
      <td class="language English"><span style="color:#b00e23">(11)</span> And
      she is fickle, and debauched, and her feet abide not at home.</td>
      <td class="language Greek"><span style="color:#b00e23">(11)</span>
      ἀνεπτερωµένη δέ ἐστιν καὶ ἄσωτος, ἐν οἴκῳ δὲ οὐχ ἡσυχάζουσιν οἱ πόδες
      αὐτῆς·</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ⲥⲉⲥⲓⲱⲟⲩ ⲇⲉ ⲁⲟⲩ ⲟⲩϣⲛⲁ ⲧⲉ ⲙⲁ ⲛⲉⲥⲟⲩⲣⲏⲧⲉ ⲇⲉ ϭⲟⲩ ⳉⲙ̅ ⲡⲥ̅ⲏⲉⲓ</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ϣⲁⲥⲉⲣⲟⲩⲥⲏⲟⲩ ⲅⲁⲣ ⲉⲥⲗⲉⲗⲉ ⲉ̀ⲃⲟⲗ ϣⲁⲥⲉⲣⲟⲩⲥⲏⲟⲩ ⲇⲉ ϧⲉⲛ ⲛⲓⲡⲗⲁⲧⲓⲁ ⲉⲥϫⲱⲣϫ ⲉⲥⲕⲉⲛ
      ⲉⲗⲕⲉ ⲛⲓⲃⲉⲛ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ϣⲁⲥⲣ̅ⲟⲩⲟⲉⲓϣ ⲅⲁⲣ ⲉⲥⲕⲱⲧⲉ ϩⲓⲃⲟⲗ ⲟⲩⲟⲩⲟⲉⲓϣ ϫⲉ ⲉⲥϭⲟⲣϭ̅ ϩⲁⲧⲛ̅ ⲛ̅ⲕⲗϫⲉ ⲛⲓⲙ ϩⲛ̅
      ⲛ̅ⲡⲗⲁⲧⲓⲁ.</td>
      <td class="language English"><span style="color:#b00e23">(12)</span> For
      at one time she wanders without, and at another time she lies in wait in
      the streets, at every corner.</td>
      <td class="language Greek"><span style="color:#b00e23">(12)</span> χρόνον
      γάρ τινα ἔξω ῥέµβεται, χρόνον δὲ ἐν πλατείαις παρὰ πᾶσαν γωνίαν
      ἐνεδρεύει.</td>
      <td class="language Akhmimic"><span style="color:#b00e23">(ⲓ︦ⲃ︦)</span>
      ⳉⲁⲣⲉⲥⲣ̅ ⲟⲩⲟⲩⲁⲉⲓϣ ⲅⲁⲣ ⲉⲥⲕⲱⲧⲉ ϩⲓⲃⲁⲗ ⲟⲩⲟⲩⲁⲉⲓϣ ⲇⲉ ⲉⲥϭⲁⲣϭ ⳉⲁϩⲧⲉ ⲕⲗ̅ϫⲉ ⲛⲓⲙ ⳉⲛ̅
      ⲙ̅ⲡⲗⲁⲧⲓⲁ</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲓⲧⲁ ϣⲁⲥⲁⲙⲟⲛⲓ ⲙ̀ⲙⲟϥ ϣⲁⲥϯⲫⲓ ⲉⲣⲟϥ ϧⲉⲛ ⲟⲩϩⲟ ⲇⲉ ⲛⲁⲧϣⲓⲡⲓ ϣⲁⲥϫⲟⲥ ⲛⲁϥ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲙⲛ̅ⲛ̅ⲥⲱⲥ ϣⲁⲥⲁⲙⲁϩⲧⲉ ⲙ̅ⲙⲟϥ ⲛⲥ̅ϯⲡⲉ ⲉⲣⲱϥ ϩⲛ̅ ⲟⲩϩⲟ ⲇⲉ ⲛ̅ⲁⲧϣⲓⲡⲉ ϣⲁⲥϫⲟⲟⲥ
      ⲛⲁϥ</td>
      <td class="language English"><span style="color:#b00e23">(13)</span> Then
      she caught him, and kissed him, and with an impudent face said to
      him,</td>
      <td class="language Greek"><span style="color:#b00e23">(13)</span> εἶτα
      ἐπιλαβοµένη ἐφίλησεν αὐτόν, ἀναιδεῖ δὲ προσώπῳ προσεῖπεν αὐτῷ</td>
      <td class="language Akhmimic"><span style="color:#b00e23">(ⲓ︦ⲅ︦)</span>
      ⲙⲛ̅ⲛ̅ⲥⲱⲥ ⲇⲉ ⳉⲁⲣⲉⲥⲉⲙⲁϩⲧⲉ ⲙ̅ⲙⲁϥ ⲥϯⲡⲓ ⲁⲣⲱϥ ⳉⲛ̅ ⲟⲩϩⲟ ⲇⲉ ⲛ̅ⲁⲧϣⲓⲡⲉ ⳉⲁⲣⲉⲥϫⲟⲟⲥ
      ⲛⲉϥ</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ϫⲉ ⲟⲩϣⲟⲩϣⲱⲟⲩϣⲓ ⲛ̀ϩⲓⲣⲏⲛⲓⲕⲟⲛ ⲉⲧϣⲱⲡ ⲛⲏⲓ ϯⲛⲁϯ ⲛ̀ⲛⲁⲉⲩⲭⲏ ⲙ̀ⲫⲟⲟⲩ</td>
      <td class="language Sahidic"><span style="color:#b00e23">(ⲓ︦ⲇ︦)</span> ϫⲉ
      ⲟⲩⲑⲩⲥⲓⲁ ⲛ̅ⲉⲓⲣⲏⲛⲓⲕⲏ ⲛⲁⲓ̈ ⲡⲉ ⲡⲟⲟⲩ ϯⲛⲁϯ ⲛ̅ⲛⲁⲉⲣⲁⲧⲉ.</td>
      <td class="language English"><span style="color:#b00e23">(14)</span> I
      have a peace-offering; today I pay my vows:</td>
      <td class="language Greek"><span style="color:#b00e23">(14)</span> Θυσία
      εἰρηνική µοί ἐστιν, σήµερον ἀποδίδωµι τὰς εὐχάς µου·</td>
      <td class="language Akhmimic"><span style="color:#b00e23">(ⲓ︦ⲇ︦)</span>
      ϫⲉ ⲟⲩⲑⲩⲥⲓⲁ ⲛ̅ⲉⲓⲣⲏⲛⲓⲕⲏ ⲛⲉⲉⲓ ⲡⲉ ⲙ̅ⲡⲟⲟⲩⲉ ϯⲛⲁϯ ⲛ̅ⲛⲁϣⲡⲱⲡ</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲉⲑⲃⲉⲫⲁⲓ ⲁⲓⲓ̀ ⲉ̀ⲃⲟⲗ ⲉ̀ϩⲣⲁⲕ ⲉⲓⲙⲉⲓ ⲉ̀ⲡⲉⲕϩⲟ ⲟⲩⲟϩ ⲁⲓϫⲉⲙⲕ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲉⲧⲃⲉ ⲡⲁⲓ ⲁⲓ̈ⲉⲓ ⲉⲃⲟⲗ ⲉⲧⲱⲙⲛ̅ⲧ ⲉⲣⲟⲕ ⲉⲓ̈ⲟⲩⲉϣ ⲡⲉⲕϩⲟ ⲁⲓ̈ϩⲉ ⲉⲣⲟϥ.</td>
      <td class="language English"><span style="color:#b00e23">(15)</span>
      therefore I came forth to meet thee, desiring thy face; and I have found
      thee.</td>
      <td class="language Greek"><span style="color:#b00e23">(15)</span> ἕνεκα
      τούτου ἐξῆλθον εἰς συνάντησίν σοι, ποθοῦσα τὸ σὸν πρόσωπον εὕρηκά
      σε·</td>
      <td class="language Akhmimic"><span style="color:#b00e23">(ⲓ︦ⲉ︦)</span>
      ⲉⲧⲃⲉ ⲡⲉⲓ̈ ⲁⲓ̈ⲉⲓ ⲁⲃⲁⲗ ⲁⲧⲱⲙⲧ ⲁⲣⲁⲕ ⲉⲓ̈ⲟⲩⲱⳉ ⲡⲕ̅ϩⲱ ⲁⲉⲓϭⲓⲛⲉ ⲙ̅ⲙⲁϥ</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲁⲓϭⲱⲗⲕ ⲙ̀ⲡⲁϭⲁⲗⲁⲩϫ ϧⲉⲛ ϩⲁⲛⲥⲉⲃⲉⲛ ϧⲉⲛ ϩⲁⲛⲉⲛⲓⲧⲁⲡⲟⲥ ⲇⲉ ⲛ̀ⲧⲉ ⲭⲏⲙⲓ ⲁⲓⲫⲟⲣϣϥ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲁⲓⲥⲱⲙⲛ̅ⲧ ⲙ̅ⲡⲁϭⲗⲟϭ ϩⲛ̅ ϩⲉⲛⲕⲉⲣⲉⲁ ⲁⲓ̈ⲡⲟⲣϣϥ̅ ⲇⲉ ⲛⲁⲙⲫⲓⲧⲁⲛⲟⲥ ⲛ̅ⲧⲉⲕⲏⲙⲉ.</td>
      <td class="language English"><span style="color:#b00e23">(16)</span> I
      have spread my bed with sheets, and I have covered it with double
      tapestry from Egypt.</td>
      <td class="language Greek"><span style="color:#b00e23">(16)</span>
      κειρίαις τέτακα τὴν κλίνην µου, ἀµφιτάποις δὲ ἔστρωκα τοῖς ἀπ’
      Αἰγύπτου·</td>
      <td class="language Akhmimic"><span style="color:#b00e23">(ⲓ︦ⲋ︦)</span>
      ⲁⲉⲓϫⲱⲗⲕ̅ ⲙ̅ⲡⲁϭⲗⲁϭ ⲛ̅ϩⲉⲛⲕⲉⲣⲉⲁ ⲁⲉⲓⲡⲁⲣⳉϥ̅ ⲇⲉ ⲛ̅ⲁⲙⲫⲓⲧⲁⲡⲟⲥ ⲧⲛ̅ ⲕⲏⲙⲉ</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲁⲓⲛⲟⲩϫϧ ⲛ̀ⲧⲁϣⲁⲓⲣⲓ ϧⲉⲛ ⲟⲩⲕⲣⲟⲕⲟⲥ ⲡⲁⲏⲓ ⲇⲉ ϧⲉⲛ ⲟⲩⲕⲩⲛⲁⲙⲱⲛⲟⲛ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲁⲓ̈ⲛⲟⲩϫϭ̅ ⲙ̅ⲡⲁϭⲗⲟϭ ϩⲛ̅ ⲟⲩⲕⲣⲟⲕⲕⲟⲥ ⲁⲩⲱ ⲡⲁⲏⲓ̈ ϩⲛ̅ ⲟⲩⲕⲓⲛⲁⲙⲱⲙⲟⲛ.</td>
      <td class="language English"><span style="color:#b00e23">(17)</span> I
      have sprinkled my couch with saffron, and my house with cinnamon.</td>
      <td class="language Greek"><span style="color:#b00e23">(17)</span>
      διέρραγκα τὴν κοίτην µου κρόκῳ, τὸν δὲ οἶκόν µου κινναµώµῳ·</td>
      <td class="language Akhmimic"><span style="color:#b00e23">(ⲓ︦ⲍ︦)</span>
      ⲁⲉⲓⲛⲟⲩϫⳉ ⲙ̅ⲡⲁϭⲗⲁϭ ⲛ̅ⲟⲩⲕⲣⲟⲕⲟⲥ ⲁⲟⲩ ⲡⲁⲏⲉⲓ ⲛ̅ⲟⲩⲕⲓⲛⲛⲁⲙⲱⲙⲟⲛ</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲁⲙⲟⲩ ⲛ̀ⲧⲉⲛⲟⲩⲛⲟϥ ϧⲉⲛ ⲟⲩⲙⲉⲓ ϣⲁⲧⲟⲟⲩⲓ ⲁⲙⲟⲩ ⲛ̀ⲧⲉⲛⲥⲕⲉⲣⲕⲉⲣ ϧⲉⲛ ⲟⲩⲙⲉⲓ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲁⲙⲟⲩ ⲛ̅ⲧⲛ̅ⲙ̅ⲧⲟⲛ ⲙ̅ⲙⲟⲛ ϩⲛ̅ ⲟⲩⲙⲛ̅ⲧϣⲃⲏⲣ ϣⲁϩⲧⲟⲟⲩⲉ ⲁⲙⲟⲩ ⲛ̅ⲧⲛ̅ϩⲱⲗϭ̅ ϩⲛ̅
      ⲟⲩⲙⲉ.</td>
      <td class="language English"><span style="color:#b00e23">(18)</span>
      Come, and let us enjoy love until the morning; come, and let us embrace
      in love.</td>
      <td class="language Greek"><span style="color:#b00e23">(18)</span> ἐλθὲ
      καὶ ἀπολαύσωµεν φιλίας ἕως ὄρθρου, δεῦρο καὶ ἐγκυλισθῶµεν ἔρωτι·</td>
      <td class="language Akhmimic"><span style="color:#b00e23">(ⲓ︦ⲏ︦)</span>
      ⲁⲙⲟⲩ ⲧⲛ̅ⲙ̅ⲧⲁⲛ ⲙ̅ⲙⲁⲛ ⳉⲛ̅ ⲟⲩⲙⲛ̅ⲧⳉⲃⲏⲣ ϣⲁ ϩⲓⲧⲁⲩⲉ</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ϥⲧⲁⲓ ⲅⲁⲣ ⲁⲛ ⲛ̀ϫⲉ ⲡⲁϩⲁⲓ ϧⲉⲛ ⲡⲁⲏⲓ ⲁϥϣⲉ ⲛⲁϥ ⲉ̀ⲟⲩⲙⲱⲓⲧ ⲉϥⲟⲩⲏⲟⲩ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲙ̅ⲡⲁϩⲁⲓ ⲅⲁⲣ ϩⲙ̅ ⲡⲁⲏⲓ̈ ⲁⲛ ⲁϥⲃⲱⲕ ⲉⲩϩⲓⲏ ⲉⲥⲟⲩⲏⲩ</td>
      <td class="language English"><span style="color:#b00e23">(19)</span> For
      my husband is not at home, but is gone on a long journey,</td>
      <td class="language Greek"><span style="color:#b00e23">(19)</span> οὐ γὰρ
      πάρεστιν ὁ ἀνήρ µου ἐν οἴκῳ, πεπόρευται δὲ ὁδὸν µακρὰν</td>
      <td class="language Akhmimic"><span style="color:#b00e23">(ⲓ︦ⲑ︦)</span>
      ⲡⲁϩⲉⲓ̈ ⲅⲁⲣ ⳉⲙ̅ ⲡⲁⲏⲉⲓ ⲉⲛ ⲁϥⲃⲱⲕ ⲁⲩⳉⲟ ⲉϥⲟⲩⲏⲟⲩ</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲉ̀ⲁϥⲱⲗⲓ ⲛ̀ⲟⲩⲥⲁⲟⲩⲓ ⲛ̀ϩⲟⲙⲧ ϧⲉⲛ ⲛⲉϥϫⲓϫ ϩⲓⲧⲉⲛ ⲟⲩⲙⲏϣ ⲛ̀ⲉϩⲟⲟⲩ ϥⲛⲁⲧⲁⲥⲑⲟ
      ⲉ̀ⲡⲉϥⲏⲓ</td>
      <td class="language Sahidic"><span style="color:#b00e23">(ⲕ︦)</span> ⲉⲣⲉ
      ⲟⲩⲧⲱⲱⲙⲉ ϩⲛ̅ ⲛⲉϥϭⲓϫ ϩⲓⲧⲛ̅ ⲟⲩⲙⲏⲏϣⲉ ⲛ̅ϩⲟⲟⲩ ⲉϥⲛⲁⲕⲟⲧϥ̅ ⲉⲡⲉϥⲏⲓ̈.</td>
      <td class="language English"><span style="color:#b00e23">(20)</span>
      having taken in his hand a bundle of money: after many days he will
      return to his house.</td>
      <td class="language Greek"><span style="color:#b00e23">(20)</span>
      ἔνδεσµον ἀργυρίου λαβὼν ἐν χειρὶ αὐτοῦ, δι’ ἡµερῶν πολλῶν ἐπανήξει εἰς
      τὸν οἶκον αὐτοῦ.</td>
      <td class="language Akhmimic"><span style="color:#b00e23">(ⲕ︦)</span>
      ⲉⲩⲛ̅ ⲟⲩⲧⲱⲙⲉ ⳉⲛ̅ ⲧϥ̅ϭⲓϫ ϩⲓⲧⲛ̅ ϩⲁϩ ⲛ̅ϩⲟⲟⲩⲉ ⲁϥⲛⲁⲕⲧⲁϥ ⲁⲡϥ̅ⲏⲉⲓ</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ϣⲁⲥⲥⲟⲣⲙⲉϥ ⲇⲉ ϧⲉⲛ ϩⲁⲛⲙⲏϣ ⲛ̀ⲥⲁϫⲓ ϧⲉⲛ ⲛⲓϩⲁϫⲓ ⲇⲉ ⲛ̀ⲧⲉ ⲛⲉⲥⲥⲫⲟⲧⲟⲩ ϣⲁⲥⲫⲟⲛϫϥ
      ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲁⲥⲡⲗⲁⲛⲁ ⲇⲉ ⲙ̅ⲙⲟϥ ϩⲛ̅ ⲟⲩⲛⲟϭ ⲛ̅ϩⲟⲙⲓⲗⲓⲁ ⲛ̅ϣⲁϫⲉ ⲁⲥⲙⲟⲣϥ̅ ⲇⲉ ϩⲛ̅ ⲛ̅ϩⲁϭⲉ ⲉⲃⲟⲗ
      ϩⲛ̅ ⲛⲉⲥⲡⲟⲧⲟⲩ ⲁⲥⲑⲓⲟϥ ⲉⲃⲟⲗ</td>
      <td class="language English"><span style="color:#b00e23">(21)</span> So
      with much converse she prevailed on him to go astray, and with the snares
      of her lips forced him from the right path.</td>
      <td class="language Greek"><span style="color:#b00e23">(21)</span>
      ἀπεπλάνησεν δὲ αὐτὸν πολλῇ ὁµιλίᾳ βρόχοις τε τοῖς ἀπὸ χειλέων ἐξώκειλεν
      αὐτόν.</td>
      <td class="language Akhmimic"><span style="color:#b00e23">(ⲕ︦ⲁ︦)</span>
      ⲁⲥⲣ̅ⲡⲗⲁⲛⲁ ⲇⲉ ⲙ̅ⲙⲁϥ ⳉⲛ̅ ⲟⲩⲛⲁϭ ⲛ̅ⲟⲙⲓⲗⲓⲁ ⲛ̅ϣⲉϫⲉ ⲁⲥⲙⲁⲣϥ ⲇⲉ ⳉⲛ̅ ϩⲉⲛⲁⲗⲟⲩ ⲁⲃⲁⲗ
      ⳉⲛ̅ ⲛⲉⲥⲥⲡⲁⲧⲟⲩ</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲛ̀ⲑⲟϥ ⲇⲉ ϣⲁϥⲙⲟϣⲓ ⲛ̀ⲥⲱⲥ ⲉⲣⲉ ⲡⲉϥϩⲏⲧ ⲧⲟⲙⲧ ϣⲁⲥⲉⲛϥ ⲇⲉ ⲙ̀ⲫⲣⲏϯ ⲛ̀ⲟⲩⲟⲩϩⲟⲣ ⲉⲩⲛⲁⲉⲛϥ
      ⲉ̀ⲡⲥⲟⲛϩϥ ⲛⲉⲙ ⲙ̀ⲫⲣⲏϯ ⲛ̀ⲟⲩⲉⲓⲟⲩⲗ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲛ̅ⲧⲟϥ ⲇⲉ ⲁϥⲟⲩⲁϩϥ̅ ⲛ̅ⲥⲱⲥ ϩⲛ̅ ⲟⲩⲛⲟϭ ⲙ̅ⲙⲛ̅ⲧⲁⲑⲏⲧ ⲉϥϣⲧⲣ̅ⲧⲱⲣ ⲛ̅ⲑⲉ ⲛ̅ⲟⲩⲙⲁⲥⲉ
      ⲉⲩⲛⲁⲛⲧϥ̅ ⲉⲡⲉϥⲙⲁⲛ̅ⲕⲟⲛⲥϥ̅ ⲁⲩⲱ ⲛ̅ⲑⲉ ⲛ̅ⲟⲩⲟⲩϩⲟⲣ ⲉϥϭⲉⲡⲏ ⲉⲧⲁⲁϥ ⲉⲡⲉⲕⲗⲁⲗ.</td>
      <td class="language English"><span style="color:#b00e23">(22)</span> And
      he followed her, being gently led on, and that as an ox is led to the
      slaughter, and as a dog to bonds, or as a hart shot in the liver with an
      arrow:</td>
      <td class="language Greek"><span style="color:#b00e23">(22)</span> ὁ δὲ
      ἐπηκολούθησεν αὐτῇ κεπφωθείς, ὥσπερ δὲ βοῦς ἐπὶ σφαγὴν ἄγεται καὶ ὥσπερ
      κύων ἐπὶ δεσµοὺς</td>
      <td class="language Akhmimic"><span style="color:#b00e23">(ⲕ︦ⲃ︦)</span>
      ⲛ̅ⲧⲁϥ ⲇⲉ ⳉⲁⲣⲉϥⲟⲩⲁϩϥ̅ ⲛ̅ⲥⲱⲥ ⳉⲛ̅ ⲟⲩⲛⲁϭ ⲙ̅ⲙⲛ̅ⲧⲁⲑⲏⲧ ⲛ̅ⲧⳉⲉ ⲛ̅ⲟⲩⲙⲉⲥ ⲉⲩⲛⲁⲛ̅ⲧϥ̅
      ⲁⲡⲙⲁⲛ̅ⲕⲁⲛⲥϥ̅ ⲁⲟⲩ ⲛ̅ⲧⳉⲉ ⲛ̅ⲟⲩⲟⲩϩⲁⲣ ⲉϥϭⲗⲁⲙ ⲁⲧⲉⲉϥ ⲁⲡϥ̅ⲕⲗⲉⲗ</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲉϥⲙⲁϣⲓ ⲛ̀ⲟⲩϣⲉⲛⲥⲟⲑⲛⲉϥ ϧⲉⲛ ⲡⲉϥϩⲏⲡⲁⲣ ϥⲓⲏⲥ ⲇⲉ ⲙ̀ⲫⲣⲏϯ ⲛ̀ⲟⲩϩⲁⲗⲏⲧ ⲉ̀ⲟⲩⲫⲁϣ
      ⲛ̀ϥⲥⲱⲟⲩⲛ ⲁⲛ ϫⲉ ⲁϥϭⲟϫⲓ ⲉϯ ⲛ̀ⲧⲉϥⲯⲩⲭⲏ</td>
      <td class="language Sahidic"><span style="color:#b00e23">(ⲕ︦ⲅ︦)</span> ⲏ
      ⲛ̅ⲑⲉ ⲛ̅ⲟⲩⲉⲓⲟⲩⲗ ⲉⲁⲩϣⲟⲟⲩⲉϥ ⲛ̅ⲟⲩⲥⲟⲧⲉ ⲉⲡⲉϥϩⲏⲡⲁⲣ ϥϭⲉⲡⲏ ⲇⲉ ⲛ̅ⲑⲉ ⲛ̅ⲟⲩϩⲁⲗⲏⲧ ⲉⲩⲡⲁϣ
      ⲉⲛϥ̅ⲥⲟⲟⲩⲛ ⲁⲛ ϫⲉ ⲡⲙⲁ ⲙ̅ⲡⲉϥⲧⲏⲩ ⲡⲉ.</td>
      <td class="language English"><span style="color:#b00e23">(23)</span> and
      he hastens as a bird into a snare, not knowing that he is running for his
      life.</td>
      <td class="language Greek"><span style="color:#b00e23">(23)</span> ἢ ὡς
      ἔλαφος τοξεύµατι πεπληγὼς εἰς τὸ ἧπαρ, σπεύδει δὲ ὥσπερ ὄρνεον εἰς παγίδα
      οὐκ εἰδὼς ὅτι περὶ ψυχῆς τρέχει.</td>
      <td class="language Akhmimic"><span style="color:#b00e23">(ⲕ︦ⲅ︦)</span> ⲏ
      ⲛ̅ⲧⳉⲉ ⲛ̅ⲟⲩⲉⲓ̈ⲟⲩⲗ ⲉⲁⲩϣⲁⲁϭϥ̅ ⲛ̅ⲟⲩⲥⲁⲧⲉ ⲁⲡϥ̅ϩⲏⲡⲁⲣ ϥϭⲗⲁⲙ ⲇⲉ ⲛ̅ⲧⳉⲉ ⲛ̅ⲟⲩϩⲁⲗⲏⲧ
      ⲁⲩⲡⲁⲥⳉϥ̅ ⲉϥⲥⲁⲩⲛⲉ ⲉⲛ ϫⲉ ⲡⲙⲁ ⲛ̅ⲧϥ̅ⲯⲩⲭⲏ ⲡⲉ</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ϯⲛⲟⲩ ⲟⲩⲛ ⲡⲁϣⲏⲣⲓ ⲥⲱⲧⲉⲙ ⲛ̀ⲥⲱⲓ ⲟⲩⲟϩ ⲙⲁϩⲑⲏⲕ ⲉ̀ⲛⲓⲥⲁϫⲓ ⲛ̀ⲧⲉⲣⲱⲓ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲧⲉⲛⲟⲩ ϭⲉ ⲡⲁϣⲏⲣⲉ ⲥⲱⲧⲙ̅ ⲉⲣⲟⲓ̈ ⲛⲅ̅ϯϩⲧⲏⲕ ⲉⲛ̅ϣⲁϫⲉ ⲛ̅ⲣⲱⲓ̈.</td>
      <td class="language English"><span style="color:#b00e23">(24)</span> Now
      then, my son, hearken to me, and attend to the words of my mouth.</td>
      <td class="language Greek"><span style="color:#b00e23">(24)</span> νῦν
      οὖν, υἱέ, ἄκουέ µου καὶ πρόσεχε ῥήµασιν στόµατός µου·</td>
      <td class="language Akhmimic"><span style="color:#b00e23">(ⲕ︦ⲇ︦)</span>
      ϯⲛⲟⲩ ϭⲉ ⲡⲁϣⲏⲣⲉ ⲥⲱⲧⲙⲉ ⲁⲣⲁⲉⲓ ⲕ̅ϯϩⲧⲏⲕ ⲁⲛϣⲉϫⲉ ⲛ̅ⲣⲱⲉⲓ</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲙ̀ⲡⲉⲛⲑⲣⲉ ⲡⲉⲕϩⲏⲧ ⲣⲓⲕⲓ ⲉ̀ⲛⲉⲥⲙⲱⲓⲧ ⲟⲩⲟϩ ⲙ̀ⲡⲉⲣⲥⲱⲣⲉⲙ ϧⲉⲛ ⲛⲉⲥⲙⲁⲛ̀ⲙⲟϣⲓ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲙ̅ⲡⲣ̅ⲧⲣⲉ ⲡⲉⲕϩⲏⲧ ⲣⲓⲕⲉ ⲉⲛⲉⲥϩⲓⲟⲟⲩⲉ.</td>
      <td class="language English"><span style="color:#b00e23">(25)</span> Let
      not thine heart turn aside to her ways:</td>
      <td class="language Greek"><span style="color:#b00e23">(25)</span> µὴ
      ἐκκλινάτω εἰς τὰς ὁδοὺς αὐτῆς ἡ καρδία σου·</td>
      <td class="language Akhmimic"><span style="color:#b00e23">(ⲕ︦ⲉ︦)</span>
      ⲙⲛ̅ⲧⲉ ⲡⲕ̅ϩⲏⲧ ⲣⲓⲕⲉ ⲁⲛⲉⲥⳉⲱⲟⲩ</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲟⲩⲙⲏϣ ⲅⲁⲣ ⲁⲥⲱϫϩ ⲙ̀ⲙⲱⲟⲩ ⲟⲩⲟϩ ⲁⲥⲣⲁϧⲧⲟⲩ ϩⲁⲛⲁⲧⲏⲡⲓ ⲇⲉ ⲛⲉ ⲛⲏ ⲉⲧⲁⲥϧⲟⲑⲃⲟⲩ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲁⲥⲕⲛⲥ̅ ⲟⲩⲙⲏⲏϣⲉ ⲅⲁⲣ ⲁⲥⲧⲁⲩⲟⲟⲩ ⲉϩⲣⲁⲓ̈ ⲁⲩⲱ ϩⲉⲛⲁⲧⲏⲡⲉ ⲛⲉ ⲛ̅ⲧⲁⲥϩⲟⲧⲃⲟⲩ.</td>
      <td class="language English"><span style="color:#b00e23">(26)</span> for
      she has wounded and cast down many, and those whom she has slain are
      innumerable.</td>
      <td class="language Greek"><span style="color:#b00e23">(26)</span>
      πολλοὺς γὰρ τρώσασα καταβέβληκεν, καὶ ἀναρίθµητοί εἰσιν οὓς
      πεφόνευκεν·</td>
      <td class="language Akhmimic"><span style="color:#b00e23">(ⲕ︦ⲋ︦)</span>
      ⲁⲥⲕⲱⲛⲥ̅ ⲟⲩⲙⲓⲉⲓϣⲉ ⲅⲁⲣ ⲁⲥⲧⲉⲩⲁⲩ ⲁⳉⲣⲏⲓ̈ ⲁⲟⲩ ϩⲉⲛⲁⲧⲏⲡⲉ ⲛⲉ ⲛⲉⲧⲁⲥⳉⲁⲧⲃⲟⲩ</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ϩⲁⲛⲙⲱⲓⲧ ⲛ̀ⲧⲉ ⲁⲙⲉⲛϯ ⲛⲉ ⲡⲉⲥⲏⲓ ⲉⲩϭⲓ ⲉ̀ϧⲣⲏⲓ ⲉ̀ⲛⲓⲧⲁⲙⲓⲟⲛ ⲛ̀ⲧⲉ ⲫⲙⲟⲩ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲉⲣⲉ ⲛⲉϩⲓⲟⲟⲩⲉ ⲃⲏⲕ ⲉⲛ̅ⲏⲓ̈ ⲛ̅ⲁⲙⲛ̅ⲧⲉ ⲉⲩⲃⲏⲕ ⲇⲉ ⲉⲡⲉⲥⲏⲧ ⲉⲛⲧⲁⲙⲓⲟⲛ ⲙ̅ⲡⲙⲟⲩ</td>
      <td class="language English"><span style="color:#b00e23">(27)</span> Her
      house is the way of hell, leading down to the chambers of death.</td>
      <td class="language Greek"><span style="color:#b00e23">(27)</span> ὁδοὶ
      ᾅδου ὁ οἶκος αὐτῆς κατάγουσαι εἰς τὰ ταµιεῖα τοῦ θανάτου.</td>
      <td class="language Akhmimic"><span style="color:#b00e23">(ⲕ︦ⲍ︦)</span>
      ⲛⲉⲥⳉⲱⲟⲩ ⲛⲉ ⲛ̅ⲏⲟⲩ ⲛ̅ⲁⲙⲛ̅ⲧⲉ ⲁⲩϫⲓ ⲇⲉ ⲁⳉⲣⲏⲓ̈ ⲁⲛⲧⲁⲙⲓⲟⲛ ⲙ̅ⲡⲙⲟⲩ</td>
    </tr>
  </table>
</body>
</html>
