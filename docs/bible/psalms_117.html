<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_118.html" rel="next">
  <link href="psalms_116.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="psalms117">Psalms 117</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅ⲓ̅ⲍ̅. ⲁⲗⲗⲏⲗⲟⲩⲓⲁ.</span>
      </td>
      <td>ⲣ̅ⲓ̅ⲍ̅. ⲁⲗⲗⲏⲗⲟⲩⲓⲁ</td>
      <td>Alleluia.</td>
      <td>Αλληλουια.</td>
    </tr>

    <tr>
      <td><span style="color:#b00e23">(ⲁ̅)</span> ⲟⲩⲱⲛϩ ⲉ̀ⲃⲟⲗ ⲙ̀ⲡϭ̅ⲥ̅ ϫⲉ
      ⲟⲩⲁⲅⲁⲑⲟⲥ ⲡⲉ: ϫⲉ ⲡⲉϥⲛⲁⲓ ϣⲟⲡ ϣⲁ ⲉⲛⲉϩ.</td>
      <td><span style="color:#b00e23">(ⲁ︦)</span> ⲟⲩⲱⲛϩ̅ ⲉⲃⲟⲗ ⲙ̅ⲡϫⲟⲉⲓⲥ ϫⲉ
      ⲟⲩⲭⲣ̅ⲥ̅ ⲡⲉ ϫⲉ ⲟⲩϣⲁ ⲉⲛⲉϩ ⲡⲉ ⲡⲉϥⲛⲁ</td>
      <td><span style="color:#b00e23">(1)</span> Give thanks to the Lord; for
      he is good: for his mercy endures for ever.</td>
      <td><span style="color:#b00e23">(1)</span> Ἐξοµολογεῖσθε τῷ κυρίῳ, ὅτι
      ἀγαθός, ὅτι εἰς τὸν αἰῶνα τὸ ἔλεος αὐτοῦ.</td>
    </tr>

    <tr>
      <td><span style="color:#b00e23">(ⲃ̅)</span> ⲙⲁⲣⲉ ⲡⲏⲓ ⲙ̀ⲡⲓⲥ̅ⲗ̅ ϫⲟⲥ ϫⲉ
      ⲟⲩⲁⲅⲁⲑⲟⲥ ⲡⲉ: ϫⲉ ⲡⲉϥⲛⲁⲓ ϣⲟⲡ ϣⲁ ⲉⲛⲉϩ.</td>
      <td><span style="color:#b00e23">(ⲃ︦)</span> ⲙⲁⲣⲉ ⲡⲏⲓ ⲙ̅ⲡⲓⲏ̅ⲗ̅ ϫⲟⲟⲥ ϫⲉ
      ⲟⲩⲁⲅⲁⲑⲟⲥ ⲡⲉ ϫⲉ ⲟⲩϣⲁ ⲉⲛⲉϩ ⲡⲉ ⲡⲉϥⲛⲁ.</td>
      <td><span style="color:#b00e23">(2)</span> Let now the house of Israel
      say, that he is good: for his mercy endures for ever.</td>
      <td><span style="color:#b00e23">(2)</span> εἰπάτω δὴ οἶκος Ισραηλ ὅτι
      ἀγαθός, ὅτι εἰς τὸν αἰῶνα τὸ ἔλεος αὐτοῦ·</td>
    </tr>

    <tr>
      <td><span style="color:#b00e23">(ⲅ̅)</span> ⲙⲁⲣⲉ ⲡⲏⲓ ⲛⲁⲁⲣⲱⲛ ϫⲟⲥ ϫⲉ
      ⲟⲩⲁⲅⲁⲑⲟⲥ ⲡⲉ: ϫⲉ ⲡⲉϥⲛⲁⲓ ϣⲟⲡ ϣⲁ ⲉⲛⲉϩ.</td>
      <td><span style="color:#b00e23">(ⲅ︦)</span> ⲙⲁⲣⲉ ⲡⲏⲓ ⲛ̅ⲁⲁⲣⲱⲛ ϫⲟⲟⲥ ϫⲉ ⲟⲩ
      ϣⲁ ⲉⲛⲉϩ ⲡⲉ ⲡⲉϥⲛⲁ.</td>
      <td><span style="color:#b00e23">(3)</span> Let now the house of Aaron
      say, that he is good: for his mercy endures for ever.</td>
      <td><span style="color:#b00e23">(3)</span> εἰπάτω δὴ οἶκος Ααρων ὅτι
      ἀγαθός, ὅτι εἰς τὸν αἰῶνα τὸ ἔλεος αὐτοῦ·</td>
    </tr>

    <tr>
      <td><span style="color:#b00e23">(ⲇ̅)</span> ⲙⲁⲣⲉ ⲛⲏ ⲉⲧⲉⲣϩⲟϯ ϧⲁⲧϩⲏ ⲙ̀ⲡϭ̅ⲥ̅
      ϫⲟⲥ ϫⲉ ⲟⲩⲁⲅⲁⲑⲟⲥ ⲡⲉ: ϫⲉ ⲡⲉϥⲛⲁⲓ ϣⲟⲡ ϣⲁ ⲉⲛⲉϩ.</td>
      <td><span style="color:#b00e23">(ⲇ︦)</span> ⲙⲁⲣⲉ ⲟⲩⲟⲛ ⲛⲓⲙ ⲉⲧⲣ̅ϩⲟⲧⲉ ϩⲏⲧϥ̅
      ⲙ̅ⲡϫⲟⲉⲓⲥ ϫⲟⲟⲥ ϫⲉ ⲟⲩϣⲁ ⲉⲛⲉϩ ⲡⲉ ⲡⲉϥⲛⲁ.</td>
      <td><span style="color:#b00e23">(4)</span> Let now all that fear the Lord
      say, that he is good: for his mercy endures for ever.</td>
      <td><span style="color:#b00e23">(4)</span> εἰπάτωσαν δὴ πάντες οἱ
      φοβούµενοι τὸν κύριον ὅτι ἀγαθός, ὅτι εἰς τὸν αἰῶνα τὸ ἔλεος αὐτοῦ.</td>
    </tr>

    <tr>
      <td><span style="color:#b00e23">(ⲉ̅)</span> ϧⲉⲛ ⲡⲁϩⲟϫϩⲉϫ ⲁⲓⲱϣ ⲉ̀ϩⲣⲏⲓ ϩⲁ
      ⲡϭ̅ⲥ̅: ⲟⲩⲟϩ ⲁϥⲥⲱⲧⲉⲙ ⲉ̀ⲣⲟⲓ ⲁϥⲉⲛⲧ ⲉ̀ⲫⲟⲩⲟⲥⲑⲉⲛ.</td>
      <td><span style="color:#b00e23">(ⲉ︦)</span> ⲁⲓⲱϣ ⲉϩⲣⲁⲓ ⲉⲡϫⲟⲉⲓⲥ ϩⲛ̅
      ⲟⲩⲑⲗⲓⲯⲓⲥ ⲁϥⲥⲱⲧⲙ̅ ⲉⲣⲟⲓ ⲉⲩⲟⲩⲱϣⲥ̅ ⲉⲃⲟⲗ.</td>
      <td><span style="color:#b00e23">(5)</span> I called on the Lord out of
      affliction: and he hearkened to me, so as to bring me into a wide
      place.</td>
      <td><span style="color:#b00e23">(5)</span> ἐν θλίψει ἐπεκαλεσάµην τὸν
      κύριον, καὶ ἐπήκουσέν µου εἰς πλατυσµόν.</td>
    </tr>

    <tr>
      <td><span style="color:#b00e23">(ⲋ̅)</span> ⲡϭ̅ⲥ̅ ⲡⲉ ⲡⲁⲃⲟⲏⲑⲟⲥ ⲛ̀ⲛⲁⲉⲣϩⲟϯ
      ϫⲉ ⲟⲩ ⲡⲉⲧⲉ ⲣⲱⲙⲓ ⲛⲁⲁⲓϥ ⲛⲏⲓ:</td>
      <td><span style="color:#b00e23">(ⲋ︦)</span> ⲡϫⲟⲉⲓⲥ ⲡⲉ ⲡⲁⲃⲟⲏⲑⲟⲥ
      ⲛ̅ϯⲛⲁⲣ̅ϩⲟⲧⲉ ⲁⲛ ϫⲉ ⲉⲣⲉ ⲣⲱⲙⲉ ⲛⲁⲣ̅ ⲟⲩ ⲛⲁⲓ.</td>
      <td><span style="color:#b00e23">(6)</span> The Lord is my helper; and I
      will not fear what man shall do to me.</td>
      <td><span style="color:#b00e23">(6)</span> κύριος ἐµοὶ βοηθός, οὐ
      φοβηθήσοµαι τί ποιήσει µοι ἄνθρωπος.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(6)</span> ⲡϭ̅ⲥ̅ ⲡⲉ ⲡⲁⲃⲟⲏⲑⲟⲥ ⲟⲩⲟϩ ⲁ̀ⲛⲟⲕ ⲉⲓⲉ̀ⲛⲁⲩ
      ⲉ̀ⲛⲁϫⲁϫⲓ.</td>
      <td><span style="color:#b00e23">(ⲍ︦)</span> ⲡϫⲟⲉⲓⲥ ⲡⲉ ⲡⲁⲃⲟⲏⲑⲟⲥ
      ϯⲛⲁⲙⲉϩⲉⲓⲁⲧⲧ̅ ⲛ̅ⲛⲁϫⲁϫⲉ</td>
      <td><span style="color:#b00e23">(7)</span> The Lord is my helper; and I
      shall see my desire upon mine enemies.</td>
      <td><span style="color:#b00e23">(7)</span> κύριος ἐµοὶ βοηθός, κἀγὼ
      ἐπόψοµαι τοὺς ἐχθρούς µου.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(7)</span> ⲛⲁⲛⲉⲥ ⲉ̀ⲭⲁϩⲑⲏⲕ ⲉ̀ⲡϭ̅ⲥ̅ ⲉ̀ϩⲟⲧⲉ ⲉ̀ⲭⲁϩⲑⲏⲕ
      ⲉ̀ⲛⲓⲣⲱⲙⲓ.</td>
      <td><span style="color:#b00e23">(ⲏ︦)</span> ⲛⲁⲛⲟⲩ ⲛⲁϩⲧⲉ ⲉⲡϫⲟⲉⲓⲥ ⲉϩⲟⲩⲉ
      ⲛⲁϩⲧⲉ ⲉⲣⲱⲙⲉ.</td>
      <td><span style="color:#b00e23">(8)</span> It is better to trust in the
      Lord than to trust in man.</td>
      <td><span style="color:#b00e23">(8)</span> ἀγαθὸν πεποιθέναι ἐπὶ κύριον ἢ
      πεποιθέναι ἐπ’ ἄνθρωπον·</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(8)</span> ⲛⲁⲛⲉⲥ ⲉ̀ⲉⲣϩⲉⲗⲡⲓⲥ ⲉ̀ⲡϭ̅ⲥ̅ ⲉ̀ϩⲟⲧⲉ ⲉ̀ⲓⲣⲓ
      ⲉ̀ⲛⲓⲁⲣⲭⲱⲛ.</td>
      <td><span style="color:#b00e23">(ⲑ︦)</span> ⲛⲁⲛⲟⲩ ⲕⲁϩⲧⲏⲕ ⲉⲡϫⲟⲓ̈ⲥ ⲉϩⲟⲩⲉ
      ⲕⲁϩⲧⲏⲕ ⲉⲁⲣⲭⲱⲛ</td>
      <td><span style="color:#b00e23">(9)</span> It is better to hope in the
      Lord, than to hope in princes.</td>
      <td><span style="color:#b00e23">(9)</span> ἀγαθὸν ἐλπίζειν ἐπὶ κύριον ἢ
      ἐλπίζειν ἐπ’ ἄρχοντας.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(9)</span> ⲁⲩⲕⲱϯ ⲉ̀ⲣⲟⲓ ⲛ̀ϫⲉ ⲛⲓⲉⲑⲛⲟⲥ ⲧⲏⲣⲟⲩ ⲟⲩⲟϩ ϧⲉⲛ ⲫⲣⲁⲛ
      ⲙ̀ⲡϭ̅ⲥ̅ ⲁⲓϭⲓ ⲙ̀ⲡⲁϭⲓⲙ̀ⲡϣⲓϣ ⲛⲉⲙⲱⲟⲩ.</td>
      <td><span style="color:#b00e23">(ⲓ︦)</span> ⲁ ⲛ̅ϩⲉⲑⲛⲟⲥ ⲧⲏⲣⲟⲩ ⲕⲱⲧⲉ ⲉⲣⲟⲓ
      ⲁⲓⲃⲟⲟⲣⲟⲩ ϩⲙ̅ ⲡⲣⲁⲛ ⲙ̅ⲡϫⲟⲉⲓⲥ.</td>
      <td><span style="color:#b00e23">(10)</span> All nations compassed me
      about: but in the name of the Lord I repulsed them.</td>
      <td><span style="color:#b00e23">(10)</span> πάντα τὰ ἔθνη ἐκύκλωσάν µε,
      καὶ τῷ ὀνόµατι κυρίου ἠµυνάµην αὐτούς·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(10)</span> ⲁⲩⲕⲱϯ ⲉ̀ⲣⲟⲓ ⲟⲩⲟϩ ⲁⲩⲧⲁⲕⲧⲟ ⲉ̀ⲣⲟⲓ: ⲟⲩⲟϩ ϧⲉⲛ ⲫⲣⲁⲛ
      ⲙ̀ⲡϭ̅ⲥ̅ ⲁⲓϭⲓ ⲙ̀ⲡⲁϭⲓⲙ̀ⲡϣⲓϣ ⲛⲉⲙⲱⲟⲩ.</td>
      <td><span style="color:#b00e23">(ⲓ︦ⲁ︦)</span> ϩⲛ̅ ⲟⲩⲕⲱⲧⲉ ⲁⲩⲕⲱⲧ ⲉⲣⲟⲓ ⲁⲛⲟⲕ
      ⲇⲉ ⲁⲓⲃⲟⲟⲣⲟⲩ ϩⲙ̅ ⲡⲣⲁⲛ ⲙ̅ⲡϫⲟⲉⲓⲥ</td>
      <td><span style="color:#b00e23">(11)</span> They completely compassed me
      about: but in the name of the Lord I repulsed them.</td>
      <td><span style="color:#b00e23">(11)</span> κυκλώσαντες ἐκύκλωσάν µε, καὶ
      τῷ ὀνόµατι κυρίου ἠµυνάµην αὐτούς·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(11)</span> ⲁⲩⲕⲱϯ ⲉ̀ⲣⲟⲓ ⲙ̀ⲫⲣⲏϯ ⲛ̀ϩⲁⲛⲁϥ ⲛ̀ⲉⲃⲓⲱ ⲉⲩⲕⲱϯ
      ⲉⲩⲙⲟⲩⲗϩ: ⲟⲩⲟϩ ⲁⲩⲙⲟϩ ⲙ̀ⲫⲣⲏϯ ⲛ̀ⲟⲩⲭⲣⲱⲙ ϧⲉⲛ ϩⲁⲛⲥⲟⲩⲣⲓ: ⲟⲩⲟϩ ϧⲉⲛ ⲫⲣⲁⲛ ⲙ̀ⲡϭ̅ⲥ̅
      ⲁⲓϭⲓ ⲙ̀ⲡⲁϭⲓⲙ̀ⲡϣⲓϣ ⲛⲉⲙⲱⲟⲩ.</td>
      <td><span style="color:#b00e23">(ⲓ︦ⲃ︦)</span> ⲁⲩⲕⲱⲧⲉ ⲉⲣⲟⲓ ⲛ̅ⲑⲉ ⲛ̅ⲛ̅ⲁϥ
      ⲛ̅ⲉⲃⲓⲱ ⲉⲩⲙⲟⲩⲗϩ̅. ⲁⲩⲱ ⲁⲩⲙⲟⲩϩ ⲛ̅ⲑⲉ ⲛ̅ⲟⲩⲕⲱϩⲧ̅ ϩⲛ̅ ϩⲉⲛϣⲟⲛⲧⲉ. ⲁⲛⲟⲕ ⲇⲉ ⲁⲓⲃⲟⲟⲣⲟⲩ
      ϩⲙ̅ ⲡⲣⲁⲛ ⲙ̅ⲡϫⲟⲉⲓⲥ.</td>
      <td><span style="color:#b00e23">(12)</span> They compassed me about as
      bees do a honeycomb, and they burst into flame as fire among thorns: but
      in the name of the Lord I repulsed them.</td>
      <td><span style="color:#b00e23">(12)</span> ἐκύκλωσάν µε ὡσεὶ µέλισσαι
      κηρίον καὶ ἐξεκαύθησαν ὡσεὶ πῦρ ἐν ἀκάνθαις, καὶ τῷ ὀνόµατι κυρίου
      ἠµυνάµην αὐτούς.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(12)</span> ⲁⲩϯ ⲧⲟⲧⲟⲩ ⲙ̀ⲙⲟⲓ ϫⲉ ⲛ̀ⲧⲁϩⲉⲓ ⲟⲩⲟϩ ⲡϭ̅ⲥ̅
      ⲡⲉⲧⲁϥϯⲧⲟⲧ.</td>
      <td><span style="color:#b00e23">(ⲓ︦ⲅ︦)</span> ⲁⲩⲧⲟϭ ⲛⲉⲧⲉⲧⲣⲁϩⲉ ⲁⲩⲱ ⲁ
      ⲡϫⲟⲉⲓⲥ ϯⲧⲟⲟⲧ.</td>
      <td><span style="color:#b00e23">(13)</span> I was thrust, and sorely
      shaken, that I might fall: but the Lord helped me.</td>
      <td><span style="color:#b00e23">(13)</span> ὠσθεὶς ἀνετράπην τοῦ πεσεῖν,
      καὶ ὁ κύριος ἀντελάβετό µου.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(13)</span> ⲧⲁϫⲟⲙ ⲛⲉⲙ ⲡⲁⲥⲙⲟⲩ ⲡⲉ ⲡϭ̅ⲥ̅: ⲁϥϣⲱⲡⲓ ⲛⲏⲓ
      ⲉⲩⲥⲱⲧⲏⲣⲓⲁ.</td>
      <td><span style="color:#b00e23">(ⲓ︦ⲇ︦)</span> ⲧⲁϭⲟⲙ ⲁⲩⲱ ⲡⲁⲥⲙⲟⲩ ⲡⲉ ⲡϫⲟⲉⲓⲥ
      ⲁϥϣⲱⲡⲉ ⲛⲁⲓ ⲉⲩⲟⲩϫⲁⲓ.</td>
      <td><span style="color:#b00e23">(14)</span> The Lord is my strength and
      my song, and is become my salvation.</td>
      <td><span style="color:#b00e23">(14)</span> ἰσχύς µου καὶ ὕµνησίς µου ὁ
      κύριος καὶ ἐγένετό µοι εἰς σωτηρίαν.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(14)</span> ⲧⲥⲙⲏ ⲙ̀ⲡⲑⲉⲗⲏⲗ ⲛⲉⲙ ⲡⲟⲩϫⲁⲓ ϧⲉⲛ ⲫⲙⲁ ⲛ̀ϣⲱⲡⲓ ⲛ̀ⲧⲉ
      ⲛⲓⲑⲙⲏⲓ. <span style="color:#05537d">(15)</span> ⲑⲟⲩⲓⲛⲁⲙ ⲙ̀ⲡϭ̅ⲥ̅ ⲁⲥⲓⲣⲓ
      ⲛ̀ⲟⲩϫⲟⲙ. <span style="color:#05537d">​(16)</span> ⲑⲟⲩⲓⲛⲁⲙ ⲙ̀ⲡϭ̅ⲥ̅
      ⲡⲉⲧⲁⲥϭⲁⲥⲧ:</td>
      <td><span style="color:#b00e23">(ⲓ︦ⲉ︦)</span> ⲡⲉϩⲣⲟⲟⲩ ⲙ̅ⲡⲧⲉⲗⲏⲗ ⲙⲛ̅ ⲡⲟⲩϫⲁⲓ
      ϩⲛ̅ ⲙ̅ⲙⲁⲛ̅ϣⲱⲡⲉ ⲛ̅ⲛ̅ⲇⲓⲕⲁⲓⲟⲥ. ⲁ ⲧⲟⲩⲛⲁⲙ ⲙ̅ⲡϫⲟⲉⲓⲥ ϫⲁⲥⲧ̅</td>
      <td><span style="color:#b00e23">(15)</span> The voice of exultation and
      salvation is in the tabernacles of the righteous: the right hand of the
      Lord has wrought mightily. <span style="color:#b00e23">(16)</span> The
      right hand of the Lord has exalted me:</td>
      <td><span style="color:#b00e23">(15)</span> φωνὴ ἀγαλλιάσεως καὶ σωτηρίας
      ἐν σκηναῖς δικαίων Δεξιὰ κυρίου ἐποίησεν δύναµιν, <span style=
      "color:#b00e23">(16)</span> δεξιὰ κυρίου ὕψωσέν µε,</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲑⲟⲩⲓⲛⲁⲙ ⲙ̀ⲡϭ̅ⲥ̅ ⲁⲥⲓⲣⲓ
      ⲛ̀ⲟⲩϫⲟⲙ.</td>
      <td><span style="color:#b00e23">(ⲓ︦ⲋ︦)</span> ⲁ ⲧⲟⲩⲛⲁⲙ ⲙ̅ⲡϫⲟⲉⲓⲥ
      ⲣ̅ϭⲟⲙ.</td>
      <td>the right hand of the Lord has wrought powerfully.</td>
      <td>δεξιὰ κυρίου ἐποίησεν δύναµιν.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲛ̀ϯⲛⲁⲙⲟⲩ ⲁⲛ ϫⲉ: ⲁⲗⲗⲁ ϯⲛⲁⲱⲛϧ
      ⲟⲩⲟϩ ⲛ̀ⲧⲁⲥⲁϫⲓ ⲛ̀ⲛⲓϩⲃⲏⲟⲩⲓ ⲛ̀ⲧⲉ ⲡϭ̅ⲥ̅.</td>
      <td><span style="color:#b00e23">(ⲓ︦ⲍ︦)</span> ⲛ̅ϯⲛⲁⲙⲟⲩ ⲁⲛ ⲁⲗⲗⲁ ϯⲛⲁⲱⲛϩ̅.
      ⲧⲁϫⲱ ⲛ̅ⲛⲉϩⲃⲏⲩⲉ ⲙ̅ⲡϫⲟⲓ̈ⲥ. ϫⲉ ⲟⲩϣⲁ ⲉⲛⲉϩ ⲡⲉ ⲡⲉϥⲛⲁ.</td>
      <td><span style="color:#b00e23">(17)</span> I shall not die, but live,
      and recount the works of the Lord.</td>
      <td><span style="color:#b00e23">(17)</span> οὐκ ἀποθανοῦµαι, ἀλλὰ ζήσοµαι
      καὶ ἐκδιηγήσοµαι τὰ ἔργα κυρίου.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ϧⲉⲛ ⲟⲩⲥⲃⲱ ⲅⲁⲣ ⲁϥϯⲥⲃⲱ ⲛⲏⲓ
      ⲛ̀ϫⲉ ⲡϭ̅ⲥ̅: ⲟⲩⲟϩ ⲙ̀ⲡⲉϥⲧⲏⲓⲧ ⲉ̀ⲧⲟⲧϥ ⲙ̀ⲫⲙⲟⲩ.</td>
      <td><span style="color:#b00e23">(ⲓ︦ⲏ︦)</span> ϩⲛ̅ ⲟⲩϯⲥⲃⲱ ⲁ ⲡϫⲟⲉⲓⲥ ϯⲥⲃⲱ
      ⲛⲁⲓ ⲁⲩⲱ ⲙ̅ⲡϥ̅ⲧⲁⲁⲧ ⲉⲧⲟⲟⲧϥ̅ ⲙ̅ⲡⲙⲟⲩ.</td>
      <td><span style="color:#b00e23">(18)</span> The Lord has chastened me
      sore: but he has not given me up to death.</td>
      <td><span style="color:#b00e23">(18)</span> παιδεύων ἐπαίδευσέν µε ὁ
      κύριος καὶ τῷ θανάτῳ οὐ παρέδωκέν µε.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲁⲟⲩⲱⲛ ⲛⲏⲓ ⲛⲓⲡⲩⲗⲏ ⲛ̀ⲧⲉ
      ϯⲙⲉⲑⲙⲏⲓ: ϩⲓⲛⲁ ⲛ̀ⲧⲁϣⲉ ⲉ̀ϧⲟⲩⲛ ⲛ̀ϧⲏⲧⲟⲩ ⲛ̀ⲧⲁⲟⲩⲱⲛϩ ⲉ̀ⲃⲟⲗ ⲙ̀ⲡϭ̅ⲥ̅.</td>
      <td><span style="color:#b00e23">(ⲓ︦ⲑ︦)</span> ⲁⲟⲩⲱⲛ ⲛⲁⲓ ⲛ̅ⲙ̅ⲡⲩⲗⲏ
      ⲛ̅ⲧⲇⲓⲕⲁⲓⲟⲥⲩⲛⲏ. ϫⲉ ⲉⲓⲉⲉⲓ ⲉϩⲟⲩⲛ ⲛ̅ϩⲏⲧⲟⲩ ⲧⲁⲟⲩⲱⲛϩ̅ ⲉⲃⲟⲗ ⲙ̅ⲡϫⲟⲉⲓⲥ.</td>
      <td><span style="color:#b00e23">(19)</span> Open to me the gates of
      righteousness: I will go into them, and give praise to the Lord.</td>
      <td><span style="color:#b00e23">(19)</span> ἀνοίξατέ µοι πύλας
      δικαιοσύνης· εἰσελθὼν ἐν αὐταῖς ἐξοµολογήσοµαι τῷ κυρίῳ.</td>
    </tr>

    <tr>
      <td><span style="color:#b00e23">(ⲕ̅)</span> ⲑⲁⲓ ⲧⲉ ϯⲡⲩⲗⲏ ⲛ̀ⲧⲉ ⲡϭ̅ⲥ̅: ⲉⲣⲉ
      ⲛⲓⲑⲙⲏⲓ ⲛⲁϣⲉ ⲛⲱⲟⲩ ⲉ̀ϧⲟⲩⲛ ⲛ̀ϧⲏⲧⲥ.</td>
      <td><span style="color:#b00e23">(ⲕ︦)</span> ⲧⲁⲓ ⲧⲉ ⲧⲡⲩⲗⲏ ⲙ̅ⲡϫⲟⲉⲓⲥ
      ⲛ̅ⲇⲓⲕⲁⲓⲟⲥ ⲛⲉⲧⲛⲏⲩ ⲉϩⲟⲩⲛ ⲛ̅ϩⲏⲧⲥ̅.</td>
      <td><span style="color:#b00e23">(20)</span> This is the gate of the Lord:
      the righteous shall enter by it.</td>
      <td><span style="color:#b00e23">(20)</span> αὕτη ἡ πύλη τοῦ κυρίου,
      δίκαιοι εἰσελεύσονται ἐν αὐτῇ.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ϯⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅ ϫⲉ
      ⲁⲕⲥⲱⲧⲉⲙ ⲉ̀ⲣⲟⲓ: ⲟⲩⲟϩ ⲁⲕϣⲱⲡⲓ ⲛⲏⲓ ⲉⲩⲟⲩϫⲁⲓ.</td>
      <td><span style="color:#b00e23">(ⲕ︦ⲁ︦)</span> ϯⲛⲁⲟⲩⲱⲛϩ̅ ⲛⲁⲕ ⲉⲃⲟⲗ ⲡϫⲟⲉⲓⲥ
      ϫⲉ ⲁⲕⲥⲱⲧⲛ̅ ⲉⲣⲟⲓ. ⲁⲩⲱ ⲁⲕϣⲱⲡⲉ ⲛⲁⲓ ⲉⲩⲟⲩϫⲁⲓ</td>
      <td><span style="color:#b00e23">(21)</span> I will give thanks to thee;
      because thou hast heard me, and art become my salvation.</td>
      <td><span style="color:#b00e23">(21)</span> ἐξοµολογήσοµαί σοι, ὅτι
      ἐπήκουσάς µου καὶ ἐγένου µοι εἰς σωτηρίαν.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲡⲓⲱⲛⲓ ⲉⲧⲁⲩϣⲟϣϥ ⲛ̀ϫⲉ ⲛⲓⲉⲕⲟϯ:
      ⲫⲁⲓ ⲁϥϣⲱⲡⲓ ⲉⲩϫⲱϫ ⲛ̀ⲗⲁⲕϩ:</td>
      <td><span style="color:#b00e23">(ⲕ︦ⲃ︦)</span> ⲡⲱⲛⲉ ⲉⲛⲧⲁ ⲛⲉⲧⲕⲱⲧ ⲧⲥ̅ⲧⲟϥ
      ⲉⲃⲟⲗ ⲡⲁⲓ ⲡⲉ ⲛ̅ⲧⲁϥϣⲱⲡⲉ ⲉⲩⲁⲡⲉ ⲛ̅ⲕⲟⲟϩ.</td>
      <td><span style="color:#b00e23">(22)</span> The stone which the builders
      rejected, the same is become the head of the corner.</td>
      <td><span style="color:#b00e23">(22)</span> λίθον, ὃν ἀπεδοκίµασαν οἱ
      οἰκοδοµοῦντες, οὗτος ἐγενήθη εἰς κεφαλὴν γωνίας·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> <span style=
      "color:#05537d">(22)</span> ⲫⲁⲓ ⲁϥϣⲱⲡⲓ ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅: ⲟⲩⲟϩ ϥⲟⲓ
      ⲛ̀ϣⲫⲏⲣⲓ ϧⲉⲛ ⲛⲉⲛⲃⲁⲗ.</td>
      <td><span style="color:#b00e23">(ⲕ︦ⲅ︦)</span> ⲛ̅ⲧⲁ ⲡⲁⲓ ϣⲱⲡⲉ ⲉⲃⲟⲗ ϩⲓⲧⲙ̅
      ⲡϫⲟⲉⲓⲥ ⲁⲩⲱ ⲟⲩϣⲡⲏⲣⲉ ⲡⲉ ⲛ̅ⲛⲁϩⲣⲛ̅ ⲛⲉⲛⲃⲁⲗ.</td>
      <td><span style="color:#b00e23">(23)</span> This has been done of the
      Lord; and it is wonderful in our eyes.</td>
      <td><span style="color:#b00e23">(23)</span> παρὰ κυρίου ἐγένετο αὕτη καὶ
      ἔστιν θαυµαστὴ ἐν ὀφθαλµοῖς ἡµῶν.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> <span style=
      "color:#05537d">(23)</span> ⲫⲁⲓ ⲡⲉ ⲡⲓⲉϩⲟⲟⲩ ⲉⲧⲁ ⲡϭ̅ⲥ̅ ⲑⲁⲙⲓⲟϥ: ⲙⲁⲣⲉⲛⲑⲉⲗⲏⲗ
      ⲟⲩⲟϩ ⲛ̀ⲧⲉⲛⲟⲩⲛⲟϥ ⲙ̀ⲙⲟⲛ ⲛ̀ϧⲏⲧϥ.</td>
      <td><span style="color:#b00e23">(ⲕ︦ⲇ︦)</span> ⲡⲁⲓ ⲡⲉ ⲡⲉϩⲟⲟⲩ ⲉⲛⲧⲁ ⲡϫⲟⲉⲓⲥ
      ⲧⲁⲙⲓⲟϥ. ⲙⲁⲣⲛ̅ⲥⲱⲟⲩϩ ⲛ̅ⲧⲛ̅ⲧⲉⲗⲏⲗ. ⲛ̅ⲧⲛ̅ⲟⲩⲛⲟϥ ⲛ̅ϩⲏⲧϥ̅.</td>
      <td><span style="color:#b00e23">(24)</span> This is the day which the
      Lord has made: let us exult and rejoice in it.</td>
      <td><span style="color:#b00e23">(24)</span> αὕτη ἡ ἡµέρα, ἣν ἐποίησεν ὁ
      κύριος· ἀγαλλιασώµεθα καὶ εὐφρανθῶµεν ἐν αὐτῇ.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> <span style=
      "color:#05537d">(24)</span> ⲱ ⲡϭ̅ⲥ̅ ⲉⲕⲉ̀ⲛⲁϩⲙⲉⲛ: ⲱ ⲡϭ̅ⲥ̅ ⲉⲕⲉ̀ⲥⲟⲩⲧⲉⲛ
      ⲡⲉⲛⲙⲱⲓⲧ.</td>
      <td><span style="color:#b00e23">(ⲕ︦ⲉ︦)</span> ⲱ ⲡϫⲟⲉⲓⲥ ⲛⲁϩⲙⲛ̅. ⲱ ⲡϫⲟⲉⲓⲥ
      ⲥⲙⲟⲩ ⲉⲣⲟⲛ.</td>
      <td><span style="color:#b00e23">(25)</span> O Lord, save now: O Lord,
      send now prosperity.</td>
      <td><span style="color:#b00e23">(25)</span> ὦ κύριε, σῶσον δή, ὦ κύριε,
      εὐόδωσον δή.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> <span style=
      "color:#05537d">(25)</span> ϥⲥⲙⲁⲣⲱⲟⲩⲧ ⲛ̀ϫⲉ ⲫⲏ ⲉⲑⲛⲏⲟⲩ ϧⲉⲛ ⲫⲣⲁⲛ ⲙ̀ⲡϭ̅ⲥ̅:
      ⲁⲛⲥⲙⲟⲩ ⲉ̀ⲣⲱⲧⲉⲛ ⲉ̀ⲃⲟⲗ ϧⲉⲛ ⲡⲏⲓ ⲙ̀ⲡϭ̅ⲥ̅:</td>
      <td><span style="color:#b00e23">(ⲕ︦ⲋ︦)</span> ϥⲥⲙⲁⲙⲁⲁⲧ ⲛ̅ϭⲓ ⲡⲉⲧⲛⲏⲩ ϩⲙ̅
      ⲡⲣⲁⲛ ⲙ̅ⲡϫⲟⲉⲓⲥ. ⲁⲛⲥⲙⲟⲩ ⲉⲣⲱⲧⲛ̅ ϩⲙ̅ ⲡⲏⲓ ⲙ̅ⲡϫⲟⲉⲓⲥ.</td>
      <td><span style="color:#b00e23">(26)</span> Blessed is he that comes in
      the name of the Lord: we have blessed you out of the house of the
      Lord.</td>
      <td><span style="color:#b00e23">(26)</span> εὐλογηµένος ὁ ἐρχόµενος ἐν
      ὀνόµατι κυρίου· εὐλογήκαµεν ὑµᾶς ἐξ οἴκου κυρίου.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> <span style=
      "color:#05537d">(25)</span> ⲫϯ ⲟⲩⲟϩ ⲡϭ̅ⲥ̅ ⲁϥⲉⲣⲟⲩⲱⲓⲛⲓ ⲉ̀ⲣⲟⲛ. <span style=
      "color:#05537d">(26)</span> ⲥⲉⲙⲛⲉ ⲟⲩϣⲁⲓ ϧⲉⲛ ⲛⲉⲧⲫⲉϩ ϣⲁ ⲛⲉⲛⲧⲁⲡ ⲛ̀ⲧⲉ
      ⲡⲓⲙⲁⲛⲉⲣϣⲱⲟⲩϣⲓ.</td>
      <td><span style="color:#b00e23">(ⲕ︦ⲍ︦)</span> ⲡⲛⲟⲩⲧⲉ ⲡϫⲟⲉⲓⲥ ⲁϥⲟⲩⲱⲛϩ̅
      ⲉⲣⲟⲛ. ⲙⲁⲧⲁϩⲟ ⲉⲣⲁⲧϥ̅ ⲛ̅ⲟⲩϣⲁ ϩⲛ̅ ⲛⲉⲧⲃⲁϩⲛ̅. ϣⲁϩⲣⲁⲓ ⲉⲛ̅ⲧⲁⲡ
      ⲙ̅ⲡⲉⲑⲩⲥⲓⲁⲥⲧⲏⲣⲓⲟⲛ.</td>
      <td><span style="color:#b00e23">(27)</span> God is the Lord, and he has
      shined upon us: celebrate the feast with thick branches, binding the
      victims even to the horns of the altar.</td>
      <td><span style="color:#b00e23">(27)</span> θεὸς κύριος καὶ ἐπέφανεν
      ἡµῖν· συστήσασθε ἑορτὴν ἐν τοῖς πυκάζουσιν ἕως τῶν κεράτων τοῦ
      θυσιαστηρίου.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> <span style=
      "color:#05537d">(27)</span> ⲛ̀ⲑⲟⲕ ⲡⲉ ⲡⲁⲛⲟⲩϯ ϯⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ: ⲛ̀ⲑⲟⲕ ⲡⲉ
      ⲡⲁⲛⲟⲩϯ ϯⲛⲁϭⲁⲥⲕ.</td>
      <td><span style="color:#b00e23">(ⲕ︦ⲏ︦)</span> ⲛ̅ⲧⲕ̅ ⲡⲁⲛⲟⲩⲧⲉ ⲉⲓⲛⲁⲟⲩⲱⲛϩ̅
      ⲛⲁⲕ ⲉⲃⲟⲗ. ⲛ̅ⲧⲕ̅ ⲡⲁⲛⲟⲩⲧⲉ ϯⲛⲁϫⲁⲥⲧⲕ̅</td>
      <td><span style="color:#b00e23">(28)</span> Thou art my God, and I will
      give thee thanks: thou art my God, and I will exalt thee.</td>
      <td><span style="color:#b00e23">(28)</span> θεός µου εἶ σύ, καὶ
      ἐξοµολογήσοµαί σοι· θεός µου εἶ σύ, καὶ ὑψώσω σε·</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> <span style=
      "color:#05537d">(28)</span> ϯⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅ ϫⲉ ⲁⲕⲥⲱⲧⲉⲙ ⲉ̀ⲣⲟⲓ
      ⲟⲩⲟϩ ⲁⲕϣⲱⲡⲓ ⲛⲏⲓ ⲉⲩⲥⲱⲧⲏⲣⲓⲁ: ⲟⲩⲱⲛϩ ⲉ̀ⲃⲟⲗ ⲙⲡϭ̅ⲥ̅ ϫⲉ ⲟⲩⲁⲅⲁⲑⲟⲥ ⲡⲉ: ϫⲉ ⲡⲉϥⲛⲁⲓ
      ϣⲟⲡ ϣⲁ ⲉⲛⲉϩ.</td>
      <td><span style="color:#b00e23">(ⲕ︦ⲑ︦)</span> ϯⲛⲁⲟⲩⲱⲛϩ̅ ⲛⲁⲕ ⲉⲃⲟⲗ ϫⲉ
      ⲁⲕⲥⲱⲧⲙ̅ ⲉⲣⲟⲓ. ⲁⲩⲱ ⲁⲕϣⲱⲡⲉ ⲛⲁⲓ ⲉⲩⲟⲩϫⲁⲓ. ⲟⲩⲱⲛϩ̅ ⲉⲃⲟⲗ ⲙ̅ⲡϫⲟⲉⲓⲥ ϫⲉ ⲟⲩⲭⲣⲏⲥⲧⲟⲥ
      ⲡⲉ ϫⲉ ⲟⲩϣⲁ ⲉⲛⲉϩ ⲡⲉ ⲡⲉϥⲛⲁ:</td>
      <td>I will give thanks to thee, for thou hast heard me, and art become my
      salvation. <span style="color:#b00e23">(29)</span> Give thanks to the
      Lord; for he is good: for his mercy endures for ever.</td>
      <td>ἐξοµολογήσοµαί σοι, ὅτι ἐπήκουσάς µου καὶ ἐγένου µοι εἰς σωτηρίαν.
      <span style="color:#b00e23">(29)</span> ἐξοµολογεῖσθε τῷ κυρίῳ, ὅτι
      ἀγαθός, ὅτι εἰς τὸν αἰῶνα τὸ ἔλεος αὐτοῦ.</td>
    </tr>
  </table>
</body>
</html>
