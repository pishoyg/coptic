<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_32.html" rel="next">
  <link href="psalms_30.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_31" class="title">Psalms 31</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲗ̅ⲁ̅.
      ⲡⲓⲕⲁϯ ⲛ̀ⲧⲉ ⲇⲁⲩⲓⲇ.</span>
      </td>
      <td class="language Sahidic">ⲗ̅ⲁ̅. ⲡⲁ ⲧⲙⲛ̅ⲧⲣⲙ̅ⲛ̅ϩⲏⲧ ⲛ̅ⲇⲁⲩⲉⲓⲇ</td>
      <td class="language English">A Psalm of instruction by David.</td>
      <td class="language Greek">Τῷ Δαυιδ· συνέσεως.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲱⲟⲩⲛⲓⲁⲧⲟⲩ ⲛⲛⲏ ⲉⲧⲁⲩⲭⲱ ⲛ̀ⲛⲟⲩⲁⲛⲟⲙⲓⲁ ⲛⲱⲟⲩ ⲉ̀ⲃⲟⲗ ⲛⲉⲙ ⲛⲏ ⲉⲧⲁⲩϩⲱⲃⲥ ⲉ̀ⲃⲟⲗ ⲉ̀ϫⲉⲛ
      ⲛⲟⲩⲛⲟⲃⲓ.</td>
      <td class="language Sahidic"><span style="color:#b00e23">(ⲁ︦)</span>
      ⲛⲁⲓⲁⲧⲟⲩ ⲛ̅ⲛⲉⲛⲧⲁⲩⲕⲱ ⲉⲃⲟⲗ. ⲛ̅ⲛⲉⲩⲁⲛⲟⲙⲓⲁ. ⲙⲛ̅ ⲛⲉⲛⲧⲁⲩϩⲱⲃⲥ̅ ⲉⲃⲟⲗ ⲉϫⲛ̅
      ⲛⲉⲩⲛⲟⲃⲉ.</td>
      <td class="language English"><span style="color:#b00e23">(1)</span>
      Blessed are they whose transgressions are forgiven, and who sins are
      covered.</td>
      <td class="language Greek"><span style="color:#b00e23">(1)</span>
      Μακάριοι ὧν ἀφέθησαν αἱ ἀνομίαι, καὶ ὧν ἐπεκαλύφθησαν αἱ
      ἁμαρτίαι.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲱⲟⲩⲛⲓⲁⲧϥ ⲙ̀ⲡⲓⲣⲱⲙⲓ ⲉⲧⲉ ⲡϭ̅ⲥ̅ ⲛⲁⲉⲡ ⲛⲟⲃⲓ ⲉ̀ⲣⲟϥ ⲁⲛ: ⲟⲩⲟϩ ⲙ̀ⲙⲟⲛ ⲭⲣⲟϥ ⲭⲏ ϧⲉⲛ
      ⲣⲱϥ.</td>
      <td class="language Sahidic"><span style="color:#b00e23">(ⲃ︦)</span>
      ⲛⲁⲓⲁⲧϥ̅ ⲙ̅ⲡⲣⲱⲙⲉ ⲉⲧⲉ ⲙ̅ⲡϫⲟⲉⲓⲥ ⲛⲁⲉⲣ̅ⲛⲟⲃⲉ ⲉⲣⲟϥ ⲁⲛ. ⲟⲩⲇⲉ ⲉⲙⲛ̅ⲕⲣⲟϥ ϩⲛ̅
      ⲧⲉϥⲧⲁⲡⲣⲟ.</td>
      <td class="language English"><span style="color:#b00e23">(2)</span>
      Blessed is the man to whom the Lord will not impute sin, and whose mouth
      there is no guile.</td>
      <td class="language Greek"><span style="color:#b00e23">(2)</span>
      µακάριος ἀνήρ, οὗ οὐ µὴ λογίσηται κύριος ἁµαρτίαν, οὐδὲ
      ἔστιν ἐν τῷ στόµατι αὐτοῦ δόλος.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϫⲉ
      ⲁⲓⲭⲁⲣⲱⲓ ⲁ̀ⲛⲟⲕ ⲁⲩⲉⲣⲁⲡⲁⲥ ⲛ̀ϫⲉ ⲛⲁⲕⲁⲥ ϧⲉⲛ ⲡϫⲓⲛⲑⲣⲓⲱϣ ⲉ̀ⲃⲟⲗ ⲙ̀ⲡⲓⲉϩⲟⲟⲩ
      ⲧⲏⲣϥ.</td>
      <td class="language Sahidic"><span style="color:#b00e23">(ⲅ︦)</span> ⲁⲓⲕⲁ
      ⲣⲱⲓ ϫⲉ ⲁ ⲛⲁⲕⲉⲉⲥ ⲣⲁⲥ ϩⲙ̅ ⲡⲧⲣⲁϫⲓϣⲕⲁⲕ ⲉⲃⲟⲗ ⲙ̅ⲡⲉϩⲟⲟⲩ ⲧⲏⲣϥ̅.</td>
      <td class="language English"><span style="color:#b00e23">(3)</span>
      Because I kept silence, my bones waxed old, from my crying all the
      day.</td>
      <td class="language Greek"><span style="color:#b00e23">(3)</span> ὅτι
      ἐσίγησα, ἐπαλαιώθη τὰ ὀστᾶ µου ἀπὸ τοῦ κράζειν µε ὅλην τὴν
      ἡµέραν·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ϫⲉ
      ϧⲉⲛ ⲡⲓⲉϩⲟⲟⲩ ⲛⲉⲙ ⲡⲓⲉϫⲱⲣϩ ⲁ ⲧⲉⲕϫⲓϫ ϩⲣⲟϣ ⲉ̀ϩⲣⲏⲓ ⲉ̀ϫⲱⲓ: ⲁⲓⲧⲁⲥⲑⲟ ⲉ̀ⲟⲩⲧⲁⲗⲉⲡⲱⲣⲓⲁ
      ⲉ̀ⲡϫⲓⲛⲧⲟⲩⲧⲱⲧⲥ ⲛ̀ϫⲉ ϩⲁⲛⲥⲟⲩⲣⲓ.</td>
      <td class="language Sahidic"><span style="color:#b00e23">(ⲇ︦)</span> ϫⲉ
      ϩⲙ̅ ⲡⲉϩⲟⲟⲩ ⲙⲛ̅ ⲧⲉⲩϣⲏ ⲁ ⲧⲉⲕϭⲓϫ ϩⲣⲟϣ ⲉϩⲣⲁⲓ ⲉϫⲱⲓ ⲁⲓⲕⲧⲟⲓ ⲉⲩⲧⲁⲗⲁⲓⲡⲱⲣⲓⲁ ϩⲙ̅
      ⲡⲧⲣⲁⲧⲱⲗⲥ̅ ⲛ̅ⲑⲉ ⲛ̅ⲛⲓϣⲟⲛⲧⲉ. ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(4)</span> For
      day and night thy hand was heavy upon me: I became thoroughly miserable
      while a thorn was fastened in me. Pause.</td>
      <td class="language Greek"><span style="color:#b00e23">(4)</span> ὅτι
      ἡµέρας καὶ νυκτὸς ἐβαρύνθη ἐπ’ ἐµὲ ἡ χείρ σου, ἐστράφην εἰς
      ταλαιπωρίαν ἐν τῷ ἐµπαγῆναι ἄκανθαν. διάψαλµα.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲁⲓⲟⲩⲱⲛϩ ⲙ̀ⲡⲁⲛⲟⲃⲓ ⲉ̀ⲃⲟⲗ ⲟⲩⲟϩ ⲙ̀ⲡⲓⲭⲱⲡ ⲛ̀ϧⲏⲧ ⲛ̀ⲧⲁⲁⲛⲟⲙⲓⲁ. <span style=
      "color:#05537d">(6)</span> ⲁⲓϫⲟⲥ ϫⲉ ϯⲛⲁⲟⲩⲱⲛϩ ⲛ̀ⲧⲁⲁⲛⲟⲙⲓⲁ ⲉ̀ⲃⲟⲗ ⲙ̀ⲡⲉⲙ̀ⲑⲟ
      ⲙ̀ⲡϭ̅ⲥ̅: ⲟⲩⲟϩ ⲛ̀ⲑⲟⲕ ⲁⲕⲭⲱ ⲛⲏⲓ ⲉ̀ⲃⲟⲗ ⲛ̀ⲛⲓⲙⲉⲧⲁⲥⲉⲃⲏⲥ ⲛ̀ⲧⲉ ⲡⲁϩⲏⲧ.</td>
      <td class="language Sahidic"><span style="color:#b00e23">(ⲉ︦)</span> ⲁⲓϫⲱ
      ⲙ̅ⲡⲁⲛⲟⲃⲉ ⲙ̅ⲡⲓϩⲉⲡ ⲧⲁⲁⲛⲟⲙⲓⲁ. ⲁⲓϫⲟⲟⲥ ϫⲉ ϯⲛⲁϫⲉ ⲡⲁⲛⲟⲃⲉ ⲉⲧϯ ⲟⲩⲃⲏⲓ ⲉⲡϫⲟⲉⲓⲥ. ⲁⲩⲱ
      ⲛ̅ⲧⲟⲕ ⲡⲉⲧⲛⲁⲕⲱ ⲉⲃⲟⲗ ⲛ̅ⲧⲙⲛ̅ⲧϣⲁϥⲧⲉ ⲙ̅ⲡⲁϩⲏⲧ ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(5)</span> I
      acknowledged my sin, and hid not mine iniquity: I said, I will confess
      mine iniquity to the Lord against myself; and thou forgavest the
      ungodliness of my heart. Pause.</td>
      <td class="language Greek"><span style="color:#b00e23">(5)</span> τὴν
      ἁµαρτίαν µου ἐγνώρισα καὶ τὴν ἀνοµίαν µου οὐκ ἐκάλυψα· εἶπα
      Ἐξαγορεύσω κατ’ ἐµοῦ τὴν ἀνοµίαν µου τῷ κυρίῳ· καὶ σὺ
      ἀφῆκας τὴν ἀσέβειαν τῆς ἁµαρτίας µου. διάψαλµα.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(7)</span> ⲉ̀ϩⲣⲏⲓ ⲉ̀ϫⲉⲛ ⲑⲁⲓ: ⲉⲩⲉ̀ⲧⲱⲃϩ ⲉ̀ⲡϣⲱⲓ
      ϩⲁⲣⲟⲕ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲑⲟⲩⲁⲃ ϧⲉⲛ ⲟⲩⲥⲏⲟⲩ ⲉϥⲥⲟⲩⲧⲱⲛ: ⲡⲗⲏⲛ ϧⲉⲛ ⲟⲩⲕⲁⲧⲁⲕⲗⲩⲥⲙⲟⲥ
      ⲛ̀ⲧⲉ ϩⲁⲛⲙⲏϣ ⲙ̀ⲙⲱⲟⲩ ⲛ̀ⲛⲟⲩϣ̀ϧⲱⲛⲧ ⲉ̀ⲣⲟⲕ.</td>
      <td class="language Sahidic"><span style="color:#b00e23">(ⲋ︦)</span> ⲉⲣⲉ
      ⲟⲩⲟⲛ ⲛⲓⲙ ⲉⲧⲟⲩⲁⲁⲃ ⲛⲁϣⲗⲏⲗ ⲉⲣⲟⲕ ϩⲁ ⲧⲁⲓ ⲙ̅ⲡⲉⲟⲩⲟⲉⲓϣ ⲉⲧⲥⲃ̅ⲧⲱⲧ. ⲡⲗⲏⲛ ϩⲛ̅
      ⲟⲩⲕⲁⲧⲁⲕⲗⲩⲥⲙⲟⲥ ⲙ̅ⲙⲟⲟⲩ ⲉⲛⲁϣⲱϥ ⲛ̅ⲥⲉⲛⲁϣϩⲱⲛ ⲉⲣⲟϥ ⲁⲛ.</td>
      <td class="language English"><span style="color:#b00e23">(6)</span>
      Therefore shall every holy one pray to thee in a fit time: only in the
      deluge of many waters they shall not come nigh to him.</td>
      <td class="language Greek"><span style="color:#b00e23">(6)</span> ὑπὲρ
      ταύτης προσεύξεται πᾶς ὅσιος πρὸς σὲ ἐν καιρῷ εὐθέτῳ· πλὴν
      ἐν κατακλυσµῷ ὑδάτων πολλῶν πρὸς αὐτὸν οὐκ ἐγγιοῦσιν.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(8)</span> ⲛ̀ⲑⲟⲕ ⲡⲉ ⲡⲁⲙⲁⲙ̀ⲫⲱⲧ ⲉ̀ⲃⲟⲗ ϩⲁ
      ⲡⲓϩⲟϫϩⲉϫ ⲉⲧⲕⲱϯ ⲉ̀ⲣⲟⲓ: ⲡⲁⲑⲉⲗⲏⲗ ⲥⲟⲧⲧ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲏ ⲉⲧⲕⲱϯ ⲉ̀ⲣⲟⲓ.</td>
      <td class="language Sahidic"><span style="color:#b00e23">(ⲍ︦)</span>
      ⲛ̅ⲧⲟⲕ ⲡⲉ ⲡⲁⲙⲁⲙ̅ⲡⲱⲧ ⲉⲃⲟⲗ ϩⲛ̅ ⲧⲉⲑⲗⲓⲯⲓⲥ ⲉⲧⲕⲱⲧⲉ ⲉⲣⲟⲓ ⲡⲁⲧⲉⲗⲏⲗ ⲥⲟⲧⲧ̅ ⲉⲃⲟⲗ ϩⲛ̅
      ⲛⲉⲧϩⲙ̅ ⲡⲁⲕⲱⲧⲉ. ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(7)</span> Thou
      art my refuge from the affliction that encompasses me; my joy, to deliver
      me from them that have compassed me. Pause.</td>
      <td class="language Greek"><span style="color:#b00e23">(7)</span> σύ µου
      εἶ καταφυγὴ ἀπὸ θλίψεως τῆς περιεχούσης µε· τὸ ἀγαλλίαµά µου,
      λύτρωσαί µε ἀπὸ τῶν κυκλωσάντων µε. διάψαλµα.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(9)</span> ϯⲛⲁϯⲕⲁϯ ⲛⲁⲕ ⲟⲩⲟϩ ⲛ̀ⲧⲁⲧⲥⲁⲃⲟⲕ
      ⲉ̀ⲡⲓⲙⲱⲓⲧ ⲉⲧⲉⲕⲛⲁⲙⲟϣⲓ ϩⲓⲱⲧϥ: ϯⲛⲁⲧⲁϫⲣⲟ ⲛ̀ⲛⲁⲃⲁⲗ ⲉ̀ϩⲣⲏⲓ ⲉ̀ϫⲱⲕ.</td>
      <td class="language Sahidic"><span style="color:#b00e23">(ⲏ︦)</span>
      ϯⲛⲁⲧⲁⲙⲟⲕ ⲛ̅ⲧⲁⲧⲥⲁⲃⲟⲕ ⲉⲧⲉϩⲓⲏ ⲉⲧⲕ̅ⲛⲁⲃⲱⲕ ⲛ̅ϩⲏⲧⲥ̅. ϯⲛⲁⲧⲁϫⲣⲉ ⲛⲁⲃⲁⲗ ⲉϩⲣⲁⲓ
      ⲉϫⲱⲕ</td>
      <td class="language English"><span style="color:#b00e23">(8)</span> I
      will instruct thee and guide thee in this way wherein thou shalt go: I
      will fix mine eyes upon thee.</td>
      <td class="language Greek"><span style="color:#b00e23">(8)</span>
      συνετιῶ σε καὶ συµβιβῶ σε ἐν ὁδῷ ταύτῃ, ᾗ πορεύσῃ,
      ἐπιστηριῶ ἐπὶ σὲ τοὺς ὀφθαλµούς µου.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(10)</span> ⲙ̀ⲡⲉⲣϣⲱⲡⲓ ⲙ̀ⲫⲣⲏϯ ⲛ̀ⲟⲩϩⲑⲟ ⲛⲉⲙ
      ⲟⲩⲧⲉⲙⲑⲁⲙ ⲛⲏ ⲉⲧⲉ ⲙ̀ⲙⲟⲛⲧⲟⲩ ⲕⲁϯ ⲙ̀ⲙⲁⲩ: ϧⲉⲛ ⲟⲩⲭⲁⲗⲓⲛⲟⲩⲥ ⲛⲉⲙ ⲟⲩⲕⲏⲙⲟⲥ: ϩⲱⲕⲓ
      ⲛ̀ⲛⲉⲛⲟⲩⲟϫⲓ ⲛ̀ⲛⲏ ⲉⲧⲉ ⲛ̀ⲥⲉϧⲉⲛⲧ ⲉ̀ⲣⲟⲕ ⲁⲛ.</td>
      <td class="language Sahidic"><span style="color:#b00e23">(ⲑ︦)</span>
      ⲙ̅ⲡⲣ̅ⲣ̅ ⲑⲉ ⲛ̅ⲛⲓϩⲧⲟ ⲙⲛ̅ ⲛⲓⲙⲁⲥ ⲡⲟⲣⲕ̅ ⲉⲧⲉ ⲙⲛ̅ⲧⲟⲩ ⲙⲛ̅ⲧⲥⲁⲃⲉ. ⲥⲱⲕ ⲛ̅ⲛⲟⲩⲟⲟϭⲉ
      ⲛ̅ⲛⲉⲧⲉ ⲛ̅ⲥⲉϩⲱⲛ ⲉⲣⲟⲕ ⲁⲛ ϩⲛ̅ ⲟⲩⲭⲁⲗⲓⲛⲟⲥ ⲙⲛ̅ ⲟⲩϣⲧⲟϥ.</td>
      <td class="language English"><span style="color:#b00e23">(9)</span> Be ye
      not as horse and mule, which have no understanding; but thou must
      constrain their jaws with bit and curb, lest they should come nigh to
      thee.</td>
      <td class="language Greek"><span style="color:#b00e23">(9)</span> µὴ
      γίνεσθε ὡς ἵππος καὶ ἡµίονος, οἷς οὐκ ἔστιν σύνεσις, ἐν
      χαλινῷ καὶ κηµῷ τὰς σιαγόνας αὐτῶν ἄγξαι τῶν µὴ ἐγγιζόντων
      πρὸς σέ.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">​(11)</span> ⲛⲁϣⲱⲟⲩ ⲛⲓⲙⲁⲥⲧⲓⲅⲅⲟⲥ ⲛ̀ⲧⲉ
      ⲛⲓⲣⲉϥⲉⲣⲛⲟⲃⲓ: ⲫⲏ ⲇⲉ ⲉⲧⲉⲣϩⲉⲗⲡⲓⲥ ⲉ̀ⲡϭ̅ⲥ̅ ⲟⲩⲛⲁⲓ ⲉϥⲉ̀ⲕⲱϯ ⲉ̀ⲣⲟϥ. <span style=
      "color:#05537d">(12)</span> ⲟⲩⲛⲟϥ ⲉ̀ϫⲉⲛ ⲡϭ̅ⲥ̅ ⲟⲩⲟϩ ⲑⲉⲗⲏⲗ ⲛⲓⲑⲙⲏⲓ: ϣⲟⲩϣⲟⲩ
      ⲙ̀ⲙⲱⲧⲉⲛ ⲟⲩⲟⲛ ⲛⲓⲃⲉⲛ ⲉⲧⲥⲟⲩⲧⲱⲛ ϧⲉⲛ ⲡⲟⲩϩⲏⲧ.</td>
      <td class="language Sahidic"><span style="color:#b00e23">(ⲓ︦)</span> ϩⲁϩ
      ⲛ̅ⲉⲙⲙⲁⲥⲧⲓⲝ ⲙ̅ⲡⲣⲉϥⲣ̅ⲛⲟⲃⲉ ⲡⲛⲁ ⲇⲉ ⲛⲁⲕⲱⲧⲉ ⲉⲛⲉⲧϩⲉⲗⲡⲓⲍⲉ ⲉⲡϫⲟⲉⲓⲥ. ⲛ̅ⲇⲓⲕⲁⲓⲟⲥ
      ⲉⲩⲫⲣⲁⲛⲉ ⲉϫⲙ̅ ⲡϫⲟⲉⲓⲥ ⲛ̅ⲧⲉⲧⲛ̅ⲧⲉⲗⲏⲗ. ⲛ̅ⲧⲉⲧⲛ̅ϣⲟⲩϣⲟⲩ ⲙ̅ⲙⲱⲧⲛ ⲧⲏⲣⲧⲛ̅ ⲛⲉⲧⲥⲟⲩⲧⲱⲛ
      ϩⲙ̅ ⲡⲉⲩϩⲏⲧ.</td>
      <td class="language English"><span style="color:#b00e23">(10)</span> Many
      are the scourges of the sinner: but him that hopes in the Lord mercy
      shall compass about. <span style="color:#05537d">​(11)</span> Be glad in
      the Lord, and exult, ye righteous: and glory, all ye that are upright in
      heart.</td>
      <td class="language Greek"><span style="color:#b00e23">(10)</span>
      πολλαὶ αἱ µάστιγες τοῦ ἁµαρτωλοῦ, τὸν δὲ ἐλπίζοντα ἐπὶ
      κύριον ἔλεος κυκλώσει. (11) εὐφράνθητε ἐπὶ κύριον καὶ
      ἀγαλλιᾶσθε, δίκαιοι, καὶ καυχᾶσθε, πάντες οἱ εὐθεῖς τῇ
      καρδίᾳ.</td>
    </tr>
  </table>
</body>
</html>
