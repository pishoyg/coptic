<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_32.html" rel="next">
  <link href="psalms_30.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="psalms31">Psalms 31</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲗ̅ⲁ̅. ⲡⲓⲕⲁϯ ⲛ̀ⲧⲉ ⲇⲁⲩⲓⲇ.</span>
      </td>
      <td>ⲗ̅ⲁ̅. ⲡⲁ ⲧⲙⲛ̅ⲧⲣⲙ̅ⲛ̅ϩⲏⲧ ⲛ̅ⲇⲁⲩⲉⲓⲇ</td>
      <td>A Psalm of instruction by David.</td>
      <td>Τῷ Δαυιδ· συνέσεως.</td>
    </tr>

    <tr>
      <td><span style="color:#b00e23">(ⲁ̅)</span> ⲱⲟⲩⲛⲓⲁⲧⲟⲩ ⲛⲛⲏ ⲉⲧⲁⲩⲭⲱ
      ⲛ̀ⲛⲟⲩⲁⲛⲟⲙⲓⲁ ⲛⲱⲟⲩ ⲉ̀ⲃⲟⲗ ⲛⲉⲙ ⲛⲏ ⲉⲧⲁⲩϩⲱⲃⲥ ⲉ̀ⲃⲟⲗ ⲉ̀ϫⲉⲛ ⲛⲟⲩⲛⲟⲃⲓ.</td>
      <td><span style="color:#b00e23">(ⲁ︦)</span> ⲛⲁⲓⲁⲧⲟⲩ ⲛ̅ⲛⲉⲛⲧⲁⲩⲕⲱ ⲉⲃⲟⲗ.
      ⲛ̅ⲛⲉⲩⲁⲛⲟⲙⲓⲁ. ⲙⲛ̅ ⲛⲉⲛⲧⲁⲩϩⲱⲃⲥ̅ ⲉⲃⲟⲗ ⲉϫⲛ̅ ⲛⲉⲩⲛⲟⲃⲉ.</td>
      <td><span style="color:#b00e23">(1)</span> Blessed are they whose
      transgressions are forgiven, and who sins are covered.</td>
      <td><span style="color:#b00e23">(1)</span> Μακάριοι ὧν ἀφέθησαν αἱ
      ἀνομίαι, καὶ ὧν ἐπεκαλύφθησαν αἱ ἁμαρτίαι.</td>
    </tr>

    <tr>
      <td><span style="color:#b00e23">(ⲃ̅)</span> ⲱⲟⲩⲛⲓⲁⲧϥ ⲙ̀ⲡⲓⲣⲱⲙⲓ ⲉⲧⲉ ⲡϭ̅ⲥ̅
      ⲛⲁⲉⲡ ⲛⲟⲃⲓ ⲉ̀ⲣⲟϥ ⲁⲛ: ⲟⲩⲟϩ ⲙ̀ⲙⲟⲛ ⲭⲣⲟϥ ⲭⲏ ϧⲉⲛ ⲣⲱϥ.</td>
      <td><span style="color:#b00e23">(ⲃ︦)</span> ⲛⲁⲓⲁⲧϥ̅ ⲙ̅ⲡⲣⲱⲙⲉ ⲉⲧⲉ ⲙ̅ⲡϫⲟⲉⲓⲥ
      ⲛⲁⲉⲣ̅ⲛⲟⲃⲉ ⲉⲣⲟϥ ⲁⲛ. ⲟⲩⲇⲉ ⲉⲙⲛ̅ⲕⲣⲟϥ ϩⲛ̅ ⲧⲉϥⲧⲁⲡⲣⲟ.</td>
      <td><span style="color:#b00e23">(2)</span> Blessed is the man to whom the
      Lord will not impute sin, and whose mouth there is no guile.</td>
      <td><span style="color:#b00e23">(2)</span> µακάριος ἀνήρ, οὗ οὐ µὴ
      λογίσηται κύριος ἁµαρτίαν, οὐδὲ ἔστιν ἐν τῷ στόµατι αὐτοῦ δόλος.</td>
    </tr>

    <tr>
      <td><span style="color:#b00e23">(ⲅ̅)</span> ϫⲉ ⲁⲓⲭⲁⲣⲱⲓ ⲁ̀ⲛⲟⲕ ⲁⲩⲉⲣⲁⲡⲁⲥ
      ⲛ̀ϫⲉ ⲛⲁⲕⲁⲥ ϧⲉⲛ ⲡϫⲓⲛⲑⲣⲓⲱϣ ⲉ̀ⲃⲟⲗ ⲙ̀ⲡⲓⲉϩⲟⲟⲩ ⲧⲏⲣϥ.</td>
      <td><span style="color:#b00e23">(ⲅ︦)</span> ⲁⲓⲕⲁ ⲣⲱⲓ ϫⲉ ⲁ ⲛⲁⲕⲉⲉⲥ ⲣⲁⲥ ϩⲙ̅
      ⲡⲧⲣⲁϫⲓϣⲕⲁⲕ ⲉⲃⲟⲗ ⲙ̅ⲡⲉϩⲟⲟⲩ ⲧⲏⲣϥ̅.</td>
      <td><span style="color:#b00e23">(3)</span> Because I kept silence, my
      bones waxed old, from my crying all the day.</td>
      <td><span style="color:#b00e23">(3)</span> ὅτι ἐσίγησα, ἐπαλαιώθη τὰ ὀστᾶ
      µου ἀπὸ τοῦ κράζειν µε ὅλην τὴν ἡµέραν·</td>
    </tr>

    <tr>
      <td><span style="color:#b00e23">(ⲇ̅)</span> ϫⲉ ϧⲉⲛ ⲡⲓⲉϩⲟⲟⲩ ⲛⲉⲙ ⲡⲓⲉϫⲱⲣϩ ⲁ
      ⲧⲉⲕϫⲓϫ ϩⲣⲟϣ ⲉ̀ϩⲣⲏⲓ ⲉ̀ϫⲱⲓ: ⲁⲓⲧⲁⲥⲑⲟ ⲉ̀ⲟⲩⲧⲁⲗⲉⲡⲱⲣⲓⲁ ⲉ̀ⲡϫⲓⲛⲧⲟⲩⲧⲱⲧⲥ ⲛ̀ϫⲉ
      ϩⲁⲛⲥⲟⲩⲣⲓ.</td>
      <td><span style="color:#b00e23">(ⲇ︦)</span> ϫⲉ ϩⲙ̅ ⲡⲉϩⲟⲟⲩ ⲙⲛ̅ ⲧⲉⲩϣⲏ ⲁ
      ⲧⲉⲕϭⲓϫ ϩⲣⲟϣ ⲉϩⲣⲁⲓ ⲉϫⲱⲓ ⲁⲓⲕⲧⲟⲓ ⲉⲩⲧⲁⲗⲁⲓⲡⲱⲣⲓⲁ ϩⲙ̅ ⲡⲧⲣⲁⲧⲱⲗⲥ̅ ⲛ̅ⲑⲉ ⲛ̅ⲛⲓϣⲟⲛⲧⲉ.
      ⲇⲓⲁⲯⲁⲗⲙⲁ.</td>
      <td><span style="color:#b00e23">(4)</span> For day and night thy hand was
      heavy upon me: I became thoroughly miserable while a thorn was fastened
      in me. Pause.</td>
      <td><span style="color:#b00e23">(4)</span> ὅτι ἡµέρας καὶ νυκτὸς ἐβαρύνθη
      ἐπ’ ἐµὲ ἡ χείρ σου, ἐστράφην εἰς ταλαιπωρίαν ἐν τῷ ἐµπαγῆναι ἄκανθαν.
      διάψαλµα.</td>
    </tr>

    <tr>
      <td><span style="color:#b00e23">(ⲉ̅)</span> ⲁⲓⲟⲩⲱⲛϩ ⲙ̀ⲡⲁⲛⲟⲃⲓ ⲉ̀ⲃⲟⲗ ⲟⲩⲟϩ
      ⲙ̀ⲡⲓⲭⲱⲡ ⲛ̀ϧⲏⲧ ⲛ̀ⲧⲁⲁⲛⲟⲙⲓⲁ. <span style="color:#05537d">(6)</span> ⲁⲓϫⲟⲥ ϫⲉ
      ϯⲛⲁⲟⲩⲱⲛϩ ⲛ̀ⲧⲁⲁⲛⲟⲙⲓⲁ ⲉ̀ⲃⲟⲗ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅: ⲟⲩⲟϩ ⲛ̀ⲑⲟⲕ ⲁⲕⲭⲱ ⲛⲏⲓ ⲉ̀ⲃⲟⲗ
      ⲛ̀ⲛⲓⲙⲉⲧⲁⲥⲉⲃⲏⲥ ⲛ̀ⲧⲉ ⲡⲁϩⲏⲧ.</td>
      <td><span style="color:#b00e23">(ⲉ︦)</span> ⲁⲓϫⲱ ⲙ̅ⲡⲁⲛⲟⲃⲉ ⲙ̅ⲡⲓϩⲉⲡ
      ⲧⲁⲁⲛⲟⲙⲓⲁ. ⲁⲓϫⲟⲟⲥ ϫⲉ ϯⲛⲁϫⲉ ⲡⲁⲛⲟⲃⲉ ⲉⲧϯ ⲟⲩⲃⲏⲓ ⲉⲡϫⲟⲉⲓⲥ. ⲁⲩⲱ ⲛ̅ⲧⲟⲕ ⲡⲉⲧⲛⲁⲕⲱ
      ⲉⲃⲟⲗ ⲛ̅ⲧⲙⲛ̅ⲧϣⲁϥⲧⲉ ⲙ̅ⲡⲁϩⲏⲧ ⲇⲓⲁⲯⲁⲗⲙⲁ.</td>
      <td><span style="color:#b00e23">(5)</span> I acknowledged my sin, and hid
      not mine iniquity: I said, I will confess mine iniquity to the Lord
      against myself; and thou forgavest the ungodliness of my heart.
      Pause.</td>
      <td><span style="color:#b00e23">(5)</span> τὴν ἁµαρτίαν µου ἐγνώρισα καὶ
      τὴν ἀνοµίαν µου οὐκ ἐκάλυψα· εἶπα Ἐξαγορεύσω κατ’ ἐµοῦ τὴν ἀνοµίαν µου τῷ
      κυρίῳ· καὶ σὺ ἀφῆκας τὴν ἀσέβειαν τῆς ἁµαρτίας µου. διάψαλµα.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(7)</span> ⲉ̀ϩⲣⲏⲓ ⲉ̀ϫⲉⲛ ⲑⲁⲓ: ⲉⲩⲉ̀ⲧⲱⲃϩ ⲉ̀ⲡϣⲱⲓ ϩⲁⲣⲟⲕ ⲛ̀ϫⲉ
      ⲟⲩⲟⲛ ⲛⲓⲃⲉⲛ ⲉⲑⲟⲩⲁⲃ ϧⲉⲛ ⲟⲩⲥⲏⲟⲩ ⲉϥⲥⲟⲩⲧⲱⲛ: ⲡⲗⲏⲛ ϧⲉⲛ ⲟⲩⲕⲁⲧⲁⲕⲗⲩⲥⲙⲟⲥ ⲛ̀ⲧⲉ ϩⲁⲛⲙⲏϣ
      ⲙ̀ⲙⲱⲟⲩ ⲛ̀ⲛⲟⲩϣ̀ϧⲱⲛⲧ ⲉ̀ⲣⲟⲕ.</td>
      <td><span style="color:#b00e23">(ⲋ︦)</span> ⲉⲣⲉ ⲟⲩⲟⲛ ⲛⲓⲙ ⲉⲧⲟⲩⲁⲁⲃ ⲛⲁϣⲗⲏⲗ
      ⲉⲣⲟⲕ ϩⲁ ⲧⲁⲓ ⲙ̅ⲡⲉⲟⲩⲟⲉⲓϣ ⲉⲧⲥⲃ̅ⲧⲱⲧ. ⲡⲗⲏⲛ ϩⲛ̅ ⲟⲩⲕⲁⲧⲁⲕⲗⲩⲥⲙⲟⲥ ⲙ̅ⲙⲟⲟⲩ ⲉⲛⲁϣⲱϥ
      ⲛ̅ⲥⲉⲛⲁϣϩⲱⲛ ⲉⲣⲟϥ ⲁⲛ.</td>
      <td><span style="color:#b00e23">(6)</span> Therefore shall every holy one
      pray to thee in a fit time: only in the deluge of many waters they shall
      not come nigh to him.</td>
      <td><span style="color:#b00e23">(6)</span> ὑπὲρ ταύτης προσεύξεται πᾶς
      ὅσιος πρὸς σὲ ἐν καιρῷ εὐθέτῳ· πλὴν ἐν κατακλυσµῷ ὑδάτων πολλῶν πρὸς
      αὐτὸν οὐκ ἐγγιοῦσιν.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(8)</span> ⲛ̀ⲑⲟⲕ ⲡⲉ ⲡⲁⲙⲁⲙ̀ⲫⲱⲧ ⲉ̀ⲃⲟⲗ ϩⲁ ⲡⲓϩⲟϫϩⲉϫ ⲉⲧⲕⲱϯ
      ⲉ̀ⲣⲟⲓ: ⲡⲁⲑⲉⲗⲏⲗ ⲥⲟⲧⲧ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲏ ⲉⲧⲕⲱϯ ⲉ̀ⲣⲟⲓ.</td>
      <td><span style="color:#b00e23">(ⲍ︦)</span> ⲛ̅ⲧⲟⲕ ⲡⲉ ⲡⲁⲙⲁⲙ̅ⲡⲱⲧ ⲉⲃⲟⲗ ϩⲛ̅
      ⲧⲉⲑⲗⲓⲯⲓⲥ ⲉⲧⲕⲱⲧⲉ ⲉⲣⲟⲓ ⲡⲁⲧⲉⲗⲏⲗ ⲥⲟⲧⲧ̅ ⲉⲃⲟⲗ ϩⲛ̅ ⲛⲉⲧϩⲙ̅ ⲡⲁⲕⲱⲧⲉ. ⲇⲓⲁⲯⲁⲗⲙⲁ.</td>
      <td><span style="color:#b00e23">(7)</span> Thou art my refuge from the
      affliction that encompasses me; my joy, to deliver me from them that have
      compassed me. Pause.</td>
      <td><span style="color:#b00e23">(7)</span> σύ µου εἶ καταφυγὴ ἀπὸ θλίψεως
      τῆς περιεχούσης µε· τὸ ἀγαλλίαµά µου, λύτρωσαί µε ἀπὸ τῶν κυκλωσάντων µε.
      διάψαλµα.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(9)</span> ϯⲛⲁϯⲕⲁϯ ⲛⲁⲕ ⲟⲩⲟϩ ⲛ̀ⲧⲁⲧⲥⲁⲃⲟⲕ ⲉ̀ⲡⲓⲙⲱⲓⲧ
      ⲉⲧⲉⲕⲛⲁⲙⲟϣⲓ ϩⲓⲱⲧϥ: ϯⲛⲁⲧⲁϫⲣⲟ ⲛ̀ⲛⲁⲃⲁⲗ ⲉ̀ϩⲣⲏⲓ ⲉ̀ϫⲱⲕ.</td>
      <td><span style="color:#b00e23">(ⲏ︦)</span> ϯⲛⲁⲧⲁⲙⲟⲕ ⲛ̅ⲧⲁⲧⲥⲁⲃⲟⲕ ⲉⲧⲉϩⲓⲏ
      ⲉⲧⲕ̅ⲛⲁⲃⲱⲕ ⲛ̅ϩⲏⲧⲥ̅. ϯⲛⲁⲧⲁϫⲣⲉ ⲛⲁⲃⲁⲗ ⲉϩⲣⲁⲓ ⲉϫⲱⲕ</td>
      <td><span style="color:#b00e23">(8)</span> I will instruct thee and guide
      thee in this way wherein thou shalt go: I will fix mine eyes upon
      thee.</td>
      <td><span style="color:#b00e23">(8)</span> συνετιῶ σε καὶ συµβιβῶ σε ἐν
      ὁδῷ ταύτῃ, ᾗ πορεύσῃ, ἐπιστηριῶ ἐπὶ σὲ τοὺς ὀφθαλµούς µου.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(10)</span> ⲙ̀ⲡⲉⲣϣⲱⲡⲓ ⲙ̀ⲫⲣⲏϯ ⲛ̀ⲟⲩϩⲑⲟ ⲛⲉⲙ ⲟⲩⲧⲉⲙⲑⲁⲙ ⲛⲏ ⲉⲧⲉ
      ⲙ̀ⲙⲟⲛⲧⲟⲩ ⲕⲁϯ ⲙ̀ⲙⲁⲩ: ϧⲉⲛ ⲟⲩⲭⲁⲗⲓⲛⲟⲩⲥ ⲛⲉⲙ ⲟⲩⲕⲏⲙⲟⲥ: ϩⲱⲕⲓ ⲛ̀ⲛⲉⲛⲟⲩⲟϫⲓ ⲛ̀ⲛⲏ ⲉⲧⲉ
      ⲛ̀ⲥⲉϧⲉⲛⲧ ⲉ̀ⲣⲟⲕ ⲁⲛ.</td>
      <td><span style="color:#b00e23">(ⲑ︦)</span> ⲙ̅ⲡⲣ̅ⲣ̅ ⲑⲉ ⲛ̅ⲛⲓϩⲧⲟ ⲙⲛ̅ ⲛⲓⲙⲁⲥ
      ⲡⲟⲣⲕ̅ ⲉⲧⲉ ⲙⲛ̅ⲧⲟⲩ ⲙⲛ̅ⲧⲥⲁⲃⲉ. ⲥⲱⲕ ⲛ̅ⲛⲟⲩⲟⲟϭⲉ ⲛ̅ⲛⲉⲧⲉ ⲛ̅ⲥⲉϩⲱⲛ ⲉⲣⲟⲕ ⲁⲛ ϩⲛ̅
      ⲟⲩⲭⲁⲗⲓⲛⲟⲥ ⲙⲛ̅ ⲟⲩϣⲧⲟϥ.</td>
      <td><span style="color:#b00e23">(9)</span> Be ye not as horse and mule,
      which have no understanding; but thou must constrain their jaws with bit
      and curb, lest they should come nigh to thee.</td>
      <td><span style="color:#b00e23">(9)</span> µὴ γίνεσθε ὡς ἵππος καὶ
      ἡµίονος, οἷς οὐκ ἔστιν σύνεσις, ἐν χαλινῷ καὶ κηµῷ τὰς σιαγόνας αὐτῶν
      ἄγξαι τῶν µὴ ἐγγιζόντων πρὸς σέ.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">​(11)</span> ⲛⲁϣⲱⲟⲩ ⲛⲓⲙⲁⲥⲧⲓⲅⲅⲟⲥ ⲛ̀ⲧⲉ ⲛⲓⲣⲉϥⲉⲣⲛⲟⲃⲓ: ⲫⲏ ⲇⲉ
      ⲉⲧⲉⲣϩⲉⲗⲡⲓⲥ ⲉ̀ⲡϭ̅ⲥ̅ ⲟⲩⲛⲁⲓ ⲉϥⲉ̀ⲕⲱϯ ⲉ̀ⲣⲟϥ. <span style=
      "color:#05537d">(12)</span> ⲟⲩⲛⲟϥ ⲉ̀ϫⲉⲛ ⲡϭ̅ⲥ̅ ⲟⲩⲟϩ ⲑⲉⲗⲏⲗ ⲛⲓⲑⲙⲏⲓ: ϣⲟⲩϣⲟⲩ
      ⲙ̀ⲙⲱⲧⲉⲛ ⲟⲩⲟⲛ ⲛⲓⲃⲉⲛ ⲉⲧⲥⲟⲩⲧⲱⲛ ϧⲉⲛ ⲡⲟⲩϩⲏⲧ.</td>
      <td><span style="color:#b00e23">(ⲓ︦)</span> ϩⲁϩ ⲛ̅ⲉⲙⲙⲁⲥⲧⲓⲝ ⲙ̅ⲡⲣⲉϥⲣ̅ⲛⲟⲃⲉ
      ⲡⲛⲁ ⲇⲉ ⲛⲁⲕⲱⲧⲉ ⲉⲛⲉⲧϩⲉⲗⲡⲓⲍⲉ ⲉⲡϫⲟⲉⲓⲥ. ⲛ̅ⲇⲓⲕⲁⲓⲟⲥ ⲉⲩⲫⲣⲁⲛⲉ ⲉϫⲙ̅ ⲡϫⲟⲉⲓⲥ
      ⲛ̅ⲧⲉⲧⲛ̅ⲧⲉⲗⲏⲗ. ⲛ̅ⲧⲉⲧⲛ̅ϣⲟⲩϣⲟⲩ ⲙ̅ⲙⲱⲧⲛ ⲧⲏⲣⲧⲛ̅ ⲛⲉⲧⲥⲟⲩⲧⲱⲛ ϩⲙ̅ ⲡⲉⲩϩⲏⲧ.</td>
      <td><span style="color:#b00e23">(10)</span> Many are the scourges of the
      sinner: but him that hopes in the Lord mercy shall compass about.
      <span style="color:#05537d">​(11)</span> Be glad in the Lord, and exult,
      ye righteous: and glory, all ye that are upright in heart.</td>
      <td><span style="color:#b00e23">(10)</span> πολλαὶ αἱ µάστιγες τοῦ
      ἁµαρτωλοῦ, τὸν δὲ ἐλπίζοντα ἐπὶ κύριον ἔλεος κυκλώσει. (11) εὐφράνθητε
      ἐπὶ κύριον καὶ ἀγαλλιᾶσθε, δίκαιοι, καὶ καυχᾶσθε, πάντες οἱ εὐθεῖς τῇ
      καρδίᾳ.</td>
    </tr>
  </table>
</body>
</html>
