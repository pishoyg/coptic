<!DOCTYPE html>
<html>
<head>
  <title>First Epistle to the Thessalonians</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="second_epistle_to_the_thessalonians_1.html" rel="next">
  <link href="first_epistle_to_the_thessalonians_4.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="first_epistle_to_the_thessalonians5">First Epistle to the
  Thessalonians 5</h3>

  <table>
    <tr>
      <td><span style="color:#b00e23">(ⲁ̅)</span> ⲉⲑⲃⲉ ⲛⲓⲭⲣⲟⲛⲟⲥ ⲇⲉ ⲛⲉⲙ ⲛⲓⲕⲉⲣⲟⲥ
      ⲛⲓⲥⲛⲏⲟⲩ ⲛ̀ⲧⲉⲧⲉⲛⲉⲣⲭⲣⲓⲁ ⲁⲛ ⲉ̀ⲥϧⲁⲓ ⲛⲱⲧⲉⲛ</td>
      <td><span style="color:#b00e23">(ⲁ︦)</span> ⲉⲧⲃⲉ ⲛⲉⲩⲟⲉⲓϣ ⲇⲉ ⲙⲛ̅ ⲛⲉⲭⲣⲟⲛⲟⲥ
      ⲛⲉⲥⲛⲏⲩ ⲛ̅ⲧⲉⲧⲛ̅ⲣ̅ⲭⲣⲓⲁ ⲁⲛ ⲛ̅ⲥϩⲁⲓ ⲛⲏⲧⲛ̅.</td>
      <td><span style="color:#b00e23">(1)</span> But concerning the times and
      the seasons, [the] brethren, ye have not need (for me) to write to
      you.</td>
      <td><span style="color:#b00e23">(1)</span> Περὶ δὲ τῶν χρόνων καὶ τῶν
      καιρῶν, ἀδελφοί, οὐ χρείαν ἔχετε ὑμῖν γράφεσθαι,</td>
    </tr>

    <tr>
      <td><span style="color:#b00e23">(ⲃ̅)</span> ⲛ̀ⲑⲱⲧⲉⲛ ⲅⲁⲣ ⲁⲕⲣⲓⲃⲱⲥ ⲧⲉⲧⲉⲛⲉⲙⲓ
      ϫⲉ ⲡⲉϩⲟⲟⲩ ⲙ̀ⲡϭ̅ⲥ̅ ⲙ̀ⲫⲣⲏϯ ⲛ̀ⲟⲩⲣⲉϥϭⲓⲟⲩⲓ ϧⲉⲛ ⲡⲓⲉϫⲱⲣϩ ⲡⲁⲓⲣⲏϯ ⲡⲉⲧⲉϥⲛⲏⲟⲩ
      ⲙ̀ⲙⲟϥ</td>
      <td><span style="color:#b00e23">(ⲃ︦)</span> ⲛ̅ⲧⲱⲧⲛ̅ ⲅⲁⲣ ⲧⲉⲧⲛ̅ⲥⲟⲟⲩⲛ ϩⲛ̅
      ⲟⲩⲱⲣϫ̅ ϫⲉ ⲛ̅ⲑⲉ ⲛ̅ⲟⲩⲣⲉϥϫⲓⲟⲩⲉ ⲛ̅ⲧⲉⲩϣⲏ. ⲧⲁⲓ ⲧⲉ ⲑⲉ ⲉⲧⲉⲣⲉ ⲡⲉϩⲟⲟⲩ ⲙ̅ⲡϫⲟⲉⲓⲥ
      ⲛⲏⲩ.</td>
      <td><span style="color:#b00e23">(2)</span> For ye (pron.) know perfectly
      that (the) day of the Lord, as a thief in the night thus it cometh.</td>
      <td><span style="color:#b00e23">(2)</span> αὐτοὶ γὰρ ἀκριβῶς οἴδατε ὅτι
      ἡμέρα κυρίου ὡς κλέπτης ἐν νυκτὶ οὕτως ἔρχεται.</td>
    </tr>

    <tr>
      <td><span style="color:#b00e23">(ⲅ̅)</span> ⲉ̀ϣⲱⲡ ⲁⲩϣⲁⲛϫⲟⲥ ϫⲉ ⲧϩⲓⲣⲏⲛⲏ ⲛⲉⲙ
      ⲡⲧⲁϫⲣⲟ ⲧⲟⲧⲉ ϧⲉⲛ ⲟⲩⲉⲝⲁⲡⲓⲛⲁ ⲉϥⲉ̀ⲓ̀ ⲉ̀ϩⲣⲏⲓ ⲉ̀ϫⲱⲟⲩ ⲛ̀ϫⲉ ⲟⲩⲧⲁⲕⲟ ⲙ̀ⲫⲣⲏϯ
      ⲛ̀ϯⲛⲁⲕϩⲓ ⲉ̀ϣⲁⲥⲓ ⲉ̀ⲑⲏ ⲉⲧⲉⲙⲃⲟⲕⲓ ⲟⲩⲟϩ ⲛ̀ⲛⲟⲩϣ̀ⲫⲱⲧ</td>
      <td><span style="color:#b00e23">(ⲅ︦)</span> ϩⲟⲧⲁⲛ ⲅⲁⲣ ⲉⲩϣⲁⲛϫⲟⲟⲥ ϫⲉ ϯⲣⲏⲛⲏ.
      ⲙⲛ̅ ⲡⲱⲣϫ̅. ⲧⲟⲧⲉ ⲡⲧⲁⲕⲟ ⲛⲏⲩ ⲉϫⲱⲟⲩ ϩⲛ̅ ⲟⲩϣⲡ̅ⲛ̅ϣⲱⲡ ⲛ̅ⲑⲉ ⲛ̅ⲧⲛⲁⲁⲕⲉ ⲛ̅ⲧⲉⲧⲉⲉⲧ ⲁⲩⲱ
      ⲛ̅ⲛⲉⲩⲣⲃⲟⲗ.</td>
      <td><span style="color:#b00e23">(3)</span> If they should say: '(The)
      peace and (the) certainty,' then suddenly shall come upon them [a]
      destruction, as the pang which cometh unto her who is with child, and
      they shall not be able to flee.</td>
      <td><span style="color:#b00e23">(3)</span> ὅταν λέγωσιν· Εἰρήνη καὶ
      ἀσφάλεια, τότε αἰφνίδιος αὐτοῖς ἐφίσταται ὄλεθρος ὥσπερ ἡ ὠδὶν τῇ ἐν
      γαστρὶ ἐχούσῃ, καὶ οὐ μὴ ἐκφύγωσιν.</td>
    </tr>

    <tr>
      <td><span style="color:#b00e23">(ⲇ̅)</span> ⲛ̀ⲑⲱⲧⲉⲛ ⲇⲉ ⲛⲉⲛⲥⲛⲏⲟⲩ ⲛⲁⲣⲉⲧⲉⲛⲭⲏ
      ϧⲉⲛ ⲡⲭⲁⲕⲓ ⲁⲛ ϩⲓⲛⲁ ⲛ̀ⲧⲉ ⲡⲓⲉϩⲟⲟⲩ ⲧⲁϩⲉ ⲑⲏⲛⲟⲩ ⲙ̀ⲫⲣⲏϯ ⲛ̀ϩⲁⲛⲣⲉϥϭⲓⲟⲩⲓ</td>
      <td><span style="color:#b00e23">(ⲇ︦)</span> ⲛ̅ⲧⲱⲧⲛ̅ ⲇⲉ ⲛⲉⲥⲛⲏⲩ ⲛⲉⲧⲉⲧⲛ̅ϩⲙ̅
      ⲡⲕⲁⲕⲉ ⲁⲛ ϫⲉ ⲉⲣⲉ ⲡⲉϩⲟⲟⲩ ⲧⲁϩⲉ ⲧⲏⲩⲧⲛ ⲛ̅ⲑⲉ ⲛ̅ⲟⲩⲣⲉϥϫⲓⲟⲩⲉ.</td>
      <td><span style="color:#b00e23">(4)</span> But ye, our brethren, were not
      being in (the) darkness, that the day may overtake you as thieves:</td>
      <td><span style="color:#b00e23">(4)</span> ὑμεῖς δέ, ἀδελφοί, οὐκ ἐστὲ ἐν
      σκότει, ἵνα ἡ ἡμέρα ὑμᾶς ὡς κλέπτης καταλάβῃ,</td>
    </tr>

    <tr>
      <td><span style="color:#b00e23">(ⲉ̅)</span> ⲛ̀ⲑⲱⲧⲉⲛ ⲅⲁⲣ ⲧⲏⲣⲟⲩ ⲛ̀ⲑⲱⲧⲉⲛ
      ϩⲁⲛϣⲏⲣⲓ ⲛ̀ⲧⲉ ⲫⲟⲩⲱⲓⲛⲓ ⲛⲉⲙ ϩⲁⲛϣⲏⲣⲓ ⲛ̀ⲧⲉ ⲡⲓⲉϩⲟⲟⲩ ⲁ̀ⲛⲟⲛ ⲇⲉ ⲛⲁ ⲡⲓⲉϫⲱⲣϩ ⲁⲛ ⲟⲩⲇⲉ
      ⲁ̀ⲛⲟⲛ ⲛⲁ ⲡⲭⲁⲕⲓ ⲁⲛ</td>
      <td><span style="color:#b00e23">(ⲉ︦)</span> ⲛ̅ⲧⲱⲧⲛ̅ ⲅⲁⲣ ⲧⲏⲣⲧⲛ̅
      ⲛ̅ⲧⲉⲧⲛ̅ⲛ̅ϣⲏⲣⲉ ⲙ̅ⲡⲟⲩⲟⲉⲓⲛ. ⲁⲩⲱ ⲛ̅ϣⲏⲣⲉ ⲙ̅ⲡⲉϩⲟⲟⲩ. ⲛ̅ⲧⲉⲧⲛ̅ ⲛⲁ ⲧⲉⲩϣⲏ ⲁⲛ. ⲟⲩⲇⲉ
      ⲛⲁ ⲡⲕⲁⲕⲉ.</td>
      <td><span style="color:#b00e23">(5)</span> for ye all are sons of (the)
      light, and sons of the day: but we (are) not those of the night, nor
      (are) we those of (the) darkness;</td>
      <td><span style="color:#b00e23">(5)</span> πάντες γὰρ ὑμεῖς υἱοὶ φωτός
      ἐστε καὶ υἱοὶ ἡμέρας. οὐκ ἐσμὲν νυκτὸς οὐδὲ σκότους·</td>
    </tr>

    <tr>
      <td><span style="color:#b00e23">(ⲋ̅)</span> ϩⲁⲣⲁ ⲟⲩⲛ ⲙ̀ⲡⲉⲛⲑⲣⲉⲛⲉⲛⲕⲟⲧ ⲙⲫⲣⲏϯ
      ⲙ̀ⲡⲕⲉⲥⲉⲡⲓ ⲁⲗⲗⲁ ⲙⲁⲣⲉⲛⲣⲱⲓⲥ ⲟⲩⲟϩ ⲛ̀ⲧⲉⲛⲉⲣⲛⲓⲙⲫⲓⲛ</td>
      <td><span style="color:#b00e23">(ⲋ︦)</span> ⲁⲣⲁ ϭⲉ ⲙ̅ⲡⲣ̅ⲧⲣⲉⲛⲛ̅ⲕⲟⲧⲕ̅ ⲛ̅ⲑⲉ
      ⲙ̅ⲡⲕⲉⲥⲉⲉⲡⲉ. ⲁⲗⲗⲁ ⲙⲁⲣⲛ̅ⲣⲟⲉⲓⲥ ⲛ̅ⲧⲛ̅ⲛⲏⲫⲉ.</td>
      <td><span style="color:#b00e23">(6)</span> so then let us not sleep as
      (the) rest also, but let us watch and be sober.</td>
      <td><span style="color:#b00e23">(6)</span> ἄρα οὖν μὴ καθεύδωμεν ὡς οἱ
      λοιποί, ἀλλὰ γρηγορῶμεν καὶ νήφωμεν.</td>
    </tr>

    <tr>
      <td><span style="color:#b00e23">(ⲍ̅)</span> ⲛⲏ ⲅⲁⲣ ⲉⲧⲉⲛⲕⲟⲧ ⲁⲩⲉⲛⲕⲟⲧ ϧⲉⲛ
      ⲡⲓⲉϫⲱⲣϩ ⲟⲩⲟϩ ⲛⲏ ⲉⲧⲑⲁϧⲓ ⲁⲩⲑⲁϧⲓ ϧⲉⲛ ⲡⲓⲉϫⲱⲣϩ</td>
      <td><span style="color:#b00e23">(ⲍ︦)</span> ⲛⲉⲧⲛ̅ⲕⲟⲧⲕ̅ ⲅⲁⲣ ⲉⲩⲛ̅ⲕⲟⲧⲕ̅
      ⲛ̅ⲧⲉⲩϣⲏ. ⲁⲩⲱ ⲛⲉⲧⲧⲁϩⲉ ⲉⲩⲧⲁϩⲉ ⲛ̅ⲧⲉⲩϣⲏ.</td>
      <td><span style="color:#b00e23">(7)</span> For they who sleep slept in
      the night; and they who are drunken were drunken in the night.</td>
      <td><span style="color:#b00e23">(7)</span> οἱ γὰρ καθεύδοντες νυκτὸς
      καθεύδουσιν, καὶ οἱ μεθυσκόμενοι νυκτὸς μεθύουσιν·</td>
    </tr>

    <tr>
      <td><span style="color:#b00e23">(ⲏ̅)</span> ⲁ̀ⲛⲟⲛ ⲇⲉ ⲁ̀ⲛⲟⲛ ⲛⲁ ⲡⲓⲉϩⲟⲟⲩ
      ⲙⲁⲣⲉⲛⲉⲣⲛⲓⲙⲫⲓⲛ ⲟⲩⲟϩ ⲛ̀ⲧⲉⲛϯ ϩⲓⲱⲧⲉⲛ ⲛ̀ϯϧⲉⲗⲓⲃϣ ⲛ̀ⲧⲉ ⲡⲓⲛⲁϩϯ ⲛⲉⲙ ϯⲁⲅⲁⲡⲏ ⲛⲉⲙ
      ϯⲡⲉⲣⲓⲕⲉⲫⲁⲗⲉⲁ ⲛ̀ⲧⲉ ϯϩⲉⲗⲡⲓⲥ ⲛ̀ⲧⲉ ⲡⲓⲟⲩϫⲁⲓ</td>
      <td><span style="color:#b00e23">(ⲏ︦)</span> ⲁⲛⲟⲛ ⲇⲉ ⲁⲛⲟⲛ ⲛⲁ ⲡⲉϩⲟⲟⲩ.
      ⲙⲁⲣⲛ̅ⲛⲏⲫⲉ ⲉⲁⲛϯ ϩⲓⲱⲱⲛ ⲙ̅ⲡϩⲱⲕ ⲛ̅ⲧⲡⲓⲥⲧⲓⲥ. ⲙⲛ̅ ⲧⲁⲅⲁⲡⲏ. ⲙⲛ̅ ⲧⲡⲉⲣⲓⲕⲉⲫⲁⲗⲁⲓⲁ
      ⲛ̅ⲑⲉⲗⲡⲓⲥ ⲙ̅ⲡⲟⲩϫⲁⲓ.</td>
      <td><span style="color:#b00e23">(8)</span> But we are those of the day:
      let us be sober, and clothe ourselves with the breastplate of [the] faith
      and [the] love and the helmet of [the] hope of [the] salvation.</td>
      <td><span style="color:#b00e23">(8)</span> ἡμεῖς δὲ ἡμέρας ὄντες νήφωμεν,
      ἐνδυσάμενοι θώρακα πίστεως καὶ ἀγάπης καὶ περικεφαλαίαν ἐλπίδα
      σωτηρίας·</td>
    </tr>

    <tr>
      <td><span style="color:#b00e23">(ⲑ̅)</span> ϫⲉ ⲛⲉⲧⲁ ⲫϯ ⲭⲁⲛ ⲁⲛ ⲉⲩϫⲱⲛⲧ ⲁⲗⲗⲁ
      ⲉⲩⲧⲁⲛϧⲟ ⲛ̀ⲟⲩϫⲁⲓ ⲉ̀ⲃⲟⲗ ϩⲓⲧⲉⲛ ⲡⲉⲛϭ̅ⲥ̅ ⲓⲏ̅ⲥ̅ ⲡⲭ̅ⲥ̅</td>
      <td><span style="color:#b00e23">(ⲑ︦)</span> ϫⲉ ⲛ̅ⲧⲁ ⲡⲛⲟⲩⲧⲉ ⲕⲁⲁⲛ ⲁⲛ
      ⲉⲧⲟⲣⲅⲏ. ⲁⲗⲗⲁ ⲉⲩⲧⲁⲛϩⲟ ⲛ̅ⲟⲩϫⲁⲓ ϩⲓⲧⲙ̅ ⲡⲉⲛϫⲟⲉⲓⲥ ⲓ̅ⲥ̅</td>
      <td><span style="color:#b00e23">(9)</span> Because God appointed us not
      unto [an] anger, but unto a saving of our life through our Lord Jesus
      Christ,</td>
      <td><span style="color:#b00e23">(9)</span> ὅτι οὐκ ἔθετο ἡμᾶς ὁ θεὸς εἰς
      ὀργὴν ἀλλὰ εἰς περιποίησιν σωτηρίας διὰ τοῦ κυρίου ἡμῶν Ἰησοῦ
      Χριστοῦ,</td>
    </tr>

    <tr>
      <td><span style="color:#b00e23">(ⲓ̅)</span> ⲫⲁⲓ ⲉⲧⲁϥⲙⲟⲩ ⲉ̀ϩⲣⲏⲓ ⲉ̀ϫⲱⲛ ϩⲓⲛⲁ
      ⲓⲧⲉ ⲉⲛⲣⲏⲥ ⲓⲧⲉ ⲉⲛⲉⲛⲕⲟⲧ ⲉⲛⲉⲱⲛϧ ⲛⲉⲙⲁϥ ⲉⲩⲥⲟⲡ</td>
      <td><span style="color:#b00e23">(ⲓ︦)</span> ⲡⲁⲓ ⲉⲛⲧⲁϥⲙⲟⲩ ⲉⲧⲃⲏⲏⲧⲛ̅ ϫⲉⲕⲁⲁⲥ
      ⲉⲓⲧⲉ ⲧⲛ̅ⲣⲟⲉⲓⲥ. ⲉⲓⲧⲉ ⲧⲛ̅ⲛ̅ⲕⲟⲧⲕ̅ ⲉⲛⲉⲱⲛϩ̅ ⲛⲙ̅ⲙⲁϥ:</td>
      <td><span style="color:#b00e23">(10)</span> he who died for us, that
      whether watching or sleeping we shall live with him together.</td>
      <td><span style="color:#b00e23">(10)</span> τοῦ ἀποθανόντος περὶ ἡμῶν ἵνα
      εἴτε γρηγορῶμεν εἴτε καθεύδωμεν ἅμα σὺν αὐτῷ ζήσωμεν.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲉⲑⲃⲉⲫⲁⲓ ⲙⲁⲛⲟⲙϯ ⲛ̀ⲛⲉⲧⲉⲛⲉⲣⲏⲟⲩ
      ⲟⲩⲟϩ ⲙⲁⲣⲉ ⲡⲓⲟⲩⲁⲓ ⲡⲓⲟⲩⲁⲓ ⲙ̀ⲙⲱⲧⲉⲛ ⲕⲉⲧ ⲡⲉϥϣⲫⲏⲣ ⲕⲁⲧⲁ ⲫⲣⲏϯ ⲟⲛ ⲉⲧⲉⲧⲉⲛⲓⲣⲓ
      ⲙ̀ⲙⲟⲥ</td>
      <td><span style="color:#b00e23">(ⲓ︦ⲁ︦)</span> ⲉⲧⲃⲉ ⲡⲁⲓ ⲡⲁⲣⲁⲕⲁⲗⲉⲓ
      ⲛ̅ⲛⲉⲧⲛ̅ⲉⲣⲏⲩ. ⲁⲩⲱ ⲛ̅ⲧⲉⲧⲛ̅ⲕⲱⲧ ⲡⲟⲩⲁ ⲡⲟⲩⲁ ⲙ̅ⲡⲉϥⲉⲣⲏⲩ ⲕⲁⲧⲁ ⲑⲉ ⲟⲛ ⲉⲧⲉⲧⲛ̅ⲉⲓⲣⲉ
      ⲙ̅ⲙⲟⲥ:</td>
      <td><span style="color:#b00e23">(11)</span> Therefore comfort one
      another, and let each one of you edify his neighbour, according as also
      ye do.</td>
      <td><span style="color:#b00e23">(11)</span> διὸ παρακαλεῖτε ἀλλήλους καὶ
      οἰκοδομεῖτε εἷς τὸν ἕνα, καθὼς καὶ ποιεῖτε.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲧⲉⲛϯϩⲟ ⲇⲉ ⲉ̀ⲣⲱⲧⲉⲛ ⲛⲉⲛⲥⲛⲏⲟⲩ
      ⲉ̀ⲉⲙⲓ ⲉ̀ⲛⲏ ⲉⲧϧⲟⲥⲓ ϧⲉⲛ ⲑⲏⲛⲟⲩ ⲛⲉⲙ ⲛⲏ ⲉⲧⲭⲏ ϧⲁϫⲱⲧⲉⲛ ϧⲉⲛ ⲡϭ̅ⲥ̅ ⲛⲉⲙ ⲛⲏ ⲉⲧϯⲥⲃⲱ
      ⲛⲱⲧⲉⲛ</td>
      <td><span style="color:#b00e23">(ⲓ︦ⲃ︦)</span> ⲧⲛ̅ⲥⲟⲡⲥ̅ ⲇⲉ ⲙ̅ⲙⲱⲧⲛ̅ ⲛⲉⲥⲛⲏⲩ
      ⲉⲥⲟⲩⲛ ⲛⲉⲧϩⲟⲥⲉ ⲛ̅ϩⲏⲧ ⲧⲏⲩⲧⲛ̅. ⲁⲩⲱ ⲉⲧⲡⲣⲟϩⲓⲥⲧⲁ ⲉⲣⲱⲧⲛ̅ ϩⲙ̅ ⲡϫⲟⲉⲓⲥ. ⲁⲩⲱ ⲉⲧϯⲥⲃⲱ
      ⲛⲏⲧⲛ̅.</td>
      <td><span style="color:#b00e23">(12)</span> But we beseech you, our
      brethren, to know them who toil among you, and those who are before you
      in the Lord, and those who instruct you;</td>
      <td><span style="color:#b00e23">(12)</span> Ἐρωτῶμεν δὲ ὑμᾶς, ἀδελφοί,
      εἰδέναι τοὺς κοπιῶντας ἐν ὑμῖν καὶ προϊσταμένους ὑμῶν ἐν κυρίῳ καὶ
      νουθετοῦντας ὑμᾶς,</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲭⲁⲩ ⲛ̀ⲧⲉⲛ ⲑⲏⲛⲟⲩ ⲛ̀ϩⲟⲩⲟ
      ϧⲉⲛ ⲟⲩⲁⲅⲁⲡⲏ ⲉⲑⲃⲉ ⲡⲟⲩϩⲱⲃ ⲁⲣⲓϩⲓⲣⲏⲛⲏ ⲛ̀ϧⲣⲏⲓ ϧⲉⲛ ⲑⲏⲛⲟⲩ</td>
      <td><span style="color:#b00e23">(ⲓ︦ⲅ︦)</span> ⲛ̅ⲧⲉⲧⲛ̅ⲕⲁⲁⲩ ⲛ̅ⲛⲁϩⲣⲏⲧⲛ̅ ϩⲛ̅
      ⲟⲩϩⲟⲩⲟ ϩⲛ̅ ⲧⲁⲅⲁⲡⲏ ⲉⲧⲃⲉ ⲡⲉⲩϩⲱⲃ. ⲁⲣⲓⲉⲓⲣⲏⲛⲏ ⲙⲛ̅ ⲛⲉⲧⲛ̅ⲉⲣⲏⲩ:</td>
      <td><span style="color:#b00e23">(13)</span> and esteem them the more in
      [a] love because of their work. Be at peace among yourselves.</td>
      <td><span style="color:#b00e23">(13)</span> καὶ ἡγεῖσθαι αὐτοὺς
      ὑπερεκπερισσοῦ ἐν ἀγάπῃ διὰ τὸ ἔργον αὐτῶν. εἰρηνεύετε ἐν ἑαυτοῖς.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲧⲉⲛϯϩⲟ ⲉ̀ⲣⲱⲧⲉⲛ ⲛⲉⲛⲥⲛⲏⲟⲩ
      ⲙⲁⲥⲃⲱ ⲛⲛⲓⲁⲧⲥⲃⲱ ⲙⲁⲛⲟⲙϯ ⲛ̀ⲛⲏ ⲉⲧⲟⲓ ⲛ̀ⲕⲟⲩϫⲓ ⲛ̀ϩⲏⲧ ϣⲱⲡ ⲉ̀ⲣⲱⲧⲉⲛ ⲛⲉⲙ ⲛⲏ ⲉⲧϣⲱⲛⲓ
      ⲱⲟⲩⲛϩⲏⲧ ⲛⲉⲙ ⲟⲩⲟⲛ ⲛⲓⲃⲉⲛ</td>
      <td><span style="color:#b00e23">(ⲓ︦ⲇ︦)</span> ⲧⲛ̅ⲡⲁⲣⲁⲕⲁⲗⲉⲓ ⲇⲉ ⲙ̅ⲙⲱⲧⲛ̅
      ⲛⲉⲥⲛⲏⲩ ϯⲥⲃⲱ ⲛ̅ⲛⲓⲁⲧⲥⲃⲱ. ⲥⲉⲡⲥ̅ ⲛ̅ϩⲏⲧϣⲏⲙ. ϥⲓ ϩⲁⲛⲉⲧϭⲟⲟⲃ. ϩⲣⲟϣ ⲛ̅ϩⲏⲧ ⲙⲛ̅ ⲟⲩⲟⲛ
      ⲛⲓⲙ.</td>
      <td><span style="color:#b00e23">(14)</span> We beseech you, our brethren,
      instruct the unruly, comfort the faint hearted, support them who are
      weak, be longsuffering to all.</td>
      <td><span style="color:#b00e23">(14)</span> παρακαλοῦμεν δὲ ὑμᾶς,
      ἀδελφοί, νουθετεῖτε τοὺς ἀτάκτους, παραμυθεῖσθε τοὺς ὀλιγοψύχους,
      ἀντέχεσθε τῶν ἀσθενῶν, μακροθυμεῖτε πρὸς πάντας.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲁⲛⲁⲩ ⲙ̀ⲡⲉⲛⲑⲣⲉ ⲟⲩⲁⲓ ϯ
      ⲛ̀ⲟⲩⲡⲉⲧϩⲱⲟⲩ ⲛ̀ⲟⲩⲁⲓ ⲛ̀ⲧϣⲉⲃⲓⲱ ⲛ̀ⲟⲩⲡⲉⲧϩⲱⲟⲩ ⲁⲗⲗⲁ ⲛ̀ⲥⲏⲟⲩ ⲛⲓⲃⲉⲛ ϭⲟϫⲓ ⲛ̀ⲥⲁ
      ⲡⲓⲡⲉⲑⲛⲁⲛⲉϥ ⲛⲉⲙ ⲛⲉⲧⲉⲛⲉⲣⲏⲟⲩ ⲛⲉⲙ ⲟⲩⲟⲛ ⲛⲓⲃⲉⲛ</td>
      <td><span style="color:#b00e23">(ⲓ︦ⲉ︦)</span> ϭⲱϣⲧ̅ ⲙ̅ⲡⲣ̅ⲧⲣⲉ ⲗⲁⲁⲩ ⲧⲱⲱⲃⲉ
      ⲛ̅ⲟⲩⲡⲉⲑⲟⲟⲩ ⲉⲡⲙⲁ ⲛ̅ⲟⲩⲡⲉⲑⲟⲟⲩ ⲛ̅ⲟⲩⲁ. ⲁⲗⲗⲁ ⲛ̅ⲟⲩⲟⲉⲓϣ ⲛⲓⲙ ⲡⲱⲧ ⲛⲥⲁ ⲡⲡⲉⲧⲛⲁⲛⲟⲩϥ
      ⲉϩⲟⲩⲛ ⲉⲛⲉⲧⲛ̅ⲉⲣⲏⲩ. ⲁⲩⲱ ⲉϩⲟⲩⲛ ⲉⲟⲩⲟⲛ ⲛⲓⲙ.</td>
      <td><span style="color:#b00e23">(15)</span> Take heed, let not one do
      (lit. give an) evil to another (lit. one) in return for an evil, but
      always run after the good with one another and with all.</td>
      <td><span style="color:#b00e23">(15)</span> ὁρᾶτε μή τις κακὸν ἀντὶ κακοῦ
      τινι ἀποδῷ, ἀλλὰ πάντοτε τὸ ἀγαθὸν διώκετε εἰς ἀλλήλους καὶ εἰς
      πάντας.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲣⲁϣⲓ ⲛ̀ⲥⲏⲟⲩ ⲛⲓⲃⲉⲛ</td>
      <td><span style="color:#b00e23">(ⲓ︦ⲋ︦)</span> ⲣⲁϣⲉ ⲛ̅ⲟⲩⲟⲉⲓϣ ⲛⲓⲙ.</td>
      <td><span style="color:#b00e23">(16)</span> Rejoice always;</td>
      <td><span style="color:#b00e23">(16)</span> πάντοτε χαίρετε,</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲧⲱⲃϩ ϧⲉⲛ ⲟⲩⲙⲉⲧⲁⲧⲙⲟⲩⲛⲕ</td>
      <td><span style="color:#b00e23">(ⲓ︦ⲍ︦)</span> ϣⲗⲏⲗ ⲁϫⲛ̅ ⲱϫⲛ̅.</td>
      <td><span style="color:#b00e23">(17)</span> pray unfailingly;.</td>
      <td><span style="color:#b00e23">(17)</span> ἀδιαλείπτως προσεύχεσθε,</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ϣⲉⲡϩⲙⲟⲧ ϧⲉⲛ ϩⲱⲃ ⲛⲓⲃⲉⲛ ⲫⲁⲓ
      ⲅⲁⲣ ⲡⲉ ⲫⲟⲩⲱϣ ⲙ̀ⲫϯ ϧⲉⲛ ⲡⲭ̅ⲥ̅ ⲓⲏ̅ⲥ̅ ϧⲉⲛ ⲑⲏⲛⲟⲩ</td>
      <td><span style="color:#b00e23">(ⲓ︦ⲏ︦)</span> ϣⲡ̅ϩⲙⲟⲧ ϩⲛ̅ ϩⲱⲃ ⲛⲓⲙ. ⲡⲁⲓ
      ⲅⲁⲣ ⲡⲉ ⲡⲟⲩⲱϣ ⲙ̅ⲡⲛⲟⲩⲧⲉ ϩⲙ̅ ⲡⲉⲭ̅ⲥ̅ ⲓ̅ⲥ̅ ⲉϩⲟⲩⲛ ⲉⲣⲱⲧⲛ̅.</td>
      <td><span style="color:#b00e23">(18)</span> give thanks in everything:
      for this is (the) wish of God in Christ Jesus in you.</td>
      <td><span style="color:#b00e23">(18)</span> ἐν παντὶ εὐχαριστεῖτε· τοῦτο
      γὰρ θέλημα θεοῦ ἐν Χριστῷ Ἰησοῦ εἰς ὑμᾶς.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲡⲓⲡⲛ̅ⲁ̅ ⲙ̀ⲡⲉⲣⲟϣⲙⲉϥ</td>
      <td><span style="color:#b00e23">(ⲓ︦ⲑ︦)</span> ⲡⲉⲡⲛ̅ⲁ̅ ⲙ̅ⲡⲣ̅ϫⲉⲛⲁϥ.</td>
      <td><span style="color:#b00e23">(19)</span> Quench not the spirit;</td>
      <td><span style="color:#b00e23">(19)</span> τὸ πνεῦμα μὴ σβέννυτε,</td>
    </tr>

    <tr>
      <td><span style="color:#b00e23">(ⲕ̅)</span> ⲛⲓⲡⲣⲟⲫⲏⲧⲓⲁ ⲙ̀ⲡⲉⲣϣⲟϣϥⲟⲩ</td>
      <td><span style="color:#b00e23">(ⲕ︦)</span> ⲛⲉⲡⲣⲟⲫⲏⲧⲓⲁ ⲙ̅ⲡⲣ̅ⲥⲟϣϥⲟⲩ.</td>
      <td><span style="color:#b00e23">(20)</span> despise not the
      prophecies;</td>
      <td><span style="color:#b00e23">(20)</span> προφητείας μὴ
      ἐξουθενεῖτε·</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ϩⲱⲃ ⲛⲓⲃⲉⲛ ⲁⲣⲓⲇⲟⲕⲓⲙⲁⲍⲓⲛ
      ⲙ̀ⲙⲱⲟⲩ ⲡⲓⲡⲉⲑⲛⲁⲛⲉϥ ⲁⲙⲟⲛⲓ ⲙ̀ⲙⲟϥ</td>
      <td><span style="color:#b00e23">(ⲕ︦ⲁ︦)</span> ⲇⲟⲕⲓⲙⲁⲍⲉ ⲇⲉ ⲛ̅ϩⲱⲃ ⲛⲓⲙ.
      ⲁⲙⲁϩⲧⲉ ⲙ̅ⲡⲡⲉⲧⲛⲁⲛⲟⲩϥ.</td>
      <td><span style="color:#b00e23">(21)</span> prove all things; lay hold on
      the good;</td>
      <td><span style="color:#b00e23">(21)</span> πάντα δὲ δοκιμάζετε, τὸ καλὸν
      κατέχετε,</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ϩⲉⲛ ⲑⲏⲛⲟⲩ ⲉ̀ⲃⲟⲗ ϩⲁ ϩⲱⲃ
      ⲛⲓⲃⲉⲛ ⲉⲧϩⲱⲟⲩ</td>
      <td><span style="color:#b00e23">(ⲕ︦ⲃ︦)</span> ⲥⲁϩⲉ ⲧⲏⲩⲧⲛ̅ ⲉⲃⲟⲗ ⲛ̅ϩⲱⲃ ⲛⲓⲙ
      ⲉⲑⲟⲟⲩ:</td>
      <td><span style="color:#b00e23">(22)</span> avoid all things evil.</td>
      <td><span style="color:#b00e23">(22)</span> ἀπὸ παντὸς εἴδους πονηροῦ
      ἀπέχεσθε.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲛ̀ⲑⲟϥ ⲇⲉ ⲫϯ ⲛ̀ⲧⲉ ϯϩⲓⲣⲏⲛⲏ
      ⲉϥⲉ̀ⲧⲟⲩⲃⲉ ⲑⲏⲛⲟⲩ ⲉⲩⲥⲟⲡ ⲉⲣⲉⲧⲉⲛϫⲏⲕ ⲉ̀ⲃⲟⲗ ⲟⲩⲟϩ ⲉϥⲉ̀ⲁⲣⲉϩ ⲉ̀ⲡⲉⲧⲉⲛⲡⲛ̅ⲁ̅ ⲉϥⲟⲩⲟϫ
      ⲛⲉⲙ ϯⲯⲩⲭⲏ ⲛⲉⲙ ⲡⲓⲥⲱⲙⲁ ϧⲉⲛ ⲟⲩⲙⲉⲧⲁⲧⲁⲣⲓⲕⲓ ϧⲉⲛ ⲧⲡⲁⲣⲟⲩⲥⲓⲁ ⲙ̀ⲡⲉⲛϭ̅ⲥ̅ ⲓⲏ̅ⲥ̅
      ⲡⲭ̅ⲥ̅</td>
      <td><span style="color:#b00e23">(ⲕ︦ⲅ︦)</span> ⲛ̅ⲧⲟϥ ⲇⲉ ⲡⲛⲟⲩⲧⲉ ⲛ̅ϯⲣⲏⲛⲏ
      ⲉϥⲉⲧⲃ̅ⲃⲉ ⲧⲏⲩⲧⲛ̅ ⲉⲧⲉⲧⲛ̅ϫⲏⲕ ⲉⲃⲟⲗ. ⲁⲩⲱ ⲉϥⲉϩⲁⲣⲉϩ ⲉⲡⲉⲧⲛ̅ⲡⲛ̅ⲁ̅ ⲉϥⲟⲩⲟϫ. ⲙⲛ̅
      ⲧⲉⲧⲛ̅ⲯⲩⲭⲏ. ⲙⲛ̅ ⲡⲉⲧⲛ̅ⲥⲱⲙⲁ ⲁϫⲛ̅ ⲛⲟⲃⲉ ϩⲛ̅ ⲧⲡⲁⲣϩⲟⲩⲥⲓⲁ ⲙ̅ⲡⲉⲛϫⲟⲉⲓⲥ ⲓ̅ⲥ̅
      ⲡⲉⲭ̅ⲥ̅.</td>
      <td><span style="color:#b00e23">(23)</span> But God himself of the peace
      shall sanctify you together being complete; and he shall keep your spirit
      sound and the soul and the body unblameably in (the) coming of our Lord
      Jesus Christ.</td>
      <td><span style="color:#b00e23">(23)</span> Αὐτὸς δὲ ὁ θεὸς τῆς εἰρήνης
      ἁγιάσαι ὑμᾶς ὁλοτελεῖς, καὶ ὁλόκληρον ὑμῶν τὸ πνεῦμα καὶ ἡ ψυχὴ καὶ τὸ
      σῶμα ἀμέμπτως ἐν τῇ παρουσίᾳ τοῦ κυρίου ἡμῶν Ἰησοῦ Χριστοῦ τηρηθείη.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ϥⲉⲛϩⲟⲧ ⲛ̀ϫⲉ ⲡⲉⲧⲑⲱϩⲉⲙ
      ⲙ̀ⲙⲱⲧⲉⲛ ⲟⲩⲟϩ ϥⲛⲁⲓⲣⲓ ⲟⲛ</td>
      <td><span style="color:#b00e23">(ⲕ︦ⲇ︦)</span> ⲟⲩⲡⲓⲥⲧⲟⲥ ⲡⲉ ⲡⲉⲛⲧⲁϥⲧⲁϩⲙⲉⲛ.
      ⲡⲁⲓ ⲟⲛ ⲉⲧⲛⲁⲁⲁⲥ</td>
      <td><span style="color:#b00e23">(24)</span> Faithful is he who calleth
      you, and he will also do (it).</td>
      <td><span style="color:#b00e23">(24)</span> πιστὸς ὁ καλῶν ὑμᾶς, ὃς καὶ
      ποιήσει.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲛⲉⲛⲥⲛⲏⲟⲩ ⲧⲱⲃϩ ⲉ̀ϩⲣⲏⲓ
      ⲉ̀ϫⲱⲛ</td>
      <td><span style="color:#b00e23">(ⲕ︦ⲉ︦)</span> ⲛⲉⲥⲛⲏⲩ ϣⲗⲏⲗ ϩⲱⲱⲛ
      ϩⲁⲣⲟⲛ.</td>
      <td><span style="color:#b00e23">(25)</span> Our brethren, pray for
      us.</td>
      <td><span style="color:#b00e23">(25)</span> Ἀδελφοί, προσεύχεσθε περὶ
      ἡμῶν.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲁⲣⲓⲁⲥⲡⲁⲍⲉⲥⲑⲉ ⲛ̀ⲛⲉⲧⲉⲛⲉⲣⲏⲟⲩ
      ϧⲉⲛ ⲟⲩⲫⲓ ⲉⲥⲟⲩⲁⲃ</td>
      <td><span style="color:#b00e23">(ⲕ︦ⲋ︦)</span> ⲁⲥⲡⲁⲍⲉ ⲛ̅ⲛⲉⲥⲛⲏⲩ ⲧⲏⲣⲟⲩ ϩⲛ̅
      ⲟⲩⲡⲓ ⲉⲥⲟⲩⲁⲁⲃ.</td>
      <td><span style="color:#b00e23">(26)</span> Salute one another in an holy
      kiss.</td>
      <td><span style="color:#b00e23">(26)</span> ἀσπάσασθε τοὺς ἀδελφοὺς
      πάντας ἐν φιλήματι ἁγίῳ.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ϯⲧⲁⲣⲕⲟ ⲙ̀ⲙⲱⲧⲉⲛ ⲉ̀ⲡϭ̅ⲥ̅
      ⲉ̀ⲑⲣⲉⲧⲉⲛⲉϣ ⲧⲁⲓⲉⲡⲓⲥⲧⲟⲗⲏ ⲛ̀ⲛⲓⲁⲅⲓⲟⲥ ⲧⲏⲣⲟⲩ ⲛ̀ⲥⲛⲏⲟⲩ</td>
      <td><span style="color:#b00e23">(ⲕ︦ⲍ︦)</span> ϯⲧⲁⲣⲕⲟ ⲙ̅ⲙⲱⲧⲛ̅ ⲙ̅ⲡϫⲟⲉⲓⲥ ⲉⲱϣ
      ⲛ̅ⲧⲉⲓⲉⲡⲓⲥⲧⲟⲗⲏ ⲉⲛⲉⲥⲛⲏⲩ ⲧⲏⲣⲟⲩ.</td>
      <td><span style="color:#b00e23">(27)</span> I adjure you by the Lord to
      read this epistle to all the holy brethren.</td>
      <td><span style="color:#b00e23">(27)</span> ἐνορκίζω ὑμᾶς τὸν κύριον
      ἀναγνωσθῆναι τὴν ἐπιστολὴν πᾶσιν τοῖς ἀδελφοῖς.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲡϩⲙⲟⲧ ⲙ̀ⲡⲉⲛϭ̅ⲥ̅ ⲓⲏ̅ⲥ̅ ⲡⲭ̅ⲥ̅
      ⲛⲉⲙⲱⲧⲉⲛ ⲧⲏⲣⲟⲩ ⲁⲙⲏⲛ</td>
      <td><span style="color:#b00e23">(ⲕ︦ⲏ︦)</span> ⲧⲉⲭⲁⲣⲓⲥ ⲙ̅ⲡⲉⲛϫⲟⲉⲓⲥ ⲓ̅ⲥ̅
      ⲡⲉⲭ̅ⲥ̅ ⲛⲙ̅ⲙⲏⲧⲛ̅ ⲧⲏⲣⲧⲛ̅:</td>
      <td><span style="color:#b00e23">(28)</span> (The) grace of our Lord Jesus
      Christ with you all. Amen.</td>
      <td><span style="color:#b00e23">(28)</span> ἡ χάρις τοῦ κυρίου ἡμῶν Ἰησοῦ
      Χριστοῦ μεθʼ ὑμῶν.</td>
    </tr>

    <tr>
      <td>ⲡⲣⲟⲥ ⲑⲉⲥⲥⲁⲗⲟⲛⲓⲕⲏ ⲁ ⲁⲩⲥϧⲏⲧⲥ ϧⲉⲛ ⲁⲑⲏⲛⲛⲁⲥ ⲁⲩⲟⲩⲟⲣⲡⲥ ⲛ̀ⲧⲉⲛ ⲥⲓⲗⲟⲩⲁⲛⲟⲥ</td>
      <td>ⲧⲉⲡⲣⲟⲥ: ⲑⲉⲥⲥⲁⲗⲟⲛⲓⲕⲉⲓⲥ: ⲁ:</td>
      <td>
      </td>
      <td>
      </td>
    </tr>
  </table>
</body>
</html>
