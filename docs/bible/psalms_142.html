<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_143.html" rel="next">
  <link href="psalms_141.html" rel="prev">
  <script src="main.js" type="module"></script>
</head>
<body class="bible">
  <h4 id="psalms_142">Psalms 142</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ
      ⲣ̅ⲙ̅ⲃ̅. ⲛ̀ⲧⲉ ⲇⲁⲩⲓⲇ ⲉϥϭⲟϫⲓ ⲛ̀ⲥⲱϥ ⲛ̀ϫⲉ ⲡⲉϥϣⲏⲣⲓ.</span>
      </td>
      <td class="language Sahidic"><span style="color:#000000">ⲣ̅ⲙ̅ⲃ̅. ⲡⲉⲯⲁⲗⲙⲟⲥ
      ⲛ̅ⲇⲁⲩⲉⲓⲇ ⲛ̅ⲧⲉⲣⲉ ⲡⲉϥϣⲏⲣⲉ ⲡⲱⲧ ⲛ̅ⲥⲱϥ.</span>
      </td>
      <td class="language English">A Psalm of David, when his son pursued
      him.</td>
      <td class="language Greek">Ψαλµὸς τῷ Δαυιδ, ὅτε αὐτὸν ὁ υἱὸς
      καταδιώκει.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡϭ̅ⲥ̅ ⲥⲱⲧⲉⲙ ⲉⲧⲁⲡⲣⲟⲥⲉⲩⲭⲏ: ϭⲓⲥⲙⲏ ⲉ̀ⲡⲁϯϩⲟ ϧⲉⲛ ⲧⲉⲕⲙⲉⲑⲙⲏⲓ: ⲥⲱⲧⲉⲙ ⲉ̀ⲣⲟⲓ ϧⲉⲛ
      ⲧⲉⲕⲇⲓⲕⲉⲟⲥⲩⲛⲏ:</td>
      <td class="language Sahidic"><span style="color:#b00e23">(ⲁ︦)</span>
      ⲡϫⲟⲉⲓⲥ ⲥⲱⲧⲙ̅ ⲉⲡⲁϣⲗⲏⲗ ϫⲓⲥⲙⲏ ⲉⲡⲁⲥⲟⲡⲥ̅ ϩⲛ̅ ⲧⲉⲕⲙⲉ. ⲥⲱⲧⲙ̅ ⲉⲣⲟⲓ ϩⲛ̅
      ⲧⲉⲕⲇⲓⲕⲁⲓⲟⲥⲩⲛⲏ.</td>
      <td class="language English"><span style="color:#b00e23">(1)</span> O
      Lord, attend to my prayer: hearken to my supplication in thy truth; hear
      me in thy righteousness.</td>
      <td class="language Greek"><span style="color:#b00e23">(1)</span> Κύριε,
      εἰσάκουσον τῆς προσευχῆς µου, ἐνώτισαι τὴν δέησίν µου ἐν τῇ ἀληθείᾳ σου,
      ἐπάκουσόν µου ἐν τῇ δικαιοσύνῃ σου·</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲙ̀ⲡⲉⲣⲓ̀ ⲉⲩϩⲁⲡ ⲛⲉⲙ ⲡⲉⲕⲃⲱⲕ: ϫⲉ
      ⲛ̀ⲛⲉϥⲙⲁⲓ ⲙ̀ⲡⲉⲕⲙ̀ⲑⲟ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲧⲟⲛϧ.</td>
      <td class="language Sahidic"><span style="color:#b00e23">(ⲃ︦)</span>
      ⲛⲅ̅ⲧⲙ̅ⲉⲓ ⲉϩⲟⲩⲛ ⲉϫⲓϩⲁⲡ ⲙⲛ̅ ⲡⲉⲕϩⲙ̅ϩⲁⲗ. ϫⲉ ⲙⲛ̅ ⲗⲁⲁⲩ ⲛ̅ⲣⲱⲙⲉ ⲛⲁⲧⲙⲁⲉⲓⲟ
      ⲙ̅ⲡⲉⲕⲙ̅ⲧⲟ ⲉⲃⲟⲗ.</td>
      <td class="language English"><span style="color:#b00e23">(2)</span> And
      enter not into judgment with thy servant, for in thy sight shall no man
      living be justified.</td>
      <td class="language Greek"><span style="color:#b00e23">(2)</span> καὶ µὴ
      εἰσέλθῃς εἰς κρίσιν µετὰ τοῦ δούλου σου, ὅτι οὐ δικαιωθήσεται ἐνώπιόν σου
      πᾶς ζῶν.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ϫⲉ ⲁ ⲡⲓϫⲁϫⲓ ϭⲟϫⲓ ⲛ̀ⲥⲁ ⲧⲁⲯⲩⲭⲏ:
      ⲁϥⲑⲉⲃⲓⲟ ⲙ̀ⲡⲁⲱⲛϧ ϣⲁ ⲉ̀ϧⲣⲏⲓ ⲉ̀ⲡⲕⲁϩⲓ. <span style="color:#05537d">(3)</span>
      ⲁϥⲧϩⲉⲙⲥⲟⲓ ϧⲉⲛ ϩⲁⲛⲙⲁ ⲛ̀ⲭⲁⲕⲓ ⲙ̀ⲫⲣⲏϯ ⲛ̀ϩⲁⲛⲣⲉϥⲙⲱⲟⲩⲧ ⲛ̀ⲉⲛⲉϩ.</td>
      <td class="language Sahidic"><span style="color:#b00e23">(ⲅ︦)</span> ϫⲉ ⲁ
      ⲡϫⲁϫⲉ ⲡⲱⲧ ⲛ̅ⲥⲁ ⲧⲁⲯⲩⲭⲏ ⲁϥⲑⲃ̅ⲃⲓⲟ ⲙ̅ⲡⲁⲱⲛϩ̅ ⲉϩⲣⲁⲓ ⲉⲡⲕⲁϩ. ⲁϥⲑⲃ̅ⲃⲓⲟⲓ ϩⲛ̅ ϩⲉⲛⲙⲁ
      ⲛ̅ⲕⲁⲕⲉ ⲛ̅ⲑⲉ ⲛ̅ϩⲉⲛⲕⲱⲱⲥ ⲛ̅ϣⲁ ⲉⲛⲉϩ.</td>
      <td class="language English"><span style="color:#b00e23">(3)</span> For
      the enemy has persecuted my soul; he has brought my life down to the
      ground; he has made me to dwell in a dark place, as those that have been
      long dead.</td>
      <td class="language Greek"><span style="color:#b00e23">(3)</span> ὅτι
      κατεδίωξεν ὁ ἐχθρὸς τὴν ψυχήν µου, ἐταπείνωσεν εἰς γῆν τὴν ζωήν µου,
      ἐκάθισέν µε ἐν σκοτεινοῖς ὡς νεκροὺς αἰῶνος·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲁϥⲉⲣⲙⲕⲁϩ ⲛ̀ϩⲏⲧ ⲉ̀ϩⲣⲏⲓ ⲉ̀ϫⲱⲓ ⲛ̀ϫⲉ ⲡⲁⲡⲛ̅ⲁ̅: ⲁϥϣⲑⲟⲣⲧⲉⲣ ⲛ̀ϧⲣⲏⲓ ⲛ̀ϧⲏⲧ ⲛ̀ϫⲉ
      ⲡⲁϩⲏⲧ.</td>
      <td class="language Sahidic"><span style="color:#b00e23">(ⲇ︦)</span> ⲁⲩⲱ
      ⲁϥⲗⲩⲡⲉⲓ ⲛ̅ϭⲓ ⲡⲁⲡⲛ̅ⲁ̅. ⲁ ⲡⲁϩⲏⲧ ϣⲧⲟⲣⲧⲣ̅ ⲛ̅ϩⲏⲧ.</td>
      <td class="language English"><span style="color:#b00e23">(4)</span>
      Therefore my spirit was grieved in me; my heart was troubled within
      me.</td>
      <td class="language Greek"><span style="color:#b00e23">(4)</span> καὶ
      ἠκηδίασεν ἐπ’ ἐµὲ τὸ πνεῦµά µου, ἐν ἐµοὶ ἐταράχθη ἡ καρδία µου.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲁⲓⲉⲣⲫⲙⲉⲩⲓ ⲛ̀ⲛⲓⲉϩⲟⲟⲩ ⲛ̀ⲁⲣⲭⲉⲟⲥ: ⲟⲩⲟϩ ⲁⲓⲉⲣⲙⲉⲗⲉⲧⲁⲛ ϧⲉⲛ ⲛⲉⲕϩⲃⲏⲟⲩⲓ ⲧⲏⲣⲟⲩ: ⲟⲩⲟϩ
      ⲛⲁⲓⲉⲣⲙⲉⲗⲉⲧⲁⲛ ϧⲉⲛ ⲡⲓⲑⲁⲙⲓⲟ ⲛ̀ⲧⲉ ⲛⲉⲕϫⲓϫ.</td>
      <td class="language Sahidic"><span style="color:#b00e23">(ⲉ︦)</span>
      ⲁⲓⲣ̅ⲡⲙⲉⲉⲩⲉ ⲛ̅ⲛⲉϩⲟⲟⲩ ⲛ̅ϣⲟⲣⲡ̅. ⲁⲓⲙⲉⲗⲉⲧⲁ ⲛ̅ⲛⲉⲕϩⲃⲏⲩⲉ ⲧⲏⲣⲟⲩ. ⲁⲓⲙⲉⲗⲉⲧⲁ
      ⲛ̅ⲛⲉϩⲃⲏⲩⲉ ⲛ̅ⲛⲉⲕϭⲓϫ.</td>
      <td class="language English"><span style="color:#b00e23">(5)</span> I
      remembered the days of old; and I meditated on all thy doings: yea, I
      meditated on the works of thine hands.</td>
      <td class="language Greek"><span style="color:#b00e23">(5)</span>
      ἐµνήσθην ἡµερῶν ἀρχαίων καὶ ἐµελέτησα ἐν πᾶσι τοῖς ἔργοις σου, ἐν
      ποιήµασιν τῶν χειρῶν σου ἐµελέτων.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁⲓⲫⲱⲣϣ ⲛ̀ⲛⲁϫⲓϫ ⲉ̀ⲡϣⲱⲓ ϩⲁⲣⲟⲕ: ⲁ ⲧⲁⲯⲩⲭⲏ ⲉⲣ ⲙ̀ⲫⲣⲏϯ ⲛ̀ⲟⲩⲕⲁϩⲓ ⲛ̀ⲁⲑⲙⲱⲟⲩ
      ⲛⲁⲕ.</td>
      <td class="language Sahidic"><span style="color:#b00e23">(ⲋ︦)</span>
      ⲁⲓⲡⲱⲣϣ̅ ⲛ̅ⲛⲁϭⲓϫ ⲉϩⲣⲁⲓ ⲉⲣⲟⲕ. ⲁ ⲧⲁⲯⲩⲭⲏ ⲣ̅ⲑⲉ ⲛ̅ⲛⲓⲕⲁϩ ⲉⲧⲟⲃⲉ ⲛ̅ⲛⲁϩⲣⲁⲕ.
      ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(6)</span> I
      spread forth my hands to thee; my soul thirsts for thee, as a dry land.
      Pause.</td>
      <td class="language Greek"><span style="color:#b00e23">(6)</span>
      διεπέτασα τὰς χεῖράς µου πρὸς σέ, ἡ ψυχή µου ὡς γῆ ἄνυδρός σοι.
      διάψαλµα.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲥⲱⲧⲉⲙ ⲉ̀ⲣⲟⲓ ⲛ̀ⲭⲱⲗⲉⲙ ⲡϭ̅ⲥ̅: ϫⲉ ⲁϥⲙⲟⲩⲛⲕ ⲛ̀ϫⲉ ⲡⲁⲡⲛ̅ⲁ̅: ⲙ̀ⲡⲉⲣⲧⲁⲥⲑⲟ ⲙ̀ⲡⲉⲕϩⲟ
      ⲥⲁⲃⲟⲗ ⲙ̀ⲙⲟⲓ: ⲟⲩⲟϩ ⲛ̀ⲧⲁⲉⲣ ⲙ̀ⲫⲣⲏϯ ⲛ̀ⲛⲏ ⲉⲑⲛⲁ ⲉ̀ϧⲣⲏⲓ ⲉ̀ⲫⲗⲁⲕⲕⲟⲥ.</td>
      <td class="language Sahidic"><span style="color:#b00e23">(ⲍ︦)</span>
      ⲥⲱⲧⲙ̅ ⲉⲣⲟⲓ ⲡϫⲟⲉⲓⲥ ϩⲛ̅ ⲟⲩϭⲉⲡⲏ ϫⲉ ⲁ ⲡⲁⲡⲛ̅ⲁ̅ ⲱϫⲛ̅. ⲙ̅ⲡⲣ̅ⲕⲱⲧⲉ ⲙ̅ⲡⲉⲕϩⲟ ⲛ̅ⲥⲁⲃⲟⲗ
      ⲙ̅ⲙⲟⲓ ⲧⲁⲣ̅ⲑⲉ ⲛ̅ⲛⲉⲧⲃⲏⲕ ⲉⲡⲉⲥⲏⲧ ⲉⲡϣⲏⲓ</td>
      <td class="language English"><span style="color:#b00e23">(7)</span> Hear
      me speedily, O Lord; my spirit has failed; turn not away thy face from
      me, else I shall be like to them that go down to the pit.</td>
      <td class="language Greek"><span style="color:#b00e23">(7)</span> ταχὺ
      εἰσάκουσόν µου, κύριε, ἐξέλιπεν τὸ πνεῦµά µου· µὴ ἀποστρέψῃς τὸ πρόσωπόν
      σου ἀπ’ ἐµοῦ, καὶ ὁµοιωθήσοµαι τοῖς καταβαίνουσιν εἰς λάκκον.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲙⲁⲣⲓⲥⲱⲧⲉⲙ ⲉ̀ⲡⲉⲕⲛⲁⲓ ⲛ̀ϩⲁⲛⲁⲧⲟⲟⲩⲓ ϫⲉ ⲁⲓⲉⲣϩⲉⲗⲡⲓⲥ ⲉ̀ⲣⲟⲕ: ⲙⲁⲧⲁⲙⲟⲓ ⲡϭ̅ⲥ̅
      ⲉ̀ⲡⲓⲙⲱⲓⲧ ⲉ̀ϯⲛⲁⲙⲟϣⲓ ϩⲓⲱⲧϥ ϫⲉ ⲁⲓϥⲁⲓ ⲛ̀ⲧⲁⲯⲩⲭⲏ ⲉ̀ⲡϣⲱⲓ ϩⲁⲣⲟⲕ.</td>
      <td class="language Sahidic"><span style="color:#b00e23">(ⲏ︦)</span>
      ⲙⲁⲣⲓⲥⲱⲧⲙ̅ ⲉⲡⲉⲕⲛⲁ ⲙ̅ⲡⲛⲁⲩ ⲛ̅ϣⲱⲣⲡ̅. ϫⲉ ⲁⲓϩⲉⲗⲡⲓⲍⲉ ⲉⲣⲟⲕ. ⲙⲁⲧⲁⲙⲟⲓ ⲡϫⲟⲉⲓⲥ ⲉⲧⲉϩⲓⲏ
      ⲉϯⲛⲁⲃⲱⲕ ⲛ̅ϩⲏⲧⲥ̅. ϫⲉ ⲁⲓϥⲓ ⲉϩⲣⲁⲓ ⲉⲣⲟⲕ ⲛ̅ⲧⲁⲯⲩⲭⲏ.</td>
      <td class="language English"><span style="color:#b00e23">(8)</span> Cause
      me to hear thy mercy in the morning; for I have hoped in thee; make known
      to me, O Lord, the way wherein I should walk; for I have lifted up my
      soul to thee.</td>
      <td class="language Greek"><span style="color:#b00e23">(8)</span>
      ἀκουστὸν ποίησόν µοι τὸ πρωὶ τὸ ἔλεός σου, ὅτι ἐπὶ σοὶ ἤλπισα· γνώρισόν
      µοι, κύριε, ὁδὸν ἐν ᾗ πορεύσοµαι, ὅτι πρὸς σὲ ἦρα τὴν ψυχήν µου·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲛⲁϩⲙⲉⲧ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲁϫⲁϫⲓ ⲡϭ̅ⲥ̅ ϫⲉ ⲁⲓⲫⲱⲧ ϩⲁⲣⲟⲕ:</td>
      <td class="language Sahidic"><span style="color:#b00e23">(ⲑ︦)</span>
      ⲙⲁⲧⲟⲩϫⲟⲓ ⲉⲛⲁϫⲁϫⲉ ⲡϫⲟⲓ̈ⲥ ϫⲉ ⲁⲓⲡⲱⲧ ⲉⲣⲁⲧⲕ̅</td>
      <td class="language English"><span style="color:#b00e23">(9)</span>
      Deliver me from mine enemies, O Lord; for I have fled to thee for
      refuge.</td>
      <td class="language Greek"><span style="color:#b00e23">(9)</span> ἐξελοῦ
      µε ἐκ τῶν ἐχθρῶν µου, κύριε, ὅτι πρὸς σὲ κατέφυγον.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ⲙⲁⲧⲥⲁⲃⲟⲓ ⲉ̀ⲓⲣⲓ ⲙ̀ⲡⲉⲧⲉϩⲛⲁⲕ: ϫⲉ
      ⲛ̀ⲑⲟⲕ ⲡⲉ ⲡⲁⲛⲟⲩϯ: ⲡⲉⲕⲡⲛ̅ⲁ̅ ⲉⲑⲟⲩⲁⲃ ⲙⲁⲣⲉϥϭⲓⲙⲱⲓⲧ ⲛⲏⲓ ϧⲉⲛ ⲡⲉⲧⲥⲟⲩⲧⲱⲛ.</td>
      <td class="language Sahidic"><span style="color:#b00e23">(ⲓ︦)</span>
      ⲙⲁⲧⲥⲁⲃⲟⲓ ⲉⲧⲣⲁⲣ̅ ⲡⲉⲕⲟⲩⲱϣ ϫⲉ ⲛ̅ⲧⲟⲕ ⲡⲉ ⲡⲁⲛⲟⲩⲧⲉ. ⲡⲉⲕⲡⲛ̅ⲁ̅ ⲉⲧⲛⲁⲛⲟⲩϥ ⲛⲁϫⲓⲙⲟⲉⲓⲧ
      ϩⲏⲧ ϩⲛ̅ ⲟⲩⲥⲟⲟⲩⲧⲛ̅.</td>
      <td class="language English"><span style="color:#b00e23">(10)</span>
      Teach me to do thy will; for thou art my God; thy good Spirit shall guide
      me in the straight way.</td>
      <td class="language Greek"><span style="color:#b00e23">(10)</span>
      δίδαξόν µε τοῦ ποιεῖν τὸ θέληµά σου, ὅτι σὺ εἶ ὁ θεός µου· τὸ πνεῦµά σου
      τὸ ἀγαθὸν ὁδηγήσει µε ἐν γῇ εὐθείᾳ.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(10)</span> ⲉⲑⲃⲉ ⲡⲉⲕⲣⲁⲛ ⲡϭ̅ⲥ̅ ⲙⲁⲧⲁⲛϧⲟⲓ ϧⲉⲛ
      ⲧⲉⲕⲙⲉⲑⲙⲏⲓ: ⲉⲕⲉ̀ⲉⲛ ⲧⲁⲯⲩⲭⲏ ⲉ̀ⲃⲟⲗ ϧⲉⲛ ⲟⲩϩⲟϫϩⲉϫ:</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲕⲛⲁⲧⲁⲛϩⲟⲓ ⲉⲧⲃⲉ ⲡⲉⲕⲣⲁⲛ ⲡϫⲟⲉⲓⲥ. ϩⲛ̅ ⲧⲉⲕⲇⲓⲕⲁⲓⲟⲥⲩⲛⲏ ⲕⲛⲁ ⲛ̅ⲧⲁⲯⲩⲭⲏ ⲉⲃⲟⲗ ϩⲛ̅
      ⲧⲉⲑⲗⲓⲯⲓⲥ.</td>
      <td class="language English"><span style="color:#b00e23">(11)</span> Thou
      shalt quicken me, O Lord, for thy name’s sake; in thy righteousness thou
      shalt bring my soul out of affliction.</td>
      <td class="language Greek"><span style="color:#b00e23">(11)</span> ἕνεκα
      τοῦ ὀνόµατός σου, κύριε, ζήσεις µε, ἐν τῇ δικαιοσύνῃ σου ἐξάξεις ἐκ
      θλίψεως τὴν ψυχήν µου·</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(10)</span> ⲟⲩⲟϩ ϧⲉⲛ ⲡⲉⲕⲛⲁⲓ ⲉⲕⲉ̀ϥⲱϯ ⲛ̀ⲛⲁϫⲁϫⲓ
      ⲉ̀ⲃⲟⲗ. <span style="color:#05537d">(11)</span> ⲉⲕⲉ̀ⲧⲁⲕⲉ ⲟⲩⲟⲛ ⲛⲓⲃⲉⲛ
      ⲉⲧϩⲟϫϩⲉϫ ⲛ̀ⲧⲁⲯⲩⲭⲏ: ϫⲉ ⲁ̀ⲛⲟⲕ ⲡⲉ ⲡⲉⲕⲃⲱⲕ ⲁ̀ⲛⲟⲕ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲕⲛⲁϥⲱⲧⲉ ⲉⲃⲟⲗ ⲛ̅ⲛⲁϫⲁϫⲉ ϩⲙ̅ ⲡⲉⲕⲛⲁ. ⲕⲛⲁⲧⲁⲕⲉ ⲟⲩⲟⲛ ⲛⲓⲙ ⲉⲧⲑⲗⲓⲃⲉ ⲛ̅ⲧⲁⲯⲩⲭⲏ ϫⲉ
      ⲁⲛⲅ̅ ⲡⲉⲕϩⲙ̅ϩⲁⲗ:</td>
      <td class="language English"><span style="color:#b00e23">(12)</span> And
      in thy mercy thou wilt destroy mine enemies, and wilt destroy all those
      that afflict my soul; for I am thy servant.</td>
      <td class="language Greek"><span style="color:#b00e23">(12)</span> καὶ ἐν
      τῷ ἐλέει σου ἐξολεθρεύσεις τοὺς ἐχθρούς µου καὶ ἀπολεῖς πάντας τοὺς
      θλίβοντας τὴν ψυχήν µου· ὅτι δοῦλός σού εἰµι ἐγώ.</td>
    </tr>
  </table>
</body>
</html>
