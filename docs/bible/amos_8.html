<!DOCTYPE html>
<html>
<head>
  <title>Amos</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="amos_9.html" rel="next">
  <link href="amos_7.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="amos8">Amos 8</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ϩⲏⲡⲡⲉ ⲓⲥ ⲟⲩⲙⲟⲕⲓ ⲛ̀ⲧⲉ
      ⲟⲩϫⲉⲣⲏϫ</td>
      <td><span style="color:#b00e23">(1)</span> And behold a fowler’s
      basket.</td>
      <td><span style="color:#b00e23">(1)</span> Οὕτως ἔδειξέν µοι κύριος καὶ
      ἰδοὺ ἄγγος ἰξευτοῦ.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲡⲉϫⲁϥ ϫⲉ ⲟⲩ ⲛ̀ⲑⲟⲕ
      ⲉⲧⲉⲕⲛⲁⲩ ⲉ̀ⲣⲟϥ ⲁⲙⲱⲥ ⲟⲩⲟϩ ⲡⲉϫⲏⲓ ϫⲉ ⲟⲩⲙⲟⲕⲓ ⲛ̀ⲧⲉ ⲟⲩϫⲉⲣⲏϫ ⲟⲩⲟϩ ⲡⲉϫⲉ ⲡϭ̅ⲥ̅ ⲛⲏⲓ
      ϫⲉ ⲁⲥⲓ̀ ⲛ̀ϫⲉ ϯϧⲁⲉ̀ ⲉ̀ϫⲉⲛ ⲡⲁⲗⲁⲟⲥ ⲡⲓⲥ̅ⲗ̅ ⲛ̀ⲛⲁⲟⲩⲁϩⲧⲟⲧ ϫⲉ ⲉⲥⲉⲛϥ</td>
      <td><span style="color:#b00e23">(2)</span> And he said, What seest thou,
      Amos? And I said, A fowler’s basket. And the Lord said to me, The end is
      come upon my people Israel; I will not pass by them any more.</td>
      <td><span style="color:#b00e23">(2)</span> καὶ εἶπεν Τί σὺ βλέπεις, Αµως;
      καὶ εἶπα Ἄγγος ἰξευτοῦ. καὶ εἶπεν κύριος πρός µε Ἥκει τὸ πέρας ἐπὶ τὸν
      λαόν µου Ισραηλ, οὐκέτι µὴ προσθῶ τοῦ παρελθεῖν αὐτόν·</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲉⲩⲉ̀ϣⲗⲏⲗⲟⲩⲓ ⲉ̀ⲃⲟⲗ ⲛ̀ϫⲉ
      ⲛⲓⲥⲉⲛϯ ⲛ̀ⲧⲉ ⲡⲓⲉⲣⲫⲉⲓ ϧⲉⲛ ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ⲡⲉϫⲉ ⲡϭ̅ⲥ̅ ⲥⲉⲟϣ ⲛ̀ϫⲉ ⲛⲏ ⲉⲧⲁⲩϩⲉⲓ
      ϯⲛⲁⲑⲣⲉ ⲟⲩⲭⲁⲣⲱϥ ϣⲱⲡⲓ ϧⲉⲛ ⲙⲁⲓ ⲛⲓⲃⲉⲛ</td>
      <td><span style="color:#b00e23">(3)</span> And the ceilings of the temple
      shall howl in that day, saith the Lord God: there shall be many a fallen
      one in every place; I will bring silence upon them.</td>
      <td><span style="color:#b00e23">(3)</span> καὶ ὀλολύξει τὰ φατνώµατα τοῦ
      ναοῦ· ἐν ἐκείνῃ τῇ ἡµέρᾳ, λέγει κύριος, πολὺς ὁ πεπτωκὼς ἐν παντὶ τόπῳ,
      ἐπιρρίψω σιωπήν.</td>
    </tr>

    <tr>
      <td><span style="color:#b00e23">(ⲇ̅)</span> ⲥⲱⲧⲉⲙ ⲉ̀ⲛⲁⲓ ⲛⲏ ⲉⲧϩⲟϫϩⲉϫ
      ⲛ̀ⲟⲩϩⲏⲕⲓ ⲙ̀ⲫⲛⲁⲩ ⲛ̀ϩⲁⲛⲁⲧⲟⲟⲩⲓ ⲟⲩⲟϩ ⲉⲩϭⲉⲡϫⲱⲣⲓ ⲉ̀ϫⲉⲛ ϩⲁⲛϫⲱⲃ ⲉ̀ⲃⲟⲗ ϧⲉⲛ ⲡⲕⲁϩⲓ
      ⲛⲏ ⲉⲧϫⲱ ⲙ̀ⲙⲟⲥ</td>
      <td><span style="color:#b00e23">(4)</span> Hear now this, ye that oppress
      the poor in the morning, and drive the needy ones by tyranny from the
      earth,</td>
      <td><span style="color:#b00e23">(4)</span> Ἀκούσατε δὴ ταῦτα, οἱ
      ἐκτρίβοντες εἰς τὸ πρωὶ πένητα καὶ καταδυναστεύοντες πτωχοὺς ἀπὸ τῆς
      γῆς,</td>
    </tr>

    <tr>
      <td><span style="color:#b00e23">(ⲉ̅)</span> ϫⲉ ⲁϥⲛⲁⲥⲓⲛⲓ ⲛ̀ⲑⲛⲁⲩ ⲛ̀ϫⲉ
      ⲡⲓⲁⲃⲟⲧ ⲟⲩⲟϩ ⲛ̀ⲧⲉⲛϯ ⲉ̀ⲃⲟⲗ ⲛⲉⲙ ⲛⲓⲥⲁⲃⲃⲁⲧⲟⲛ ⲟⲩⲟϩ ⲛ̀ⲧⲉⲛⲁⲟⲩⲱⲛ ⲛ̀ⲛⲓⲁϩⲱⲣ
      ⲉ̀ⲡϫⲓⲛⲑⲁⲙⲓⲟ ⲛ̀ⲟⲩⲕⲟⲩϫⲓ ⲛ̀ϣⲓ ⲛⲉⲙ ⲉ̀ⲑⲣⲉ ⲟⲩⲙⲁϣⲓ ⲉⲣⲛⲓϣϯ ⲛⲉⲙ ⲉ̀ⲑⲁⲙⲓⲟ ⲛ̀ⲟⲩⲙⲁϣⲓ
      ⲛ̀ϭⲓⲛ̀ϫⲟⲛⲥ</td>
      <td><span style="color:#b00e23">(5)</span> saying, When will the month
      pass away, and we shall sell, and the sabbath, and we shall open the
      treasure, to make the measure small, and to enlarge the weight, and make
      the balance unfair?</td>
      <td><span style="color:#b00e23">(5)</span> οἱ λέγοντες Πότε διελεύσεται ὁ
      µὴν καὶ ἐµπολήσοµεν καὶ τὰ σάββατα καὶ ἀνοίξοµεν θησαυροὺς τοῦ ποιῆσαι
      µικρὸν µέτρον καὶ τοῦ µεγαλῦναι στάθµια καὶ ποιῆσαι ζυγὸν ἄδικον</td>
    </tr>

    <tr>
      <td><span style="color:#b00e23">(ⲋ̅)</span> ⲉ̀ⲡϫⲓⲛϫⲫⲟ ⲛ̀ϩⲁⲛϩⲏⲕⲓ ϧⲁ ϩⲁⲧ
      ⲛⲉⲙ ⲟⲩⲁⲓ ⲉϥⲑⲉⲃⲓⲏⲟⲩⲧ ϧⲁ ϩⲁⲛⲑⲱⲟⲩⲓ ⲟⲩⲟϩ ⲉⲛⲉⲉⲣⲓⲉⲃϣⲱⲧ ϧⲉⲛ ⲟⲩⲧⲁϩ ⲛⲓⲃⲉⲛ</td>
      <td><span style="color:#b00e23">(6)</span> That we may buy the poor for
      silver, and the needy for shoes; and we will trade in every kind of
      fruit.</td>
      <td><span style="color:#b00e23">(6)</span> τοῦ κτᾶσθαι ἐν ἀργυρίῳ πτωχοὺς
      καὶ ταπεινὸν ἀντὶ ὑποδηµάτων καὶ ἀπὸ παντὸς γενήµατος ἐµπορευσόµεθα;</td>
    </tr>

    <tr>
      <td><span style="color:#b00e23">(ⲍ̅)</span> ϥⲱⲣⲕ ⲛ̀ϫⲉ ⲡϭ̅ⲥ̅ ⲉ̀ϩⲣⲉⲛ
      ⲑⲙⲉⲧϭⲁⲥⲓϩⲏⲧ ⲛ̀ⲓⲁⲕⲱⲃ ϫⲉ ⲁⲛ ⲉⲩⲉ̀ⲉⲣⲡⲱⲃϣ ⲛⲛⲉⲧⲉⲛϩⲃⲏⲟⲩⲓ ⲉⲩϭⲣⲟ</td>
      <td><span style="color:#b00e23">(7)</span> The Lord swears against the
      pride of Jacob, None of your works shall ever be forgotten.</td>
      <td><span style="color:#b00e23">(7)</span> ὀµνύει κύριος καθ’ ὑπερηφανίας
      Ιακωβ Εἰ ἐπιλησθήσεται εἰς νῖκος πάντα τὰ ἔργα ὑµῶν.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲉ̀ϩⲣⲏⲓ ⲉ̀ϫⲉⲛ ⲛⲁⲓ
      ⲉϥⲉ̀ϣⲑⲟⲣⲧⲉⲣ ⲛ̀ϫⲉ ⲡⲕⲁϩⲓ ⲟⲩⲟϩ ⲉⲩⲉ̀ⲉⲣϩⲏⲃⲓ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲧϣⲟⲡ ⲛ̀ϧⲏⲧϥ ⲟⲩⲟϩ
      ⲉⲥⲉ̀ⲓ̀ ⲉ̀ⲡϣⲱⲓ ⲛ̀ϫⲉ ϯϧⲁⲉ̀ ⲙ̀ⲫⲣⲏϯ ⲛ̀ⲟⲩⲓⲁⲣⲟ ⲟⲩⲟϩ ⲉⲥⲉ̀ⲓ̀ ⲉ̀ⲡⲉⲥⲏⲧ ⲙ̀ⲫⲣⲏϯ
      ⲛ̀ⲟⲩⲓⲁⲣⲟ ⲛ̀ⲧⲉ ⲭⲏⲙⲓ</td>
      <td><span style="color:#b00e23">(8)</span> And shall not the land be
      troubled for these things, and shall not every one who dwells in it
      mourn? whereas destruction shall come up as a river, and shall descend as
      the river of Egypt.</td>
      <td><span style="color:#b00e23">(8)</span> καὶ ἐπὶ τούτοις οὐ
      ταραχθήσεται ἡ γῆ, καὶ πενθήσει πᾶς ὁ κατοικῶν ἐν αὐτῇ, καὶ ἀναβήσεται ὡς
      ποταµὸς συντέλεια καὶ καταβήσεται ὡς ποταµὸς Αἰγύπτου.</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟϩ ⲉⲥⲉ̀ϣⲱⲡⲓ ϧⲉⲛ ⲛⲓⲉϩⲟⲟⲩ
      ⲉⲧⲉⲙ̀ⲙⲁⲩ ⲡⲉϫⲉ ⲡϭ̅ⲥ̅ ⲫϯ ⲉϥⲉ̀ϩⲱⲧⲡ ⲛ̀ϫⲉ ⲫⲣⲏ ⲙ̀ⲫⲛⲁⲩ ⲙ̀ⲙⲉⲣⲓ ⲟⲩⲟϩ ⲉϥⲉ̀ⲉⲣⲭⲁⲕⲓ
      ϩⲓϫⲉⲛ ⲡⲓⲕⲁϩⲓ ⲛ̀ϫⲉ ⲡⲓⲟⲩⲱⲓⲛⲓ ϧⲉⲛ ⲡⲓⲉϩⲟⲟⲩ</td>
      <td><span style="color:#b00e23">(9)</span> And it shall come to pass in
      that day, saith the Lord God, that the sun shall go down at noon, and the
      light shall be darkened on the earth by day:</td>
      <td><span style="color:#b00e23">(9)</span> καὶ ἔσται ἐν ἐκείνῃ τῇ ἡµέρᾳ,
      λέγει κύριος ὁ θεός, καὶ δύσεται ὁ ἥλιος µεσηµβρίας, καὶ συσκοτάσει ἐπὶ
      τῆς γῆς ἐν ἡµέρᾳ τὸ φῶς·</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ϯⲛⲁⲫⲱⲛϩ ⲛ̀ⲛⲉⲧⲉⲛϣⲁⲓ
      ⲉⲩϩⲏⲃⲓ ⲟⲩⲟϩ ⲛⲉⲧⲉⲛϩⲱⲇⲉ ⲧⲏⲣⲟⲩ ⲉⲩⲛⲉϩⲡⲓ ⲟⲩⲟϩ ϯⲛⲁⲭⲱ ⲛ̀ⲟⲩⲥⲟⲕ ⲉ̀ϫⲉⲛ ϯⲡⲓ ⲛⲓⲃⲉⲛ
      ⲛⲉⲙ ⲟⲩⲙⲉⲧⲕⲉⲣϩⲉ ⲉ̀ϫⲉⲛ ⲁⲫⲉ ⲛⲓⲃⲉⲛ ⲟⲩⲟϩ ϯⲛⲁⲭⲁϥ ⲙ̀ⲫⲣⲏϯ ⲛ̀ⲟⲩϩⲏⲃⲓ ⲛ̀ⲧⲉ ⲟⲩⲙⲉⲛⲣⲓⲧ
      ⲟⲩⲟϩ ⲛⲏ ⲉⲑⲛⲉⲙⲁϥ ⲙ̀ⲫⲣⲏϯ ⲛ̀ⲟⲩⲉϩⲟⲟⲩ ⲛ̀ⲉⲙⲕⲁϩ ⲛ̀ϩⲏⲧ</td>
      <td><span style="color:#b00e23">(10)</span> and I will turn your feasts
      into mourning, and all your songs into lamentation; and I will bring up
      sackcloth on all loins, and baldness on every head; and I will make them
      as the mourning of a beloved friend, and those with them as a day of
      grief.</td>
      <td><span style="color:#b00e23">(10)</span> καὶ µεταστρέψω τὰς ἑορτὰς
      ὑµῶν εἰς πένθος καὶ πάσας τὰς ᾠδὰς ὑµῶν εἰς θρῆνον καὶ ἀναβιβῶ ἐπὶ πᾶσαν
      ὀσφὺν σάκκον καὶ ἐπὶ πᾶσαν κεφαλὴν φαλάκρωµα καὶ θήσοµαι αὐτὸν ὡς πένθος
      ἀγαπητοῦ καὶ τοὺς µετ’ αὐτοῦ ὡς ἡµέραν ὀδύνης.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ϩⲏⲡⲡⲉ ⲓⲥ ϩⲁⲛⲉϩⲟⲟⲩ ⲥⲉⲛⲏⲟⲩ
      ⲡⲉϫⲉ ⲡϭ̅ⲥ̅ ⲟⲩⲟϩ ϯⲛⲁⲟⲩⲱⲣⲡ ⲛ̀ⲟⲩϩⲃⲱⲛ ϩⲓϫⲉⲛ ⲡⲓⲕⲁϩⲓ ⲛ̀ⲟⲩϩⲃⲱⲛ ⲛ̀ⲱⲓⲕ ⲁⲛ ⲡⲉ ⲟⲩⲇⲉ
      ⲛ̀ⲟⲩϩⲃⲱⲛ ⲙ̀ⲙⲱⲟⲩ ⲁⲛ ⲡⲉ ⲁⲗⲗⲁ ⲟⲩϩⲃⲱⲛ ⲉ̀ⲥⲱⲧⲉⲙ ⲉ̀ⲡⲥⲁϫⲓ ⲙ̀ⲡϭ̅ⲥ̅</td>
      <td><span style="color:#b00e23">(11)</span> Behold, the days come, saith
      the Lord, that I will send forth a famine on the land, not a famine of
      bread, nor a thirst for water, but a famine of hearing the word of the
      Lord.</td>
      <td><span style="color:#b00e23">(11)</span> ἰδοὺ ἡµέραι ἔρχονται, λέγει
      κύριος, καὶ ἐξαποστελῶ λιµὸν ἐπὶ τὴν γῆν, οὐ λιµὸν ἄρτου οὐδὲ δίψαν
      ὕδατος, ἀλλὰ λιµὸν τοῦ ἀκοῦσαι λόγον κυρίου·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ⲉⲩⲉ̀ⲕⲓⲙ ⲛ̀ϫⲉ ⲛⲓⲙⲱⲟⲩ ϣⲁ
      ⲉ̀ϧⲣⲏⲓ ⲉⲫⲓⲟⲙ ⲟⲩⲟϩ ⲉⲩⲉ̀ϭⲟϫⲓ ⲓⲥϫⲉⲛ ⲡⲉⲙϩⲓⲧ ϣⲁ ⲛⲓⲙⲁⲛ̀ϣⲁⲓ ⲉⲩⲕⲱϯ ⲛ̀ⲥⲁ ⲡⲥⲁϫⲓ
      ⲙ̀ⲡϭ̅ⲥ̅ ⲟⲩⲟϩ ⲛ̀ⲛⲟⲩϫⲉⲙϥ</td>
      <td><span style="color:#b00e23">(12)</span> And the waters shall be
      troubled from sea to sea, and from the north to the east shall men run
      hither and thither, seeking the word of the Lord, and they shall not find
      it.</td>
      <td><span style="color:#b00e23">(12)</span> καὶ σαλευθήσονται ὕδατα ἕως
      θαλάσσης, καὶ ἀπὸ βορρᾶ ἕως ἀνατολῶν περιδραµοῦνται ζητοῦντες τὸν λόγον
      κυρίου καὶ οὐ µὴ εὕρωσιν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ϧⲉⲛ ⲡⲓⲉϩⲟⲟⲩ ⲉⲧⲉⲙ̀ⲙⲁⲩ
      ⲉⲩⲉ̀ⲙⲟⲩⲛⲕ ⲛ̀ϫⲉ ⲛⲓⲡⲁⲣⲑⲉⲛⲟⲥ ⲉⲑⲛⲁⲛⲉⲩ ⲟⲩⲟϩ ⲛⲓϧⲉⲗϣⲓⲣⲓ ϧⲉⲛ ⲟⲩⲓⲃⲓ</td>
      <td><span style="color:#b00e23">(13)</span> In that day shall the fair
      virgins and the young men faint for thirst;</td>
      <td><span style="color:#b00e23">(13)</span> ἐν τῇ ἡµέρᾳ ἐκείνῃ
      ἐκλείψουσιν αἱ παρθένοι αἱ καλαὶ καὶ οἱ νεανίσκοι ἐν δίψει</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛⲏ ⲉⲧⲱⲣⲕ ⲉ̀ϩⲣⲉⲛ ⲡⲭⲱ ⲉ̀ⲃⲟⲗ
      ⲛ̀ⲧⲉ ⲧⲥⲁⲙⲁⲣⲓⲁ ⲛⲉⲙ ⲛⲏ ⲉⲧϫⲱ ⲙ̀ⲙⲟⲥ ϫⲉ ϥⲟⲛϧ ⲛ̀ϫⲉ ⲡⲉⲕⲛⲟⲩϯ ⲇⲁⲛ ⲟⲩⲟϩ ϥⲟⲛϧ ⲛ̀ϫⲉ
      ⲡⲉⲕⲛⲟⲩϯ ⲃⲉⲣⲥⲁⲃⲉⲉ ⲟⲩⲟϩ ⲉⲩⲉ̀ϩⲉⲓ ⲟⲩⲟϩ ⲛ̀ⲛⲟⲩⲧⲱⲟⲩⲛⲟⲩ ϫⲉ</td>
      <td><span style="color:#b00e23">(14)</span> they who swear by the
      propitiation of Samaria, and who say, Thy god, O Dan, lives; and, Thy
      god, O Bersabee, lives; and they shall fall, and shall no more rise
      again.</td>
      <td><span style="color:#b00e23">(14)</span> οἱ ὀµνύοντες κατὰ τοῦ ἱλασµοῦ
      Σαµαρείας καὶ οἱ λέγοντες Ζῇ ὁ θεός σου, Δαν, καὶ ζῇ ὁ θεός σου,
      Βηρσαβεε· καὶ πεσοῦνται καὶ οὐ µὴ ἀναστῶσιν ἔτι.</td>
    </tr>
  </table>
</body>
</html>
