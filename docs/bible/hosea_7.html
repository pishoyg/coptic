<!DOCTYPE html>
<html>
<head>
  <title>Hosea</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="hosea_8.html" rel="next">
  <link href="hosea_6.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="hosea_7">Hosea 7</h4>

  <table>
    <tr>
      <td><span style="color:#b00e23">(ⲁ̅)</span> ϧⲉⲛ ⲡϫⲓⲛⲑⲣⲓⲧⲁⲥⲑⲟ ⲙ̀ⲡⲓⲥ̅ⲗ̅
      ⲟⲩⲟϩ ⲉⲥⲉ̀ϭⲱⲣⲡ ⲉ̀ⲃⲟⲗ ⲛ̀ϫⲉ ⲧⲕⲁⲕⲓⲁ ⲛ̀ⲉⲫⲣⲉⲙ ⲛⲉⲙ ⲧⲕⲁⲕⲓⲁ ⲛ̀ⲧⲥⲁⲙⲁⲣⲓⲁ ϫⲉ ⲁⲩⲉⲣϩⲱⲃ
      ⲉ̀ϩⲁⲛⲙⲉⲑⲛⲟⲩϫ ⲟⲩⲟϩ ⲉϥⲉ̀ϣⲉ ⲛⲁϥ ⲉ̀ϧⲟⲩⲛ ϩⲁⲣⲟϥ ⲛ̀ϫⲉ ⲟⲩⲣⲉϥϭⲓⲛ̀ϫⲟⲛⲥ ⲛⲉⲙ
      ⲟⲩⲣⲉϥϭⲓⲟⲩⲓ ⲟⲩⲟϩ ⲉϥⲉ̀ⲃⲱϣ ⲛ̀ϫⲉ ⲟⲩⲥⲟⲛⲓ ϧⲉⲛ ⲡⲉϥⲙⲱⲓⲧ</td>
      <td><span style="color:#b00e23">(1)</span> When I have healed Israel,
      then shall the iniquity of Ephraim be revealed, and the wickedness of
      Samaria; for they have wrought falsehood: and a thief shall come in to
      him, even a robber spoiling in his way;</td>
      <td><span style="color:#b00e23">(1)</span> ἐν τῷ ἰάσασθαί µε τὸν Ισραηλ.
      καὶ ἀποκαλυφθήσεται ἡ ἀδικία Εφραιµ καὶ ἡ κακία Σαµαρείας, ὅτι ἠργάσαντο
      ψευδῆ· καὶ κλέπτης πρὸς αὐτὸν εἰσελεύσεται, ἐκδιδύσκων λῃστὴς ἐν τῇ ὁδῷ
      αὐτοῦ,</td>
    </tr>

    <tr>
      <td><span style="color:#b00e23">(ⲃ̅)</span> ϩⲟⲡⲱⲥ ⲛ̀ⲥⲉⲉⲣϣⲫⲏⲣ ⲛ̀ϩⲱⲥ ⲙ̀ⲫⲣⲏϯ
      ⲛ̀ⲛⲏ ⲉⲧϩⲱⲥ ϧⲉⲛ ⲡⲟⲩϩⲏⲧ ⲛⲟⲩⲕⲁⲕⲓⲁ ⲧⲏⲣⲟⲩ ⲁⲓⲉⲣⲡⲟⲩⲙⲉⲩⲓ ϯⲛⲟⲩ ⲁⲩⲕⲱϯ ⲉ̀ⲣⲱⲟⲩ ⲛ̀ϫⲉ
      ⲛⲟⲩⲙⲉⲩⲓ ⲛ̀ϩⲏⲧ ⲟⲩⲟϩ ⲁⲩϣⲱⲡⲓ ⲙ̀ⲡⲉⲙ̀ⲑⲟ ⲙ̀ⲡⲟⲩϩⲟ</td>
      <td><span style="color:#b00e23">(2)</span> that they may concert together
      as men singing in their heart: I remember all their wickedness: now have
      their own counsels compassed them about; they came before my face.</td>
      <td><span style="color:#b00e23">(2)</span> ὅπως συνᾴδωσιν ὡς συνᾴδοντες
      τῇ καρδίᾳ αὐτῶν. πάσας τὰς κακίας αὐτῶν ἐµνήσθην· νῦν ἐκύκλωσεν αὐτοὺς τὰ
      διαβούλια αὐτῶν, ἀπέναντι τοῦ προσώπου µου ἐγένοντο.</td>
    </tr>

    <tr>
      <td><span style="color:#b00e23">(ⲅ̅)</span> ⲛ̀ϧⲣⲏⲓ ϧⲉⲛ ⲛⲟⲩⲕⲁⲕⲓⲁ ⲁⲩⲑⲣⲉ
      ϩⲁⲛⲟⲩⲣⲱⲟⲩ ⲟⲩⲛⲟϥ ⲛⲉⲙ ϩⲁⲛⲁⲣⲭⲱⲛ ϧⲉⲛ ⲟⲩⲙⲉⲑⲛⲟⲩϫ</td>
      <td><span style="color:#b00e23">(3)</span> They gladdened kings with
      their wickedness, and princes with their lies.</td>
      <td><span style="color:#b00e23">(3)</span> ἐν ταῖς κακίαις αὐτῶν εὔφραναν
      βασιλεῖς καὶ ἐν τοῖς ψεύδεσιν αὐτῶν ἄρχοντας·</td>
    </tr>

    <tr>
      <td><span style="color:#b00e23">(ⲇ̅)</span> ⲛ̀ⲑⲱⲟⲩ ⲧⲏⲣⲟⲩ ⲉⲩⲟⲓ ⲛ̀ⲛⲱⲓⲕ
      ⲙ̀ⲫⲣⲏϯ ⲛ̀ⲟⲩⲑⲣⲓⲣ ⲉⲩⲑⲱⲕ ⲉ̀ⲣⲟⲥ ⲉ̀ϫⲱⲕ ⲉ̀ⲣⲟⲥ ϧⲉⲛ ⲡϧⲙⲟⲙ ⲛ̀ⲧⲉ ⲡⲉⲥϣⲁϩ ⲉ̀ⲃⲟⲗ ϧⲉⲛ
      ⲫⲟⲩⲱϣⲉⲙ ⲛ̀ⲧⲉ ⲟⲩϣⲱϯ ϣⲁⲧⲉϥϭⲓϣⲉⲙⲏⲣ</td>
      <td><span style="color:#b00e23">(4)</span> They are all adulterers, as an
      oven glowing with flame for hot-baking, on account of the kneading of the
      dough, until it is leavened.</td>
      <td><span style="color:#b00e23">(4)</span> πάντες µοιχεύοντες, ὡς
      κλίβανος καιόµενος εἰς πέψιν κατακαύµατος ἀπὸ τῆς φλογός, ἀπὸ φυράσεως
      στέατος ἕως τοῦ ζυµωθῆναι αὐτό.</td>
    </tr>

    <tr>
      <td><span style="color:#b00e23">(ⲉ̅)</span> ϧⲉⲛ ⲛⲓⲉϩⲟⲟⲩ ⲛ̀ⲧⲉ ⲛⲉⲧⲉⲛⲟⲩⲣⲱⲟⲩ
      ⲁⲩⲉⲣϩⲏⲧⲥ ⲛ̀ϫⲉ ϩⲁⲛⲁⲣⲭⲱⲛ ⲉⲙⲃⲟⲛ ⲉ̀ⲃⲟⲗ ϧⲉⲛ ⲟⲩⲏⲣⲡ ⲁϥⲥⲱⲟⲩⲧⲉⲛ ⲧⲉϥϫⲓϫ ⲉ̀ⲃⲟⲗ ⲛⲉⲙ
      ϩⲁⲛⲗⲟⲓⲙⲟⲥ</td>
      <td><span style="color:#b00e23">(5)</span> In the days of our kings, the
      princes began to be inflamed with wine: he stretched out his hand with
      pestilent fellows.</td>
      <td><span style="color:#b00e23">(5)</span> αἱ ἡµέραι τῶν βασιλέων ὑµῶν,
      ἤρξαντο οἱ ἄρχοντες θυµοῦσθαι ἐξ οἴνου, ἐξέτεινεν τὴν χεῖρα αὐτοῦ µετὰ
      λοιµῶν·</td>
    </tr>

    <tr>
      <td><span style="color:#b00e23">(ⲋ̅)</span> ϫⲉ ⲟⲩⲏⲓ ⲁⲩⲙⲟϩ ⲛ̀ϫⲉ ⲛⲟⲩϩⲏⲧ
      ⲙ̀ⲫⲣⲏϯ ⲛ̀ⲟⲩⲑⲣⲓⲣ ϧⲉⲛ ⲡϫⲓⲛⲑⲣⲟⲩⲥⲁϩⲟⲩⲓ ⲁϥⲥⲓ ⲛ̀ⲉⲛⲕⲟⲧ ⲛ̀ϫⲉ ⲉⲫⲣⲉⲙ ⲙ̀ⲡⲓⲉϫⲱⲣϩ ⲧⲏⲣϥ
      ⲁ ϣⲱⲣⲡ ϣⲱⲡⲓ ⲁϥⲙⲟϩ ⲙ̀ⲫⲣⲏϯ ⲛ̀ⲟⲩⲙⲟⲩⲉ ⲛ̀ⲧⲉ ⲟⲩⲭⲣⲱⲙ</td>
      <td><span style="color:#b00e23">(6)</span> Wherefore their hearts are
      inflamed as an oven, while they rage all the night: Ephraim is satisfied
      with sleep; the morning is come; he is burnt up as a flame of fire.</td>
      <td><span style="color:#b00e23">(6)</span> διότι ἀνεκαύθησαν ὡς κλίβανος
      αἱ καρδίαι αὐτῶν ἐν τῷ καταράσσειν αὐτούς, ὅλην τὴν νύκτα ὕπνου Εφραιµ
      ἐνεπλήσθη, πρωὶ ἐγενήθη ἀνεκαύθη ὡς πυρὸς φέγγος.</td>
    </tr>

    <tr>
      <td><span style="color:#b00e23">(ⲍ̅)</span> ⲁⲩϧⲟⲙϧⲉⲙ ⲧⲏⲣⲟⲩ ⲙ̀ⲫⲣⲏϯ
      ⲛ̀ⲟⲩⲑⲣⲓⲣ ⲛ̀ϫⲉ ⲛⲟⲩϩⲏⲧ ⲟⲩⲟϩ ⲁⲩⲟⲩⲱⲙ ⲛ̀ⲛⲟⲩⲣⲉϥϯϩⲁⲡ ⲁⲩϩⲉⲓ ⲛ̀ϫⲉ ⲛⲟⲩⲟⲩⲣⲱⲟⲩ ⲧⲏⲣⲟⲩ
      ⲙ̀ⲙⲟⲛ ⲡⲉⲧⲱϣ ⲉ̀ϩⲣⲏⲓ ⲟⲩⲃⲏⲓ ⲛ̀ϧⲏⲧⲟⲩ</td>
      <td><span style="color:#b00e23">(7)</span> They are all heated like an
      oven, and have devoured their judges: all their kings are fallen; there
      was not among them one that called on me.</td>
      <td><span style="color:#b00e23">(7)</span> πάντες ἐθερµάνθησαν ὡς
      κλίβανος καὶ κατέφαγον τοὺς κριτὰς αὐτῶν· πάντες οἱ βασιλεῖς αὐτῶν
      ἔπεσαν, οὐκ ἦν ὁ ἐπικαλούµενος ἐν αὐτοῖς πρός µε.</td>
    </tr>

    <tr>
      <td><span style="color:#b00e23">(ⲏ̅)</span> ⲉⲫⲣⲉⲙ ⲛⲁϥⲙⲟⲩϫⲧ ⲛⲉⲙ ⲡⲉϥⲗⲁⲟⲥ
      ⲉⲫⲣⲉⲙ ⲁϥϣⲱⲡⲓ ⲛ̀ⲟⲩⲱϣⲉⲙ ⲉϥϩⲏⲡ ⲙ̀ⲡⲁϥϥⲓ</td>
      <td><span style="color:#b00e23">(8)</span> Ephraim is mixed among his
      people; Ephraim became a cake not turned.</td>
      <td><span style="color:#b00e23">(8)</span> Εφραιµ ἐν τοῖς λαοῖς αὐτοῦ
      συνανεµείγνυτο, Εφραιµ ἐγένετο ἐγκρυφίας οὐ µεταστρεφόµενος.</td>
    </tr>

    <tr>
      <td><span style="color:#b00e23">(ⲑ̅)</span> ⲁⲩⲟⲩⲱⲙ ⲛ̀ⲧⲉϥϫⲟⲙ ⲛ̀ϫⲉ
      ϩⲁⲛϣⲉⲙⲙⲱⲟⲩ ⲛ̀ⲑⲟϥ ⲇⲉ ⲙ̀ⲡⲉϥⲉⲙⲓ ⲟⲩⲟϩ ϩⲁⲛⲥⲭⲓⲙ ⲁⲩⲣⲱⲧ ⲉ̀ⲣⲟϥ ⲟⲩⲟϩ ⲛ̀ⲑⲟϥ
      ⲙ̀ⲡⲉϥⲉⲙⲓ</td>
      <td><span style="color:#b00e23">(9)</span> Strangers devoured his
      strength, and he knew it not; and grey hairs came upon him, and he knew
      it not.</td>
      <td><span style="color:#b00e23">(9)</span> κατέφαγον ἀλλότριοι τὴν ἰσχὺν
      αὐτοῦ, αὐτὸς δὲ οὐκ ἐπέγνω· καὶ πολιαὶ ἐξήνθησαν αὐτῷ, καὶ αὐτὸς οὐκ
      ἔγνω.</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲉϥⲉ̀ⲑⲉⲃⲓⲟ ⲛ̀ϫⲉ ⲡϣⲱϣ
      ⲙ̀ⲡⲓⲥ̅ⲗ̅ ⲉ̀ϫⲉⲛ ⲡⲉϥϩⲟ ⲟⲩⲟϩ ⲙ̀ⲡⲟⲩⲧⲁⲥⲑⲱⲟⲩ ϩⲁ ⲡϭ̅ⲥ̅ ⲡⲟⲩⲛⲟⲩϯ ⲟⲩⲟϩ ⲙ̀ⲡⲟⲩⲕⲱϯ
      ⲛ̀ⲥⲱϥ ϧⲉⲛ ⲛⲁⲓ ⲧⲏⲣⲟⲩ</td>
      <td><span style="color:#b00e23">(10)</span> And the pride of Israel shall
      be brought down before his face: yet they have not returned to the Lord
      their God, neither have they diligently sought him for all this.</td>
      <td><span style="color:#b00e23">(10)</span> καὶ ταπεινωθήσεται ἡ ὕβρις
      Ισραηλ εἰς πρόσωπον αὐτοῦ, καὶ οὐκ ἐπέστρεψαν πρὸς κύριον τὸν θεὸν αὐτῶν
      καὶ οὐκ ἐξεζήτησαν αὐτὸν ἐν πᾶσι τούτοις.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲉⲫⲣⲉⲙ ⲛⲁϥⲟⲓ ⲙ̀ⲫⲣⲏϯ
      ⲛ̀ⲟⲩϭⲣⲟⲙⲡⲓ ⲛ̀ⲁⲧⲕⲁϯ ⲟⲩⲟϩ ⲙ̀ⲙⲟⲛⲧⲁϥ ϩⲏⲧ ⲛⲁϥⲧⲱⲃϩ ⲛ̀ⲥⲁ ⲭⲏⲙⲓ ⲟⲩⲟϩ ⲁⲩϣⲉ ⲛⲱⲟⲩ
      ⲉ̀ⲛⲓⲁⲥⲥⲩⲣⲓⲟⲥ</td>
      <td><span style="color:#b00e23">(11)</span> And Ephraim was as a silly
      dove, not having a heart: he called to Egypt, and they went to the
      Assyrians.</td>
      <td><span style="color:#b00e23">(11)</span> καὶ ἦν Εφραιµ ὡς περιστερὰ
      ἄνους οὐκ ἔχουσα καρδίαν· Αἴγυπτον ἐπεκαλεῖτο καὶ εἰς Ἀσσυρίους
      ἐπορεύθησαν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲕⲁⲧⲁ ⲫⲣⲏϯ ⲉⲧⲁⲩϣⲉ ⲛⲱⲟⲩ
      ϯⲛⲁϩⲓⲟⲩⲓ ⲙ̀ⲡⲁϣⲛⲉ ⲉ̀ϩⲣⲏⲓ ⲉϩⲣⲏⲓ ⲉ̀ϫⲱⲟⲩ ϯⲛⲁⲉⲛⲟⲩ ⲉ̀ⲡⲉⲥⲏⲧ ⲙ̀ⲫⲣⲏϯ ⲛ̀ⲛⲓϩⲁⲗⲁϯ
      ⲛ̀ⲧⲉ ⲧⲫⲉ ϯⲛⲁϯⲥⲃⲱ ⲛⲱⲟⲩ ϧⲉⲛ ⲡⲥⲱⲧⲉⲙ ⲛ̀ⲧⲉ ⲡⲟⲩϩⲟϫϩⲉϫ</td>
      <td><span style="color:#b00e23">(12)</span> Whenever they shall go, I
      will cast my net upon them; I will bring them down as the birds of the
      sky, I will chasten them with the rumor of their coming affliction.</td>
      <td><span style="color:#b00e23">(12)</span> καθὼς ἂν πορεύωνται, ἐπιβαλῶ
      ἐπ’ αὐτοὺς τὸ δίκτυόν µου· καθὼς τὰ πετεινὰ τοῦ οὐρανοῦ κατάξω αὐτούς,
      παιδεύσω αὐτοὺς ἐν τῇ ἀκοῇ τῆς θλίψεως αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟⲓ ⲛⲱⲟⲩ ϫⲉ ⲁⲩⲫⲱⲧ ⲥⲁⲃⲟⲗ
      ⲙ̀ⲙⲟⲓ ϩⲁⲛⲉⲃⲓⲏⲛ ⲛⲉ ϫⲉ ⲁⲩⲉⲣⲁⲥⲉⲃⲏⲥ ⲉ̀ⲣⲟⲓ ⲁ̀ⲛⲟⲕ ⲇⲉ ⲁⲓⲥⲟⲧⲟⲩ ⲛ̀ⲑⲱⲟⲩ ⲇⲉ ⲁⲩⲥⲁϫⲓ
      ⲛ̀ⲥⲱⲓ ϧⲉⲛ ϩⲁⲛⲙⲉⲑⲛⲟⲩϫ</td>
      <td><span style="color:#b00e23">(13)</span> Woe to them! for they have
      started aside from me: they are cowards; for they have sinned against me:
      yet I redeemed them, but they spoke falsehoods against me.</td>
      <td><span style="color:#b00e23">(13)</span> οὐαὶ αὐτοῖς, ὅτι ἀπεπήδησαν
      ἀπ’ ἐµοῦ· δείλαιοί εἰσιν, ὅτι ἠσέβησαν εἰς ἐµέ· ἐγὼ δὲ ἐλυτρωσάµην
      αὐτούς, αὐτοὶ δὲ κατελάλησαν κατ’ ἐµοῦ ψεύδη.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲙ̀ⲡⲟⲩⲱϣ ⲉ̀ϩⲣⲏⲓ ⲟⲩⲃⲏⲓ ϧⲉⲛ
      ⲛⲟⲩϩⲏⲧ ⲁⲗⲗⲁ ⲛⲁⲩⲉϣⲗⲏⲗⲟⲩⲓ ϩⲓϫⲉⲛ ⲛⲟⲩⲙⲁⲛ̀ⲉⲛⲕⲟⲧ ⲛⲁⲩϣⲱⲧ ⲙ̀ⲙⲱⲟⲩ ⲉ̀ϫⲉⲛ ⲡⲓⲥⲟⲩⲟ ⲛⲉⲙ
      ⲡⲓⲏⲣⲡ</td>
      <td><span style="color:#b00e23">(14)</span> And their hearts did not cry
      to me, but they howled on their beds: they pined for oil and wine.</td>
      <td><span style="color:#b00e23">(14)</span> καὶ οὐκ ἐβόησαν πρός µε αἱ
      καρδίαι αὐτῶν, ἀλλ’ ἢ ὠλόλυζον ἐν ταῖς κοίταις αὐτῶν· ἐπὶ σίτῳ καὶ οἴνῳ
      κατετέµνοντο. ἐπαιδεύθησαν ἐν ἐµοί,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲁⲩϭⲓⲥⲃⲱ ⲛ̀ϧⲣⲏⲓ ⲛ̀ϧⲏⲧ ⲟⲩⲟϩ
      ̀ⲁⲛⲟⲕ ϩⲱ ⲁⲓⲧⲁϫⲣⲟ ⲛ̀ⲛⲟⲩϣⲱⲃϣ ⲟⲩⲟϩ ⲁⲩⲥⲟϭⲛⲓ ⲉ̀ⲣⲟⲓ ⲉ̀ϩⲁⲛⲡⲉⲧϩⲱⲟⲩ</td>
      <td><span style="color:#b00e23">(15)</span> They were instructed by me,
      and I strengthened their arms; and they devised evils against me.</td>
      <td><span style="color:#b00e23">(15)</span> κἀγὼ κατίσχυσα τοὺς βραχίονας
      αὐτῶν, καὶ εἰς ἐµὲ ἐλογίσαντο πονηρά.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲁⲩⲧⲁⲥⲑⲱⲟⲩ ⲉ̀ⲟⲩϩⲗⲓ ⲟⲩⲟϩ
      ⲁⲩϣⲱⲡⲓ ⲙ̀ⲫⲣⲏϯ ⲛ̀ⲟⲩⲫⲓϯ ⲉⲥⲕⲟⲗϫ ⲉⲩⲉ̀ϩⲉⲓ ⲛ̀ⲧⲥⲏϥⲓ ⲛ̀ϫⲉ ⲛⲟⲩⲁⲣⲭⲱⲛ ⲉⲑⲃⲉ ϯⲙⲉⲧⲁⲧⲥⲃⲱ
      ⲛ̀ⲧⲉ ⲡⲟⲩⲗⲁⲥ ⲫⲁⲓ ⲡⲉ ⲡⲟⲩϣⲱϣ ϧⲉⲛ ⲡⲕⲁϩⲓ ⲛ̀ⲭⲏⲙⲓ</td>
      <td><span style="color:#b00e23">(16)</span> They turned aside to that
      which is not, they became as a bent bow: their princes shall fall by the
      sword, by reason of the unbridled state of their tongue: this is their
      setting at nought in the land of Egypt.</td>
      <td><span style="color:#b00e23">(16)</span> ἀπεστράφησαν εἰς οὐθέν,
      ἐγένοντο ὡς τόξον ἐντεταµένον· πεσοῦνται ἐν ῥοµφαίᾳ οἱ ἄρχοντες αὐτῶν δι’
      ἀπαιδευσίαν γλώσσης αὐτῶν· οὗτος ὁ φαυλισµὸς αὐτῶν ἐν γῇ Αἰγύπτῳ.</td>
    </tr>
  </table>
</body>
</html>
