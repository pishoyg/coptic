<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_39.html" rel="next">
  <link href="psalms_37.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_38" class="title">Psalms 38</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲗ̅ⲏ̅.
      ⲛ̀ⲧⲉ ⲇⲁⲩⲓⲇ. ⲉ̀ⲡϫⲱⲕ ⲉ̀ⲃⲟⲗ ⲉ̀ϫⲉⲛ ⲓⲇⲓⲑⲟⲩⲛ. ϯϩⲱⲇⲏ</span>
      </td>
      <td class="language Sahidic">ⲗ̅ⲏ̅. ⲉⲡϫⲱⲕ ⲉⲃⲟⲗ ⲛ̅ⲓⲇⲓⲑⲟⲩⲛ ⲧⲱⲇⲏ
      ⲛ̅ⲇ̅ⲁ̅ⲇ̅.</td>
      <td class="language English">For the end, a Song of David, to
      Idithun.</td>
      <td class="language Greek">Εἰς τὸ τέλος, τῷ Ιδιθουν· ᾠδὴ τῷ
      Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁⲓϫⲟⲥ ϫⲉ ϯⲛⲁⲁⲣⲉϩ ⲉ̀ⲡⲁⲙⲱⲓⲧ ⲉ̀ϣ̀ⲧⲉⲙⲉⲣⲛⲟⲃⲓ ϧⲉⲛ ⲡⲁⲗⲁⲥ: ⲁⲓⲭⲱ ⲛ̀ⲟⲩⲁⲣⲉϩ ϩⲓⲣⲉⲛ
      ⲣⲱⲓ ϧⲉⲛ ⲡϫⲓⲛⲑⲣⲉ ⲡⲓⲣⲉϥⲉⲣⲛⲟⲃⲓ ⲟϩⲓ ⲉ̀ⲣⲁⲧϥ ⲙ̀ⲡⲁⲙ̀ⲑⲟ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲁ︦)</span>
      ⲁⲓϫⲟⲟⲥ ϫⲉ ϯⲛⲁϩⲁⲣⲉϩ ⲉⲛⲁϩⲓⲟⲟⲩⲉ ⲉⲧⲙ̅ⲣ̅ⲛⲟⲃⲉ ϩⲙ̅ ⲡⲁⲗⲁⲥ. ⲁⲓⲕⲱ ⲛ̅ⲟⲩϩⲁⲣⲉϩ ϩⲓⲣⲛ̅
      ⲣⲱⲓ ϩⲙ̅ ⲡⲧⲣⲉ ⲡⲣⲉϥⲣ̅ⲛⲟⲃⲉ ⲁϩⲉⲣⲁⲧϥ̅ ⲙ̅ⲡⲁⲙ̅ⲧⲟ ⲉⲃⲟⲗ.</td>
      <td class="language English"><span style="color:#b00e23">(1)</span> I
      said, I will take heed to my ways, that I sin not with my tongue: I set a
      guard on my mouth, while the sinner stood in my presence.</td>
      <td class="language Greek"><span style="color:#b00e23">(1)</span> Εἶπα
      Φυλάξω τὰς ὁδούς µου τοῦ µὴ ἁµαρτάνειν ἐν γλώσσῃ µου· ἐθέµην
      τῷ στόµατί µου φυλακὴν ἐν τῷ συστῆναι τὸν ἁµαρτωλὸν
      ἐναντίον µου.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲁⲓⲉⲣⲕⲟⲩⲣ ⲟⲩⲟϩ ⲁⲓⲑⲉⲃⲓⲟⲓ ⲟⲩⲟϩ ⲁⲓⲭⲁⲣⲱⲓ ⲉ̀ⲃⲟⲗ ϩⲁ ⲛⲓⲁⲅⲁⲑⲟⲛ. <span style=
      "color:#05537d">(3)</span> ⲁϥⲉⲣⲃⲉⲣⲓ ⲛ̀ϫⲉ ⲡⲁⲙⲕⲁϩ</td>
      <td class="language Sahidic"><span style="color:#b00e23">(ⲃ︦)</span> ⲁⲓⲣ̅
      ⲙ̅ⲡⲟ ⲁⲓϣⲧⲟⲣⲧⲣ ⲁⲓⲑⲃ̅ⲃⲓⲟ ⲁⲩⲱ ⲁⲓⲕⲁⲣⲱⲓ ⲉⲃⲟⲗ ϩⲛ̅ ⲛⲁⲁⲅⲁⲑⲟⲛ. ⲁⲩⲱ ⲁ ⲡⲁⲥⲁϣ ⲣ̅ⲃⲣ̅ⲣⲉ
      ⲉⲣⲟⲓ.</td>
      <td class="language English"><span style="color:#b00e23">(2)</span> I was
      dumb, and humbled myself, and kept silence from good words; and my grief
      was renewed.</td>
      <td class="language Greek"><span style="color:#b00e23">(2)</span>
      ἐκωφώθην καὶ ἐταπεινώθην καὶ ἐσίγησα ἐξ ἀγαθῶν, καὶ τὸ
      ἄλγηµά µου ἀνεκαινίσθη.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲁϥϧⲙⲟⲙ ⲛ̀ϫⲉ ⲡⲁϩⲏⲧ ⲥⲁϧⲟⲩⲛ ⲙ̀ⲙⲟⲓ. <span style=
      "color:#05537d">(4)</span> ⲟⲩⲟϩ ϧⲉⲛ ⲧⲁⲙⲉⲗⲉⲧⲏ ⲉϥⲉ̀ⲙⲟϩ ⲛ̀ϫⲉ ⲟⲩⲭⲣⲱⲙ: ⲁⲓⲥⲁϫⲓ
      ϧⲉⲛ ⲡⲁⲗⲁⲥ</td>
      <td class="language Sahidic"><span style="color:#b00e23">(ⲅ︦)</span> ⲁ
      ⲡⲁϩⲏⲧ ϩⲙⲟⲙ ϩⲙ̅ ⲡⲁⲥⲁ ⲛ̅ϩⲟⲩⲛ. ⲁⲩⲱ ⲟⲩⲛ̅ ⲟⲩⲕⲱϩⲧ ⲛⲁⲙⲟⲩϩ ϩⲛ̅ ⲧⲁⲙⲉⲗⲉⲧⲏ. ⲁⲓϣⲁϫⲉ
      ϩⲙ̅ ⲡⲁⲗⲁⲥ.</td>
      <td class="language English"><span style="color:#b00e23">(3)</span> My
      heart grew hot within me, and a fire would kindle in my meditation: I
      spoke with my tongue,</td>
      <td class="language Greek"><span style="color:#b00e23">(3)</span>
      ἐθερµάνθη ἡ καρδία µου ἐντός µου, καὶ ἐν τῇ µελέτῃ µου
      ἐκκαυθήσεται πῦρ. ἐλάλησα ἐν γλώσσῃ µου</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ϫⲉ
      ⲙⲁⲧⲁⲙⲟⲓ ⲡϭ̅ⲥ̅ ⲉ̀ⲡⲁϫⲱⲕ: ⲟⲩⲟϩ ⲁϣ ⲧⲉ ⲧⲏⲡⲓ ⲛ̀ⲧⲉ ⲛⲁⲉϩⲟⲟⲩ ϩⲓⲛⲁ ⲛ̀ⲧⲁⲉⲙⲓ ϫⲉ ⲟⲩ
      ⲁ̀ⲛⲟⲕ ⲡⲉϯϣⲁⲧ ⲙ̀ⲙⲟϥ.</td>
      <td class="language Sahidic"><span style="color:#b00e23">(ⲇ︦)</span> ϫⲉ
      ⲙⲁⲧⲁⲙⲟⲓ ⲡϫⲟⲉⲓⲥ ⲉⲧⲁϩⲁⲏ. ⲁⲩⲱ ⲧⲏⲡⲉ ⲛ̅ⲛⲁϩⲟⲟⲩ ϫⲉ ⲟⲩⲏⲣ ⲧⲉ. ϫⲉ ⲉⲓⲉⲉⲓⲙⲉ ϫⲉ ⲉⲓϣⲁⲁⲧ
      ⲛ̅ⲟⲩ.</td>
      <td class="language English"><span style="color:#b00e23">(4)</span> O
      Lord, make me to know mine end, and the number of my days, what it is;
      that I may know what I lack.</td>
      <td class="language Greek"><span style="color:#b00e23">(4)</span>
      Γνώρισόν µοι, κύριε, τὸ πέρας µου καὶ τὸν ἀριθµὸν τῶν ἡµερῶν
      µου, τίς ἐστιν, ἵνα γνῶ τί ὑστερῶ ἐγώ.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϩⲏⲡⲡⲉ ⲁⲕⲭⲱ ⲛ̀ⲛⲁⲉϩⲟⲟⲩ ⲁⲩⲉⲣⲁⲡⲁⲥ: ⲡⲁⲧⲁϫⲣⲟ ⲙ̀ⲫⲣⲏϯ ⲛ̀ⲟⲩϩⲗⲓ ⲙ̀ⲡⲉⲕⲙ̀ⲑⲟ ⲉ̀ⲃⲟⲗ.
      <span style="color:#05537d">(6)</span> ⲡⲗⲏⲛ ϩⲱⲃ ⲛⲓⲃⲉⲛ ϩⲁⲛⲉⲫⲗⲏⲟⲩ ⲛⲉ ⲛ̀ⲣⲱⲙⲓ
      ⲛⲓⲃⲉⲛ ⲉⲧⲟⲛϧ</td>
      <td class="language Sahidic"><span style="color:#b00e23">(ⲉ︦)</span> ⲉⲓⲥ
      ϩⲏⲏⲧⲉ ⲁⲕⲧⲣⲉ ⲛⲁϩⲟⲟⲩ ⲣ̅ⲁⲥ. ⲁⲩⲱ ⲉⲣⲉ ⲡⲁⲧⲁϫⲣⲟ ⲟ ⲛ̅ⲑⲉ ⲛ̅ⲗⲁⲁⲩ ⲙ̅ⲡⲉⲕⲙ̅ⲧⲟ ⲉⲃⲟⲗ.
      ⲡⲗⲏⲛ ⲡⲧⲏⲣϥ̅ ϣⲟⲩⲉⲓⲧ ⲣⲱⲙⲉ ⲛⲓⲙ ⲉⲧⲟⲛϩ̅. ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(5)</span>
      Behold, thou hast made my days old; and my existence is as nothing before
      thee: nay, every man living is altogether vanity. Pause.</td>
      <td class="language Greek"><span style="color:#b00e23">(5)</span> ἰδοὺ
      παλαιστὰς ἔθου τὰς ἡµέρας µου, καὶ ἡ ὑπόστασίς µου ὡσεὶ
      οὐθὲν ἐνώπιόν σου· πλὴν τὰ σύµπαντα µαταιότης, πᾶς ἄνθρωπος
      ζῶν. διάψαλµα.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲙⲉⲛⲧⲟⲓⲅⲉ ⲉⲣⲉ ⲫⲣⲱⲙⲓ ⲙⲟϣⲓ ϧⲉⲛ ⲟⲩϩⲓⲕⲱⲛ. <span style=
      "color:#05537d">(7)</span> ⲡⲗⲏⲛ ⲥⲉϣⲧⲉⲣⲑⲱⲣ ⲉ̀ⲫⲗⲏⲟⲩ ϥϩⲓⲟⲩⲓ ⲉ̀ϧⲟⲩⲛ ⲟⲩⲟϩ ϥⲉⲙⲓ
      ⲁⲛ ϫⲉ ⲁϥⲛⲁⲑⲟⲩⲱⲧⲟⲩ ⲛ̀ⲛⲓⲙ.</td>
      <td class="language Sahidic"><span style="color:#b00e23">(ⲋ︦)</span>
      ⲙⲉⲛⲧⲟⲓⲅⲉ ⲉⲣⲉ ⲡⲣⲱⲙⲉ ⲙⲟⲟϣⲉ ϩⲛ̅ ⲟⲩϩⲉⲓⲕⲱⲛ. ⲡⲗⲏⲛ ⲉϥϣⲧⲣ̅ⲧⲱⲣ ⲉⲡϫⲓⲛϫⲏ. ϥⲥⲱⲟⲩϩ
      ⲉϩⲟⲩⲛ ⲛϥ̅ⲥⲟⲟⲩ ⲁⲛ ϫⲉ ⲉϥⲥⲱⲟⲩϩ ⲙ̅ⲙⲟⲟⲩ ⲛ̅ⲛⲓⲙ.</td>
      <td class="language English"><span style="color:#b00e23">(6)</span>
      Surely man walks in a shadow; nay, he is disquieted in vain: he lays up
      treasures, and knows not for whom he shall gather them.</td>
      <td class="language Greek"><span style="color:#b00e23">(6)</span>
      µέντοιγε ἐν εἰκόνι διαπορεύεται ἄνθρωπος, πλὴν µάτην
      ταράσσονται· θησαυρίζει καὶ οὐ γινώσκει τίνι συνάξει αὐτά.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(8)</span> ⲟⲩⲟϩ ϯⲛⲟⲩ ⲛⲓⲙ ⲡⲉ ⲧⲁϩⲩⲡⲟⲙⲟⲛⲏ ⲙⲏ
      ⲡϭ̅ⲥ̅ ⲁⲛ ⲡⲉ: ⲟⲩⲟϩ ⲡⲁⲧⲁϫⲣⲟ ⲟⲩ ⲉ̀ⲃⲟⲗ ϩⲓⲧⲟⲧϥ ⲡⲉ.</td>
      <td class="language Sahidic"><span style="color:#b00e23">(ⲍ︦)</span>
      ⲧⲉⲛⲟⲩ ⲛⲓⲙ ⲡⲉ ⲧⲁϩⲩⲡⲟⲙⲟⲛⲏ ⲙⲏ ⲙ̅ⲡϫⲟⲉⲓⲥ ⲁⲛ ⲡⲉ. ⲁⲩⲱ ⲡⲁⲧⲁϫⲣⲟ ⲙⲏ ⲉϥϩⲁⲧⲏⲕ
      ⲁ̅.</td>
      <td class="language English"><span style="color:#b00e23">(7)</span> And
      now what is my expectation? is it not the Lord? and my ground of hope is
      with thee. Pause.</td>
      <td class="language Greek"><span style="color:#b00e23">(7)</span> καὶ
      νῦν τίς ἡ ὑποµονή µου; οὐχὶ ὁ κύριος; καὶ ἡ ὑπόστασίς µου
      παρὰ σοῦ ἐστιν.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(9)</span> ⲙⲁⲧⲟⲩⲃⲟⲓ ⲉ̀ⲃⲟⲗ ϧⲉⲛ ⲛⲁⲁⲛⲟⲙⲓⲁ ⲧⲏⲣⲟⲩ:
      ⲁⲕⲧⲏⲓⲧ ⲛ̀ⲟⲩϣⲱϣ ⲙ̀ⲡⲓⲁⲧϩⲏⲧ.</td>
      <td class="language Sahidic"><span style="color:#b00e23">(ⲏ︦)</span>
      ⲙⲁⲧⲟⲩϫⲟⲓ ⲉⲃⲟⲗ ϩⲛ̅ ⲛⲁⲁⲛⲟⲙⲓⲁ ⲧⲏⲣⲟⲩ. ⲁⲕϯ ⲙ̅ⲙⲟⲓ ⲛ̅ⲛⲟϭⲛⲉϭ ⲛ̅ⲛⲓⲁⲧϩⲏⲧ</td>
      <td class="language English"><span style="color:#b00e23">(8)</span>
      Deliver me from all my transgressions: thou hast made me a reproach to
      the foolish.</td>
      <td class="language Greek"><span style="color:#b00e23">(8)</span> ἀπὸ
      πασῶν τῶν ἀνοµιῶν µου ῥῦσαί µε, ὄνειδος ἄφρονι ἔδωκάς
      µε.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(10)</span> ⲁⲓⲉⲣⲕⲟⲩⲣ ⲟⲩⲟϩ ⲙ̀ⲡⲓⲟⲩⲱⲛ ⲛ̀ⲣⲱⲓ ϫⲉ
      ⲛ̀ⲑⲟⲕ ⲡⲉⲧⲁⲕⲑⲁⲙⲓⲟⲓ:</td>
      <td class="language Sahidic"><span style="color:#b00e23">(ⲑ︦)</span> ⲁⲓⲣ̅
      ⲙ̅ⲡⲟ ⲙ̅ⲡⲓⲟⲩⲱⲛ ⲛ̅ⲣⲱⲓ ϫⲉ ⲛ̅ⲧⲟⲕ ⲡⲉⲛⲧⲁⲕⲧⲁⲙⲓⲟⲉⲓ.</td>
      <td class="language English"><span style="color:#b00e23">(9)</span> I was
      dumb, and opened not my mouth; for thou art he that made me.</td>
      <td class="language Greek"><span style="color:#b00e23">(9)</span>
      ἐκωφώθην καὶ οὐκ ἤνοιξα τὸ στόµα µου, ὅτι σὺ εἶ ὁ ποιήσας
      µε.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲁⲗⲓⲟⲩⲓ ⲛ̀ⲛⲉⲕⲙⲁⲥⲧⲓⲅⲅⲟⲥ ⲉ̀ⲃⲟⲗ ϩⲁⲣⲟⲓ: ⲉ̀ⲃⲟⲗ ⲅⲁⲣ ϧⲉⲛ ⲧϫⲟⲙ ⲛ̀ⲧⲉ ⲧⲉⲕϫⲓϫ ⲁ̀ⲛⲟⲕ
      ⲁⲓⲙⲟⲩⲛⲕ.</td>
      <td class="language Sahidic"><span style="color:#b00e23">(ⲓ︦)</span>
      ⲥⲟⲟϩⲉ ⲛ̅ⲛⲉⲕⲙⲁⲥⲧⲓⲝ ⲛ̅ⲥⲁⲃⲟⲗ ⲙ̅ⲙⲟⲓ. ⲉⲃⲟⲗ ⲅⲁⲣ ϩⲛ̅ ⲧϭⲟⲙ ⲛ̅ⲧⲉⲕϭⲓϫ ⲁⲛⲟⲕ
      ⲁⲓⲱϫⲛ̅.</td>
      <td class="language English"><span style="color:#b00e23">(10)</span>
      Remove thy scourges from me: I have fainted by reason of the strength of
      thine hand.</td>
      <td class="language Greek"><span style="color:#b00e23">(10)</span>
      ἀπόστησον ἀπ’ ἐµοῦ τὰς µάστιγάς σου· ἀπὸ τῆς ἰσχύος τῆς
      χειρός σου ἐγὼ ἐξέλιπον.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁⲕϯⲥⲃⲱ ⲛ̀ⲟⲩⲣⲱⲙⲓ ϧⲉⲛ ϩⲁⲛⲥⲟϩⲓ ⲉⲑⲃⲉ ⲟⲩⲁⲛⲟⲙⲓⲁ ⲟⲩⲟϩ ⲁⲕⲑⲣⲉ ⲧⲉϥⲯⲩⲭⲏ ⲃⲱⲗ ⲉ̀ⲃⲟⲗ
      ⲙ̀ⲫⲣⲏϯ ⲛ̀ⲟⲩⲥⲧⲁϫⲟⲩⲗ: ⲡⲗⲏⲛ ⲁⲩϣⲑⲟⲣⲧⲉⲣ ⲉ̀ⲫⲗⲏⲟⲩ ⲛ̀ϫⲉ ⲣⲱⲙⲓ ⲛⲓⲃⲉⲛ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲕⲡⲁⲓⲇⲉⲩⲉ ⲙ̅ⲡⲣⲱⲙⲉ ϩⲛ̅ ϩⲉⲛϫⲡⲓⲟ ϩⲁ ⲧⲉϥⲁⲛⲟⲙⲓⲁ. ⲁⲕⲃⲱⲗ ⲉⲃⲟⲗ ⲛ̅ⲧⲉϥⲯⲩⲭⲏ ⲛ̅ⲑⲉ
      ⲛ̅ⲛⲓϩⲁⲗⲟⲩⲥ. ⲡⲗⲏⲛ ⲣⲱⲙⲉ ⲛⲓⲙ ⲉⲧⲟⲛϩ̅ ϣⲧⲣ̅ⲧⲱⲣ. ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(11)</span> Thou
      chastenest man with rebukes for iniquity, and thou makest his life to
      consume away like a spider’s web; nay, every man is disquieted in vain.
      Pause.</td>
      <td class="language Greek"><span style="color:#b00e23">(11)</span> ἐν
      ἐλεγµοῖς ὑπὲρ ἀνοµίας ἐπαίδευσας ἄνθρωπον καὶ ἐξέτηξας ὡς
      ἀράχνην τὴν ψυχὴν αὐτοῦ· πλὴν µάτην ταράσσεται πᾶς ἄνθρωπος.
      διάψαλµα.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲥⲱⲧⲉⲙ ⲉ̀ⲧⲁⲡⲣⲟⲥⲉⲩⲭⲏ ⲛⲉⲙ ⲡⲁⲧⲱⲃϩ ⲟⲩⲟϩ ϭⲓⲥⲙⲏ ⲉ̀ⲛⲁⲉⲣⲙⲱⲟⲩⲓ ⲙ̀ⲡⲉⲣⲭⲁⲣⲱⲕ ⲉ̀ⲣⲟⲓ.
      <span style="color:#05537d">(13)</span> ϫⲉ ⲁ̀ⲛⲟⲕ ⲟⲩϣⲉⲙⲙⲟ ⲁ̀ⲛⲟⲕ ϩⲓϫⲉⲛ
      ⲡⲕⲁϩⲓ ⲟⲩⲟϩ ⲛ̀ⲣⲉⲙⲛ̀ϫⲱⲓⲗⲓ ⲙ̀ⲫⲣⲏϯ ⲛ̀ⲛⲁⲕⲉⲓⲟϯ ⲧⲏⲣⲟⲩ:</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲥⲱⲧⲙ̅ ⲉⲡⲁϣⲗⲏⲗ ⲙⲛ̅ ⲡⲁⲥⲟⲡⲥ̅. ϫⲓⲥⲙⲏ ⲉⲛⲁⲣⲙ̅ⲉⲓⲏ. ⲙ̅ⲡⲣ̅ⲕⲁⲣⲱⲕ ⲉⲣⲟⲓ ϫⲉ ⲁⲛⲅ̅
      ⲟⲩⲣⲙ̅ⲛ̅ϭⲟⲉⲓⲗⲉ ϩⲙ̅ ⲡⲕⲁϩ. ⲁⲩⲱ ⲉⲓϭⲁⲗⲱⲟⲩ ⲕⲁⲧⲁ ⲑⲉ ⲛ̅ⲛⲁⲉⲓⲟⲧⲉ ⲧⲏⲣⲟⲩ.</td>
      <td class="language English"><span style="color:#b00e23">(12)</span> O
      Lord, hearken to my prayer and my supplication: attend to my tears: be
      not silent, for I am a sojourner in the land, and a stranger, as all my
      fathers were.</td>
      <td class="language Greek"><span style="color:#b00e23">(12)</span>
      εἰσάκουσον τῆς προσευχῆς µου, κύριε, καὶ τῆς δεήσεώς µου
      ἐνώτισαι· τῶν δακρύων µου µὴ παρασιωπήσῃς, ὅτι πάροικος ἐγώ
      εἰµι παρὰ σοὶ καὶ παρεπίδηµος καθὼς πάντες οἱ πατέρες µου.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲭⲱ ⲛⲏⲓ ϩⲓⲛⲁ ⲛ̀ⲧⲁⲭⲃⲟⲃ ⲙ̀ⲡⲁϯϣⲉ ⲛⲏⲓ ⲟⲩⲟϩ ⲛ̀ⲧⲁϣ̀ⲧⲉⲙϣⲱⲡⲓ ϫⲉ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲃⲱϣ ⲛⲁⲓ ϫⲉ ⲉⲓⲉⲙ̅ⲧⲟⲛ ⲙ̅ⲙⲟⲓ ⲉⲙⲡⲁϯⲃⲱⲕ ⲧⲁⲧⲙⲥⲟⲧⲧ̅ ⲉϣⲱⲡⲉ:</td>
      <td class="language English"><span style="color:#b00e23">(13)</span>
      Spare me, that I may be refreshed, before I depart, and be no more.</td>
      <td class="language Greek"><span style="color:#b00e23">(13)</span> ἄνες
      µοι, ἵνα ἀναψύξω πρὸ τοῦ µε ἀπελθεῖν καὶ οὐκέτι µὴ
      ὑπάρξω.</td>
    </tr>
  </table>
</body>
</html>
