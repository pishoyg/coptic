<!DOCTYPE html>
<html>
<head>
  <title>Psalms</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_114.html" rel="next">
  <link href="psalms_112.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="psalms113">Psalms 113</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣⲓ̅ⲅ̅. ⲁⲗⲗⲏⲗⲟⲩⲓⲁ.</span>
      </td>
      <td>ⲣ̅ⲓ̅ⲅ̅. ⲁⲗⲗⲏⲗⲟⲩⲓⲁ ⲧⲉⲭⲟⲣⲉⲓⲁ</td>
      <td>Alleluia.</td>
      <td>Αλληλουια.</td>
    </tr>

    <tr>
      <td><span style="color:#b00e23">(ⲁ̅)</span> ϧⲉⲛ ⲫⲙⲱⲓⲧ ⲛⲓⲉ̀ⲃⲟⲗ ⲙ̀ⲡⲓⲥ̅ⲗ̅
      ⲉ̀ⲃⲟⲗ ϧⲉⲛ ⲭⲏⲙⲓ: ⲟⲩⲟϩ ⲡⲏⲓ ⲛ̀ⲓⲁⲕⲱⲃ ⲉ̀ⲃⲟⲗ ϧⲉⲛ ⲟⲩⲗⲁⲟⲥ ⲙ̀ⲃⲁⲣⲃⲁⲣⲟⲥ.</td>
      <td><span style="color:#b00e23">(ⲁ︦)</span> ϩⲙ̅ ⲡⲉⲓ ⲉⲃⲟⲗ ⲙ̅ⲡⲓⲏ̅ⲗ̅ ϩⲛ̅
      ⲕⲏⲙⲉ ⲡⲏⲓ ⲛ̅ⲓⲁⲕⲱⲃ ⲉⲃⲟⲗ ϩⲙ̅ ⲡⲗⲁⲟⲥ ⲛ̅ⲃⲁⲣⲃⲁⲣⲟⲥ.</td>
      <td><span style="color:#b00e23">(1)</span> At the going forth of Israel
      from Egypt, of the house of Jacob from a barbarous people,</td>
      <td><span style="color:#b00e23">(1)</span> Ἐν ἐξόδῳ Ισραηλ ἐξ Αἰγύπτου,
      οἴκου Ιακωβ ἐκ λαοῦ βαρβάρου</td>
    </tr>

    <tr>
      <td><span style="color:#b00e23">(ⲃ̅)</span> ⲁ ϯⲓⲟⲩⲇⲉⲁ ϣⲱⲡⲓ ⲛⲁϥ ⲉⲩⲙⲁ
      ⲛ̀ⲧⲟⲩⲃⲟ: ⲟⲩⲟϩ ⲡⲓⲥ̅ⲗ̅ ⲡⲉ ⲡⲉϥⲉⲣϣⲓϣⲓ.</td>
      <td><span style="color:#b00e23">(ⲃ︦)</span> ⲁ ϯⲟⲩⲇⲁⲓⲁ ϣⲱⲡⲉ ⲛⲁϥ ⲛ̅ⲧⲃ̅ⲃⲟ ⲁ
      ⲡⲓⲏ̅ⲗ̅ ⲣ̅ϫⲟⲉⲓⲥ ⲉⲣⲟⲥ.</td>
      <td><span style="color:#b00e23">(2)</span> Judea became his sanctuary,
      and Israel his dominion.</td>
      <td><span style="color:#b00e23">(2)</span> ἐγενήθη Ιουδαία ἁγίασµα αὐτοῦ,
      Ισραηλ ἐξουσία αὐτοῦ.</td>
    </tr>

    <tr>
      <td><span style="color:#b00e23">(ⲅ̅)</span> ⲫⲓⲟⲙ ⲁϥⲛⲁⲩ ⲟⲩⲟϩ ⲁϥⲫⲱⲧ: ⲟⲩⲟϩ
      ⲡⲓⲓⲟⲣⲇⲁⲛⲏⲥ ⲁϥⲕⲟⲧϥ ⲉ̀ⲫⲁϩⲟⲩ.</td>
      <td><span style="color:#b00e23">(ⲅ︦)</span> ⲁ ⲑⲁⲗⲁⲥⲥⲁ ⲛⲁⲩ ⲁⲥⲡⲱⲧ ⲁ
      ⲡⲓⲟⲣⲇⲁⲛⲏⲥ ⲕⲟⲧϥ̅ ⲉⲡⲁϩⲟⲩ.</td>
      <td><span style="color:#b00e23">(3)</span> The sea saw and fled: Jordan
      was turned back.</td>
      <td><span style="color:#b00e23">(3)</span> ἡ θάλασσα εἶδεν καὶ ἔφυγεν, ὁ
      Ιορδάνης ἐστράφη εἰς τὰ ὀπίσω·</td>
    </tr>

    <tr>
      <td><span style="color:#b00e23">(ⲇ̅)</span> ⲛⲓⲧⲱⲟⲩ ⲉⲩⲉ̀ⲑⲉⲗⲏⲗ ⲙ̀ⲫⲣⲏϯ
      ⲛ̀ϩⲁⲛⲱⲓⲗⲓ: ⲟⲩⲟϩ ⲛⲓⲕⲁⲗⲁⲙⲫⲟ ⲙ̀ⲫⲣⲏϯ ⲛ̀ϩⲁⲛϩⲓⲏⲃ ⲛ̀ⲉⲥⲱⲟⲩ.</td>
      <td><span style="color:#b00e23">(ⲇ︦)</span> ⲁ ⲛ̅ⲧⲟⲟⲩ ⲥⲛⲁⲉⲓⲛ ⲛ̅ⲑⲉ
      ⲛ̅ⲛ̅ⲟⲉⲓⲗⲉ. ⲁⲩⲱ ⲛ̅ⲥⲓⲃⲧ ⲛ̅ⲑⲉ ⲛ̅ϩⲉⲛϩⲓⲉⲓⲃ ⲛ̅ⲉⲥⲟⲟⲩ.</td>
      <td><span style="color:#b00e23">(4)</span> The mountains skipped like
      rams, and the hills like lambs.</td>
      <td><span style="color:#b00e23">(4)</span> τὰ ὄρη ἐσκίρτησαν ὡσεὶ κριοὶ
      καὶ οἱ βουνοὶ ὡς ἀρνία προβάτων.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩ ⲡⲉⲧϣⲟⲡ ⲫⲓⲟⲙ ϫⲉ ⲁⲕⲫⲱⲧ: ⲟⲩⲟϩ
      ⲛ̀ⲑⲟⲕ ⲡⲓⲓⲟⲣⲇⲁⲛⲏⲥ ϫⲉ ⲁⲕⲕⲟⲧⲕ ⲉ̀ⲫⲁϩⲟⲩ. <span style=
      "color:#05537d">(6)</span> ⲛⲓⲧⲱⲟⲩ ϫⲉ ⲁⲧⲉⲧⲉⲛⲑⲉⲗⲏⲗ ⲙ̀ⲫⲣⲏϯ ⲛ̀ϩⲁⲛⲱⲓⲗⲓ: ⲛⲉⲙ
      ⲛⲓⲕⲁⲗⲁⲙⲫⲟ ⲙ̀ⲫⲣⲏϯ ⲛ̀ϩⲁⲛϩⲓⲏⲃ ⲛ̀ⲉⲥⲱⲟⲩ.</td>
      <td><span style="color:#b00e23">(ⲉ︦)</span> ⲁϩⲣⲟ ⲑⲁⲗⲁⲥⲥⲁ ϫⲉ ⲁ ⲡⲱⲧ ⲁⲩⲱ
      ⲛ̅ⲧⲟⲕ ⲡⲓⲟⲣⲇⲁⲛⲏⲥ ϫⲉ ⲁⲕⲕⲟⲧⲕ̅ ⲉⲡⲁϩⲟⲩ. ⲛ̅ⲧⲟⲟⲩ ϫⲉ ⲁⲧⲉⲧⲛ̅ⲥⲕⲓⲣⲧⲁ ⲛ̅ⲑⲉ ⲛ̅ⲛ̅ⲟⲉⲓⲗⲉ.
      ⲁⲩⲱ ⲛ̅ⲥⲓⲃⲧ ⲛ̅ⲑⲉ ⲛ̅ϩⲉⲛϩⲓⲉⲓⲃ ⲛ̅ⲉⲥⲟⲟⲩ.</td>
      <td><span style="color:#b00e23">(5)</span> What ailed thee, O sea, that
      thou fleddest? and thou Jordan, that thou wast turned back? <span style=
      "color:#b00e23">​(6)</span> Ye mountains, that ye skipped like rams, and
      ye hills, like lambs?</td>
      <td><span style="color:#b00e23">(5)</span> τί σοί ἐστιν, θάλασσα, ὅτι
      ἔφυγες, καὶ σοί, Ιορδάνη, ὅτι ἀνεχώρησας εἰς τὰ ὀπίσω; <span style=
      "color:#b00e23">​(6)</span> τὰ ὄρη, ὅτι ἐσκιρτήσατε ὡσεὶ κριοί, καὶ οἱ
      βουνοὶ ὡς ἀρνία προβάτων;</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(7)</span> ⲡⲕⲁϩⲓ ⲁϥⲕⲓⲙ ⲉ̀ⲃⲟⲗ ϧⲁⲧϩⲏ ⲙ̀ⲡϩⲟ ⲙ̀ⲡϭ̅ⲥ̅:</td>
      <td><span style="color:#b00e23">(ⲋ︦)</span> ⲁ ⲡⲕⲁϩ ⲕⲓⲙ ⲙ̅ⲡⲉⲙ̅ⲧⲟ ⲉⲃⲟⲗ
      ⲙ̅ⲡϫⲟⲉⲓⲥ.</td>
      <td><span style="color:#b00e23">(7)</span> The earth trembled at the
      presence of the Lord,</td>
      <td><span style="color:#b00e23">(7)</span> ἀπὸ προσώπου κυρίου ἐσαλεύθη ἡ
      γῆ,</td>
    </tr>

    <tr>
      <td><span style="color:#b00e23">(ⲍ̅)</span> ⲛⲉⲙ ⲉ̀ⲃⲟⲗ ϧⲁⲧϩⲏ ⲙ̀ⲡϩⲟ ⲙ̀ⲫϯ
      ⲛ̀ⲓⲁⲕⲱⲃ.</td>
      <td><span style="color:#b00e23">(ⲍ︦)</span> ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲛⲟⲩⲧⲉ
      ⲛ̅ⲓⲁⲕⲱⲃ.</td>
      <td>at the presence of the God of Jacob;</td>
      <td>ἀπὸ προσώπου τοῦ θεοῦ Ιακωβ</td>
    </tr>

    <tr>
      <td><span style="color:#b00e23">(ⲏ̅)</span> ⲫⲏ ⲉⲧⲁϥⲫⲱⲛϩ ⲛ̀ϯⲡⲉⲧⲣⲁ
      ⲉ̀ϩⲁⲛⲗⲩⲙⲛⲏ ⲙ̀ⲙⲱⲟⲩ: ⲛⲉⲙ ϯⲕⲟϩ ⲛ̀ϣⲱⲧ ⲉ̀ϩⲁⲛⲙⲟⲩⲙⲓ ⲙ̀ⲙⲱⲟⲩ.</td>
      <td><span style="color:#b00e23">(ⲏ︦)</span> ⲡⲉⲛⲧⲁϥⲕⲧⲟ ⲛ̅ⲧⲡⲉⲧⲣⲁ ⲉϩⲉⲛⲛⲟⲩⲧ
      ⲙ̅ⲙⲟⲟⲩ. ⲁⲩⲱ ϯⲱⲛⲉ ⲉⲧⲛⲁϣⲧⲉ ϩⲉⲛⲡⲏⲅⲏ ⲙ̅ⲙⲟⲟⲩ.</td>
      <td><span style="color:#b00e23">(8)</span> who turned the rock into pools
      of water, and the flint into fountains of water.</td>
      <td><span style="color:#b00e23">(8)</span> τοῦ στρέψαντος τὴν πέτραν εἰς
      λίµνας ὑδάτων καὶ τὴν ἀκρότοµον εἰς πηγὰς ὑδάτων.</td>
    </tr>

    <tr>
      <td><span style="color:#b00e23">(ⲑ̅)</span> ⲙ̀ⲫⲱⲣ ⲉ̀ⲣⲟⲛ ⲡϭ̅ⲥ̅ ⲙ̀ⲫⲱⲣ
      ⲉ̀ⲣⲟⲛ: ⲁⲗⲗⲁ ⲙⲁⲱⲟⲩ ⲙ̀ⲡⲉⲕⲣⲁⲛ ⲉ̀ϩⲣⲏⲓ ⲉ̀ϫⲉⲛ ⲡⲉⲕⲛⲁⲓ ⲛⲉⲙ ⲧⲉⲕⲙⲉⲑⲙⲏⲓ:</td>
      <td><span style="color:#b00e23">(ⲑ︦)</span> ⲙ̅ⲡⲱⲣ ⲉⲣⲟⲛ ⲡϫⲟⲉⲓⲥ ⲙ̅ⲡⲱⲣ ⲉⲣⲟⲛ
      ⲁⲗⲗⲁ ϯⲉⲟⲟⲩ ⲙ̅ⲡⲉⲕⲣⲁⲛ. ⲉϩⲣⲁⲓ ⲉϫⲙ̅ ⲡⲉⲕⲛⲁ ⲙⲛ̅ ⲧⲉⲕⲙⲉ.</td>
      <td><span style="color:#b00e23">(114:1)</span> Not to us, O Lord, not to
      us, but to thy name give glory, because of thy mercy and thy truth;</td>
      <td><span style="color:#b00e23">(9)</span> µὴ ἡµῖν, κύριε, µὴ ἡµῖν, ἀλλ’
      ἢ τῷ ὀνόµατί σου δὸς δόξαν ἐπὶ τῷ ἐλέει σου καὶ τῇ ἀληθείᾳ σου,</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(9)</span> ⲙⲏⲡⲱⲥ ⲛ̀ⲧⲉ ⲛⲓⲉⲑⲛⲟⲥ ϫⲟⲥ ϫⲉ ⲁϥⲑⲱⲛ ⲡⲟⲩⲛⲟⲩϯ.</td>
      <td><span style="color:#b00e23">(ⲓ︦)</span> ⲙⲏⲡⲟⲧⲉ ⲛ̅ⲧⲉ ⲛ̅ϩⲉⲑⲛⲟⲥ ϫⲟⲟⲥ ϫⲉ
      ⲉϥⲧⲱⲛ ⲡⲉⲩⲛⲟⲩⲧⲉ.</td>
      <td><span style="color:#b00e23">(114:2)</span> lest at any time the
      nations should say, Where is their God?</td>
      <td><span style="color:#b00e23">(10)</span> µήποτε εἴπωσιν τὰ ἔθνη Ποῦ
      ἐστιν ὁ θεὸς αὐτῶν;</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(10)</span> ⲡⲉⲛⲛⲟⲩϯ ⲇⲉ ⲁϥϧⲉⲛ ⲧⲫⲉ ⲙ̀ⲡϣⲱⲓ ϧⲉⲛ ⲛⲓⲫⲏⲟⲩⲓ ⲛⲉⲙ
      ϩⲓϫⲉⲛ ⲡⲓⲕⲁϩⲓ: ϩⲱⲃ ⲛⲓⲃⲉⲛ ⲉⲧⲁϥⲟⲩⲁϣⲟⲩ ⲁϥⲁⲓⲧⲟⲩ.</td>
      <td><span style="color:#b00e23">(ⲓ︦ⲁ︦)</span> ⲡⲉⲛⲛⲟⲩⲧⲉ ⲇⲉ ϩⲣⲁⲓ ϩⲛ̅ ⲙ̅ⲡⲏⲩⲉ
      ⲁⲩⲱ ϩⲓϫⲙ̅ ⲡⲕⲁϩ. ⲡⲉⲧϥ̅ⲟⲩⲁϣϥ̅ ⲧⲏⲣϥ̅ ⲁϥⲁⲁϥ:</td>
      <td><span style="color:#b00e23">(114:3)</span> But our God has done in
      heaven and on earth, whatsoever he has pleased.</td>
      <td><span style="color:#b00e23">(11)</span> ὁ δὲ θεὸς ἡµῶν ἐν τῷ οὐρανῷ
      ἄνω· ἐν τοῖς οὐρανοῖς καὶ ἐν τῇ γῇ πάντα, ὅσα ἠθέλησεν, ἐποίησεν.</td>
    </tr>
  </table>
</body>
</html>
