<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_42.html" rel="next">
  <link href="job_40.html" rel="prev">
  <script src="main.js" type="module"></script>
</head>
<body class="chapter">
  <h4 id="job_41" class="title">Job 41</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲙⲏ
      ⲙ̀ⲡⲉⲕⲛⲁⲩ ⲉ̀ⲣⲟϥ ⲟⲩⲇⲉ ⲙ̀ⲡⲉⲕⲉⲣϣⲫⲏⲣⲓ ⲉ̀ϫⲉⲛ ⲛⲏ ⲉ̀ϯϫⲱ ⲙ̀ⲙⲱⲟⲩ</td>
      <td class="language Sahidic"><span style="color:#b00e23">(ⲁ︦)</span>
      ⲙ̅ⲡⲕ̅ⲛⲁⲩ ⲉⲣⲟϥ ⲟⲩⲇⲉ ⲟⲛ ⲙ̅ⲡⲕ̅ϣⲡⲏⲣⲉ ⲉϫⲛ̅ ⲛⲉⲧⲟⲩϫⲱ ⲙ̅ⲙⲟⲟⲩ</td>
      <td class="language English"><span style="color:#b00e23">(1)</span> Hast
      thou not seen him? and hast thou not wondered at the things said of
      him?</td>
      <td class="language Greek"><span style="color:#b00e23">(1)</span> οὐχ
      ἑόρακας αὐτὸν οὐδὲ ἐπὶ τοῖς λεγοµένοις τεθαύµακας;</td>
    </tr>

    <tr class="verse">
      <td class="language Bohairic"><span style="color:#b00e23">(ⲃ̅)</span>
      ⲕⲉⲣϩⲟϯ ⲇⲉ ⲁⲛ ϫⲉ ϥⲥⲉⲃⲧⲱⲧ ⲛⲏⲓ ⲛⲓⲙ ⲅⲁⲣ ⲁϥϯ ⲉ̀ϧⲟⲩⲛ ⲉ̀ϩⲣⲁⲓ ⲓⲉ ⲛⲓⲙ ⲡⲉ ⲉⲧⲁϥⲟϩⲓ
      ⲉ̀ⲣⲁⲧϥ ⲟⲩⲃⲏⲓ ⲟⲩⲟϩ ⲁϥⲉⲣϩⲩⲡⲟⲙⲉⲛⲓⲛ ⲓⲥϫⲉ ⲉ̀ⲛⲭⲁⲓ ⲛⲓⲃⲉⲛ ⲉⲧⲥⲁⲡⲉⲥⲏⲧ ⲛ̀ⲧⲫⲉ ⲛⲟⲩⲓ
      ⲛⲉ</td>
      <td class="language Sahidic">ⲟⲩⲇⲉ ⲛⲅ̅ⲣ̅ϩⲟⲧⲉ ⲁⲛ ϫⲉ ⲉϥⲥⲃ̅ⲧⲱⲧ ⲛⲁⲓ ⲛⲓⲙ ⲅⲁⲣ
      ⲡⲉⲛⲧⲁϥϯⲟⲩⲃⲏⲓ. <span style="color:#b00e23">(ⲃ︦)</span> ⲏ ⲛⲓⲙ
      ⲡⲉⲛⲧⲁϥⲁϩⲉⲣⲁⲧϥ̅ ⲉⲣⲟⲓ ⲁϥⲩⲡⲟⲙⲓⲛⲉ. ⲡⲕⲁϩ ⲧⲏⲣϥ̅ ⲡⲱⲓ ⲡⲉ.</td>
      <td class="language English">Dost thou not fear because preparation has
      been made by me? for who is there that resists me? <span style=
      "color:#b00e23">(2)</span> Or who will resist me, and abide, since the
      whole world under heaven is mine?</td>
      <td class="language Greek"><span style="color:#b00e23">(2)</span> οὐ
      δέδοικας ὅτι ἡτοίµασταί µοι; τίς γάρ ἐστιν ὁ ἐµοὶ ἀντιστάς;
      <span style="color:#b00e23">(3)</span> ἢ τίς ἀντιστήσεταί µοι καὶ
      ὑποµενεῖ, εἰ πᾶσα ἡ ὑπ’ οὐρανὸν ἐµή ἐστιν;</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲛ̀ⲛⲁⲭⲁⲣⲟⲓ ⲉⲑⲃⲏⲧϥ ⲟⲩⲟϩ ⲟⲩⲥⲁϫⲓ ⲛ̀ϫⲟⲙ ⲉϥⲉ̀ⲛⲁⲓ ⲙ̀ⲫⲏ ⲉⲧⲟⲓ ⲛ̀ϩⲩⲥⲟⲥ ⲉ̀ⲣⲟϥ</td>
      <td class="language Sahidic"><span style="color:#b00e23">(ⲅ︦)</span>
      </td>
      <td class="language English"><span style="color:#b00e23">(3)</span> I
      will not be silent because of him: though because of his power one shall
      pity his antagonist.</td>
      <td class="language Greek"><span style="color:#b00e23">(4)</span> οὐ
      σιωπήσοµαι δι’ αὐτόν, καὶ λόγον δυνάµεως ἐλεήσει τὸν ἴσον
      αὐτοῦ.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ⲛⲓⲙ
      ⲉⲧⲛⲁϣ̀ϭⲱⲣⲡ ⲉ̀ⲃⲟⲗ ⲙ̀ⲡϩⲟ ⲛ̀ⲧⲉ ⲧⲉϥϩⲉⲃⲥⲱ ⲓⲉ ⲛⲓⲙ ⲡⲉ ⲉⲧⲛⲁϣϣⲉ ⲉ̀ϧⲟⲩⲛ ϧⲉⲛ ⲛⲓⲥⲛⲁⲩϩ
      ⲛ̀ⲧⲉ ⲧⲉϥϧⲉⲗⲓⲃϣ</td>
      <td class="language Sahidic"><span style="color:#b00e23">(ⲇ︦)</span> ⲛⲓⲙ
      ⲡⲉⲧⲛⲁϭⲱⲗⲡ̅ ⲉⲃⲟⲗ ⲙ̅ⲡϩⲟ ⲛ̅ⲧⲉϥϩⲃ̅ⲥⲱ. ⲛⲓⲙ ⲇⲉ ⲡⲉⲛⲧⲁϥⲃⲱⲕ ⲉϩⲟⲩⲛ ⲉⲛⲕⲃ̅ⲃⲉ
      ⲙ̅ⲡⲉϥϩⲱⲕ.</td>
      <td class="language English"><span style="color:#b00e23">(4)</span> Who
      will open the face of his garment? and who can enter within the fold of
      his breastplate?</td>
      <td class="language Greek"><span style="color:#b00e23">(5)</span> τίς
      ἀποκαλύψει πρόσωπον ἐνδύσεως αὐτοῦ; εἰς δὲ πτύξιν θώρακος
      αὐτοῦ τίς ἂν εἰσέλθοι;</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲛⲓⲡⲩⲗⲏ ⲛ̀ⲧⲉ ⲡⲉϥϩⲟ ⲛⲓⲙ ⲡⲉ ⲉⲧⲛⲁϣⲟⲩⲱⲛ ⲉ̀ⲣⲱⲟⲩ ⲟⲩϩⲟϯ ⲉⲧⲕⲱϯ ⲉ̀ⲛⲉϥϣⲟⲗ</td>
      <td class="language Sahidic"><span style="color:#b00e23">(ⲉ︦)</span> ⲛⲓⲙ
      ⲡⲉⲧⲛⲁⲟⲩⲱⲛ ⲉⲙⲡⲩⲗⲏ ⲙ̅ⲡⲉϥϩⲟ ⲟⲩϩⲟⲧⲉ ⲇⲉ ⲡⲉ ⲡⲕⲱⲧⲉ ⲛ̅ⲛⲉϥⲟⲃϩⲉ.</td>
      <td class="language English"><span style="color:#b00e23">(5)</span> Who
      will open the doors of his face? terror is round about his teeth.</td>
      <td class="language Greek"><span style="color:#b00e23">(6)</span> πύλας
      προσώπου αὐτοῦ τίς ἀνοίξει; κύκλῳ ὀδόντων αὐτοῦ φόβος.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲛⲉϥⲙⲁϧⲧ ϩⲁⲛϩⲟϥ ⲛ̀ϩⲟⲙⲧ ⲛⲉ ⲡⲉϥⲙⲟⲩⲣ ⲇⲉ ⲁϥⲙ̀ⲫⲣⲏϯ ⲛ̀ⲟⲩⲱⲛⲓ ⲛ̀ⲥⲙⲓⲣⲓⲧⲏⲥ</td>
      <td class="language Sahidic"><span style="color:#b00e23">(ⲋ︦)</span>
      ϩⲉⲛⲥⲃϣⲉ ⲛ̅ϩⲟⲙⲛ̅ⲧ ⲛⲉ ⲛⲉⲧⲡⲉϥϩⲟⲩⲛ. ⲉⲣⲉ ⲧⲉϥⲙⲣ̅ⲣⲉ ⲇⲉ ⲟ ⲛ̅ⲑⲉ ⲛ̅ⲟⲩⲱⲛⲉ
      ⲛ̅ⲥⲙⲏⲣⲓⲧⲏⲥ.</td>
      <td class="language English"><span style="color:#b00e23">(6)</span> His
      inwards are as brazen plates, and the texture of his skin as a smyrite
      stone.</td>
      <td class="language Greek"><span style="color:#b00e23">(7)</span> τὰ
      ἔγκατα αὐτοῦ ἀσπίδες χάλκειαι, σύνδεσµος δὲ αὐτοῦ ὥσπερ
      σµιρίτης λίθος·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲡⲓⲟⲩⲁⲓ ⲧⲟⲙⲓ ⲉ̀ⲡⲓⲟⲩⲁⲓ ⲟⲩⲡⲛ̅ⲁ̅ ⲇⲉ ⲛ̀ⲛⲉϥϣⲟⲩⲟⲑⲛⲉϥ</td>
      <td class="language Sahidic"><span style="color:#b00e23">(ⲍ︦)</span> ⲛ̅ⲛⲉ
      ⲟⲩⲡⲛ̅ⲁ̅ ⲇⲉ ⲥⲁⲁⲧϥ̅</td>
      <td class="language English"><span style="color:#b00e23">(7)</span> One
      part cleaves fast to another, and the air cannot come between them.</td>
      <td class="language Greek"><span style="color:#b00e23">(8)</span> εἷς
      τοῦ ἑνὸς κολλῶνται, πνεῦµα δὲ οὐ µὴ διέλθῃ αὐτόν·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲣⲱⲙⲓ ⲉϥⲉ̀ⲧⲱⲙⲓ ⲉ̀ⲡⲉϥⲥⲟⲛ ⲥⲉⲑⲟⲩⲏⲧ ⲟⲩⲟϩ ⲛ̀ⲛⲟⲩⲫⲱⲧ</td>
      <td class="language Sahidic"><span style="color:#b00e23">(ⲏ︦)</span>
      </td>
      <td class="language English"><span style="color:#b00e23">(8)</span> They
      will remain united each to the other: they are closely joined, and cannot
      be separated.</td>
      <td class="language Greek"><span style="color:#b00e23">(9)</span> ἀνὴρ
      τῷ ἀδελφῷ αὐτοῦ προσκολληθήσεται, συνέχονται καὶ οὐ µὴ
      ἀποσπασθῶσιν.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ϣⲁⲣⲉ ⲟⲩⲱⲓⲛⲓ ϣⲱⲡⲓ ⲉ̀ⲃⲟⲗ ϧⲉⲛ ⲡⲉϥⲁⲛⲁϣ ⲛⲉϥⲃⲁⲗ ⲇⲉ ⲥⲉⲟⲓ ⲙ̀ⲫⲣⲏϯ ⲙ̀ⲡⲓⲥⲓⲟⲩ ⲛ̀ⲧⲉ
      ϩⲁⲛⲁⲧⲟⲟⲩⲓ</td>
      <td class="language Sahidic"><span style="color:#b00e23">(ⲑ︦)</span> ϣⲁⲣⲉ
      ⲟⲩⲟⲩⲟⲉⲓⲛ ⲇⲉ ϥⲱϭⲉ ϩⲙ̅ ⲡⲉϥⲁⲛⲧⲁϣ. ⲉⲣⲉ ⲛⲉϥⲃⲁⲗ ⲇⲉ ⲟ ⲛ̅ⲑⲉ ⲙ̅ⲡⲓⲛⲉ
      ⲙ̅ⲡⲥⲟⲩⲛ̅ⲧⲟⲟⲩⲉ.</td>
      <td class="language English"><span style="color:#b00e23">(9)</span> At
      his sneezing a light shines, and his eyes are as the appearance of the
      morning star.</td>
      <td class="language Greek"><span style="color:#b00e23">(10)</span> ἐν
      πταρµῷ αὐτοῦ ἐπιφαύσκεται φέγγος, οἱ δὲ ὀφθαλµοὶ αὐτοῦ
      εἶδος ἑωσφόρου.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ϣⲁⲩⲓ̀ ⲉ̀ⲃⲟⲗ ϧⲉⲛ ⲣⲱϥ ⲛ̀ϫⲉ ϩⲁⲛⲗⲁⲙⲡⲁⲥ ⲛ̀ⲭⲣⲱⲙ ⲉⲩⲙⲟϩ ⲟⲩⲟϩ ϣⲁⲩⲙⲟϩ ⲉ̀ⲃⲟⲗ ⲛ̀ϫⲉ
      ϩⲁⲛϫⲉⲃⲥ ⲛ̀ⲭⲣⲱⲙ</td>
      <td class="language Sahidic"><span style="color:#b00e23">(ⲓ︦)</span>
      ϩⲉⲛⲗⲁⲙⲡⲁⲥ ⲉⲩϫⲉⲣⲟ ⲛⲉⲧⲛⲏⲩ ⲉⲃⲟⲗ ϩⲛ̅ ⲣⲱϥ. ⲁⲩⲱ ⲉⲩϩⲏⲩ ϩⲛ̅ ϩⲉⲛⲉⲥⲭⲁⲣⲁ
      ⲛ̅ⲕⲱϩⲧ̅.</td>
      <td class="language English"><span style="color:#b00e23">(10)</span> Out
      of his mouth proceed as it were burning lamps, and as it were hearths of
      fire are cast abroad.</td>
      <td class="language Greek"><span style="color:#b00e23">(11)</span> ἐκ
      στόµατος αὐτοῦ ἐκπορεύονται λαµπάδες καιόµεναι καὶ
      διαρριπτοῦνται ἐσχάραι πυρός·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      &lt;ϣⲁⲩⲓ̀ ⲉ̀ⲃⲟⲗ ϧⲉⲛ ⲡⲉϥϣⲁⲓ ⲛ̀ϫⲉ ⲟⲩⲭⲣⲉⲙⲧⲥ ⲛ̀ⲧⲉ ⲟⲩϩⲣⲱ ⲉⲥⲙⲟϩ ϧⲉⲛ ϩⲁⲛϫⲉⲃⲥ
      ⲛ̀ⲭⲣⲱⲙ&gt;</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲟⲩⲕⲁⲡⲛⲟⲥ ⲛ̅ϩⲣⲱ ⲉⲥⲙⲟⲩϩ ϩⲛ̅ ϩⲉⲛϫⲃ̅ⲃⲉⲥ ⲛ̅ⲥⲁⲧⲉ ⲡⲉⲧⲛⲏⲩ ⲉⲃⲟⲗ ϩⲛ̅ ⲛⲉϥϭⲃ̅ϣⲁ.</td>
      <td class="language English"><span style="color:#b00e23">(11)</span> Out
      of his nostrils proceeds smoke of a furnace burning with fire of
      coals.</td>
      <td class="language Greek"><span style="color:#b00e23">(12)</span> ἐκ
      µυκτήρων αὐτοῦ ἐκπορεύεται καπνὸς καµίνου καιοµένης πυρὶ
      ἀνθράκων·</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲧⲉϥⲯⲩⲭⲏ ⲇⲉ ϩⲁⲛϫⲉⲃⲥ ⲛⲉ &lt;ⲟⲩϣⲁϩ ⲉⲑⲛⲏⲟⲩ ⲉ̀ⲃⲟⲗ ϧⲉⲛ ⲣⲱϥ&gt;</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ϩⲉⲛϫⲃ̅ⲃⲉⲥ ⲛⲉ ⲧⲉϥⲯⲩⲭⲏ. ⲟⲩϣⲁϩ ⲇⲉ ⲡⲉⲧⲛⲏⲩ ⲉⲃⲟⲗ ϩⲛ̅ ⲣⲱϥ.</td>
      <td class="language English"><span style="color:#b00e23">(12)</span> His
      breath is as live coals, and a flame goes out of his mouth.</td>
      <td class="language Greek"><span style="color:#b00e23">(13)</span> ἡ
      ψυχὴ αὐτοῦ ἄνθρακες, φλὸξ δὲ ἐκ στόµατος αὐτοῦ
      ἐκπορεύεται.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩϫⲟⲙ ⲇⲉ ⲉⲧϣⲟⲡ ϩⲓ ⲧⲉϥⲛⲁϩⲃⲓ ϥϭⲟϫⲓ ϧⲁϫⲱϥ ⲛ̀ϫⲉ ⲟⲩⲧⲁⲕⲟ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲉⲣⲉ ⲟⲩϭⲟⲙ ⲇⲉ ϣⲟⲟⲡ ϩⲙ̅ ⲡⲉϥⲙⲁⲕϩ̅. ⲉⲣⲉ ⲡⲧⲁⲕⲟ ⲡⲏⲧ ⲙ̅ⲡⲉϥⲙ̅ⲧⲟ ⲉⲃⲟⲗ.</td>
      <td class="language English"><span style="color:#b00e23">(13)</span> And
      power is lodged in his neck, before him destruction runs.</td>
      <td class="language Greek"><span style="color:#b00e23">(14)</span> ἐν
      δὲ τραχήλῳ αὐτοῦ αὐλίζεται δύναµις, ἔµπροσθεν αὐτοῦ τρέχει
      ἀπώλεια.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲛⲓⲥⲁⲣⲝ ⲇⲉ ⲛ̀ⲧⲉ ⲡⲉϥⲥⲱⲙⲁ ⲥⲉⲧⲟⲙⲓ ϥⲛⲁⲫⲱⲛ ⲉ̀ϫⲱϥ ⲟⲩⲟϩ ϥⲛⲁⲕⲓⲙ ⲁⲛ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲉⲣⲉ ⲛ̅ⲥⲁⲣⲝ̅ ⲙ̅ⲡⲉϥⲥⲱⲙⲁ ϫⲏⲥ.</td>
      <td class="language English"><span style="color:#b00e23">(14)</span> The
      flesh also of his body is joined together: if one pours violence upon
      him, he shall not be moved.</td>
      <td class="language Greek"><span style="color:#b00e23">(15)</span>
      σάρκες δὲ σώµατος αὐτοῦ κεκόλληνται· καταχέει ἐπ’ αὐτόν, οὐ
      σαλευθήσεται.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲡⲉϥϩⲏⲧ ⲇⲉ ϭⲏⲥ ⲙ̀ⲫⲣⲏϯ ⲛ̀ⲟⲩⲱⲛⲓ ⲁϥⲟϩⲓ ⲉ̀ⲣⲁⲧϥ ⲙ̀ⲫⲣⲏϯ ⲛ̀ⲟⲩⲁⲙⲏϣ ⲛ̀ⲁⲧⲕⲓⲙ</td>
      <td class="language Sahidic"><span style="color:#b00e23">(ⲓ︦ⲉ︦)</span> ⲁ
      ⲡⲉϥϩⲏⲧ ϫⲣⲟ ⲛ̅ⲑⲉ ⲛ̅ⲟⲩⲱⲛⲉ. ⲁϥⲁϩⲉ ⲇⲉ ⲉⲣⲁⲧϥ̅ ⲛ̅ⲑⲉ ⲛ̅ⲟⲩⲉⲙⲏϣ ⲉⲙⲉϥⲕⲓⲙ.</td>
      <td class="language English"><span style="color:#b00e23">(15)</span> His
      heart is firm as a stone, and it stands like an unyielding anvil.</td>
      <td class="language Greek"><span style="color:#b00e23">(16)</span> ἡ
      καρδία αὐτοῦ πέπηγεν ὡς λίθος, ἕστηκεν δὲ ὥσπερ ἄκµων
      ἀνήλατος.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲁϥϣⲁⲛⲫⲟⲛϩϥ ⲇⲉ ϣⲁⲣⲉ ⲟⲩϩⲟϯ ϣⲱⲡⲓ ⲛ̀ⲛⲓⲑⲏⲣⲓⲟⲛ ⲛ̀ϥⲧⲉⲫⲁⲧ ⲉⲧϭⲓⲫⲉⲓ ϩⲓϫⲉⲛ
      ⲡⲓⲕⲁϩⲓ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲉϥϣⲁⲛⲕⲟⲧϥ̅ ⲇⲉ ϣⲁⲣⲉ ⲟⲩϩⲟⲧⲉ ⲧⲁϩⲉ ⲛⲉⲑⲏⲣⲓⲟⲛ ⲙⲛ̅ ⲛ̅ⲧⲃ̅ⲛⲟⲟⲩⲉ ⲉⲩϥⲱϭⲉ ϩⲓϫⲙ̅
      ⲡⲕⲁϩ.</td>
      <td class="language English"><span style="color:#b00e23">(16)</span> And
      when he turns, he is a terror to the four-footed wild beasts which leap
      upon the earth.</td>
      <td class="language Greek"><span style="color:#b00e23">(17)</span>
      στραφέντος δὲ αὐτοῦ φόβος θηρίοις τετράποσιν ἐπὶ γῆς
      ἁλλοµένοις.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲁⲩϣⲁⲛⲑⲟⲛⲧⲉⲛ ⲛ̀ϩⲁⲛⲗⲟⲅⲭⲏ ⲉ̀ⲣⲟϥ ⲙ̀ⲡⲁⲩⲉⲣ ϩⲗⲓ ⲛⲁϥ ⲟⲩⲛⲁⲃⲓ (ⲉϥⲧⲁⲓⲏⲟⲩⲧ ⲉ̀ⲣⲁⲧϥ)
      ⲛⲉⲙ ⲟⲩϧⲉⲗⲓⲃϣ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲉⲣϣⲁⲛ ϩⲉⲛⲗⲟⲅⲭⲏ ⲧⲱⲙⲛ̅ⲧ ⲉⲣⲟϥ ⲛ̅ⲛⲉⲩⲣ̅ ⲗⲁⲁⲩ ⲛⲁϥ.</td>
      <td class="language English"><span style="color:#b00e23">(17)</span> If
      spears should come against him, men will effect nothing, either with the
      spear or the breast-plate.</td>
      <td class="language Greek"><span style="color:#b00e23">(18)</span> ἐὰν
      συναντήσωσιν αὐτῷ λόγχαι, οὐδὲν µὴ ποιήσωσιν δόρυ ἐπηρµένον
      καὶ θώρακα·</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲡⲓⲃⲉⲛⲓⲡⲓ ⲅⲁⲣ ⲁϥⲉⲛⲧⲟⲧϥ ⲙ̀ⲫⲣⲏϯ ⲙ̀ⲡⲓⲧⲟϩ ⲡⲓϩⲟⲙⲧ ⲇⲉ ⲙ̀ⲫⲣⲏϯ ⲛ̀ⲟⲩϣⲉ
      ⲛ̀ⲁⲧⲛⲟⲙϯ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲉⲣⲉ ⲡⲡⲉⲛⲓⲡⲉ ⲏⲡ ⲛ̅ⲧⲟⲟⲧϥ̅ ⲛ̅ⲑⲉ ⲙ̅ⲡⲧⲱϩ ⲡϩⲟⲙⲛ̅ⲧ ⲇⲉ ⲛ̅ⲑⲉ ⲛ̅ⲟⲩϣⲉ ⲉϥⲟⲩⲟϣϥ̅.</td>
      <td class="language English"><span style="color:#b00e23">(18)</span> For
      he considers iron as chaff, and brass as rotten wood.</td>
      <td class="language Greek"><span style="color:#b00e23">(19)</span>
      ἥγηται µὲν γὰρ σίδηρον ἄχυρα, χαλκὸν δὲ ὥσπερ ξύλον
      σαθρόν·</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲛ̀ⲛⲉⲥϫⲟϩⲧϥ ⲛ̀ϫⲉ ⲟⲩⲫⲓϯ ⲛ̀ϩⲟⲙⲧ ⲁⲩⲏⲡ ⲛ̀ⲧⲟⲧϥ ⲛ̀ϫⲉ ⲛⲓⲡⲉⲧⲣⲁ ⲉⲧϩⲓⲟⲩⲓ ⲙ̀ⲫⲣⲏϯ
      ⲛ̀ⲟⲩⲭⲟⲣⲧⲟⲥ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲛ̅ⲛⲉ ⲟⲩⲥⲟⲧⲉ ⲙ̅ⲡⲉⲛⲓⲡⲉ ϫⲟⲧϥ̅. ⲉⲣⲉ ⲛ̅ⲃⲁⲕⲱⲛⲉ ⲏⲡ ⲛ̅ⲧⲟⲟⲧϥ̅ ⲛ̅ⲑⲉ ⲛ̅ⲟⲩⲭⲟⲣⲧⲟⲥ</td>
      <td class="language English"><span style="color:#b00e23">(19)</span> The
      bow of brass shall not would him, he deems a slinger as grass.</td>
      <td class="language Greek"><span style="color:#b00e23">(20)</span> οὐ
      µὴ τρώσῃ αὐτὸν τόξον χάλκειον, ἥγηται µὲν πετροβόλον
      χόρτον·</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲛⲓⲁⲑⲏⲣ ⲇⲉ ⲙ̀ⲫⲣⲏϯ ⲛ̀ϩⲁⲛⲣⲱⲟⲩⲓ ϣⲁϥⲥⲱⲃⲓ ⲇⲉ ⲛ̀ⲥⲁ ⲟⲩⲙⲟⲛⲙⲉⲛ ⲉϥⲟⲓ ⲛ̀ϣⲁϩ
      ⲛ̀ⲭⲣⲱⲙ</td>
      <td class="language Sahidic"><span style="color:#b00e23">(ⲕ︦)</span>
      ϣⲁϥⲥⲱⲃⲉ ⲇⲉ ⲛ̅ⲥⲁ ⲟⲩⲕⲙ̅ⲧⲟ ⲛ̅ⲕⲱϩⲧ̅.</td>
      <td class="language English"><span style="color:#b00e23">(20)</span>
      Mauls are counted as stubble; and he laughs to scorn the waving of the
      firebrand.</td>
      <td class="language Greek"><span style="color:#b00e23">(21)</span> ὡς
      καλάµη ἐλογίσθησαν σφῦραι, καταγελᾷ δὲ σεισµοῦ πυρφόρου.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲡⲉϥⲡⲣⲏϣ ⲇⲉ ϩⲁⲛⲟⲗⲟⲃⲓⲥⲕⲟⲥ ⲉⲩϣⲉⲡϣⲱⲡ ⲛⲉ ⲡⲓⲛⲟⲩⲃ ⲛ̀ⲧⲉ ⲫⲓⲟⲙ ⲧⲏⲣϥ ⲁϥⲭⲏ ϧⲁⲧⲟⲧϥ
      ⲙ̀ⲫⲣⲏϯ ⲛ̀ⲟⲩⲱⲛⲓ ⲛ̀ⲁⲧⲏⲡⲓ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ϩⲉⲛϩⲟⲃⲟⲗⲓⲥⲕⲟⲥ ⲉⲩⲧⲏⲙ ⲡⲉ ⲡⲉϥⲡⲣⲏϣ. ⲉⲣⲉ ⲡⲛⲟⲩⲃ ⲧⲏⲣϥ̅ ⲛ̅ⲑⲁⲗⲁⲥⲥⲁ ϩⲁⲣⲟϥ ⲛ̅ⲑⲉ
      ⲛ̅ⲟⲩⲟⲙⲉ ⲉϥⲟϣ.</td>
      <td class="language English"><span style="color:#b00e23">(21)</span> His
      lair is formed of sharp points; and all the gold of the sea under him is
      an immense quantity of clay.</td>
      <td class="language Greek"><span style="color:#b00e23">(22)</span> ἡ
      στρωµνὴ αὐτοῦ ὀβελίσκοι ὀξεῖς, πᾶς δὲ χρυσὸς θαλάσσης ὑπ’
      αὐτὸν ὥσπερ πηλὸς ἀµύθητος.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ϣⲁϥⲑⲣⲉ ⲫⲛⲟⲩⲛ ⲃⲉⲣⲃⲉⲣ ⲙ̀ⲫⲣⲏϯ ⲛ̀ⲟⲩⲭⲁⲕⲕⲓⲟⲛ ⲁⲣⲉ ⲫⲓⲟⲙ ⲇⲉ ϧⲁⲧⲟⲧϥ ⲙ̀ⲫⲣⲏϯ
      ⲛ̀ⲟⲩⲧⲁⲕⲟ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ϣⲁϥⲧⲣⲉ ⲡⲛⲟⲩⲛ ⲃⲣ̅ⲃⲣ̅ ⲛ̅ⲑⲉ ⲛ̅ⲟⲩⲭⲁⲗⲕⲓⲟⲛ. ⲁϥⲉⲡ ⲑⲁⲗⲁⲥⲥⲁ ⲛ̅ⲑⲉ ⲛ̅ⲟⲩⲉⲓⲁⲗ.</td>
      <td class="language English"><span style="color:#b00e23">(22)</span> He
      makes the deep boil like a brazen caldron; and he regards the sea as a
      pot of ointment,</td>
      <td class="language Greek"><span style="color:#b00e23">(23)</span>
      ἀναζεῖ τὴν ἄβυσσον ὥσπερ χαλκεῖον, ἥγηται δὲ τὴν θάλασσαν
      ὥσπερ ἐξάλειπτρον,</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲟⲩⲟϩ ⲡⲓⲧⲁⲣⲧⲁⲣⲟⲥ ⲛ̀ⲧⲉ ⲫⲛⲟⲩⲛ ⲙ̀ⲫⲣⲏϯ ⲛ̀ⲟⲩⲉⲭⲙⲁⲗⲱⲧⲟⲥ ⲁϥⲭⲁ ⲫⲛⲟⲩⲛ ⲛ̀ⲧⲟⲧϥ ⲙ̀ⲫⲣⲏϯ
      ⲛ̀ⲟⲩⲙⲱⲓⲧ ⲙ̀ⲙⲟϣⲓ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲁⲩⲱ ⲡϣⲓⲕ ⲙ̅ⲡⲛⲟⲩⲛ ⲛ̅ⲑⲉ ⲛ̅ⲟⲩⲁⲓⲭⲙⲁⲗⲱⲧⲟⲥ.</td>
      <td class="language English"><span style="color:#b00e23">(23)</span> and
      the lowest part of the deep as a captive: he reckons the deep as his
      range.</td>
      <td class="language Greek"><span style="color:#b00e23">(24)</span> τὸν
      δὲ τάρταρον τῆς ἀβύσσου ὥσπερ αἰχµάλωτον· ἐλογίσατο ἄβυσσον
      εἰς περίπατον.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲙ̀ⲙⲟⲛ ϩⲗⲓ ϩⲓϫⲉⲛ ⲡⲓⲕⲁϩⲓ ⲉϥⲧⲉⲛⲑⲱⲛⲧ ⲉ̀ⲣⲟϥ ⲉϥⲑⲁⲙⲓⲏⲟⲩⲧ ϫⲉ ⲛ̀ⲥⲉⲥⲱⲃⲓ ⲙ̀ⲙⲟϥ ⲛ̀ϫⲉ
      ⲛⲓⲁⲅⲅⲉⲗⲗⲟⲥ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲙⲛ̅ ⲗⲁⲁⲩ ⲇⲉ ϩⲓϫⲙ̅ ⲡⲕⲁϩ ⲉϥⲉⲓⲛⲉ ⲙ̅ⲙⲟϥ. ⲉϥⲧⲁⲙⲓⲏⲩ ⲉⲥⲱⲃⲉ ⲙ̅ⲙⲟϥ ⲉⲃⲟⲗ ϩⲓⲧⲛ̅
      ⲛⲉϥⲁⲅⲅⲉⲗⲟⲥ.</td>
      <td class="language English"><span style="color:#b00e23">(24)</span>
      There is nothing upon the earth like to him, formed to be sported with by
      my angels.</td>
      <td class="language Greek"><span style="color:#b00e23">(25)</span> οὐκ
      ἔστιν οὐδὲν ἐπὶ τῆς γῆς ὅµοιον αὐτῷ πεποιηµένον
      ἐγκαταπαίζεσθαι ὑπὸ τῶν ἀγγέλων µου·</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ϥⲛⲁⲩ ⲇⲉ ⲉ̀ⲛⲏ ⲉⲧϭⲟⲥⲓ ⲧⲏⲣⲟⲩ ⲛ̀ⲑⲟϥ ⲇⲉ ⲉⲧⲟⲓ ⲛ̀ⲟⲩⲣⲟ ⲉ̀ⲛⲏ ⲧⲏⲣⲟⲩ ⲉⲧϧⲉⲛ
      ⲛⲓⲙⲱⲟⲩ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ϥⲛⲁⲩ ⲇⲉ ⲉⲛⲉⲧϫⲟⲥⲉ ⲧⲏⲣⲟⲩ. ⲛ̅ⲧⲟϥ ⲡⲉ ⲡⲣ̅ⲣⲟ ⲛ̅ⲛⲉⲧϩⲛ̅ ⲙ̅ⲙⲟⲟⲩ.</td>
      <td class="language English"><span style="color:#b00e23">(25)</span> He
      beholds every high thing: and he is king of all that are in the
      waters.</td>
      <td class="language Greek"><span style="color:#b00e23">(26)</span> πᾶν
      ὑψηλὸν ὁρᾷ, αὐτὸς δὲ βασιλεὺς πάντων τῶν ἐν τοῖς
      ὕδασιν</td>
    </tr>
  </table>
</body>
</html>
