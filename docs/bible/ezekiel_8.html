<!DOCTYPE html>
<html>
<head>
  <title>Ezekiel</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="ezekiel_9.html" rel="next">
  <link href="ezekiel_7.html" rel="prev">
  <script src="main.js" type="module"></script>
</head>
<body class="chapter">
  <h4 id="ezekiel_8" class="title">Ezekiel 8</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲁⲥϣⲱⲡⲓ ϧⲉⲛ ϯⲙⲁϩⲋ̅ ⲛ̀ⲣⲟⲙⲡⲓ ϧⲉⲛ ⲡⲓⲙⲁϩⲉ̅ ⲛ̀ⲁⲃⲟⲧ. ϧⲉⲛ ⲡⲓⲉϩⲟⲟⲩ ⲙ̀ⲙⲁϩⲉ̅
      ⲙ̀ⲡⲓⲁⲃⲟⲧ. ⲛⲁⲓϩⲉⲙⲥⲓ ⲁ̀ⲛⲟⲕ ϧⲉⲛ ⲡⲓⲏⲓ. ⲟⲩⲟϩ ⲛⲓⲡⲣⲉⲥⲃⲩⲧⲉⲣⲟⲥ ⲛ̀ⲧⲉ ⲓⲟⲩⲇⲁ ⲛⲁⲩϩⲉⲙⲥⲓ
      ⲙ̀ⲡⲁⲙ̀ⲑⲟ ⲉ̀ⲃⲟⲗ ⲁⲥⲓ̀ ⲉ̀ϩⲣⲏⲓ ⲉ̀ϫⲱⲓ ⲛ̀ϫⲉ ⲧϫⲓϫ ⲙ̀ⲡϭ̅ⲥ̅.</td>
      <td class="language English"><span style="color:#b00e23">(1)</span> And
      it came to pass in the sixth year, in the fifth month, on the fifth day
      of the month, I was sitting in the house, and the elders of Juda were
      sitting before me: and the hand of the Lord came upon me.</td>
      <td class="language Greek"><span style="color:#b00e23">(1)</span> Καὶ
      ἐγένετο ἐν τῷ ἕκτῳ ἔτει ἐν τῷ πέµπτῳ µηνὶ πέµπτῃ τοῦ
      µηνὸς ἐγὼ ἐκαθήµην ἐν τῷ οἴκῳ, καὶ οἱ πρεσβύτεροι Ιουδα
      ἐκάθηντο ἐνώπιόν µου, καὶ ἐγένετο ἐπ’ ἐµὲ χεὶρ κυρίου,</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲁⲓⲛⲁⲩ ϩⲏⲡⲡⲉ ⲓⲥ ⲟⲩⲓⲛⲓ ⲛ̀ⲣⲱⲙⲓ ⲓⲥϫⲉⲛ ⲧⲉϥϯⲡⲓ ⲥⲁⲡⲉⲥⲏⲧ ⲟⲩⲭⲣⲱⲙ ⲡⲉ. ⲟⲩⲟϩ ⲓⲥϫⲉⲛ
      ⲧⲉϥϯⲡⲓ ⲥⲁⲡϣⲱⲓ. ⲟⲩⲱⲛⲓ ⲛ̀ⲉⲗⲉⲕⲧⲣⲓⲛⲟⲛ ⲡⲉ.</td>
      <td class="language English"><span style="color:#b00e23">(2)</span> And I
      looked, and, behold, the likeness of a man: from his loins and downwards
      there was fire, and from his loins upwards there was as the appearance of
      amber.</td>
      <td class="language Greek"><span style="color:#b00e23">(2)</span> καὶ
      εἶδον καὶ ἰδοὺ ὁµοίωµα ἀνδρός, ἀπὸ τῆς ὀσφύος αὐτοῦ καὶ
      ἕως κάτω πῦρ, καὶ ἀπὸ τῆς ὀσφύος αὐτοῦ ὑπεράνω ὡς ὅρασις
      ἠλέκτρου.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲁϥⲥⲱⲟⲩⲧⲉⲛ ⲉ̀ⲣⲟⲓ ⲛ̀ⲟⲩⲓⲛⲓ ⲛ̀ϫⲓϫ ⲛ̀ⲣⲱⲙⲓ ⲁϥⲟⲗⲧ ϧⲉⲛ ⲡⲓϥⲱⲓ ⲛ̀ⲧⲉ ⲧⲁⲁⲫⲉ.
      ⲟⲩⲟϩ ⲟⲩⲡⲛ̅ⲁ̅ ⲁϥϭⲓⲧⲧ. ⲟⲩⲧⲉ ⲧⲫⲉ ⲛⲉⲙ ⲡⲓⲕⲁϩⲓ ⲁϥⲟⲗⲧ ⲉ̀ⲡϣⲱⲓ ⲉ̀ⲓⲗ̅ⲏ̅ⲙ̅. ϧⲉⲛ
      ϯϩⲟⲣⲁⲥⲓⲥ ⲛ̀ⲧⲉ ⲫϯ. ϧⲁⲧⲉⲛ ⲛⲓⲥⲃⲉ ⲛ̀ⲧⲉ ϯⲡⲩⲗⲏ ⲑⲏ ⲉⲧⲟⲩⲏⲛ ⲉ̀ⲡⲓⲥⲁ ⲛ̀ⲧⲉ ⲡⲉⲙϩⲓⲧ.
      ⲡⲓⲙⲁ ⲉ̀ⲛⲁϥ ⲛ̀ϧⲏⲧϥ ⲛ̀ϫⲉ ϯⲥⲧⲩⲗⲏ ⲙ̀ⲫⲏ ⲉⲧϣⲱϯ. ⲛⲉⲙ ⲫⲏ ⲉⲧϣⲱⲡ.</td>
      <td class="language English"><span style="color:#b00e23">(3)</span> And
      he stretched forth the likeness of a hand, and took me by the crown of my
      head; and the Spirit lifted me up between the earth and sky, and brought
      me to Jerusalem in a vision of God, to the porch of the gate that looks
      to the north, where was the pillar of the Purchaser.</td>
      <td class="language Greek"><span style="color:#b00e23">(3)</span> καὶ
      ἐξέτεινεν ὁµοίωµα χειρὸς καὶ ἀνέλαβέν µε τῆς κορυφῆς µου, καὶ
      ἀνέλαβέν µε πνεῦµα ἀνὰ µέσον τῆς γῆς καὶ ἀνὰ µέσον τοῦ
      οὐρανοῦ καὶ ἤγαγέν µε εἰς Ιερουσαληµ ἐν ὁράσει θεοῦ ἐπὶ τὰ
      πρόθυρα τῆς πύλης τῆς ἐσωτέρας τῆς βλεπούσης πρὸς βορρᾶν, οὗ
      ἦν ἡ στήλη τοῦ κτωµένου.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲁϥϧⲉⲛ ⲡⲓⲙⲁ ⲉⲧⲉⲙ̀ⲙⲁⲩ ⲛ̀ϫⲉ ⲡⲱⲟⲩ ⲙ̀ⲫϯ ⲙ̀ⲡⲓⲥ̅ⲗ̅. ⲕⲁⲧⲁ ϯϩⲟⲣⲁⲥⲓⲥ ⲉⲧⲁⲓⲛⲁⲩ
      ⲉ̀ⲣⲟⲥ ϧⲉⲛ ⲧⲕⲟⲓ.</td>
      <td class="language English"><span style="color:#b00e23">(4)</span> And,
      behold, the glory of the Lord God of Israel was there, according to the
      vision which I saw in the plain.</td>
      <td class="language Greek"><span style="color:#b00e23">(4)</span> καὶ
      ἰδοὺ ἐκεῖ ἦν δόξα κυρίου θεοῦ Ισραηλ κατὰ τὴν ὅρασιν, ἣν
      εἶδον ἐν τῷ πεδίῳ.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲁϥϫⲟⲥ ⲛⲏⲓ ϫⲉ ⲡϣⲏⲣⲓ ⲙ̀ⲫⲣⲱⲙⲓ ϥⲁⲓ ⲛ̀ⲛⲉⲕⲃⲁⲗ ⲉ̀ⲡϣⲱⲓ ⲉ̀ⲡⲥⲁ ⲛ̀ⲧⲉ ⲡⲉⲙϩⲓⲧ.
      ⲟⲩⲟϩ ⲁⲓϥⲁⲓ ⲛ̀ⲛⲁⲃⲁⲗ ⲉ̀ⲡϣⲱⲓ ⲉⲡⲥⲁ ⲛ̀ⲧⲉ ⲡⲉⲙϩⲓⲧ. ⲟⲩⲟϩ ϩⲏⲡⲡⲉ ⲓⲥϫⲉⲛ ⲡⲥⲁ ⲛ̀ⲧⲉ
      ⲡⲉⲙϩⲓⲧ ⲁⲓⲛⲁⲩ. ⲟⲩⲟϩ ⲟⲛ ⲓⲥϫⲉⲛ ⲡⲉⲙϩⲓⲧ. ϣⲁ ϯⲡⲩⲗⲏ ⲉⲧⲥⲁⲡⲉⲓⲉⲃⲧ ⲛ̀ⲧⲉ ⲡⲓⲗⲁⲕϩ ϩⲏⲡⲡⲉ
      ⲓⲥ ⲟⲩⲓⲇⲱⲗⲟⲛ ϫⲉ ⲥⲁⲙⲉⲗ ⲭⲏ ϧⲁⲧⲉⲛ ⲛⲉⲥⲙⲁⲛ̀ⲙⲟϣⲓ ⲉ̀ϧⲟⲩⲛ.</td>
      <td class="language English"><span style="color:#b00e23">(5)</span> And
      he said to me, Son of man, lift up thine eyes toward the north. So I
      lifted up mine eyes toward the north, and, behold, I looked from the
      north toward the eastern gate.</td>
      <td class="language Greek"><span style="color:#b00e23">(5)</span> καὶ
      εἶπεν πρός µε Υἱὲ ἀνθρώπου, ἀνάβλεψον τοῖς ὀφθαλµοῖς σου
      πρὸς βορρᾶν· καὶ ἀνέβλεψα τοῖς ὀφθαλµοῖς µου πρὸς βορρᾶν, καὶ
      ἰδοὺ ἀπὸ βορρᾶ ἐπὶ τὴν πύλην τὴν πρὸς ἀνατολάς.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲁϥϫⲟⲥ ⲛⲏⲓ ϫⲉ ⲡϣⲏⲣⲓ ⲙ̀ⲫⲣⲱⲙⲓ. ϫⲉ ⲉⲩⲉ̀ⲓⲣⲓ ⲛ̀ⲟⲩ ⲛ̀ϫⲉ ⲛⲁⲓ. ⲥⲉⲓⲣⲓ
      ⲛ̀ϩⲁⲛⲛⲓϣϯ ⲛ̀ⲁⲛⲟⲙⲓⲁ ⲙ̀ⲡⲁⲓⲙⲁ ⲛ̀ϫⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅. ⲉ̀ⲑⲣⲟⲩⲣⲓⲕⲓ ⲥⲁⲃⲟⲗ
      ⲛ̀ⲛⲁⲡⲉⲑⲟⲩⲁⲃ. ⲟⲩⲟϩ ⲉⲧⲓ ⲟⲛ ⲭⲛⲁⲛⲁⲩ ⲉ̀ϩⲁⲛⲁⲛⲟⲙⲓⲁ ⲉ̀ϩⲁⲛⲛⲓϣϯ ⲉ̀ⲛⲁⲓ</td>
      <td class="language English"><span style="color:#b00e23">(6)</span> And
      he said to me, Son of man, hast thou seen what these do? They commit
      great abominations here so that I should keep away from my sanctuary: and
      thou shalt see yet greater iniquities.</td>
      <td class="language Greek"><span style="color:#b00e23">(6)</span> καὶ
      εἶπεν πρός µε Υἱὲ ἀνθρώπου, ἑώρακας τί οὗτοι ποιοῦσιν;
      ἀνοµίας µεγάλας ποιοῦσιν ὧδε τοῦ ἀπέχεσθαι ἀπὸ τῶν ἁγίων
      µου· καὶ ἔτι ὄψει ἀνοµίας µείζονας.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲁϥⲟⲗⲧ ⲉ̀ϧⲟⲩⲛ ϧⲁⲧⲉⲛ ⲛⲓⲥⲃⲉ ⲛ̀ⲧⲉ ϯⲡⲩⲗⲏ. ⲟⲩⲟϩ ⲁⲓⲛⲁⲩ. ⲟⲩⲟϩ ⲓⲥ ⲟⲩϣⲟⲩϣⲧ
      ⲛ̀ⲟⲩⲱⲧ ϩⲓ ⲡⲓϫⲱⲓ.</td>
      <td class="language English"><span style="color:#b00e23">(7)</span> And
      he brought me to the porch of the court.</td>
      <td class="language Greek"><span style="color:#b00e23">(7)</span> καὶ
      εἰσήγαγέν µε ἐπὶ τὰ πρόθυρα τῆς αὐλῆς</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲁϥϫⲟⲥ ⲛⲏⲓ. ϫⲉ ⲡϣⲏⲣⲓ ⲙ̀ⲫⲣⲱⲙⲓ ϣⲟⲕⲓ ϧⲉⲛ ϯϫⲟⲓ ⲁⲓϣⲟⲕⲓ ⲟⲩⲟϩ ϩⲏⲡⲡⲉ ⲓⲥ ⲟⲩⲥⲃⲉ
      ⲛ̀ⲟⲩⲱⲧ.</td>
      <td class="language English"><span style="color:#b00e23">(8)</span> And
      he said to me, Son of man, dig: so I dug, and behold a door.</td>
      <td class="language Greek"><span style="color:#b00e23">(8)</span> καὶ
      εἶπεν πρός µε Υἱὲ ἀνθρώπου, ὄρυξον· καὶ ὤρυξα, καὶ ἰδοὺ
      θύρα µία.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲁϥϫⲟⲥ ⲛⲏⲓ ϫⲉ ϣⲉ ⲉ̀ϧⲟⲩⲛ ⲁⲛⲁⲩ ⲉ̀ⲛⲓⲁⲛⲟⲙⲓⲁ ⲛⲏ ⲉⲧⲓⲣⲓ ⲙ̀ⲙⲱⲟⲩ ⲛ̀ϫⲉ ⲛⲁⲓ
      ⲙ̀ⲡⲁⲓⲣⲏϯ.</td>
      <td class="language English"><span style="color:#b00e23">(9)</span> And
      he said to me, Go in, and behold the iniquities which they practise
      here.</td>
      <td class="language Greek"><span style="color:#b00e23">(9)</span> καὶ
      εἶπεν πρός µε Εἴσελθε καὶ ἰδὲ τὰς ἀνοµίας, ἃς οὗτοι
      ποιοῦσιν ὧδε·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲁⲓϣⲉ ⲉ̀ϧⲟⲩⲛ ⲁⲓⲛⲁⲩ ⲟⲩⲟϩ ϩⲏⲡⲡⲉ ⲓⲥ ϩⲁⲛⲃⲟϯ. ⲟⲩⲟϩ ⲛⲓⲓⲇⲱⲗⲟⲛ ⲧⲏⲣⲟⲩ ⲛ̀ⲧⲉ ⲡⲏⲓ
      ⲙ̀ⲡⲓⲥ̅ⲗ̅ ⲉⲩⲥϧⲏⲟⲩⲧ ϧⲉⲛ ⲡⲕⲱϯ ⲛ̀ϯϫⲟⲓ.</td>
      <td class="language English"><span style="color:#b00e23">(10)</span> So I
      went in and looked; and beheld vain abominations, and all the idols of
      the house of Israel, portrayed upon them round about.</td>
      <td class="language Greek"><span style="color:#b00e23">(10)</span> καὶ
      εἰσῆλθον καὶ εἶδον καὶ ἰδοὺ µάταια βδελύγµατα καὶ πάντα τὰ
      εἴδωλα οἴκου Ισραηλ διαγεγραµµένα ἐπ’ αὐτοῦ κύκλῳ,</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲟ ⲉ̀ⲃⲟⲗ ϧⲉⲛ ⲛⲓⲡⲣⲉⲥⲃⲩⲧⲉ̀ⲣⲟⲥ ⲛ̀ⲧⲉ ⲡⲏⲓ ⲙ̀ⲡⲓⲥ̅ⲗ̅. ⲓⲉⲭⲟⲛⲓⲁⲥ ⲡϣⲏⲣⲓ
      ⲛ̀ⲉⲥⲁⲫⲁⲛ. ⲟϩⲓ ⲉ̀ⲣⲁⲧϥ ϧⲉⲛ ⲧⲟⲩⲙⲏϯ ⲙ̀ⲡⲟⲩⲙ̀ⲑⲟ ⲉ̀ⲃⲟⲗ. ⲟⲩⲟϩ ⲡⲓⲟⲩⲁⲓ ⲡⲓⲟⲩⲁⲓ
      ⲉ̀ⲟⲩⲟⲛ ⲟⲩϣⲟⲩⲣⲏ ϧⲉⲛ ⲧⲉϥϫⲓϫ. ⲟⲩⲟϩ ⲡⲓⲭⲣⲉⲙⲧⲥ ⲛ̀ⲧⲉ ⲡⲓⲥⲑⲟⲓⲛⲟⲩϥⲓ. ⲛⲁϥϣⲉ ⲉ̀ⲡϣⲱⲓ
      ⲉ̀ⲧⲫⲉ.</td>
      <td class="language English"><span style="color:#b00e23">(11)</span> And
      seventy men of the elders of the house of Israel, and Jechonias the son
      of Saphan stood in their presence in the midst of them, and each one held
      his censer in his hand; and the smoke of the incense went up.</td>
      <td class="language Greek"><span style="color:#b00e23">(11)</span> καὶ
      ἑβδοµήκοντα ἄνδρες ἐκ τῶν πρεσβυτέρων οἴκου Ισραηλ, καὶ
      Ιεζονιας ὁ τοῦ Σαφαν ἐν µέσῳ αὐτῶν εἱστήκει πρὸ προσώπου
      αὐτῶν, καὶ ἕκαστος θυµιατήριον αὐτοῦ εἶχεν ἐν τῇ χειρί,
      καὶ ἡ ἀτµὶς τοῦ θυµιάµατος ἀνέβαινεν.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲡⲉϫⲁϥ ⲛⲏⲓ ϫⲉ ⲡϣⲏⲣⲓ ⲙ̀ⲫⲣⲱⲙⲓ. ⲁⲕⲛⲁⲩ ⲉ̀ⲛⲏ ⲉⲧⲟⲩⲓⲣⲓ ⲙ̀ⲙⲱⲟⲩ ⲛ̀ϫⲉ ⲛⲓⲡⲣⲉⲥⲃⲩⲧⲉ̀ⲣⲟⲥ
      ⲙ̀ⲡⲓⲥ̅ⲗ̅. ⲡⲓⲟⲩⲁⲓ ⲡⲓⲟⲩⲁⲓ ϧⲉⲛ ⲡⲉϥⲕⲟⲓⲧⲟⲛ ⲉⲧⲭⲏⲡ. ⲉⲑⲃⲉ ϫⲉ ⲁⲩϫⲟⲥ ϫⲉ ⲁ ⲡϭ̅ⲥ̅ ⲭⲁⲛ
      ⲛ̀ⲥⲱϥ. ⲟⲩⲟϩ ⲙ̀ⲡⲉ ⲡϭ̅ⲥ̅ ⲥⲟⲙⲥ ⲉ̀ϫⲉⲛ ⲡⲓⲕⲁϩⲓ.</td>
      <td class="language English"><span style="color:#b00e23">(12)</span> And
      he said to me, Thou hast seen, son of man, what the elders of the house
      of Israel do, each one of them in their secret chamber: because they have
      said, The Lord see not; The Lord has forsaken the earth.</td>
      <td class="language Greek"><span style="color:#b00e23">(12)</span> καὶ
      εἶπεν πρός µε Υἱὲ ἀνθρώπου, ἑώρακας ἃ οἱ πρεσβύτεροι τοῦ
      οἴκου Ισραηλ ποιοῦσιν, ἕκαστος αὐτῶν ἐν τῷ κοιτῶνι τῷ
      κρυπτῷ αὐτῶν; διότι εἶπαν Οὐχ ὁρᾷ ὁ κύριος, ἐγκαταλέλοιπεν
      κύριος τὴν γῆν.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲡⲉϫⲁϥ ⲛⲏⲓ. ϫⲉ ⲉⲧⲓ ⲭⲛⲁⲛⲁⲩ ⲉ̀ϩⲁⲛⲛⲓϣϯ ⲛ̀ⲁⲛⲟⲙⲓⲁ. ⲛⲏ ⲉⲣⲉ ⲛⲁⲓ ⲓⲣⲓ
      ⲙ̀ⲙⲱⲟⲩ.</td>
      <td class="language English"><span style="color:#b00e23">(13)</span> And
      he said to me, Thou shalt see yet greater iniquities which these do.</td>
      <td class="language Greek"><span style="color:#b00e23">(13)</span> καὶ
      εἶπεν πρός µε Ἔτι ὄψει ἀνοµίας µείζονας, ἃς οὗτοι
      ποιοῦσιν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲁϥⲟⲗⲧ ⲉ̀ϧⲟⲩⲛ ϧⲉⲛ ⲛⲓⲥⲃⲉ ⲛ̀ⲧⲉ ϯⲡⲩⲗⲏ ⲛ̀ⲧⲉ ⲡⲏⲓ ⲙ̀ⲡϭ̅ⲥ̅. ⲑⲏ ⲉⲧⲟⲩⲏⲛ ⲉ̀ⲡⲥⲁ
      ⲛ̀ⲧⲉ ⲡⲉⲙϩⲓⲧ. ⲟⲩⲟϩ ϩⲏⲡⲡⲉ ⲓⲥ ϩⲁⲛϩⲓⲟⲙⲓ ϧⲉⲛ ⲡⲓⲙⲁ ⲉⲧⲉⲙ̀ⲙⲁⲩ ⲉⲩϩⲉⲙⲥⲓ ⲉⲩⲛⲉϩⲡⲓ
      ⲉ̀ⲑⲁⲙⲟⲩⲍ.</td>
      <td class="language English"><span style="color:#b00e23">(14)</span> And
      he brought me in to the porch of the house of the Lord that looks to the
      north; and, behold there were women sitting there lamenting for
      Thammuz.</td>
      <td class="language Greek"><span style="color:#b00e23">(14)</span> καὶ
      εἰσήγαγέν µε ἐπὶ τὰ πρόθυρα τῆς πύλης οἴκου κυρίου τῆς
      βλεπούσης πρὸς βορρᾶν, καὶ ἰδοὺ ἐκεῖ γυναῖκες καθήµεναι
      θρηνοῦσαι τὸν Θαµµουζ,</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲡⲉϫⲁϥ ⲛⲏⲓ ϫⲉ ⲡϣⲏⲣⲓ ⲙ̀ⲫⲣⲱⲙⲓ ⲁⲕⲛⲁⲩ. ⲉⲧⲓ ⲟⲛ ⲉⲕⲉ̀ⲛⲁⲩ ⲉ̀ϩⲁⲛϩⲃⲏⲟⲩⲓ ⲉⲩⲟⲓ ⲛ̀ⲛⲓϣϯ
      ⲉ̀ϩⲟⲧⲉ ⲛⲁⲓ.</td>
      <td class="language English"><span style="color:#b00e23">(15)</span> And
      he said to me, Son of man, thou hast seen; but thou shalt yet see evil
      practices greater then these.</td>
      <td class="language Greek"><span style="color:#b00e23">(15)</span> καὶ
      εἶπεν πρός µε Υἱὲ ἀνθρώπου, ἑώρακας; καὶ ἔτι ὄψει
      ἐπιτηδεύµατα µείζονα τούτων.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ⲁϥⲟⲗⲧ ⲉ̀ϧⲟⲩⲛ ⲉ̀ϯⲁⲩⲗⲏ ⲛ̀ⲧⲉ ⲡⲏⲓ ⲙ̀ⲡϭ̅ⲥ̅ ⲑⲏ ⲉⲧⲥⲁϧⲟⲩⲛ ⲁⲓⲛⲁⲩ ϧⲉⲛ ⲡⲓⲥⲃⲉ
      ⲙ̀ⲡⲓⲉⲣⲫⲉⲓ ⲛ̀ⲧⲉ ⲡⲏⲓ ⲙ̀ⲡϭ̅ⲥ̅. ϧⲉⲛ ⲑⲙⲏϯ ⲛ̀ⲉⲗⲁⲙ. ⲛⲉⲙ ⲑⲙⲏϯ ⲙ̀ⲡⲓⲙⲁⲛ̀ⲉⲣϣⲟⲩϣⲓ.
      ⲛⲕⲉ ⲛ̀ⲣⲱⲙⲓ. ⲉⲣⲉ ⲛ̀ⲟⲩⲥⲟⲓ ⲧⲁⲥⲑⲏⲟⲩⲧ ⲉ̀ⲡⲓⲙⲁⲛ̀ⲉⲣϣⲱⲟⲩϣⲓ ⲛ̀ⲧⲉ ⲫϯ. ⲟⲩⲟϩ ⲛⲟⲩϩⲟ
      ⲥⲟⲙⲥ ⲉ̀ⲡⲓⲙⲁⲛϣⲁⲓ. ⲉⲩⲟⲩⲱϣⲧ ⲙ̀ⲫⲣⲏ.</td>
      <td class="language English"><span style="color:#b00e23">(16)</span> And
      he brought me into the inner court of the house of the Lord, and at the
      entrance of the temple of the Lord, between the porch and the altar, were
      about twenty men, with their back parts toward the temple of the Lord,
      and their faces turned the opposite way; and these were worshipping the
      sun.</td>
      <td class="language Greek"><span style="color:#b00e23">(16)</span> καὶ
      εἰσήγαγέν µε εἰς τὴν αὐλὴν οἴκου κυρίου τὴν ἐσωτέραν, καὶ
      ἰδοὺ ἐπὶ τῶν προθύρων τοῦ ναοῦ κυρίου ἀνὰ µέσον τῶν αιλαµ
      καὶ ἀνὰ µέσον τοῦ θυσιαστηρίου ὡς εἴκοσι ἄνδρες, τὰ ὀπίσθια
      αὐτῶν πρὸς τὸν ναὸν τοῦ κυρίου καὶ τὰ πρόσωπα αὐτῶν
      ἀπέναντι, καὶ οὗτοι προσκυνοῦσιν τῷ ἡλίῳ·</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲡⲉϫⲁϥ ⲛⲏⲓ ϫⲉ ⲡϣⲏⲣⲓ ⲙ̀ⲫⲣⲱⲙⲓ ⲁⲕⲛⲁⲩ. ⲙⲏ ϩⲁⲛⲕⲟⲩϫⲓ ⲛⲉ ⲛⲁⲓ ⲙ̀ⲡⲏⲓ ⲛ̀ⲓⲟⲩⲇⲁ
      ⲉ̀ⲑⲣⲟⲩⲓⲣⲓ ⲛ̀ⲛⲓⲁⲛⲟⲙⲓⲁ. ⲉⲧⲁⲩⲁⲓⲧⲟⲩ ϧⲉⲛ ⲡⲁⲓⲙⲁ. ⲉⲑⲃⲉ ϫⲉ ⲁⲩⲙⲟϩ ⲙ̀ⲡⲓⲕⲁϩⲓ
      ⲛ̀ⲁⲛⲟⲙⲓⲁ. ⲟⲩⲟϩ ϩⲏⲡⲡⲉ ⲛ̀ⲑⲱⲟⲩ ⲉⲩⲉⲗⲕϣⲁⲓ.</td>
      <td class="language English"><span style="color:#b00e23">(17)</span> And
      he said to me, Son of man, thou hast seen this. Is it a little thing to
      the house of Juda to practise the iniquities which they have practised
      here? for they have filled the land with iniquity: and, behold, these are
      as scorners.</td>
      <td class="language Greek"><span style="color:#b00e23">(17)</span> καὶ
      εἶπεν πρός µε Ἑώρακας, υἱὲ ἀνθρώπου; µὴ µικρὰ τῷ οἴκῳ
      Ιουδα τοῦ ποιεῖν τὰς ἀνοµίας, ἃς πεποιήκασιν ὧδε; διότι
      ἔπλησαν τὴν γῆν ἀνοµίας, καὶ ἰδοὺ αὐτοὶ ὡς
      µυκτηρίζοντες.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲁ̀ⲛⲟⲕ ϩⲱ ϯⲛⲁⲓⲛⲓ ⲙ̀ⲡⲁⲙⲃⲟⲛ ⲉ̀ϩⲣⲏⲓ ⲉ̀ϫⲱⲟⲩ. ⲡⲁⲃⲁⲗ ⲛⲁϯⲁⲥⲟ ⲁⲛ. ⲟⲩⲇⲉ ⲛ̀ϯⲛⲁⲛⲁⲓ
      ⲛⲱⲟⲩ ⲁⲛ. ⲟⲩⲟϩ ⲉⲩⲉ̀ⲱϣ ⲉ̀ⲃⲟⲗ ϧⲉⲛ ⲛⲁⲙⲁϣϫ. ⲟⲩⲟϩ ⲛ̀ϯⲛⲁⲥⲱⲧⲉⲙ ⲉ̀ⲣⲱⲟⲩ ⲁⲛ.</td>
      <td class="language English"><span style="color:#b00e23">(18)</span>
      Therefore will I deal with them in wrath: mine eye shall not spare, nor
      will I have any mercy.</td>
      <td class="language Greek"><span style="color:#b00e23">(18)</span> καὶ
      ἐγὼ ποιήσω αὐτοῖς µετὰ θυµοῦ· οὐ φείσεται ὁ ὀφθαλµός µου,
      οὐδὲ µὴ ἐλεήσω.</td>
    </tr>
  </table>
</body>
</html>
