<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_17.html" rel="next">
  <link href="proverbs_15.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="proverbs_16">Proverbs 16</h4>

  <table>
    <tr>
      <td><span style="color:#b00e23">(ⲁ︦)</span>
      </td>
      <td><span style="color:#b00e23">(1)</span>
      </td>
      <td><span style="color:#b00e23">(1)</span>
      </td>
      <td><span style="color:#b00e23">(ⲁ︦)</span>
      </td>
    </tr>

    <tr>
      <td><span style="color:#b00e23">(ⲃ︦)</span> ⲛⲉϩⲃⲏⲩⲉ ⲧⲏⲣⲟⲩ ⲙ̅ⲡⲉⲧⲑⲃⲃⲓⲏⲩ
      ⲟⲩⲟⲛϩ̅ ⲉⲡⲛⲟⲩⲧⲉ ⲛ̅ⲁⲥⲉⲃⲏⲥ ⲇⲉ ⲛ̅ⲁⲧⲁⲕⲟ ϩⲛ̅ ⲟⲩϩⲟⲟⲩ ⲉϥϩⲟⲟⲩ.</td>
      <td><span style="color:#b00e23">(15:33a)</span> All the works of the
      humble man are manifest with God; but the ungodly shall perish in an evil
      day.</td>
      <td><span style="color:#b00e23">(2)</span> πάντα τὰ ἔργα τοῦ ταπεινοῦ
      φανερὰ παρὰ τῷ θεῷ, οἱ δὲ ἀσεβεῖς ἐν ἡµέρᾳ κακῇ ὀλοῦνται.</td>
      <td><span style="color:#b00e23">(ⲃ︦)</span> ⲛ̅ϩⲃⲏⲟⲩⲉ ⲧⲏⲣⲟⲩ ⲛ̅ⲛⲉⲧⲑⲃ̅ⲃⲓⲏⲟⲩ
      ⲟⲩⲁⲛϩ̅ ⲁⲡⲛⲟⲩⲛⲧⲉ ⲛ̅ⲁⲥⲉⲃⲏⲥ ⲇⲉ ⲛⲁⲧⲉⲕⲟ ⳉⲛ̅ ⲟⲩϩⲟⲟⲩⲉ ⲉϥϩⲁⲩ</td>
    </tr>

    <tr>
      <td><span style="color:#b00e23">(ⲅ︦)</span>
      </td>
      <td><span style="color:#b00e23">(3)</span>
      </td>
      <td><span style="color:#b00e23">(3)</span>
      </td>
      <td><span style="color:#b00e23">(ⲅ︦)</span>
      </td>
    </tr>

    <tr>
      <td><span style="color:#b00e23">(ⲇ︦)</span>
      </td>
      <td><span style="color:#b00e23">(4)</span>
      </td>
      <td><span style="color:#b00e23">(4)</span>
      </td>
      <td><span style="color:#b00e23">(ⲇ︦)</span>
      </td>
    </tr>

    <tr>
      <td><span style="color:#b00e23">(ⲉ︦)</span> ⲟⲩⲃⲟⲧⲉ ⲛⲁϩⲣⲙ̅ ⲡⲛⲟⲩⲧⲉ ⲡⲉ
      ϫⲁⲥⲓϩⲏⲧ ⲛⲓⲙ ⲡⲉⲧⲛⲁϯⲧⲟⲟⲧϥ̅ ⲇⲉ ⲛ̅ⲟⲩⲁ ϩⲛ̅ ⲟⲩϫⲓⲛ̅ϭⲟⲛⲥ̅ ⲛϥ̅ⲛⲁⲣ̅ⲃⲟⲗ ⲁⲛ.</td>
      <td><span style="color:#b00e23">(5)</span> Every one that is proud in
      heart is unclean before God, and he that unjustly strikes hands with hand
      shall not be held guiltless.</td>
      <td><span style="color:#b00e23">(5)</span> ἀκάθαρτος παρὰ θεῷ πᾶς
      ὑψηλοκάρδιος, χειρὶ δὲ χεῖρας ἐµβαλὼν ἀδίκως οὐκ ἀθῳωθήσεται.</td>
      <td><span style="color:#b00e23">(ⲉ︦)</span> ⲟⲩⲃⲁⲧⲉ ⲛⲁϩⲣⲙ̅ ⲡⲛⲟⲩⲛⲧⲉ ⲡⲉ
      ϫⲁⲥⲓϩⲏⲧ ⲛⲓⲙ ⲡⲉⲧⲛⲁϯ ⲧⲟⲟⲧϥ̅ ⲇⲉ ⲁϫⲛ̅ ⲟⲩⲉ ⳉⲛ̅ ⲟⲩϫⲓⲛ̅ϭⲁⲛⲥ̅ ϥⲛⲁⲣ̅ⲃⲁⲗ ⲉⲛ</td>
    </tr>

    <tr>
      <td><span style="color:#b00e23">(ⲋ︦)</span>
      </td>
      <td><span style="color:#b00e23">(6)</span>
      </td>
      <td><span style="color:#b00e23">(6)</span>
      </td>
      <td><span style="color:#b00e23">(ⲋ︦)</span>
      </td>
    </tr>

    <tr>
      <td><span style="color:#b00e23">(ⲍ︦)</span> ⲧⲁⲣⲭⲏ ⲛ̅ⲧⲉϩⲓⲏ ⲉⲧⲛⲁⲛⲟⲩⲥ ⲡⲉ
      ⲉⲓⲣⲉ ⲛ̅ⲙ̅ⲙⲛ̅ⲧⲙⲉⲧⲇⲓⲕⲁⲓⲟⲥⲩⲛⲏ ⲅⲁⲣ ⲥⲟⲧⲡ̅ ⲛⲁϩⲣⲙ̅ ⲡⲛⲟⲩⲧⲉ ⲉϩⲟⲩⲉ ⲧⲉⲑⲩⲥⲓⲁ
      ⲛ̅ⲛ̅ⲁⲛⲟⲙⲟⲥ.</td>
      <td><span style="color:#b00e23">(5a)</span> The beginning of a good way
      is to do justly; and it is more acceptable with God than to offer
      sacrifices.</td>
      <td><span style="color:#b00e23">(7)</span> ἀρχὴ ὁδοῦ ἀγαθῆς τὸ ποιεῖν τὰ
      δίκαια, δεκτὰ δὲ παρὰ θεῷ µᾶλλον ἢ θύειν θυσίας.</td>
      <td><span style="color:#b00e23">(ⲍ︦)</span> ⲧⲁⲣⲭⲏ ⲙ̅ⲡⳉⲟ ⲉⲧⲛⲁⲛⲟⲩϥ ⲡⲉ ⲉⲓⲣⲉ
      ⲛ̅ⲧⲙⲛ̅ⲧⲙⲓⲉ ⲧⲇⲓⲕⲁⲓⲟⲥⲩⲛⲏ ⲅⲁⲣ ⲥⲁⲧⲡ̅ ⲛⲁϩⲣⲛ̅ ⲡⲛⲟⲩⲧⲉ ⲛ̅ϩⲟⲩⲟ ⲁⲧⲑⲩⲥⲓⲁ
      ⲛ̅ⲛ̅ⲁⲛⲟⲙⲟⲥ</td>
    </tr>

    <tr>
      <td><span style="color:#b00e23">(ⲏ︦)</span> ⲡⲉⲧϣⲓⲛⲉ ⲛ̅ⲥⲁ ⲡⲛⲟⲩⲧⲉ ⲛⲁϩⲉ
      ⲉⲩⲥⲟⲟⲩⲛ ϩⲛ̅ ⲟⲩⲇⲓⲕⲁⲓⲟⲥⲩⲛⲏ ⲡⲉⲧϣⲓⲛⲉ ⲇⲉ ⲛ̅ⲥⲱϥ ϩⲛ̅ ⲟⲩⲥⲟⲟⲩⲧⲛ̅ ⲛ̅ⲁϩⲉ
      ⲉⲩⲉⲓⲣⲏⲛⲏ.</td>
      <td><span style="color:#b00e23">(5b)</span> He that seeks the Lord shall
      find knowledge with righteousness: and they that rightly seek him shall
      find peace.</td>
      <td><span style="color:#b00e23">(8)</span> ὁ ζητῶν τὸν κύριον εὑρήσει
      γνῶσιν µετὰ δικαιοσύνης, οἱ δὲ ὀρθῶς ζητοῦντες αὐτὸν εὑρήσουσιν
      εἰρήνην.</td>
      <td><span style="color:#b00e23">(ⲏ︦)</span> ⲡⲉⲧϣⲓⲛⲉ ⲥⲉ ⲡⲛⲟⲩⲛⲧⲉ ⲛⲁϭⲓⲛⲉ
      ⲛ̅ⲟⲩⲥⲁⲩⲛⲉ ⳉⲛ̅ ⲟⲩⲇⲓⲕⲁⲓⲟⲥⲩⲛⲏ ⲡⲉⲧϣⲓⲛⲉ ⲇⲉ ⲛ̅ⲥⲱϥ ⳉⲛ̅ ⲟⲩⲥⲁⲩⲧⲛⲉ ⲛⲁϭⲓⲛⲉ
      ⲛ̅ⲟⲩⲉⲓⲣⲏⲛⲏ</td>
    </tr>

    <tr>
      <td><span style="color:#b00e23">(ⲑ︦)</span> ⲉⲣⲉ ⲛⲉϩⲃⲏⲩⲉ ⲧⲏⲣⲟⲩ ⲙ̅ⲡⲛⲟⲩⲧⲉ
      ϩⲛ̅ ⲟⲩⲇⲓⲕⲁⲓⲟⲥⲩⲛⲏ ⲉⲩϩⲁⲣⲉϩ ⲇⲉ ⲉⲛ̅ⲁⲥⲉⲃⲏⲥ ⲉⲩϩⲟⲟⲩ ⲉϥϩⲟⲟⲩ.</td>
      <td><span style="color:#b00e23">(5c)</span> All of the works of the Lord
      are done with righteousness; and the ungodly man is kept for the evil
      day.</td>
      <td><span style="color:#b00e23">(9)</span> πάντα τὰ ἔργα τοῦ κυρίου µετὰ
      δικαιοσύνης, φυλάσσεται δὲ ὁ ἀσεβὴς εἰς ἡµέραν κακήν.</td>
      <td><span style="color:#b00e23">(ⲑ︦)</span> ⲁ ⲛ̅ϩⲃⲏⲟⲩⲉ ⲧⲏⲣⲟⲩ ⲙ̅ⲡⲛⲟⲩⲛⲧⲉ
      ⳉⲛ̅ ⲟⲩⲇⲓⲕⲁⲓⲟⲥⲩⲛⲏ ⲁⲩⲉⲣⲏϩⲧⲉ ⲇⲉ ⲁⲡⲁⲥⲉⲃⲏⲥ ⲁⲩϩⲟⲟⲩⲉ ⲉϥϩⲁⲩ</td>
    </tr>

    <tr>
      <td><span style="color:#b00e23">(ⲓ︦)</span> ⲟⲩⲧⲟⲛⲧⲛ̅ ⲡⲉⲧϩⲓ ⲛⲉⲥⲡⲟⲧⲟⲩ
      ⲙ̅ⲡⲣ̅ⲣⲟ ⲛ̅ⲛⲉⲧⲉⲧⲧⲁⲡⲣⲟ ⲇⲉ ⲡⲗⲁⲛⲁ ϩⲛ̅ ⲟⲩϩⲁⲡ.</td>
      <td><span style="color:#b00e23">(10)</span> There is an oracle upon the
      lips of a king; and his mouth shall not err in judgment.</td>
      <td><span style="color:#b00e23">(10)</span> µαντεῖον ἐπὶ χείλεσιν
      βασιλέως, ἐν δὲ κρίσει οὐ µὴ πλανηθῇ τὸ στόµα αὐτοῦ.</td>
      <td><span style="color:#b00e23">(ⲓ︦)</span> ⲟⲩⲧⲁⲛⲧⲛⲉ ⲡⲉⲧϩⲓ ⲛ̅ⲥⲡⲁⲧⲟⲩ
      ⲙ̅ⲡⲣ̅ⲣⲟ ⲛⲉ ⲧϥ̅ⲧⲁⲡⲣⲟ ⲇⲉ ⲣ̅ⲡⲗⲁⲛⲁ ⳉⲛ̅ ⲟⲩϩⲉⲡ</td>
    </tr>

    <tr>
      <td><span style="color:#b00e23">(ⲓ︦ⲁ︦)</span> ⲟⲩⲣⲓⲕⲉ ⲙ̅ⲙⲁϣⲉ ⲧⲉ
      ⲧⲇⲓⲕⲁⲓⲟⲥⲩⲛⲏ ⲛⲁϩⲣⲙ̅ ⲡⲛⲟⲩⲧⲉ ϣⲓ ⲇⲉ ⲛⲓⲙ ⲛ̅ⲧⲟⲟⲧϥ̅ ⲟⲩⲁⲁϥ ϩⲛ̅ϣⲓ ⲙ̅ⲙⲉ ⲛⲉ ⲛⲉϥϩⲃⲏⲩⲉ
      ⲉⲣⲉ ⲡϫⲟⲉⲓⲥ ⲇⲉ ⲙⲉ ⲛ̅ϩⲉⲛϣⲁϫⲉ ⲉⲩⲥⲟⲩⲧⲱⲛ</td>
      <td><span style="color:#b00e23">(11)</span> The poise of the balance is
      righteousness with the Lord; and his works are righteous measures.</td>
      <td><span style="color:#b00e23">(11)</span> ῥοπὴ ζυγοῦ δικαιοσύνη παρὰ
      κυρίῳ, τὰ δὲ ἔργα αὐτοῦ στάθµια δίκαια.</td>
      <td><span style="color:#b00e23">(ⲓ︦ⲁ︦)</span> ⲟⲩⲣⲓⲕⲉ ⲙ̅ⲙⲁⳉⲉ ⲧⲉ
      ⲧⲇⲓⲕⲁⲓⲟⲥⲩⲛⲏ ⲛ̅ⲛⲁϩⲣⲛ̅ ⲡⲛⲟⲩⲛⲧⲉ ⳉⲓ ⲇⲉ ⲛⲓⲙ ⲛ̅ⲧⲟⲟⲧϥ̅ ⲟⲩⲁⲁⲃⲉ ϩⲉⲛⳉⲓ ⲇⲉ ⲙ̅ⲙⲓⲉ ⲛⲉ
      ⲛⲉϥϩⲃⲏⲟⲩⲉ ⲁ ⲡϫⲁⲉⲓⲥ ⲇⲉ ⲙⲉⲓ̈ⲉ ⲛ̅ⲛ̅ϣⲉϫⲉ ⲉⲧⲥⲟⲩⲧⲱⲛ</td>
    </tr>

    <tr>
      <td><span style="color:#b00e23">(ⲓ︦ⲃ︦)</span> ⲧⲃⲟⲧⲉ ⲛ̅ⲟⲩⲣ̅ⲣⲟ ⲡⲉ ⲡⲉⲧⲉⲓⲣⲉ
      ⲛ̅ϩⲉⲛⲡⲉⲑⲟⲟⲩ ⲉϣⲁⲩⲥⲟⲃⲧⲉ ⲅⲁⲣ ⲙ̅ⲡⲉⲑⲣⲟⲛⲟⲥ ⲛ̅ⲟⲩⲣ̅ⲣⲟ ϩⲛ̅ ⲟⲩⲇⲓⲕⲁⲓⲟⲥⲩⲛⲏ.</td>
      <td><span style="color:#b00e23">(12)</span> An evil-doer is an
      abomination to a king; for the throne of rule is established by
      righteousness.</td>
      <td><span style="color:#b00e23">(12)</span> βδέλυγµα βασιλεῖ ὁ ποιῶν
      κακά, µετὰ γὰρ δικαιοσύνης ἑτοιµάζεται θρόνος ἀρχῆς.</td>
      <td><span style="color:#b00e23">(ⲓ︦ⲃ︦)</span> ⲧⲃⲁⲧⲉ ⲛ̅ⲟⲩⲣ̅ⲣⲟ ⲡⲉ ⲡⲉⲧⲉⲓⲣⲉ
      ⲛ̅ϩⲉⲛⲡⲉⲑⲁⲩ ⲁⳉⲁⲣⲟⲩⲥⲁⲃⲧⲉ ⲅⲁⲣ ⲙ̅ⲡⲑⲣⲟⲛⲟⲥ ⲛ̅ⲟⲩⲁⲣⲭⲏ ⳉⲛ̅ ⲟⲩⲇⲓⲕⲁⲓⲟⲥⲩⲛⲏ</td>
    </tr>

    <tr>
      <td><span style="color:#b00e23">(ⲓ︦ⲅ︦)</span> ⲙ̅ⲙⲟⲕⲙⲉⲕ ⲙ̅ⲙⲉ ⲥⲟⲧⲡ̅
      ⲛ̅ⲟⲩⲣ̅ⲣⲟ ⲉϥⲙⲉ ⲇⲉ ⲛ̅ϭⲓ ⲡⲛⲟⲩⲧⲉ ⲛ̅ⲛ̅ϩⲃⲏⲩⲉ ⲙ̅ⲙⲉ.</td>
      <td><span style="color:#b00e23">(13)</span> Righteous lips are acceptable
      to a king; and he loves right words.</td>
      <td><span style="color:#b00e23">(13)</span> δεκτὰ βασιλεῖ χείλη δίκαια,
      λόγους δὲ ὀρθοὺς ἀγαπᾷ.</td>
      <td><span style="color:#b00e23">(ⲓ︦ⲅ︦)</span> ⲙ̅ⲙⲁⲕⲙⲉⲕ ⲙ̅ⲙⲓⲉ ⲥⲁⲧⲡ̅
      ⲛ̅ⲟⲩⲣ̅ⲣⲟ ⲁϥⲙⲉⲓ̈ⲉ ⲇⲉ ⲛ̅ϭⲓ ⲡⲛⲟⲩⲛⲧⲉ ​ⲛ̅ⲛ̅ϩⲃⲏⲟⲩⲉ ⲙ̅ⲙⲓⲉ</td>
    </tr>

    <tr>
      <td><span style="color:#b00e23">(ⲓ︦ⲇ︦)</span> ⲟⲩϥⲁⲓϣⲓⲛⲉ ⲛ̅ⲧⲉ ⲡⲙⲟⲩ ⲡⲉ
      ⲡϭⲱⲛⲧ̅ ⲛ̅ⲟⲩⲣ̅ⲣⲟ ϣⲁⲣⲉ ⲟⲩⲣⲱⲙⲉ ⲇⲉ ⲛ̅ⲥⲟⲫⲟⲥ ⲟϣⲙⲉϥ</td>
      <td><span style="color:#b00e23">(14)</span> The anger of a king is a
      messenger of death; but a wise man will pacify him.</td>
      <td><span style="color:#b00e23">(14)</span> θυµὸς βασιλέως ἄíελος
      θανάτου, ἀνὴρ δὲ σοφὸς ἐξιλάσεται αὐτόν.</td>
      <td><span style="color:#b00e23">(ⲓ︦ⲇ︦)</span> ⲟⲩϥⲁⲉⲓϣⲓⲛⲉ ⲧⲙ̅ ⲡⲛⲟⲩⲛⲧⲉ ⲡⲉ
      ⲡϭⲱⲛⲧ ⲛ̅ⲟⲩⲣ̅ⲣⲟ ⳉⲁⲣⲉ ⲟⲩⲣⲱⲙⲉ ⲇⲉ ⲛ̅ⲥⲟⲫⲟⲥ ⲁⳉⲙⲉϥ</td>
    </tr>

    <tr>
      <td><span style="color:#b00e23">(ⲓ︦ⲉ︦)</span> ⲉⲣⲉ ⲛ̅ϣⲏⲣⲉ ⲙ̅ⲡⲣ̅ⲣⲟ ϩⲙ̅
      ⲡⲟⲩⲟⲉⲓⲛ ⲙ̅ⲡⲱⲛϩ̅ ⲉⲣⲉ ⲛⲉⲧϣⲏⲡ ⲇⲉ ⲛⲁϩⲣⲁϥ ⲟ ⲛ̅ⲑⲉ ⲛ̅ⲟⲩⲕⲗⲟⲟⲗⲉ ⲛ̅ϩⲁⲏ. ⲟⲩⲱⲛϩ̅ ⲡⲉ
      ⲡϩⲟ ⲙ̅ⲡⲣ̅ⲣⲟ ⲉⲧⲣⲟⲟⲩⲧ ϣⲁϥϯϩⲏⲩ ⲇⲉ ⲛ̅ⲛⲉϥⲛⲁⲣⲁϣⲉ ⲛⲙ̅ⲙⲁⲩ ⲛ̅ⲑⲉ ⲛ̅ⲟⲩⲕⲗⲟⲟⲗⲉ
      ⲛ̅ϩⲁⲏ.</td>
      <td><span style="color:#b00e23">(15)</span> The son of a king is in the
      light of life; and they that are in favour with him are as a cloud of
      latter rain.</td>
      <td><span style="color:#b00e23">(15)</span> ἐν φωτὶ ζωῆς υἱὸς βασιλέως,
      οἱ δὲ προσδεκτοὶ αὐτῷ ὥσπερ νέφος ὄψιµον.</td>
      <td><span style="color:#b00e23">(ⲓ︦ⲉ︦)</span> ⲁⲣⲉ ⲛ̅ϣⲏⲣⲉ ⲙ̅ⲡⲣ̅ⲣⲟ ⳉⲙ̅
      ⲡⲟⲩⲁⲉⲓⲛⲉ ⲙ̅ⲡⲱⲛⳉ ⲁ ⲛⲉⲧϣⲏⲡ ⲇⲉ ⲛ̅ⲛⲁϩⲣⲉϥ ⲉ ⲛ̅ⲧⳉⲉ ⲛ̅ⲟⲩⲕⲗⲟⲟⲗⲉ ⲙ̅ⲡⲛⲟ ⲛ̅ϩⲓⲣⲟⲩϩⲉ
      ⲟⲩⲱⲛⳉ ⲡⲉ ⲡϩⲟ ⲙ̅ⲡⲣ̅ⲣⲟ ⲉⲧⲣⲁⲩⲧ ⳉⲁⲣⲉϥϯϩⲧⲏϥ ⲇⲉ ⲛ̅ⲛⲉⲧϥⲛⲁⲣⲉϣⲉ ⲛⲉⲙⲉⲩ ⲛ̅ⲧⳉⲉ
      ⲛ̅ⲟⲩⲕⲗⲟⲟⲗⲉ ⲛ̅ⳉⲁⲉⲓ</td>
    </tr>

    <tr>
      <td><span style="color:#b00e23">(ⲓ︦ⲋ︦)</span> ⲙ̅ⲙⲁⲛ̅ϣⲱⲡⲉ ⲛ̅ⲧⲥⲟⲫⲓⲁ ⲥⲟⲧⲡ̅
      ⲉⲡⲛⲟⲩⲃ ⲁⲩⲱ ⲙ̅ⲙⲁⲛ̅ϣⲱⲡⲉ ⲛ̅ⲧⲙⲛ̅ⲧⲣⲙ̅ⲛ̅ϩⲏⲧ ⲉϩⲟⲩⲉ ⲡϩⲁⲧ ⲉⲧⲥⲟⲧⲡ̅.</td>
      <td><span style="color:#b00e23">(16)</span> The brood of wisdom is more
      to be chosen than gold, and the brood of prudence more to be chosen than
      silver.</td>
      <td><span style="color:#b00e23">(16)</span> νοσσιαὶ σοφίας αἱρετώτεραι
      χρυσίου, νοσσιαὶ δὲ φρονήσεως αἱρετώτεραι ὑπὲρ ἀργύριον.</td>
      <td><span style="color:#b00e23">(ⲓ︦ⲋ︦)</span> ⲙ̅ⲙⲁⲛ̅ⳉⲱⲡⲉ ⲛ̅ⲧⲥⲟⲫⲓⲁ ⲥⲁⲧⲡ
      ⲁⲡⲛⲟⲩⲃ ⲁⲟⲩ ⲙ̅ⲙⲁⲛ̅ⳉⲱⲡⲉ ⲙ̅ⲧⲙⲛ̅ⲧⲣⲙ̅ⲛ̅ϩⲏⲧ ⲛ̅ϩⲟⲩⲟ ⲁⲫⲉⲧ</td>
    </tr>

    <tr>
      <td><span style="color:#b00e23">(ⲓ︦ⲍ︦)</span> ⲧⲉϩⲓⲏ ⲙ̅ⲡⲱⲛϩ̅ ⲡⲉ ⲣⲁⲕⲧⲕ̅
      ⲉⲃⲟⲗ ⲙ̅ⲡⲡⲉⲑⲟⲟⲩ ⲟⲩⲛⲟϭ ⲇⲉ ⲛⲁϩⲉ ⲛⲉϩⲓⲟⲟⲩⲉ ⲛ̅ⲧⲇⲓⲕⲁⲓⲟⲥⲩⲛⲏ ⲡⲉⲛⲧⲁϥⲥⲃⲟ ⲉⲧⲉⲥⲃⲱ
      ϥⲛⲁϣⲱⲡⲉ ϩⲛ̅ ϩⲉⲛⲁⲅⲁⲑⲟⲛ ⲟⲩⲥⲁⲃⲉ ⲇⲉ ⲛ̅ϩⲟⲩⲟ ⲡⲉ ⲡⲉⲧϩⲁⲣⲉϩ ⲉϩⲉⲛϫⲡⲓⲟ ⲉⲣⲉ ⲡⲉⲧϩⲁⲣⲉϩ
      ⲉⲛⲉϥϩⲓⲟⲟⲩⲉ ϩⲁⲣⲉϩ ⲉⲧⲉϥⲯⲩⲭⲏ ⲡⲉⲧⲙⲉ ⲇⲉ ⲙ̅ⲡⲱⲛϩ̅ ϥⲛⲁϯⲥⲟ ⲉⲣⲱϥ.</td>
      <td><span style="color:#b00e23">(17)</span> The paths of life turn aside
      from evil; and the ways of righteousness are length of life. He that
      receives instruction shall be in prosperity; and he that regards reproofs
      shall be made wise. He that keeps his ways, preserves his own soul; and
      he that loves his life will spare his mouth.</td>
      <td><span style="color:#b00e23">(17)</span> τρίβοι ζωῆς ἐκκλίνουσιν ἀπὸ
      κακῶν, µῆκος δὲ βίου ὁδοὶ δικαιοσύνης. ὁ δεχόµενος παιδείαν ἐν ἀγαθοῖς
      ἔσται, ὁ δὲ φυλάσσων ἐλέγχους σοφισθήσεται. ὃς φυλάσσει τὰς ἑαυτοῦ ὁδούς,
      τηρεῖ τὴν ἑαυτοῦ ψυχήν· ἀγαπῶν δὲ ζωὴν αὐτοῦ φείσεται στόµατος
      αὐτοῦ.</td>
      <td><span style="color:#b00e23">(ⲓ︦ⲍ︦)</span> ⲡⳉⲟ ⲙ̅ⲡⲱⲛⳉ ⲡⲉ ⲣⲉⲕⲧⲕ̅ ⲁⲃⲁⲗ
      ⲙ̅ⲡⲡⲉⲑⲁⲩ ⲟⲩⲛⲁϭ ⲇⲉ ⲛ̅ⲁϩⲉ ⲛⲉ ⲛ̅ⳉⲟⲟⲩ ⲛ̅ⲧⲇⲓⲕⲁⲓⲟⲥⲩⲛⲏ ⲡⲉⲧⲁϥⲧⲉⲃⲟ ⲁⲧⲥ̅ⲃⲟⲩ ⲛⲁⳉⲱⲡⲉ
      ⳉⲛ̅ ⲛ̅ⲁⲅⲁⲑⲟⲛ ⲟⲩⲥⲁⲃⲉ ⲇⲉ ⲛ̅ϩⲟⲩⲟ ⲡⲉ ⲡⲉⲧⲉⲣⲏϩ ⲁϩⲉⲛϫⲡⲓⲟ ⲁ ⲡⲉⲧⲉⲣⲏϩ ⲁⲛⲉϥⳉⲱⲟⲩ ⲉⲣⲏϩ
      ⲁⲧϥ̅ⲯⲩⲭⲏ ⲡⲉⲧⲙⲉⲓ̈ⲉ ⲇⲉ ⲙ̅ⲡⲱⲛⳉ ⲛⲁϯⲥⲟ ⲁⲣⲱϥ</td>
    </tr>

    <tr>
      <td><span style="color:#b00e23">(ⲓ︦ⲏ︦)</span> ⲉⲣⲉ ⲡⲥⲱϣ ⲙⲟⲟϣⲉ ϩⲁⲑⲏ
      ⲙ̅ⲡⲟⲩⲛⲟϥ ϩⲉⲛⲙⲉⲉⲩⲉ ⲇⲉ ⲉⲩϩⲟⲟⲩ ϩⲁⲑⲏ ⲙ̅ⲡϩⲉ.</td>
      <td><span style="color:#b00e23">(18)</span> Pride goes before
      destruction, and folly before a fall.</td>
      <td><span style="color:#b00e23">(18)</span> πρὸ συντριβῆς ἡγεῖται ὕβρις,
      πρὸ δὲ πτώµατος κακοφροσύνη.</td>
      <td><span style="color:#b00e23">(ⲓ︦ⲏ︦)</span> ⲁⲣⲉ ⲡϣⲱⲥ ⲙⲁϩⲉ ⳉⲁϩⲧⲙ̅ ⲡⳉⲱϣϥ
      ϩⲉⲛⲙⲉⲉⲩⲉ ⲇⲉ ⲉⲩϩⲁⲩ ⳉⲁⲑⲓ ⲛⲡϩⲉⲓ̈ⲉ</td>
    </tr>

    <tr>
      <td><span style="color:#b00e23">(ⲓ︦ⲑ︦)</span> ⲛⲁⲛⲟⲩ ⲟⲩⲣⲱⲙⲉ ⲉⲙⲉϥϭⲱⲛⲧ̅ ϩⲛ̅
      ⲟⲩⲇⲓⲕⲁⲓⲟⲥⲩⲛⲏ ⲙⲛ̅ ⲟⲩⲑⲃ̅ⲃⲓⲟ ⲇⲉ ϩⲟⲩⲉ ⲡⲉⲧⲛⲁⲡⲱϣ ⲛ̅ϩⲉⲛϣⲱⲗ ⲙⲛ̅ ϩⲉⲛⲣⲉϥⲥⲱϣ.</td>
      <td><span style="color:#b00e23">(19)</span> Better is a meek-spirited man
      with lowliness, than one who divides spoils with the proud.</td>
      <td><span style="color:#b00e23">(19)</span> κρείσσων πραύ̈θυµος µετὰ
      ταπεινώσεως ἢ ὃς διαιρεῖται σκῦλα µετὰ ὑβριστῶν.</td>
      <td><span style="color:#b00e23">(ⲓ︦ⲑ︦)</span> ⲛⲁⲛⲉ ⲟⲩⲣⲱⲙⲉ ⲉⲙⲁϥϭⲱⲛⲧ ⳉⲛ̅
      ⲟⲩⲇⲓⲕⲁⲓⲟⲥⲩⲛⲏ ⲙⲛ̅ ⲟⲩⲑⲃ̅ⲃⲓⲟ ⲛ̅ϩⲟⲩⲟ ⲁⲡⲉⲧⲛⲁⲡⲱϣ ⲛ̅ϩⲉⲛⳉⲱⲗ ⲙⲛ̅ ϩⲉⲛⲣⲉϥϣⲱⲥ</td>
    </tr>

    <tr>
      <td><span style="color:#b00e23">(ⲕ︦)</span> ⲟⲩⲣⲉϥϭⲛ̅ ⲁⲅⲁⲑⲟⲛ ⲡⲉ ⲡⲣⲙ̅ⲛ̅ϩⲏⲧ
      ϩⲛ̅ ⲛⲉϥϩⲃⲏⲩⲉ ⲡⲉⲧⲛⲁϩⲧⲉ ⲇⲉ ⲉⲡϫⲟⲉⲓⲥ ⲛⲁⲣ̅ⲙⲁⲕⲁⲣⲓⲟⲥ.</td>
      <td><span style="color:#b00e23">(20)</span> He who is skillful in
      business finds good: but he that trusts in God is most blessed.</td>
      <td><span style="color:#b00e23">(20)</span> συνετὸς ἐν πράγµασιν εὑρετὴς
      ἀγαθῶν, πεποιθὼς δὲ ἐπὶ θεῷ µακαριστός.</td>
      <td><span style="color:#b00e23">(ⲕ︦)</span> ⲟⲩⲣⲉϥϭⲛ̅ ⲁⲅⲁⲑⲟⲛ ⲡⲉ ⲡⲣⲙ̅ⲛ̅ϩⲏⲧ
      ⳉⲛ̅ ⲛⲉϥϩⲃⲏⲟⲩⲉ ⲡⲉⲧⲛⲁϩⲧⲉ ⲇⲉ ⲁⲡϫⲁⲉⲓⲥ ⲛⲁⲣ̅ⲙⲁⲕⲁⲣⲓⲟⲥ</td>
    </tr>

    <tr>
      <td><span style="color:#b00e23">(ⲕ︦ⲁ︦)</span> ϣⲁⲩⲙⲟⲩⲧⲉ ⲇⲉ ⲟⲛ ⲉⲛ̅ⲥⲟⲫⲟⲥ ⲙⲛ̅
      ⲛ̅ⲥⲁⲃⲉⲉⲩ ϫⲉ ⲛⲉⲧⲥⲟϣϥ̅ ϣⲁⲩⲥⲱⲧⲙ̅ ⲇⲉ ⲛ̅ϩⲟⲩⲟ ⲉⲛⲉⲧⲛⲟⲧⲙ̅ ϩⲙ̅ ⲡⲉⲩϣⲁϫⲉ.</td>
      <td><span style="color:#b00e23">(21)</span> Men call the wise and
      understanding evil: but they that are pleasing in speech shall hear
      more.</td>
      <td><span style="color:#b00e23">(21)</span> τοὺς σοφοὺς καὶ συνετοὺς
      φαύλους καλοῦσιν, οἱ δὲ γλυκεῖς ἐν λόγῳ πλείονα ἀκούσονται.</td>
      <td><span style="color:#b00e23">(ⲕ︦ⲁ︦)</span> ⳉⲁⲣⲟⲩⲙⲟⲩⲧⲉ ⲇⲉ ⲁⲛⲥⲟⲫⲟⲥ ⲙⲛ̅
      ⲛ̅ⲥⲁⲃⲉⲩⲉ ϫⲉ ⲡⲉⲧⳉⲁⲥϥ̅ ⳉⲁⲣⲟⲩⲥⲱⲧⲙⲉ ⲇⲉ ⲛ̅ϩⲟⲩⲟ ⲁⲛⲉⲧϩⲁⲗϭ ⳉⲛ̅ ⲛⲟⲩϣⲉϫⲉ</td>
    </tr>

    <tr>
      <td><span style="color:#b00e23">(ⲕ︦ⲃ︦)</span> ⲟⲩⲡⲏⲅⲏ ⲛ̅ⲱⲛϩ̅ ⲡⲉ ⲡⲙⲉⲉⲩⲉ
      ⲉⲧⲛⲁⲛⲟⲩϥ ⲛ̅ⲛⲉⲛⲧⲁⲩϫⲡⲟϥ ⲛⲁⲩ. ⲧⲉⲥⲃⲱ ⲛⲁⲩ. ⲧⲉⲥⲃⲱ ⲇⲉ ⲛ̅ⲛ̅ⲁⲑⲏⲧ ϩⲟⲟⲩ.</td>
      <td><span style="color:#b00e23">(22)</span> Understanding is a fountain
      of life to its possessors; but the instruction of fools is evil.</td>
      <td><span style="color:#b00e23">(22)</span> πηγὴ ζωῆς ἔννοια τοῖς
      κεκτηµένοις, παιδεία δὲ ἀφρόνων κακή.</td>
      <td><span style="color:#b00e23">(ⲕ︦ⲃ︦)</span> ⲟⲩⲡⲏⲅⲏ ⲛ̅ⲱⲛⳉ ⲡⲉ ⲡⲙⲉⲩⲉ
      ⲙ̅ⲡⲉⲧⲁϥⲧⳉⲡⲁϥ ⲛⲉϥ ⲧⲥⲃⲟⲩ ⲇⲉ ⲛ̅ⲛ̅ⲁⲑⲏⲧ ϩⲁⲩ</td>
    </tr>

    <tr>
      <td><span style="color:#b00e23">(ⲕ︦ⲅ︦)</span> ϣⲁⲣⲉ ⲡϩⲏⲧ ⲙ̅ⲡⲥⲁⲃⲉ ⲛⲟⲓ
      ⲛ̅ⲛⲉⲧⲛⲏⲩ ⲉⲃⲟⲗ ϩⲛ̅ ⲣⲱϥ ϥⲛⲁⲫⲟⲣⲓ ⲇⲉ ⲛ̅ⲟⲩⲥⲟⲟⲩⲛ ϩⲓ ⲛⲉϥⲥⲡⲟⲧⲟⲩ.</td>
      <td><span style="color:#b00e23">(23)</span> The heart of the wise will
      discern the things which proceed from his own mouth; and on his lips he
      will wear knowledge.</td>
      <td><span style="color:#b00e23">(23)</span> καρδία σοφοῦ νοήσει τὰ ἀπὸ
      τοῦ ἰδίου στόµατος, ἐπὶ δὲ χείλεσιν φορέσει ἐπιγνωµοσύνην.</td>
      <td><span style="color:#b00e23">(ⲕ︦ⲅ︦)</span> ⳉⲁⲣⲉ ⲫⲏⲧ ⲙ̅ⲡⲥⲁⲃⲉ ⲣ̅ⲛⲟⲓ̈ⲉ
      ⲛ̅ⲛⲉⲧⲛⲏⲟⲩ ⲁⲃⲁⲗ ⳉⲛ̅ ⲣⲱϥ ϥⲛⲁⲣ̅ⲫⲟⲣⲉⲓ ⲇⲉ ⲛ̅ⲟⲩⲥⲁⲩⲛⲉ ⳉⲛ̅ ⲛⲉϥⲥⲡⲁⲧⲟⲩ</td>
    </tr>

    <tr>
      <td><span style="color:#b00e23">(ⲕ︦ⲇ︦)</span> ϩⲉⲛⲙⲟⲩⲗϩ ⲛ̅ⲉⲃⲓⲱ ⲛⲉ ⲛ̅ϣⲁϫⲉ
      ⲛ̅ⲧⲥⲟⲫⲓⲁ ⲡⲉϩⲗⲟϭ ⲇⲉ ⲙ̅ⲡⲉⲩⲥⲱⲧⲙ̅ ⲟⲩⲧⲁⲗϭⲟ ⲡⲉ ⲛ̅ⲧⲉⲯⲩⲭⲏ.</td>
      <td><span style="color:#b00e23">(24)</span> Good words are honeycombs,
      and the sweetness thereof is a healing of the soul.</td>
      <td><span style="color:#b00e23">(24)</span> κηρία µέλιτος λόγοι καλοί,
      γλύκασµα δὲ αὐτῶν ἴασις ψυχῆς.</td>
      <td><span style="color:#b00e23">(ⲕ︦ⲇ︦)</span> ϩⲉⲛⲙⲟⲩⲗϩ̅ ⲛ̅ⲃ̅ⲃⲓⲟⲩ ⲛⲉ
      ⲛ̅ϣⲉϫⲉ ⲛ̅ⲧⲥⲟⲫⲓⲁ ⲡϩⲗⲁϭ ⲇⲉ ⲙ̅ⲡⲟⲩⲥⲱⲧⲙⲉ ⲟⲩⲧⲗ̅ϭⲟ ⲡⲉ ⲙ̅ⲯⲩⲭⲏ</td>
    </tr>

    <tr>
      <td><span style="color:#b00e23">(ⲕ︦ⲉ︦)</span> ⲟⲩⲛ̅ ⲟⲩϩⲓⲏ ⲉⲣⲉ ⲡⲣⲱⲙⲉ ⲙⲉⲉⲩⲉ
      ⲉⲣⲟⲥ ϫⲉ ⲥⲥⲟⲩⲧⲱⲛ ⲉⲣⲉ ⲧⲉⲥϩⲁⲏ ⲇⲉ ⲛⲏⲩ ⲉⲡϣⲓⲕ ⲛ̅ⲁⲙⲛ̅ⲧⲉ.</td>
      <td><span style="color:#b00e23">(25)</span> There are ways that seem to
      be right to a man, but the end of them looks to the depth of hell.</td>
      <td><span style="color:#b00e23">(25)</span> εἰσὶν ὁδοὶ δοκοῦσαι εἶναι
      ὀρθαὶ ἀνδρί, τὰ µέντοι τελευταῖα αὐτῶν βλέπει εἰς πυθµένα ᾅδου.</td>
      <td><span style="color:#b00e23">(ⲕ︦ⲉ︦)</span> ⲟⲩⲛ̅ ⲟⲩⳉⲟ ⲉⲡⲣⲱⲙⲉ ⲙⲉⲩⲉ ⲁⲣⲁϥ
      ϫⲉ ϥⲥⲟⲩⲧⲱⲛ ⲉ ⲧϥ̅ⳉⲁⲉⲓ ⲇⲉ ⲥⲁⲛⲧ ⲁⲡϣⲓⲭϩ̅ ⲛ̅ⲁⲙⲛ̅ⲧⲉ</td>
    </tr>

    <tr>
      <td><span style="color:#b00e23">(ⲕ︦ⲋ︦)</span> ϣⲁⲣⲉ ⲟⲩⲣⲱⲙⲉ ⲛ̅ϫⲱⲱⲣⲉ ϣⲡ̅ϩⲓⲥⲉ
      ϩⲛ̅ ϩⲉⲛϩⲓⲥⲉ ⲁⲩⲱ ϣⲁϥϫⲓ ⲛ̅ϫⲛⲁϩ ⲙ̅ⲡⲉϥⲧⲁⲕⲟ ⲡⲉⲧϭⲟⲟⲙⲉ ⲇⲉ ⲛ̅ⲧⲟϥ ⲉⲓⲛⲉ ⲙ̅ⲡⲉϥⲧⲁⲕⲟ
      ϩⲛ̅ ⲧⲉϥⲧⲁⲡⲣⲟ.</td>
      <td><span style="color:#b00e23">(26)</span> A man who labours, labours
      for himself, and drives from him his own ruin.</td>
      <td><span style="color:#b00e23">(26)</span> ἀνὴρ ἐν πόνοις πονεῖ ἑαυτῷ
      καὶ ἐκβιάζεται ἑαυτοῦ τὴν ἀπώλειαν, ὁ µέντοι σκολιὸς ἐπὶ τῷ ἑαυτοῦ
      στόµατι φορεῖ τὴν ἀπώλειαν.</td>
      <td><span style="color:#b00e23">(ⲕ︦ⲋ︦)</span> ⳉⲁⲣⲉ ⲟⲩⲣⲱⲙⲉ ⲛ̅ϫⲱⲣⲉ ϣⲱⲡ ⳉⲓⲥⲉ
      ⳉⲛ̅ ϩⲉⲛⳉⲓⲥⲉ ⲁⲟⲩ ⳉⲁⲣⲉϥϫⲓⲛ̅ϫⲛⲁϩ ⲙ̅ⲡϥ̅ⲧⲉⲕⲟ ⲡⲉⲧϭⲁⲩϭ ⲇⲉ ⲛ̅ⲧⲁϥ ϥⲉⲓⲛⲉ ⲙ̅ⲡϥ̅ⲧⲉⲕⲟ
      ⳉⲛ̅ ⲧϥ̅ⲧⲁⲡⲣⲟ</td>
    </tr>

    <tr>
      <td><span style="color:#b00e23">(ⲕ︦ⲍ︦)</span> ⲉⲣⲉ ⲡⲣⲱⲙⲉ ⲛ̅ⲁⲑⲏⲧ ϣⲓⲕⲉ ⲛⲁϥ
      ⲛ̅ϩⲉⲛⲡⲉⲑⲟⲟⲩ ⲉϥⲥⲱⲟⲩϩ ⲇⲉ ⲉϩⲟⲩⲛ ⲛ̅ⲟⲩⲕⲱϩⲧ̅ ϩⲓ ⲛⲉϥⲥⲡⲟⲧⲟⲩ.</td>
      <td><span style="color:#b00e23">(27)</span> But the perverse bears
      destruction upon his own mouth: a foolish man digs up evil for himself,
      and treasures fire on his own lips.</td>
      <td><span style="color:#b00e23">(27)</span> ἀνὴρ ἄφρων ὀρύσσει ἑαυτῷ
      κακά, ἐπὶ δὲ τῶν ἑαυτοῦ χειλέων θησαυρίζει πῦρ.</td>
      <td><span style="color:#b00e23">(ⲕ︦ⲍ︦)</span> ⲁⲣⲉ ⲡⲣⲱⲙⲉ ⲛ̅ⲁⲑⲏⲧ ϣⲓⲕⲉ ⲛⲉϥ
      ⲛ̅ϩⲉⲛⲡⲉⲑⲁⲩ ⲁϥⲥⲱⲟⲩϩ ⲇⲉ ⲁⳉⲟⲩⲛ ⲛ̅ⲟⲩⲕⲱϩⲧ̅ ϩⲓ ⲛⲉϥⲥⲡⲁⲧⲟⲩ</td>
    </tr>

    <tr>
      <td><span style="color:#b00e23">(ⲕ︦ⲏ︦)</span> ϣⲁⲣⲉ ⲟⲩⲣⲱⲙⲉ ⲉϥϭⲟⲟⲙⲉ ϫⲟⲟⲩ
      ⲛ̅ⲟⲩϯⲧⲱⲛ ⲁⲩⲱ ϣⲁϥⲧϩϩⲟ ⲛ̅ⲟⲩϣⲁϩ ⲛ̅ⲕⲣⲟϥ ⲛ̅ⲛⲉⲑⲟⲟⲩ ⲁⲩⲱ ϣⲁϥⲡⲱⲣϫ̅ ⲛ̅ϩⲉⲛϣⲃⲏⲣ.</td>
      <td><span style="color:#b00e23">(28)</span> A perverse man spreads
      mischief, and will kindle a torch of deceit with mischiefs; and he
      separates friends.</td>
      <td><span style="color:#b00e23">(28)</span> ἀνὴρ σκολιὸς διαπέµπεται κακὰ
      καὶ λαµπτῆρα δόλου πυρσεύει κακοῖς καὶ διαχωρίζει φίλους.</td>
      <td><span style="color:#b00e23">(ⲕ︦ⲏ︦)</span> ⳉⲁⲣⲉ ⲟⲩⲣⲱⲙⲉ ⲉϥϭⲁⲩϭ ϫⲁⲩ
      ⲛ̅ⲟⲩϯⲧⲱⲛ ⲁⲟⲩ ⳉⲁⲣⲉϥⲧⲙ̅ϩⲟ ⲛ̅ⲟⲩϣⲁϩ ⲛ̅ⲕⲣⲁϥ ⲛ̅ⲛⲉⲧϩⲁⲩ ⲁⲟⲩ ⳉⲁⲣⲉϥⲡⲱⲣϫ
      ⲛ̅ϩⲉⲛⳉⲃⲏⲣ</td>
    </tr>

    <tr>
      <td><span style="color:#b00e23">(ⲕ︦ⲑ︦)</span> ϣⲁⲣⲉ ⲟⲩⲣⲱⲙⲉ ⲙ̅ⲡⲁⲣⲁⲛⲟⲙⲟⲥ
      ⲣ̅ϩⲁⲗ ⲛ̅ⲛⲉϥϣⲃⲉⲉⲣ ⲁⲩⲱ ϣⲁϥϫⲓⲧⲟⲩ ⲉϩⲉⲛϩⲓⲟⲟⲩⲉ ⲉⲛⲁⲛⲟⲩⲟⲩ ⲁⲛ.</td>
      <td><span style="color:#b00e23">(29)</span> A transgressor tries to
      ensnare friends, and leads them in ways that are not good.</td>
      <td><span style="color:#b00e23">(29)</span> ἀνὴρ παράνοµος ἀποπειρᾶται
      φίλων καὶ ἀπάγει αὐτοὺς ὁδοὺς οὐκ ἀγαθάς.</td>
      <td><span style="color:#b00e23">(ⲕ︦ⲑ︦)</span> ⳉⲁⲣⲉ ⲟⲩⲣⲱⲙⲉ ⲙ̅ⲡⲁⲣⲁⲛⲟⲙⲟⲥ
      ⲥⲱⲃⲉ ⲛ̅ⲛⲉϥⳉⲃⲉⲉⲣⲉ ⲁⲟⲩ ⳉⲁⲣⲉϥϫⲓⲧⲟⲩ ⲁϩⲉⲛⳉⲱⲟⲩ ⲉⲛⲁⲛⲟⲩⲟⲩ ⲉⲛ</td>
    </tr>

    <tr>
      <td><span style="color:#b00e23">(ⲗ︦)</span> ⲉⲣⲉ ⲡⲉⲧⲧⲁϫⲣⲟ ⲛ̅ⲛⲉϥⲃⲁⲗ ⲙⲉⲉⲩⲉ
      ⲉϩⲉⲛⲕⲣⲟϥ ⲁⲩⲱ ⲟⲛ ϣⲁϥⲟⲩⲱⲙ ⲛ̅ⲛⲉϥⲥⲡⲟⲧⲟⲩ ⲡⲁⲓ ϭⲉ ⲟⲩϩⲣⲱ ⲛ̅ⲕⲁⲕⲓⲁ ⲡⲉ.</td>
      <td><span style="color:#b00e23">(30)</span> And the man that fixes his
      eyes devises perverse things, and marks out with his lips all evil: he is
      a furnace of wickedness.</td>
      <td><span style="color:#b00e23">(30)</span> στηρίζων ὀφθαλµοὺς αὐτοῦ
      λογίζεται διεστραµµένα, ὁρίζει δὲ τοῖς χείλεσιν αὐτοῦ πάντα τὰ κακά,
      οὗτος κάµινός ἐστιν κακίας.</td>
      <td><span style="color:#b00e23">(ⲗ︦)</span> ⲁⲣⲉ ⲡⲉⲧⲧⲁϫⲣⲟ ⲛ̅ⲛⲉϥⲃⲉⲗ ⲙⲉⲉⲩⲉ
      ⲁϩⲉⲛⲕⲣⲁϥ ⲁⲟⲩ ⲁⲛ ⳉⲁⲣⲉϥⲟⲩⲱⲙ ⲛ̅ⲛⲉϥⲥⲡⲁⲧⲟⲩ ⲡⲉⲓ̈ ϭⲉ ⲟⲩϩⲣⲟⲩ ⲛ̅ⲕⲁⲕⲓⲁ ⲡⲉ</td>
    </tr>

    <tr>
      <td><span style="color:#b00e23">(ⲗ︦ⲁ︦)</span> ⲟⲩⲕⲗⲟⲙ ⲛ̅ⲧⲣⲩⲫⲏ ⲧⲉ
      ⲧⲙⲛ̅ⲧϩⲗ̅ⲗⲟ ⲉⲧⲛⲁⲛⲟⲩⲥ ϣⲁⲩϩⲉ ⲇⲉ ⲉⲣⲟϥ ϩⲛ̅ ⲛⲉϩⲓⲟⲟⲩⲉ ⲛ̅ⲧⲇⲓⲕⲁⲓⲟⲥⲩⲛⲏ.</td>
      <td><span style="color:#b00e23">(31)</span> Old age is a crown of honour,
      but it is found in the ways of righteousness.</td>
      <td><span style="color:#b00e23">(31)</span> στέφανος καυχήσεως γῆρας, ἐν
      δὲ ὁδοῖς δικαιοσύνης εὑρίσκεται.</td>
      <td><span style="color:#b00e23">(ⲗ︦ⲁ︦)</span> ⲟⲩⲕⲗⲁⲙ ⲛ̅ⲧⲣⲩⲫⲏ ⲧⲉ
      ⲧⲙⲛ̅ⲧⳉⲗ̅ⲗⲟ ⲉⲧⲛⲁⲛⲟⲩⲥ ⳉⲁⲣⲟⲩϭⲓⲛⲉ ⲇⲉ ⲙ̅ⲙⲁϥ ⳉⲛ̅ ⲛ̅ⳉⲱⲟⲩ ⲛ̅ⲧⲇⲓⲕⲁⲓⲟⲥⲩⲛⲏ</td>
    </tr>

    <tr>
      <td><span style="color:#b00e23">(ⲗ︦ⲃ︦)</span> ⲛⲁⲛⲟⲩ ⲟⲩⲣⲱⲙⲉ ⲛ̅ϩⲁⲣϣ ϩⲏⲧ
      ⲉⲩϫⲱⲱⲣⲉ ⲁⲩⲱ ⲡⲉⲧⲁⲙⲁϩⲧⲉ ⲛ̅ⲧⲉϥⲟⲣⲅⲏ ⲉϩⲟⲩⲉ ⲡⲉⲧⲛⲁϫⲓ ⲛ̅ⲟⲩⲡⲟⲗⲓⲥ.</td>
      <td><span style="color:#b00e23">(32)</span> A man slow to anger is better
      than a strong man; and he that governs his temper better than he that
      takes a city.</td>
      <td><span style="color:#b00e23">(32)</span> κρείσσων ἀνὴρ µακρόθυµος
      ἰσχυροῦ, ὁ δὲ κρατῶν ὀργῆς κρείσσων καταλαµβανοµένου πόλιν.</td>
      <td><span style="color:#b00e23">(ⲗ︦ⲃ︦)</span> ⲛⲁⲛⲟⲩ ⲟⲩⲣⲱⲙⲉ ⲛ̅ϩⲁⲣϣϩⲏⲧ
      ⲁⲩϫⲱⲣⲉ ⲁⲟⲩ ⲡⲉⲧⲛⲁⲉⲙⲁϩⲧⲉ ⲛ̅ⲟⲩⲟⲣⲅⲏ ⲛ̅ϩⲟⲩⲟ ⲁⲡⲉⲧⲛⲁϫⲓ ⲛ̅ⲟⲩⲡⲟⲗⲓⲥ</td>
    </tr>

    <tr>
      <td><span style="color:#b00e23">(ⲗ︦ⲅ︦)</span> ⲥⲉⲛⲁⲧⲟⲟⲃⲟⲩ ⲧⲏⲣⲟⲩ ⲉⲕⲟⲩⲛⲧⲟⲩ
      ⲛ̅ⲛ̅ⲣⲉϥϫⲓⲛ̅ϭⲟⲛⲥ̅ ⲉⲩⲛⲁϯ ⲇⲉ ⲛ̅ⲟⲩⲟⲛ ⲛⲓⲙ ⲛⲙ̅ⲙⲛ̅ⲧⲙⲉ ⲉⲃⲟⲗ ϩⲓⲧⲙ̅ ⲡⲛⲟⲩⲧⲉ.</td>
      <td><span style="color:#b00e23">(33)</span> All evils come upon the
      ungodly into their bosoms; but all righteous things come of the
      Lord.</td>
      <td><span style="color:#b00e23">(33)</span> εἰς κόλπους ἐπέρχεται πάντα
      τοῖς ἀδίκοις, παρὰ δὲ κυρίου πάντα τὰ δίκαια.</td>
      <td><span style="color:#b00e23">(ⲗ︦ⲅ︦)</span> ⲥⲉⲛⲁⲧⲟⲟⲃⲟⲩ ⲧⲏⲣⲟⲩ ⲁⲕⲟⲟⲛⲟⲩ
      ⲛ̅ⲛ̅ⲣⲉϥϫⲓⲛ̅ϭⲁⲛⲥ̅ ⲁⲩⲛⲁϯ ⲇⲉ ⲛ̅ⲧⲙⲛ̅ⲧⲙⲓⲉ ⲛ̅ⲟⲩⲁⲛ ⲛⲓⲙ ⲁⲃⲁⲗ ϩⲓⲧⲙ̅ ⲡⲛⲟⲩⲛⲧⲉ</td>
    </tr>
  </table>
</body>
</html>
