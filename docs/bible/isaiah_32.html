<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_33.html" rel="next">
  <link href="isaiah_31.html" rel="prev">
  <script src="main.js" type="module"></script>
</head>
<body class="chapter">
  <h4 id="isaiah_32" class="title">Isaiah 32</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ϩⲏⲡⲡⲉ ⲅⲁⲣ ⲟⲩⲟⲩⲣⲟ ⲛ̀ⲑⲙⲏⲓ ⲉϥⲉ̀ⲉⲣⲟⲩⲣⲟ ⲟⲩⲟϩ ⲛⲓⲁⲣⲭⲱⲛ ⲉⲩⲉ̀ⲉⲣⲁⲣⲭⲱⲛ ϧⲉⲛ
      ⲟⲩϩⲁⲡ.</td>
      <td class="language English"><span style="color:#b00e23">(1)</span> For,
      behold, a righteous king shall reign, and princes shall govern with
      judgment.</td>
      <td class="language Greek"><span style="color:#b00e23">(1)</span> ἰδοὺ
      γὰρ βασιλεὺς δίκαιος βασιλεύσει, καὶ ἄρχοντες µετὰ κρίσεως
      ἄρξουσιν.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲉϥⲉ̀ϣⲱⲡⲓ ⲛ̀ϫⲉ ⲡⲓⲣⲱⲙⲓ ⲉϥⲭⲱⲡ ⲛ̀ⲛⲉϥⲥⲁϫⲓ. ⲟⲩⲟϩ ⲉϥⲉ̀ⲭⲱⲡ ⲙ̀ⲫⲣⲏϯ ⲛⲉ ⲉ̀ⲃⲟⲗ
      ϧⲉⲛ ⲟⲩⲙⲱⲟⲩ ⲉⲩⲉ̀ⲓⲛⲓ ⲙ̀ⲙⲟϥ. ⲟⲩⲟϩ ⲉϥⲉ̀ⲟⲩⲟⲛϩϥ ϧⲉⲛ ⲥⲓⲱⲛ ⲙ̀ⲫⲣⲏϯ ⲛ̀ⲟⲩⲓⲁⲣⲟ ⲉϥϧⲁϯ
      ⲉϥⲧⲁⲓⲏⲟⲩⲧ ϧⲉⲛ ⲟⲩⲕⲁϩⲓ ⲉϥⲟⲃⲓ.</td>
      <td class="language English"><span style="color:#b00e23">(2)</span> And a
      man shall hide his words, and be hidden, as from rushing water, and shall
      appear in Sion as a rushing river, glorious in a thirsty land.</td>
      <td class="language Greek"><span style="color:#b00e23">(2)</span> καὶ
      ἔσται ὁ ἄνθρωπος κρύπτων τοὺς λόγους αὐτοῦ καὶ κρυβήσεται ὡς
      ἀφ’ ὕδατος φεροµένου· καὶ φανήσεται ἐν Σιων ὡς ποταµὸς
      φερόµενος ἔνδοξος ἐν γῇ διψώσῃ.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲙ̀ⲡⲟⲩϣⲱⲡⲓ ϫⲉ ⲉⲣⲉ̀ ϩⲑⲏⲟⲩ ⲭⲏ ⲉ̀ϩⲁⲛⲣⲱⲙⲓ. ⲟⲩⲟϩ ⲛ̀ⲛⲟⲩⲉⲣϩⲗⲟⲗ ⲛ̀ϫⲉ ⲛⲓⲃⲁⲗ
      ⲛ̀ⲧⲉ ⲛⲏ ⲉⲑⲛⲁⲩ. ⲁⲗⲗⲁ ⲉⲩⲉ̀ϯ ⲛ̀ⲛⲟⲩⲙⲁϣϫ ⲉ̀ⲡⲥⲱⲧⲉⲙ</td>
      <td class="language English"><span style="color:#b00e23">(3)</span> And
      they shall no more trust in men, but they shall incline their ears to
      hear.</td>
      <td class="language Greek"><span style="color:#b00e23">(3)</span> καὶ
      οὐκέτι ἔσονται πεποιθότες ἐπ’ ἀνθρώποις, ἀλλὰ τὰ ὦτα
      δώσουσιν ἀκούειν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲡϩⲏⲧ ⲛ̀ⲧⲉ ⲛⲏ ⲉⲧϣⲱⲛⲓ ⲉϥⲉ̀ϯϩⲑⲏϥ ⲉ̀ⲥⲱⲧⲉⲙ. ⲟⲩⲟϩ ⲛⲓⲗⲁⲥ ⲉⲧϫⲟϫⲉⲃ. ⲉⲩⲉ̀ⲥⲁⲃⲟ
      ⲛ̀ⲭⲱⲗⲉⲙ ⲉ̀ⲥⲁϫⲓ ⲛ̀ⲟⲩϩⲓⲣⲏⲛⲏ.</td>
      <td class="language English"><span style="color:#b00e23">(4)</span> And
      the heart of the weak ones shall attend to hear, and the stammering
      tongues shall soon learn to speak peace.</td>
      <td class="language Greek"><span style="color:#b00e23">(4)</span> καὶ ἡ
      καρδία τῶν ἀσθενούντων προσέξει τοῦ ἀκούειν, καὶ αἱ γλῶσσαι
      αἱ ψελλίζουσαι ταχὺ µαθήσονται λαλεῖν εἰρήνην.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲛ̀ⲛⲟⲩϫⲟⲥ ⲙ̀ⲡⲓⲥⲟϫ ϫⲉ ⲁⲣⲓⲁⲣⲭⲱⲛ. ⲟⲩⲟϩ ⲛⲉⲕϩⲩⲡⲏⲣⲉⲧⲏⲥ ⲛ̀ⲛⲟⲩϫⲟⲥ ϫⲉ
      ⲭⲁⲣⲱⲕ.</td>
      <td class="language English"><span style="color:#b00e23">(5)</span> And
      they shall no more at all tell a fool to rule, and thy servants shall no
      more at all say, Be silent.</td>
      <td class="language Greek"><span style="color:#b00e23">(5)</span> καὶ
      οὐκέτι µὴ εἴπωσιν τῷ µωρῷ ἄρχειν, καὶ οὐκέτι µὴ εἴπωσιν
      οἱ ὑπηρέται σου Σίγα.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲡⲓⲥⲟϫ ⲅⲁⲣ ⲉϥⲉ̀ⲥⲁϫⲓ ⲛ̀ϩⲁⲛⲙⲉⲧⲥⲟϫ. ⲟⲩⲟϩ ⲡⲉϥϩⲏⲧ ⲉϥⲉ̀ⲙⲉⲩⲓ ⲉ̀ϩⲁⲛⲙⲉⲧⲉⲫⲗⲏⲟⲩ.
      ⲉ̀ⲡϫⲓⲛϫⲱⲕ ⲉ̀ⲃⲟⲗ ⲉ̀ϩⲁⲛⲁⲛⲟⲙⲓⲁ. ⲟⲩⲟϩ ⲉ̀ⲥⲁϫⲓ ⲟⲩⲃⲉ ⲡϭ̅ⲥ̅ ⲛ̀ⲟⲩⲡⲗⲁⲛⲏ. ⲉ̀ⲡϫⲓⲛϫⲱⲣ
      ⲉ̀ⲃⲟⲗ ⲛ̀ϩⲁⲛⲯⲩⲭⲏ ⲉⲩϩⲟⲕⲉⲣ. ⲟⲩⲟϩ ⲛⲓⲯⲩⲭⲏ ⲉⲧⲟⲃⲓ ⲉ̀ⲑⲣⲟⲩϣⲱⲡⲓ ⲉⲩϣⲟⲩⲓⲧ.</td>
      <td class="language English"><span style="color:#b00e23">(6)</span> For
      the fool shall speak foolish words, and his heart shall meditate
      vanities, and to perform lawless deeds and to speak error against the
      Lord, to scatter hungry souls, and he will cause the thirsty souls to be
      empty.</td>
      <td class="language Greek"><span style="color:#b00e23">(6)</span> ὁ γὰρ
      µωρὸς µωρὰ λαλήσει, καὶ ἡ καρδία αὐτοῦ µάταια νοήσει τοῦ
      συντελεῖν ἄνοµα καὶ λαλεῖν πρὸς κύριον πλάνησιν τοῦ διασπεῖραι
      ψυχὰς πεινώσας καὶ τὰς ψυχὰς τὰς διψώσας κενὰς ποιῆσαι.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲡⲥⲟϭⲛⲓ ⲅⲁⲣ ⲛ̀ⲛⲓⲡⲟⲛⲏⲣⲟⲥ. ϩⲁⲛⲙⲉⲧⲁⲛⲟⲙⲟⲥ ⲉⲧⲟⲩⲥⲟϭⲛⲓ ⲉ̀ⲣⲱⲟⲩ ⲉ̀ⲧⲁⲕⲟ ⲛ̀ⲛⲏ
      ⲉⲧⲑⲉⲃⲓⲏⲟⲩⲧ ϧⲉⲛ ϩⲁⲛ̀ⲥⲁϫⲓ ⲛ̀ϭⲓⲛ̀ϫⲟⲛⲥ ⲟⲩⲟϩ ⲉ̀ϫⲱⲣ ⲉ̀ⲃⲟⲗ ⲛ̀ⲛⲓⲥⲁϫⲓ ⲛ̀ⲧⲉ ⲛⲏ
      ⲉⲧⲑⲉⲃⲓⲏⲟⲩⲧ ϧⲉⲛ ⲟⲩϩⲁⲡ.</td>
      <td class="language English"><span style="color:#b00e23">(7)</span> For
      the counsel of the wicked will devise iniquity, to destroy the poor with
      unjust words, and ruin the cause of the poor in judgment.</td>
      <td class="language Greek"><span style="color:#b00e23">(7)</span> ἡ γὰρ
      βουλὴ τῶν πονηρῶν ἄνοµα βουλεύσεται καταφθεῖραι ταπεινοὺς ἐν
      λόγοις ἀδίκοις καὶ διασκεδάσαι λόγους ταπεινῶν ἐν κρίσει.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲛⲓⲉⲩⲥⲉⲃⲏⲥ ⲇⲉ ϩⲁⲛⲙⲉⲧⲥⲁⲃⲉ ⲁⲩⲥⲟϭⲛⲓ ⲉ̀ⲣⲱⲟⲩ. ⲟⲩⲟϩ ⲡⲁⲓⲥⲟϭⲛⲓ ⲉϥⲉ̀ⲟϩⲓ</td>
      <td class="language English"><span style="color:#b00e23">(8)</span> But
      the godly have devised wise measures, and this counsel shall stand.</td>
      <td class="language Greek"><span style="color:#b00e23">(8)</span> οἱ δὲ
      εὐσεβεῖς συνετὰ ἐβουλεύσαντο, καὶ αὕτη ἡ βουλὴ µενεῖ.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲛⲓϩⲓⲟⲙⲓ ⲛ̀ⲣⲁⲙⲁⲟ ⲧⲉⲛ ⲑⲏⲛⲟⲩ ⲟⲩⲟϩ ⲥⲱⲧⲉⲙ ⲉ̀ⲧⲁⲥⲙⲏ. ⲛⲓϣⲉⲣⲓ ϧⲉⲛ ⲟⲩϩⲉⲗⲡⲓⲥ ⲥⲱⲧⲉⲙ
      ⲉ̀ⲛⲁⲥⲁϫⲓ.</td>
      <td class="language English"><span style="color:#b00e23">(9)</span> Rise
      up, ye rich women, and hear my voice; ye confident daughters, hearken to
      my words.</td>
      <td class="language Greek"><span style="color:#b00e23">(9)</span>
      Γυναῖκες πλούσιαι, ἀνάστητε καὶ ἀκούσατε τῆς φωνῆς µου·
      θυγατέρες ἐν ἐλπίδι, ἀκούσατε τοὺς λόγους µου.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲛⲓⲉϩⲟⲟⲩ ⲛ̀ⲧⲉ ⲛⲓⲣⲟⲙⲡⲓ ⲁⲣⲓⲡⲟⲩⲙⲉⲩⲓ ϧⲉⲛ ⲟⲩⲙⲕⲁϩ ⲛ̀ϩⲏⲧ ⲛⲉⲙ ⲟⲩϩⲉⲗⲡⲓⲥ. ⲁϥⲙⲟⲛⲕ
      ⲛ̀ϫⲉ ⲡⲓϭⲱⲗ ⲁϥⲟⲩⲱ ⲛ̀ϫⲉ ⲡⲓϭⲟ.</td>
      <td class="language English"><span style="color:#b00e23">(10)</span>
      Remember for a full year in pain, yet with hope: the vintage has been cut
      off; it has ceased, it shall by no means come again.</td>
      <td class="language Greek"><span style="color:#b00e23">(10)</span>
      ἡµέρας ἐνιαυτοῦ µνείαν ποιήσασθε ἐν ὀδύνῃ µετ’ ἐλπίδος·
      ἀνήλωται ὁ τρύγητος, πέπαυται ὁ σπόρος καὶ οὐκέτι µὴ
      ἔλθῃ.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲛ̀ⲛⲉϥⲓ ⲁⲛ ϫⲉ ⲧⲱⲙⲧ. ⲟⲩⲟϩ ⲁⲣⲓⲙⲕⲁϩ ⲛ̀ϩⲏⲧ ⲛⲏ ⲉⲧϩⲑⲏⲟⲩ. ⲭⲏ ⲟⲩⲟϩ ϣⲱⲡⲓ
      ⲉⲣⲉⲧⲉⲛⲃⲏϣ. ⲙⲏⲣ ⲑⲏⲛⲟⲩ ⲛ̀ϩⲁⲛⲥⲟⲕ. ϩⲓϫⲉⲛ ⲛⲉⲧⲉⲛϯⲡⲓ</td>
      <td class="language English"><span style="color:#b00e23">(11)</span> Be
      amazed, be pained, ye confident ones: strip you, bare yourselves, gird
      your loins;</td>
      <td class="language Greek"><span style="color:#b00e23">(11)</span>
      ἔκστητε, λυπήθητε, αἱ πεποιθυῖαι, ἐκδύσασθε, γυµναὶ γένεσθε,
      περιζώσασθε σάκκους τὰς ὀσφύας</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲛⲉϩⲡⲓ ⲉ̀ϫⲉⲛ ⲛⲉⲧⲉⲛⲙⲛⲟϯ. ⲉ̀ⲃⲟⲗ ϩⲁ ⲟⲩⲓⲟϩⲓ ⲛ̀ⲉⲡⲓⲑⲩⲙⲓⲁ ⲛⲉⲙ ⲉ̀ⲃⲟⲗ ϩⲁ
      ⲟⲩⲓⲁϩⲁⲗⲟⲗⲓ ⲉϥⲙⲉϩ ⲛ̀ⲟⲩⲧⲁϩ.</td>
      <td class="language English"><span style="color:#b00e23">(12)</span> and
      beat your breasts, because of the pleasant field, and the fruit of the
      vine.</td>
      <td class="language Greek"><span style="color:#b00e23">(12)</span> καὶ
      ἐπὶ τῶν µαστῶν κόπτεσθε ἀπὸ ἀγροῦ ἐπιθυµήµατος καὶ ἀµπέλου
      γενήµατος.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲡⲕⲁϩⲓ ⲙⲡⲁⲗⲁⲟⲥ ⲉϥⲉ̀ⲣⲱⲧ ⲛ̀ⲟⲩⲥⲟⲩⲣⲓ ⲛⲉⲙ ⲟⲩⲥⲱⲟⲩⲃⲉⲛ. ⲟⲩⲟϩ ⲉⲩⲉ̀ⲱⲗⲓ ⲙ̀ⲡⲟⲩⲛⲟϥ
      ⲉ̀ⲃⲟⲗ ϧⲉⲛ ⲏⲓ ⲛⲓⲃⲉⲛ.</td>
      <td class="language English"><span style="color:#b00e23">(13)</span> As
      for the land of my people, the thorn and grass shall come upon it, and
      joy shall be removed from every house.</td>
      <td class="language Greek"><span style="color:#b00e23">(13)</span> ἡ γῆ
      τοῦ λαοῦ µου ἄκανθα καὶ χόρτος ἀναβήσεται, καὶ ἐκ πάσης
      οἰκίας εὐφροσύνη ἀρθήσεται· πόλις πλουσία,</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲃⲁⲕⲓ ⲛ̀ⲣⲁⲙⲁⲟ ϩⲁⲛⲏⲓ ⲉⲩⲥⲟϫⲡ ⲟⲩⲙⲉⲧⲣⲁⲙⲁⲟ ⲛ̀ⲧⲉ ⲟⲩⲃⲁⲕⲓ ⲛⲉⲙ ϩⲁⲛⲏⲓ ⲛ̀ⲧⲉ
      ⲟⲩⲉⲡⲓⲑⲩⲙⲓⲁ. ⲉⲩⲉ̀ⲭⲁⲩ ⲛ̀ⲥⲱⲟⲩ. ⲟⲩⲟϩ ⲉⲩⲉ̀ϣⲱⲡⲓ ⲛ̀ϫⲉ ⲛⲓϯⲙⲓ ⲉⲩⲟⲓ ⲙ̀ⲃⲏⲃ ϣⲁ ⲉⲛⲉϩ
      ⲉⲩⲟⲩⲛⲟϥ ⲛ̀ⲧⲉ ϩⲁⲛⲓⲁⲛⲧⲱⲟⲩ. ⲛⲉⲙ ⲟⲩⲙⲁⲙ̀ⲙⲟⲛⲓ ⲛ̀ⲧⲉ ϩⲁⲛⲙⲁ ⲛ̀ⲉⲥⲱⲟⲩ.</td>
      <td class="language English"><span style="color:#b00e23">(14)</span> As
      for the rich city, the houses are deserted; they shall abandon the wealth
      of the city, and the pleasant houses: and the villages shall be caves for
      ever, the joy of wild asses, shepherds’ pastures;</td>
      <td class="language Greek"><span style="color:#b00e23">(14)</span>
      οἶκοι ἐγκαταλελειµµένοι πλοῦτον πόλεως καὶ οἴκους ἐπιθυµητοὺς
      ἀφήσουσιν· καὶ ἔσονται αἱ κῶµαι σπήλαια ἕως τοῦ αἰῶνος,
      εὐφροσύνη ὄνων ἀγρίων, βοσκήµατα ποιµένων,</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ϣⲁⲧⲉϥⲓ̀ ⲉ̀ϫⲉⲛ ⲑⲏⲛⲟⲩ ⲛ̀ϫⲉ ⲟⲩⲡⲛ̅ⲁ̅ ⲉ̀ⲃⲟⲗ ϧⲉⲛ ⲡϭⲓⲥⲓ. ⲟⲩⲟϩ ⲉϥⲉ̀ϣⲱⲡⲓ ⲉϥϣⲏϣ
      ⲛ̀ϫⲉ ⲡⲓⲭⲉⲣⲙⲏⲗ ⲟⲩⲟϩ ⲡⲓⲭⲉⲣⲙⲏⲗ. ⲉⲩⲉ̀ⲟⲡϥ ⲉ̀ⲟⲩⲓⲁϩϣϣⲏⲛ.</td>
      <td class="language English"><span style="color:#b00e23">(15)</span>
      until the Spirit shall come upon you from on high, and Chermel shall be
      desert, and Chermel shall be counted for a forest.</td>
      <td class="language Greek"><span style="color:#b00e23">(15)</span> ἕως
      ἂν ἐπέλθῃ ἐφ’ ὑµᾶς πνεῦµα ἀφ’ ὑψηλοῦ. καὶ ἔσται ἔρηµος
      ὁ Χερµελ, καὶ ὁ Χερµελ εἰς δρυµὸν λογισθήσεται.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ⲉϥⲉ̀ⲙⲧⲟⲛ ⲙ̀ⲙⲟϥ ϩⲓ ⲡϣⲁϥⲉ ⲛ̀ϫⲉ ⲟⲩϩⲁⲡ. ⲟⲩⲟϩ ⲟⲩⲇⲓⲕⲉⲟⲥⲩⲛⲏ ⲉⲥⲉ̀ϣⲱⲡⲓ ϧⲉⲛ
      ⲡⲓⲕⲁⲣⲙⲉⲗⲟⲥ.</td>
      <td class="language English"><span style="color:#b00e23">(16)</span> Then
      judgment shall abide in the wilderness, and righteousness shall dwell in
      Carmel.</td>
      <td class="language Greek"><span style="color:#b00e23">(16)</span> καὶ
      ἀναπαύσεται ἐν τῇ ἐρήµῳ κρίµα, καὶ δικαιοσύνη ἐν τῷ
      Καρµήλῳ κατοικήσει·</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ⲉⲩⲉ̀ϣⲱⲡⲓ ⲛ̀ϫⲉ ⲛⲓϩⲃⲏⲟⲩⲓ ⲛ̀ⲧⲉ ϯⲇⲓⲕⲉⲟⲥⲩⲛⲏ ⲉⲩϩⲓⲣⲏⲛⲏ. ⲟⲩⲟϩ ϯⲇⲓⲕⲉⲟⲥⲩⲛⲏ
      ⲉⲥⲉ̀ⲁⲙⲁϩⲓ ⲛ̀ⲟⲩⲙⲧⲟⲛ. ⲟⲩⲟϩ ⲉⲩⲉ̀ϣⲱⲡⲓ ⲉⲩⲑⲏⲧ ⲛ̀ϩⲏⲧ ϣⲁ ⲉⲛⲉϩ.</td>
      <td class="language English"><span style="color:#b00e23">(17)</span> And
      the works of righteousness shall be peace; and righteousness shall ensure
      rest, and the righteous shall be confident for ever.</td>
      <td class="language Greek"><span style="color:#b00e23">(17)</span> καὶ
      ἔσται τὰ ἔργα τῆς δικαιοσύνης εἰρήνη, καὶ κρατήσει ἡ
      δικαιοσύνη ἀνάπαυσιν, καὶ πεποιθότες ἕως τοῦ αἰῶνος·</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲉϥⲉ̀ϣⲱⲡⲓ ⲛ̀ϫⲉ ⲡⲉϥⲗⲁⲟⲥ ϧⲉⲛ ⲟⲩⲃⲁⲕⲓ ⲛ̀ϩⲓⲣⲏⲛⲏ. ⲟⲩⲟϩ ⲉϥⲉ̀ϣⲱⲡⲓ ⲉϥϫⲟⲣ
      ⲛ̀ϩⲏⲧ. ⲟⲩⲟϩ ⲉⲩⲉ̀ⲙⲧⲟⲛ ⲙ̀ⲙⲱⲟⲩ ϧⲉⲛ ⲟⲩⲙⲉⲧⲣⲁⲙⲁⲟ.</td>
      <td class="language English"><span style="color:#b00e23">(18)</span> And
      his people shall inhabit a city of peace, and dwell in it in confidence,
      and they shall rest with wealth.</td>
      <td class="language Greek"><span style="color:#b00e23">(18)</span> καὶ
      κατοικήσει ὁ λαὸς αὐτοῦ ἐν πόλει εἰρήνης καὶ ἐνοικήσει
      πεποιθώς, καὶ ἀναπαύσονται µετὰ πλούτου.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲡⲓⲁⲗ ⲇⲉ ⲁϥϣⲁⲛⲓ̀ ⲉ̀ⲡⲉⲥⲏⲧ ⲛ̀ⲛⲉϥⲓ̀ ⲉ̀ϫⲉⲛ ⲑⲏⲛⲟⲩ ⲟⲩⲟϩ ⲉⲩⲉ̀ϣⲱⲡⲓ ⲛ̀ϫⲉ ⲛⲏ ⲉⲧϣⲟⲡ
      ϧⲉⲛ ⲡⲓⲇⲣⲩⲙⲟⲥ ⲉⲩϫⲱⲣ ⲛ̀ϩⲏⲧ ⲙ̀ⲫⲣⲏϯ ⲛ̀ⲛⲏ ⲉⲧϣⲟⲡ ϧⲉⲛ ⲛⲓⲙⲉϣϣⲟϯ.</td>
      <td class="language English"><span style="color:#b00e23">(19)</span> And
      if the hail should come down, it shall not come upon you; and they that
      dwell in the forests shall be in confidence, as those in the plain
      country.</td>
      <td class="language Greek"><span style="color:#b00e23">(19)</span> ἡ δὲ
      χάλαζα ἐὰν καταβῇ, οὐκ ἐφ’ ὑµᾶς ἥξει. καὶ ἔσονται οἱ
      ἐνοικοῦντες ἐν τοῖς δρυµοῖς πεποιθότες ὡς οἱ ἐν τῇ
      πεδινῇ.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲱⲟⲩⲛⲓⲁⲧⲟⲩ ⲛ̀ⲛⲏ ⲉⲧⲥⲓϯ ⲉ̀ϫⲉⲛ ⲙⲱⲟⲩ ⲛⲓⲃⲉⲛ. ⲡⲓⲙⲁ ⲉⲧⲉ ⲟⲩⲟⲛ ⲉϩⲉ ⲛⲉⲙ ⲓⲱ ϩⲱⲙⲓ
      ⲙ̀ⲙⲟϥ.</td>
      <td class="language English"><span style="color:#b00e23">(20)</span>
      Blessed are they that sow by every water, where the ox and ass
      tread.</td>
      <td class="language Greek"><span style="color:#b00e23">(20)</span>
      µακάριοι οἱ σπείροντες ἐπὶ πᾶν ὕδωρ, οὗ βοῦς καὶ ὄνος
      πατεῖ.</td>
    </tr>
  </table>
</body>
</html>
