<!DOCTYPE html>
<html>
<head>
  <title>Apocalypse</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="apocalypse_14.html" rel="next">
  <link href="apocalypse_12.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="apocalypse_13">Apocalypse 13</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲁⲓⲟϩⲓ ⲉ̀ⲣⲁⲧ ϩⲓϫⲉⲛ ⲡⲓϣⲱ ⲛ̀ⲧⲉ ⲫⲓⲟⲙ ⲁⲓⲛⲁⲩ ⲉ̀ⲟⲩⲑⲏⲣⲓⲟⲛ ⲉϥⲛⲏⲟⲩ ⲉ̀ϩⲣⲏⲓ ϧⲉⲛ
      ⲫⲓⲟⲙ ⲉ̀ⲟⲩⲟⲛ ⲓ̅ ⲛ̀ⲧⲁⲡ ϩⲓϫⲱϥ ⲛⲉⲙ ⲍ̅ ⲛ̀ⲁⲫⲉ ⲉ̀ⲟⲩⲟⲛ ⲇ̅ ⲛ̀ⲭⲗⲟⲙ ϩⲓϫⲉⲛ ⲛⲉϥⲧⲁⲡ
      ⲉ̀ⲟⲩⲟⲛ ⲟⲩⲣⲁⲛ ⲥϧⲏⲟⲩⲧ ϩⲓ ⲛⲉϥⲁⲫⲏⲟⲩⲓ</td>
      <td class="language Sahidic"><span style="color:#b00e23">(ⲁ︦)</span> ⲁⲩⲱ
      ⲁⲓⲁϩⲉⲣⲁⲧ ϩⲓϫⲙ̅ ⲡϣⲱ ⲛ̅ⲑⲁⲗⲗⲁⲥⲥⲁ. ⲁⲓⲛⲁⲩ ⲉⲩⲑⲩⲣⲓⲟⲛ ⲉϥⲛⲏⲩ ⲉϩⲣⲁⲓ ϩⲛ̅ ⲑⲁⲗⲗⲁⲥⲥⲁ.
      ⲉⲩⲛ̅ ⲙⲏⲧ ⲛ̅ⲧⲁⲡ ⲙ̅ⲙⲟϥ. ⲁⲩⲱ ⲥⲁϣϥⲉ ⲛ̅ⲁⲡⲏ. ⲉⲣⲉ ⲙⲏⲧⲉ ⲛ̅ϭⲣⲏⲡⲉ ϩⲓϫⲛ̅ ⲛⲉϥⲁⲡⲏⲩⲉ.
      ⲉϥⲥⲏϩ ⲉϫⲛ̅ ⲛⲉϥⲁⲡⲏⲩⲉ ⲛ̅ϭⲓ ⲟⲩⲣⲁⲛ ⲛ̅ϫⲓⲟⲩⲁ.</td>
      <td class="language English"><span style="color:#b00e23">(1)</span> And I
      stood upon the sand of the sea; I saw a wild beast coming up in the sea,
      there being ten horns upon him, and seven heads, there being four crowns
      upon his horns, there being a name written on his heads.</td>
      <td class="language Greek"><span style="color:#b00e23">(1)</span> Καὶ
      εἶδον ἐκ τῆς θαλάσσης θηρίον ἀναβαῖνον, ἔχον κέρατα δέκα καὶ κεφαλὰς
      ἑπτά, καὶ ἐπὶ τῶν κεράτων αὐτοῦ δέκα διαδήματα, καὶ ἐπὶ τὰς κεφαλὰς αὐτοῦ
      ὀνόματα βλασφημίας.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲡⲓⲑⲏⲣⲓⲟⲛ ⲉⲧⲁⲓⲛⲁⲩ ⲉ̀ⲣⲟϥ ⲛⲁϥⲟⲛⲓ ⲡⲉ ⲛ̀ⲟⲩⲡⲁⲣⲇⲁⲗⲓⲥ ⲟⲩⲟϩ ⲛⲉϥϭⲁⲗⲁⲩϫ
      ⲉⲩⲙ̀ⲫⲣⲏϯ ⲛ̀ⲛⲁ ⲟⲩⲗⲁⲃⲟⲓ ⲉⲣⲉ ⲣⲱϥ ⲟⲛⲓ ⲛ̀ⲟⲩⲣⲱϥ ⲛ̀ⲟⲩⲙⲟⲩⲓ ⲟⲩⲟϩ ⲁ ⲡⲓⲇⲣⲁⲕⲱⲛ ϯ
      ⲛ̀ⲧⲉϥϫⲟⲙ ⲛⲁϥ ⲛⲉⲙ ⲡⲉϥⲑⲣⲟⲛⲟⲥ ⲛⲉⲙ ⲟⲩⲛⲓϣϯ ⲛ̀ⲉⲣϣⲓϣⲓ</td>
      <td class="language Sahidic"><span style="color:#b00e23">(ⲃ︦)</span> ⲁⲩⲱ
      ⲡⲉⲑⲩⲣⲓⲟⲛ ⲛ̅ⲧⲁⲓⲛⲁⲩ ⲉⲣⲟϥ ⲉϥⲉⲓⲛⲉ ⲛ̅ⲟⲩⲡⲁⲣⲇⲁⲗⲓⲥ. ⲉⲣⲉ ⲛⲉϥⲟⲩⲣⲏⲏⲧⲉ ⲟ ⲛ̅ⲑⲉ ⲛ̅ⲛⲁ
      ⲛ̅ⲉⲓⲁⲣⲝ̅. ⲉⲣⲉ ⲣⲱϥ ⲟ ⲛ̅ⲑⲉ ⲛ̅ⲣⲱϥ ⲛ̅ⲟⲩⲙⲟⲩⲓ. ⲁⲩⲱ ⲡⲉⲇⲣⲁⲕⲱⲛ ⲁϥϯ ⲛⲁϥ ⲛ̅ⲧⲉϥϭⲟⲙ
      ⲙⲛ̅ ⲡⲉϥⲑⲣⲟⲛⲟⲥ ⲙⲛ̅ ⲟⲩⲛⲟϭ ⲛ̅ⲉⲝⲟⲩⲥⲓⲁ.</td>
      <td class="language English"><span style="color:#b00e23">(2)</span> And
      the wild beast which I saw was being like to a leopard, and his feet
      being as those of a bear, his mouth being like to a mouth of a lion. And
      the dragon gave his power to him, and his throne, and a great
      authority.</td>
      <td class="language Greek"><span style="color:#b00e23">(2)</span> καὶ τὸ
      θηρίον ὃ εἶδον ἦν ὅμοιον παρδάλει, καὶ οἱ πόδες αὐτοῦ ὡς ἄρκου, καὶ τὸ
      στόμα αὐτοῦ ὡς στόμα λέοντος. καὶ ἔδωκεν αὐτῷ ὁ δράκων τὴν δύναμιν αὐτοῦ
      καὶ τὸν θρόνον αὐτοῦ καὶ ἐξουσίαν μεγάλην.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲉ̀ⲟⲩⲟⲛ ⲟⲩⲉⲣϧⲟⲧ ϩⲓ ⲛⲉϥⲁⲫⲉ ⲙ̀ⲫⲣⲏϯ ⲛ̀ⲟⲩϧⲟⲗϧⲉⲗ ⲙ̀ⲫⲙⲟⲩ ⲟⲩⲟϩ ⲡⲓⲉⲣϧⲟⲧ ⲛ̀ⲧⲉ
      ⲡⲉϥⲙⲟⲩ ⲁⲩⲉⲣⲫⲁϧⲣⲓ ⲉ̀ⲣⲟϥ ⲟⲩⲟϩ ⲁϥⲉⲣϣⲫⲏⲣⲓ ⲛ̀ϫⲉ ⲡⲕⲁϩⲓ ⲧⲏⲣϥ ⲥⲁⲫⲁϩⲟⲩ
      ⲙ̀ⲡⲓⲑⲏⲣⲓⲟⲛ</td>
      <td class="language Sahidic"><span style="color:#b00e23">(ⲅ︦)</span> ⲁⲩⲱ
      ⲟⲩⲉⲓⲉ ⲉⲃⲟⲗ ϩⲛ̅ ⲛⲉϥⲁⲡⲏⲩⲉ. ⲉϣϫⲉ ⲛ̅ⲧⲁⲩϩⲟⲧⲃⲉⲥ ⲉⲡⲙⲟⲩ. ⲁⲩⲱ ⲧⲉⲡⲗⲩⲅⲏ ⲙ̅ⲡⲉϥⲙⲟⲩ
      ⲁⲩⲧⲁⲗϭⲟⲥ. ⲁ ⲡⲕⲁϩ ⲧⲏⲣϥ̅ ⲣ̅ϣⲡⲏⲣⲉ ϩⲓⲡⲁϩⲟⲩ ⲙ̅ⲡⲉⲑⲩⲣⲓⲟⲛ.</td>
      <td class="language English"><span style="color:#b00e23">(3)</span> And
      there is being a wound on his heads as of a slaughtering of (the) death,
      and the wound of his death was healed. And all (the) earth wondered
      behind the wild beast;</td>
      <td class="language Greek"><span style="color:#b00e23">(3)</span> καὶ
      μίαν ἐκ τῶν κεφαλῶν αὐτοῦ ὡς ἐσφαγμένην εἰς θάνατον, καὶ ἡ πληγὴ τοῦ
      θανάτου αὐτοῦ ἐθεραπεύθη. καὶ ἐθαυμάσθη ὅλη ἡ γῆ ὀπίσω τοῦ θηρίου,</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲁⲩⲟⲩⲱϣⲧ ⲙ̀ⲡⲓⲑⲏⲣⲓⲟⲛ ⲉⲩϫⲱ ⲙ̀ⲙⲟⲥ ϫⲉ ⲛⲓⲙ ⲉⲧⲟⲛⲓ ⲙ̀ⲡⲁⲓⲑⲏⲣⲓⲟⲛ ⲟⲩⲟϩ ⲛⲓⲙ ⲉⲧⲉ
      ⲟⲩⲟⲛ ϣ̀ϫⲟⲙ ⲙ̀ⲙⲟϥ ⲉ̀ⲃⲱⲧⲥ ⲛⲉⲙⲁϥ</td>
      <td class="language Sahidic"><span style="color:#b00e23">(ⲇ︦)</span> ⲁⲩⲱ
      ⲁⲩⲟⲩⲱϣⲧ̅ ⲙ̅ⲡⲉⲇⲣⲁⲕⲱⲛ ϫⲉ ⲁϥϯ ⲛ̅ⲧⲉⲝⲟⲩⲥⲓⲁ ⲙ̅ⲡⲉⲑⲩⲣⲓⲟⲛ. ⲁⲩⲱ ⲁⲩⲟⲩⲱϣⲧ̅ ⲙ̅ⲡⲉⲑⲩⲣⲓⲟⲛ
      ⲉⲩϫⲱ ⲙ̅ⲙⲟⲥ. ϫⲉ ⲛⲓⲙ ⲡⲉⲧⲧⲛ̅ⲧⲱⲛ ⲉⲣⲟϥ. ⲏ ⲛⲓⲙ ⲡⲉⲧⲉ ⲟⲩⲛ̅ϭⲟⲙ ⲙ̅ⲙⲟϥ ⲉⲙⲓϣⲉ
      ⲛⲙ̅ⲙⲁϥ.</td>
      <td class="language English"><span style="color:#b00e23">(4)</span> and
      they worshipped the wild beast, saying: Who is like to this wild beast?
      And who (is he) for whom it is possible to war with him?'</td>
      <td class="language Greek"><span style="color:#b00e23">(4)</span> καὶ
      προσεκύνησαν τῷ δράκοντι ὅτι ἔδωκεν τὴν ἐξουσίαν τῷ θηρίῳ, καὶ
      προσεκύνησαν τῷ θηρίῳ λέγοντες· Τίς ὅμοιος τῷ θηρίῳ, καὶ τίς δύναται
      πολεμῆσαι μετʼ αὐτοῦ;</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲁⲩϯ ⲣⲱϥ ⲛⲁϥ ⲉ̀ϫⲱ ⲛ̀ϩⲁⲛⲛⲓϣϯ ⲛ̀ϫⲉⲟⲩⲁ ⲟⲩⲟϩ ⲁⲩϯⲉⲣϣⲓϣⲓ ⲛⲁϥ ⲉ̀ⲃⲱⲧⲥ ⲛ̀ⲙ̅ⲃ̅
      ⲛ̀ⲁⲃⲟⲧ</td>
      <td class="language Sahidic"><span style="color:#b00e23">(ⲉ︦)</span> ⲁⲩϯ
      ⲇⲉ ⲛⲁϥ ⲛ̅ⲟⲩⲧⲁⲡⲣⲟ ⲉⲥϫⲉ ⲛⲟϭ ⲛ̅ϣⲁϫⲉ. ⲁⲩⲱ ⲉⲥϫⲓⲟⲩⲁ. ⲁⲩⲧⲁⲁⲥ ⲇⲉ ⲛⲁϥ ⲉⲧⲣⲉϥⲙⲓϣⲉ
      ⲛ̅ϩⲙⲉ ⲥⲛⲟⲟⲩⲥ ⲛ̅ⲉⲃⲟⲧ.</td>
      <td class="language English"><span style="color:#b00e23">(5)</span> And a
      mouth was given to him to say great blasphemies, and authority was given
      to him to war forty-two months.</td>
      <td class="language Greek"><span style="color:#b00e23">(5)</span> Καὶ
      ἐδόθη αὐτῷ στόμα λαλοῦν μεγάλα καὶ βλασφημίας, καὶ ἐδόθη αὐτῷ ἐξουσία
      ποιῆσαι μῆνας τεσσεράκοντα δύο.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲁϥⲟⲩⲱⲛ ⲛ̀ⲣⲱϥ ⲉ̀ϫⲉⲟⲩⲁ ⲉ̀ⲫϯ ⲛⲉⲙ ⲉ̀ϫⲉⲟⲩⲁ ⲉ̀ⲡⲉϥⲣⲁⲛ ⲛⲉⲙ ⲧⲉϥⲥⲕⲩⲛⲏ ⲛⲉⲙ ⲛⲏ
      ⲉⲧϣⲟⲡ ⲛ̀ϩⲣⲏⲓ ϧⲉⲛ ⲧⲫⲉ</td>
      <td class="language Sahidic"><span style="color:#b00e23">(ⲋ︦)</span>
      ⲁϥⲟⲩⲱⲛ ⲛ̅ⲣⲱϥ ⲉϫⲓⲟⲩⲁ ⲉⲡⲣⲁⲛ ⲙ̅ⲡⲛⲟⲩⲧⲉ. ⲙⲛ̅ ⲧⲉϥⲥⲕⲩⲛⲏ. ⲙⲛ̅ ⲛⲉⲧⲟⲩⲏⲏϩ ϩⲛ̅
      ⲧⲡⲉ.</td>
      <td class="language English"><span style="color:#b00e23">(6)</span> And
      he opened his mouth to blaspheme God, and to blaspheme his name, and his
      tabernacle, and them who dwell in (the) heaven.</td>
      <td class="language Greek"><span style="color:#b00e23">(6)</span> καὶ
      ἤνοιξε τὸ στόμα αὐτοῦ εἰς βλασφημίας πρὸς τὸν θεόν, βλασφημῆσαι τὸ ὄνομα
      αὐτοῦ καὶ τὴν σκηνὴν αὐτοῦ, τοὺς ἐν τῷ οὐρανῷ σκηνοῦντας.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲁⲩⲧⲏⲓⲥ ⲛⲁϥ ⲉ̀ⲓⲣⲓ ⲛ̀ⲟⲩⲃⲱⲧⲥ ⲛⲉⲙ ⲛⲓⲁⲅⲓⲟⲥ ⲛⲉⲙ ⲉ̀ϭⲣⲟ ⲉ̀ⲣⲱⲟⲩ ⲟⲩⲟϩ
      ⲁⲩϯⲉⲣϣⲓϣⲓ ⲛⲁϥ ⲉ̀ϫⲉⲛ ⲛⲓⲫⲩⲗⲏ ⲧⲏⲣⲟⲩ ⲛⲉⲙ ⲗⲁⲥ ⲛⲓⲃⲉⲛ ⲛⲉⲙ ϣⲗⲟⲗ ⲛⲓⲃⲉⲛ</td>
      <td class="language Sahidic"><span style="color:#b00e23">(ⲍ︦)</span> ⲁⲩⲱ
      ⲁⲩϯ ⲛⲁϥ ⲛ̅ⲧⲉⲝⲟⲩⲥⲓⲁ ⲉϫⲛ̅ ⲫⲩⲗⲏ ⲛⲓⲙ ϩⲓ ⲗⲁⲟⲥ ϩⲓ ⲁⲥⲡⲉ ϩⲓ ϩⲉⲑⲛⲟⲥ.</td>
      <td class="language English"><span style="color:#b00e23">(7)</span> And
      it was given to him to make a war with the saints, and to overcome them.
      And authority was given to him over all the tribes, and every tongue, and
      every nation:</td>
      <td class="language Greek"><span style="color:#b00e23">(7)</span> καὶ
      ἐδόθη αὐτῷ ποιῆσαι πόλεμον μετὰ τῶν ἁγίων καὶ νικῆσαι αὐτούς, καὶ ἐδόθη
      αὐτῷ ἐξουσία ἐπὶ πᾶσαν φυλὴν καὶ λαὸν καὶ γλῶσσαν καὶ ἔθνος.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲉⲩⲉ̀ⲟⲩⲱϣⲧ ⲙ̀ⲙⲟϥ ⲧⲏⲣⲟⲩ ⲛ̀ϫⲉ ⲛⲏ ⲉⲧϣⲟⲡ ϩⲓϫⲉⲛ ⲡⲕⲁϩⲓ ⲛⲏ ⲉⲧⲉ ⲡⲟⲩⲣⲁⲛ ⲥϧⲏⲟⲩⲧ
      ⲁⲛ ϩⲓ ⲡϫⲱⲙ ⲙ̀ⲡⲱⲛϧ ⲛ̀ⲧⲉ ⲡⲓϩⲓⲏⲃ ⲫⲏ ⲉⲧⲁⲩϧⲉⲗϧⲟⲗϥ ⲓⲥϫⲉⲛ ⲑⲕⲁⲧⲁⲃⲟⲗⲏ
      ⲙ̀ⲡⲓⲕⲟⲥⲙⲟⲥ</td>
      <td class="language Sahidic"><span style="color:#b00e23">(ⲏ︦)</span> ⲁⲩⲱ
      ⲥⲉⲛⲁⲟⲩⲱϣⲧ̅ ⲛⲁϥ ⲛ̅ϭⲓ ⲟⲩⲟⲛ ⲛⲓⲙ ⲉⲧⲟⲩⲏⲏϩ ϩⲓϫⲙ̅ ⲡⲕⲁϩ. ⲛⲉⲧⲉ ⲙ̅ⲡⲉⲩⲣⲁⲛ ⲥⲏϩ ⲁⲛ
      ⲉⲡϫⲱⲱⲙⲉ ⲙ̅ⲡⲱⲛϩ̅ ⲙ̅ⲡⲉϩⲓⲉⲓⲃ. ⲛ̅ⲧⲁⲩⲕⲟⲛⲥϥ̅ ϫⲓⲛ ⲛⲧⲕⲁⲧⲁⲃⲟⲗⲏ ⲙ̅ⲡⲕⲟⲥⲙⲟⲥ.</td>
      <td class="language English"><span style="color:#b00e23">(8)</span> and
      they all shall worship him, they who dwell upon (the) earth, they whose
      name is not written on (the) book of (the) life of the lamb, he who was
      slaughtered from (the) foundation of the world.</td>
      <td class="language Greek"><span style="color:#b00e23">(8)</span> καὶ
      προσκυνήσουσιν αὐτὸν πάντες οἱ κατοικοῦντες ἐπὶ τῆς γῆς, οὗ οὐ γέγραπται
      τὸ ὄνομα αὐτοῦ ἐν τῷ βιβλίῳ τῆς ζωῆς τοῦ ἀρνίου τοῦ ἐσφαγμένου ἀπὸ
      καταβολῆς κόσμου.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ⲫⲏ
      ⲉⲧⲉ ⲟⲩⲟⲛ ⲙⲁϣϫ ⲙ̀ⲙⲟϥ ⲉ̀ⲥⲱⲧⲉⲙ ⲙⲁⲣⲉϥⲥⲱⲧⲉⲙ</td>
      <td class="language Sahidic"><span style="color:#b00e23">(ⲑ︦)</span> ⲡⲉⲧⲉ
      ⲟⲩⲛ̅ⲧϥ̅ ⲙⲁⲁϫⲉ ⲙⲁⲣⲉϥⲥⲱⲧⲙ̅.</td>
      <td class="language English"><span style="color:#b00e23">(9)</span> He
      who hath ear to hear, let him hear.</td>
      <td class="language Greek"><span style="color:#b00e23">(9)</span> Εἴ τις
      ἔχει οὖς ἀκουσάτω.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ⲫⲏ
      ⲉⲑⲛⲁϣⲉ ϧⲉⲛ ⲟⲩⲉⲭⲙⲁⲗⲱⲥⲓⲁ ⲙⲁⲣⲉϥϣⲉ ⲫⲏ ⲉⲑⲛⲁϧⲱⲧⲉⲃ ⲛ̀ⲧⲥⲏϥⲓ ⲥⲉⲛⲁϧⲟⲑⲃⲉϥ ⲛ̀ⲧⲥⲏϥⲓ ⲫⲏ
      ⲇⲉ ⲉⲧⲉ ϯϩⲩⲡⲟⲙⲟⲛⲏ ⲛ̀ⲧⲟⲧϥ ⲛⲉⲙ ⲡⲓⲛⲁϩϯ ⲛ̀ⲧⲉ ⲛⲓⲁⲅⲓⲟⲥ ⲱⲟⲩⲛⲓⲁⲧϥ</td>
      <td class="language Sahidic"><span style="color:#b00e23">(ⲓ︦)</span>
      ⲡⲉⲧⲁⲓⲭⲙⲁⲗⲱⲧⲓⲍⲉ ⲥⲉⲛⲁϥⲓⲧϥ̅ ⲉⲧⲁⲓⲭⲙⲁⲗⲱⲥⲓⲁ. ⲡⲉⲧⲛⲁϩⲱⲧⲃ̅ ϩⲛ̅ ⲟⲩⲥⲏϥⲉ ⲥⲉⲛⲁϩⲟⲧⲃⲉϥ
      ϩⲛ̅ ⲧⲥⲏϥⲉ. ⲡⲁⲓ ⲡⲉ ⲡⲙⲁⲛ̅ⲑⲩⲡⲟⲙⲟⲛⲏ. ⲙⲛ̅ ⲧⲡⲓⲥϯⲥ ⲛ̅ⲛⲉⲧⲟⲩⲁⲁⲃ.</td>
      <td class="language English"><span style="color:#b00e23">(10)</span> He
      who will go in a captivity, let him go. He who will kill with (the)
      sword, they will kill him with the sword. But he who hath [the] patience
      and [the] faith of the saints, blessed is he.</td>
      <td class="language Greek"><span style="color:#b00e23">(10)</span> εἴ τις
      εἰς αἰχμαλωσίαν, εἰς αἰχμαλωσίαν ὑπάγει· εἴ τις ἐν μαχαίρῃ ἀποκτανθῆναι
      αὐτὸν ἐν μαχαίρῃ ἀποκτανθῆναι. ὧδέ ἐστιν ἡ ὑπομονὴ καὶ ἡ πίστις τῶν
      ἁγίων.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲁⲓⲛⲁⲩ ⲉ̀ⲕⲉⲑⲏⲣⲓⲟⲛ ⲉϥⲛⲏⲟⲩ ⲉ̀ⲡϣⲱⲓ ⲉ̀ⲃⲟⲗ ϧⲉⲛ ⲡⲕⲁϩⲓ ⲛⲉ ⲟⲩⲟⲛ ⲃ̅ ⲛ̀ⲧⲁⲡ
      ϩⲓϫⲱϥ ⲡⲉ ⲉⲩⲟⲛⲓ ⲛ̀ⲟⲩϩⲓⲏⲃ ⲟⲩⲟϩ ⲉⲩⲥⲁϫⲓ ⲙ̀ⲫⲣⲏϯ ⲛ̀ⲟⲩⲇⲣⲁⲕⲱⲛ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲓⲛⲁⲩ ⲉⲕⲉⲑⲩⲣⲓⲟⲛ ⲉϥⲛⲏⲩ ⲉϩⲣⲁⲓ ϩⲛ̅ ⲑⲁⲗⲗⲁⲥⲥⲁ ⲉⲩⲛ̅ ⲧⲁⲡ ⲥⲛⲁⲩ ⲙ̅ⲙⲟϥ ⲛ̅ⲑⲉ
      ⲙ̅ⲡⲉϩⲓⲉⲓⲃⲉ. ⲉϥϣⲁϫⲉ ⲛ̅ⲑⲉ ⲙ̅ⲡⲉⲇⲣⲁⲕⲱⲛ.</td>
      <td class="language English"><span style="color:#b00e23">(11)</span> And
      I saw another wild beast coming up from (the) earth, there were being two
      horns upon him, being like to a lamb, and speaking as a dragon.</td>
      <td class="language Greek"><span style="color:#b00e23">(11)</span> Καὶ
      εἶδον ἄλλο θηρίον ἀναβαῖνον ἐκ τῆς γῆς, καὶ εἶχεν κέρατα δύο ὅμοια ἀρνίῳ,
      καὶ ἐλάλει ὡς δράκων.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲡⲉϥⲉⲣϣⲓϣⲓ ⲧⲏⲣϥ ⲁϥⲙ̀ⲫⲣⲏϯ ⲙ̀ⲡⲓϩⲟⲩⲓⲧ ⲛ̀ⲑⲏⲣⲓⲟⲛ ⲛⲁϥⲓⲣⲓ ⲙ̀ⲙⲟϥ ⲙ̀ⲡⲉϥⲙ̀ⲑⲟ ⲟⲩⲟϩ
      ⲁϥⲑⲣⲉ ⲡⲕⲁϩⲓ ⲛⲉⲙ ⲛⲏ ⲉⲧϣⲟⲡ ϩⲓⲱⲧϥ ⲟⲩⲱϣⲧ ⲙ̀ⲡⲓⲑⲏⲣⲓⲟⲛ ⲛ̀ϩⲟⲩⲓⲧ ⲫⲏ ⲉⲧⲁϥⲟⲩϫⲁⲓ ⲛ̀ϫⲉ
      ⲡⲉϥⲉⲣϧⲟⲧ ⲛ̀ⲧⲉ ⲡⲉϥⲙⲟⲩ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲉϥⲉⲓⲣⲉ ⲛ̅ⲧⲉⲝⲟⲩⲥⲓⲁ ⲙ̅ⲡⲉⲑⲩⲣⲓⲟⲛ ⲛ̅ϣⲟⲣⲡ̅. ⲙ̅ⲡⲉϥⲙ̅ⲧⲟ ⲉⲃⲟⲗ. ⲁⲩⲱ ⲁϥⲧⲣⲉ ⲡⲕⲁϩ ⲙⲛ̅
      ⲛⲉⲧⲟⲩⲏⲏϩ ϩⲛ̅ ϩⲏⲧϥ ⲟⲩⲱϣⲧ̅ ⲙ̅ⲡⲉⲑⲩⲣⲓⲟⲛ ⲛ̅ϣⲟⲣⲡ̅ ⲡⲁⲓ ⲛ̅ⲧⲁⲩⲧⲁⲗϭⲉ ⲧⲉ ⲡⲗⲩⲅⲏ
      ⲙ̅ⲡⲉϥⲙⲟⲩ.</td>
      <td class="language English"><span style="color:#b00e23">(12)</span> All
      his authority was as the first wild beast; he was doing it before him.
      And he caused (the) earth and them who dwell on it (to) worship the first
      wild beast, whose wound of his death was cured.</td>
      <td class="language Greek"><span style="color:#b00e23">(12)</span> καὶ
      τὴν ἐξουσίαν τοῦ πρώτου θηρίου πᾶσαν ποιεῖ ἐνώπιον αὐτοῦ. καὶ ποιεῖ τὴν
      γῆν καὶ τοὺς ἐν αὐτῇ κατοικοῦντας ἵνα προσκυνήσουσιν τὸ θηρίον τὸ πρῶτον,
      οὗ ἐθεραπεύθη ἡ πληγὴ τοῦ θανάτου αὐτοῦ.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲉϥⲉ̀ⲓⲣⲓ ⲛ̀ϩⲁⲛⲙⲏⲓⲛⲓ ϩⲓⲛⲁ ⲛ̀ⲧⲉϥⲑⲣⲉ ⲟⲩⲭⲣⲱⲙ ⲓ̀ ⲉ̀ⲡⲉⲥⲏⲧ ⲉ̀ⲃⲟⲗ ϧⲉⲛ ⲧⲫⲉ
      ϩⲓϫⲉⲛ ⲡⲕⲁϩⲓ ⲙ̀ⲡⲉⲙ̀ⲑⲟ ⲛ̀ⲛⲓⲣⲱⲙⲓ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁⲩⲱ ϥⲛⲁⲉⲓⲣⲉ ⲛ̅ϩⲉⲛⲛⲟϭ ⲙ̅ⲙⲁⲉⲓⲛ ϩⲱⲥ ⲇⲉ ⲛϥ̅ⲧⲣⲉ ⲡⲕⲱϩⲧ̅ ⲉⲓ ⲉⲃⲟⲗ ϩⲛ̅ ⲧⲡⲉ ⲉϫⲙ̅
      ⲡⲕⲁϩ ⲙ̅ⲡⲙ̅ⲧⲟ ⲉⲃⲟⲗ ⲛⲉⲛⲣⲱⲙⲉ.</td>
      <td class="language English"><span style="color:#b00e23">(13)</span> And
      he shall do signs, that he may cause a fire to come down from (the)
      heaven' upon (the) earth before [the] men.</td>
      <td class="language Greek"><span style="color:#b00e23">(13)</span> καὶ
      ποιεῖ σημεῖα μεγάλα, ἵνα καὶ πῦρ ποιῇ ἐκ τοῦ οὐρανοῦ καταβαίνειν εἰς τὴν
      γῆν ἐνώπιον τῶν ἀνθρώπων.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲉϥⲉ̀ⲥⲱⲣⲉⲙ ⲛ̀ⲛⲏ ⲉⲧϣⲟⲡ ϩⲓϫⲉⲛ ⲡⲕⲁϩⲓ ⲉⲑⲃⲉ ⲛⲓⲙⲏⲓⲛⲓ ⲉⲧⲁⲩⲧⲏⲓⲧⲟⲩ ⲛⲁϥ
      ⲉ̀ⲁϥⲁⲓⲧⲟⲩ ⲙ̀ⲡⲉⲙ̀ⲑⲟ ⲙ̀ⲡⲓⲑⲏⲣⲓⲟⲛ ⲉϥϫⲱ ⲙ̀ⲙⲟⲥ ⲛ̀ⲛⲏ ⲉⲧϣⲟⲡ ϩⲓϫⲉⲛ ⲡⲓⲕⲁϩⲓ ϫⲉ
      ⲛ̀ⲧⲟⲩⲑⲁⲙⲓⲉ ϩⲩⲕⲱⲛ ⲙ̀ⲡⲓⲑⲏⲣⲓⲟⲛ ⲫⲏ ⲉⲧⲉ ⲡⲉⲣϧⲟⲧ ⲛ̀ⲧⲥⲏϥⲓ ⲛ̀ϧⲏⲧϥ ⲟⲩⲟϩ ⲁϥⲱⲛϧ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲛⲉϥⲡⲗⲁⲛⲁ ⲛ̅ⲛⲉⲧⲟⲩⲏⲏϩ ϩⲓϫⲙ̅ ⲡⲕⲁϩ. ⲉⲧⲃⲉ ⲙ̅ⲙⲁⲉⲓⲛ ⲛ̅ⲧⲁⲩⲧⲁⲁⲩ ⲛⲁϥ ⲉⲁⲁⲩ ⲙ̅ⲡⲙ̅ⲧⲟ
      ⲉⲃⲟⲗ ⲙ̅ⲡⲉⲑⲩⲣⲓⲟⲛ. ⲉϥϫⲱ ⲙ̅ⲙⲟⲥ ⲛ̅ⲛⲉⲧⲟⲩⲏⲏϩ ϩⲣⲁⲓ ϩⲓϫⲙ̅ ⲡⲕⲁϩ ϫⲉ ⲧⲁⲙⲓⲟ ⲛ̅ⲟⲩϩⲓⲕⲱⲛ
      ⲙ̅ⲡⲉⲑⲩⲣⲓⲟⲛ. ⲉⲧⲉⲣⲉ ⲧⲉⲡⲗⲩⲅⲏ ⲛ̅ⲧⲥⲏϥⲉ ϩⲓⲱⲱϥ. ⲁⲩⲱ ⲁϥⲱⲛϩ̅.</td>
      <td class="language English"><span style="color:#b00e23">(14)</span> And
      he shall lead astray them who dwell upon (the) earth because of the signs
      which were given to him, having done them before the wild beast. Saying
      to them who dwell upon the earth, that they should make image to the wild
      beast, in whom is (the) wound of (the) sword, and he lived.</td>
      <td class="language Greek"><span style="color:#b00e23">(14)</span> καὶ
      πλανᾷ τοὺς κατοικοῦντας ἐπὶ τῆς γῆς διὰ τὰ σημεῖα ἃ ἐδόθη αὐτῷ ποιῆσαι
      ἐνώπιον τοῦ θηρίου, λέγων τοῖς κατοικοῦσιν ἐπὶ τῆς γῆς ποιῆσαι εἰκόνα τῷ
      θηρίῳ, ὃς ἔχει τὴν πληγὴν τῆς μαχαίρης καὶ ἔζησεν.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲁⲩⲧⲏⲓⲥ ⲛⲁϥ ⲉ̀ϯ ⲡⲛ̅ⲁ̅ ⲉ̀ϯϩⲩⲕⲱⲛ ⲛ̀ⲧⲉ ⲡⲓⲑⲏⲣⲓⲟⲛ ⲟⲩⲟϩ ⲉ̀ϧⲱⲧⲉⲃ ⲛ̀ⲛⲏ
      ⲉⲧⲉⲛ̀ⲥⲉⲛⲁⲟⲩⲱϣⲧ ⲁⲛ ⲙ̀ⲡⲓⲑⲏⲣⲓⲟⲛ ⲛⲉⲙ ⲧⲉϥϩⲩⲕⲱⲛ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲁⲩⲱ ⲁⲩϯ ⲛⲁϥ ⲉⲧⲣⲉϥϯ ⲡⲛ̅ⲁ̅ ⲛ̅ⲑⲓⲕⲱⲛ ⲙ̅ⲡⲉⲑⲩⲣⲓⲟⲛ. ϫⲉⲕⲁⲥ ⲉⲥⲉϣⲁϫⲉ ⲛ̅ϭⲓ ⲧϩⲓⲕⲱⲛ
      ⲙ̅ⲡⲉⲑⲩⲣⲓⲟⲛ. ⲁⲩⲱ ϥⲛⲁⲥⲙⲛ̅ⲧⲥ̅ ϫⲉⲕⲁⲥ ⲛⲉⲧⲉ ⲛ̅ⲥⲉⲛⲁⲟⲩⲱϣⲧ̅ ⲁⲛ ⲙ̅ⲡⲉⲑⲩⲣⲓⲟⲛ
      ⲉⲩⲉⲙⲟⲟⲩⲧⲟⲩ:</td>
      <td class="language English"><span style="color:#b00e23">(15)</span> It
      was given to him to give spirit to the image of the wild beast, and to
      kill them who will not worship the wild beast and his image.</td>
      <td class="language Greek"><span style="color:#b00e23">(15)</span> καὶ
      ἐδόθη αὐτῷ δοῦναι πνεῦμα τῇ εἰκόνι τοῦ θηρίου, ἵνα καὶ λαλήσῃ ἡ εἰκὼν τοῦ
      θηρίου καὶ ποιήσῃ ἵνα ὅσοι ἐὰν μὴ προσκυνήσωσιν τῇ εἰκόνι τοῦ θηρίου
      ἀποκτανθῶσιν.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ⲉϥⲉ̀ⲑⲣⲉ ⲛⲓⲕⲟⲩϫⲓ ⲧⲏⲣⲟⲩ ⲛⲉⲙ ⲛⲓⲛⲓϣϯ ⲛⲉⲙ ⲛⲓⲣⲁⲙⲁⲟⲓ ⲛⲉⲙ ⲛⲓϩⲏⲕⲓ ⲛⲉⲙ
      ⲛⲓⲣⲉⲙϩⲉⲩ ⲛⲉⲙ ⲛⲓⲃⲱⲕ ⲉϥⲉ̀ϣⲟⲗϩⲟⲩ ϧⲉⲛ ⲧⲟⲩϫⲓϫ ⲛ̀ⲟⲩⲓⲛⲁⲙ ⲛⲉⲙ ⲧⲟⲩⲧⲉϩⲛⲓ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲁⲩⲱ ϥⲛⲁⲧⲁⲁⲥ ⲛ̅ⲟⲩⲟⲛ ⲛⲓⲙ ⲛⲕⲟⲩⲓ ⲙⲛ̅ ⲛ̅ⲛⲟϭ. ⲛ̅ⲣⲙ̅ⲙⲁⲟ ⲙⲛ̅ ⲛ̅ϩⲏⲕⲉ ⲛ̅ⲣⲙ̅ϩⲉ ⲙⲛ̅
      ⲛ̅ϩⲙ̅ϩⲁⲗ. ϫⲉⲕⲁⲥ ⲉⲩⲉϯ ⲛⲁⲩ ⲛ̅ϩⲉⲛⲥϩⲁⲓ ⲉϫⲛ̅ ⲧⲉⲩϭⲓϫ ⲛ̅ⲟⲩⲛⲁⲙ. ⲏ ⲉϫⲛ̅
      ⲧⲉⲩⲧⲉϩⲛⲉ.</td>
      <td class="language English"><span style="color:#b00e23">(16)</span> And
      he shall cause all the small, and the great, and the rich, and the poor,
      and the freemen, and the servants-he shall mark them in their right hand
      and their forehead;</td>
      <td class="language Greek"><span style="color:#b00e23">(16)</span> καὶ
      ποιεῖ πάντας, τοὺς μικροὺς καὶ τοὺς μεγάλους, καὶ τοὺς πλουσίους καὶ τοὺς
      πτωχούς, καὶ τοὺς ἐλευθέρους καὶ τοὺς δούλους, ἵνα δῶσιν αὐτοῖς χάραγμα
      ἐπὶ τῆς χειρὸς αὐτῶν τῆς δεξιᾶς ἢ ἐπὶ τὸ μέτωπον αὐτῶν,</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ϩⲓⲛⲁ ⲛ̀ⲧⲉϣ̀ⲧⲉⲙ ϩⲗⲓ ϣ̀ϫⲉⲙϫⲟⲙ ⲛ̀ϣⲱⲡ ⲓⲉ ⲉ̀ϯ ⲉ̀ⲃⲟⲗ ⲉ̀ⲃⲏⲗ ⲉ̀ⲫⲏ ⲉⲧⲉ ⲟⲩⲟⲛ ϣⲱⲗϩ
      ⲛ̀ⲧⲉ ⲡⲓⲑⲏⲣⲓⲟⲛ ⲧⲟⲓ ϩⲓⲱⲧϥ ⲓⲉ ⲡⲉϥⲣⲁⲛ ⲓⲉ ⲧⲏⲡⲓ ⲛ̀ⲧⲉ ⲡⲉϥⲣⲁⲛ</td>
      <td class="language Sahidic"><span style="color:#b00e23">(ⲓ︦ⲍ︦)</span> ϫⲉ
      ⲛ̅ⲛⲉ ⲗⲁⲁⲩ ⲉϣϭⲙ̅ϭⲟⲙ ⲉϣⲱⲡ ⲏ ⲉϯ ⲉⲃⲟⲗ. ⲉⲓⲙⲏⲧⲉⲓ ⲡⲉⲧⲉ ⲟⲩⲛ̅ⲧⲁϥ ⲡⲉⲥϩⲁⲓ.
      ⲙ̅ⲡⲉⲑⲩⲣⲓⲟⲛ. ⲏ ⲡⲉϥⲣⲁⲛ.</td>
      <td class="language English"><span style="color:#b00e23">(17)</span> That
      no one shall be able to buy or to sell except him on whom there is mark
      of the wild beast put (lit. given), or his name, or (the) number of his
      name.</td>
      <td class="language Greek"><span style="color:#b00e23">(17)</span> καὶ
      ἵνα μή τις δύνηται ἀγοράσαι ἢ πωλῆσαι εἰ μὴ ὁ ἔχων τὸ χάραγμα, τὸ ὄνομα
      τοῦ θηρίου ἢ τὸν ἀριθμὸν τοῦ ὀνόματος αὐτοῦ.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ϯⲥⲃⲱ ⲙ̀ⲡⲁⲓⲙⲁ ⲫⲏ ⲉⲧⲉ ⲟⲩⲟⲛ ϩⲏⲧ ⲙ̀ⲙⲟϥ ⲙⲁⲣⲉϥϥⲓⲱⲡ ⲛ̀ⲧⲏⲡⲓ ⲛ̀ⲧⲉ ⲡⲓⲑⲏⲣⲓⲟⲛ ⲧⲏⲡⲓ
      ⲅⲁⲣ ⲛ̀ⲟⲩⲣⲱⲙⲓ ⲧⲉ ⲟⲩⲟϩ ⲧⲉϥⲏⲡⲓ ⲭ̅ⲝ̅ⲋ̅ ⲛⲉ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲡⲁⲓ ⲡⲉ ⲡⲙⲁⲛ̅ⲧⲥⲟⲫⲓⲁ. ⲡⲉⲧⲉ ⲟⲩⲛ̅ ϩⲏⲧ ⲙ̅ⲙⲟϥ. ⲙⲁⲣⲉϥⲉⲡ ⲧⲏⲡⲉ. ⲙ̅ⲡⲣⲁⲛ ⲙ̅ⲡⲉⲑⲩⲣⲓⲟⲛ.
      ⲧⲏⲡⲉ ⲅⲁⲣ ⲛ̅ⲟⲩⲣⲱⲙⲉ ⲧⲉ ⲉⲥⲉⲓⲣⲉ ⲛ̅ⲥⲉⲩ ϣⲉ ⲥⲉⲧⲁ ⲥⲉ. ⲭ̅ⲝ̅ⲋ̅.</td>
      <td class="language English"><span style="color:#b00e23">(18)</span> The
      wisdom (is) here. He who hath mind let him reckon (the) number of the
      wild beast; for it is (the) number of a man: and his number is six
      hundred and sixty-six.</td>
      <td class="language Greek"><span style="color:#b00e23">(18)</span> ὧδε ἡ
      σοφία ἐστίν· ὁ ἔχων νοῦν ψηφισάτω τὸν ἀριθμὸν τοῦ θηρίου, ἀριθμὸς γὰρ
      ἀνθρώπου ἐστίν· καὶ ὁ ἀριθμὸς αὐτοῦ ἑξακόσιοι ἑξήκοντα ἕξ.</td>
    </tr>
  </table>
</body>
</html>
