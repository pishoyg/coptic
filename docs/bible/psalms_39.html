<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_40.html" rel="next">
  <link href="psalms_38.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="psalms39">Psalms 39</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲗ̅ⲑ̅. ⲛ̀ⲧⲉ ⲇⲁⲩⲓⲇ ⲉ̀ⲡϫⲱⲕ</span>
      </td>
      <td>ⲗ̅ⲑ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</td>
      <td>For the end, a Psalm of David.</td>
      <td>Εἰς τὸ τέλος· τῷ Δαυιδ ψαλµός.</td>
    </tr>

    <tr>
      <td><span style="color:#b00e23">(ⲁ̅)</span> ϧⲉⲛ ⲟⲩϫⲟⲩϣⲧ ⲁⲓϫⲟⲩϣⲧ ⲉ̀ⲃⲟⲗ
      ϧⲁⲧϩⲏ ⲙ̀ⲡϭ̅ⲥ̅: ⲁϥϯϩⲑⲏϥ ⲉ̀ⲣⲟⲓ ⲟⲩⲟϩ ⲁϥⲥⲱⲧⲉⲙ ⲉ̀ⲡⲁϯϩⲟ.</td>
      <td><span style="color:#b00e23">(ⲁ︦)</span> ϩⲛ̅ ⲟⲩϩⲩⲡⲟⲙⲟⲛⲏ ⲁⲓϩⲩⲡⲟⲙⲉⲓⲛⲉ
      ⲉⲡϫⲟⲉⲓⲥ ⲁϥϯϩⲧⲏϥ ⲉⲣⲟⲓ ⲁⲩⲱ ⲁϥⲥⲱⲧⲙ̅ ⲉⲡⲁⲥⲟⲡⲥ̅.</td>
      <td><span style="color:#b00e23">(1)</span> I waited patiently for the
      Lord; and he attended to me, and hearkened to my supplication.</td>
      <td><span style="color:#b00e23">(1)</span> Ὑποµένων ὑπέµεινα τὸν κύριον,
      καὶ προσέσχεν µοι καὶ εἰσήκουσεν τῆς δεήσεώς µου</td>
    </tr>

    <tr>
      <td><span style="color:#b00e23">(ⲃ̅)</span> ⲁϥⲉⲛⲧ ⲉ̀ϩⲣⲏⲓ ϧⲉⲛ ⲫⲗⲁⲕⲕⲟⲥ ⲛ̀ⲧⲉ
      ⲡⲧⲁⲗⲉⲡⲱⲣⲓⲁ ⲛⲉⲙ ⲉ̀ⲃⲟⲗ ϧⲉⲛ ⲡⲟⲙⲓ ⲛ̀ⲧⲉ ϯϩⲩⲗⲏ. <span style=
      "color:#05537d">(3)</span> ⲁϥⲧⲁϩⲟ ⲛ̀ⲛⲁϭⲁⲗⲁⲩϫ ⲉ̀ⲣⲁⲧⲟⲩ ϩⲓϫⲉⲛ ⲟⲩⲡⲉⲧⲣⲁ ⲟⲩⲟϩ
      ⲁϥⲥⲟⲩⲧⲉⲛ ⲛⲁⲧⲁⲧⲥⲓ:</td>
      <td><span style="color:#b00e23">(ⲃ︦)</span> ⲁϥⲛ̅ⲧ ⲉϩⲣⲁⲓ ϩⲙ̅ ⲡϣⲏⲓ
      ⲛ̅ⲧⲧⲁⲗⲁⲓⲡⲱⲣⲓⲁ ⲙⲛ̅ ⲡⲟⲙⲉ ⲛ̅ⲧⲗⲟⲉⲓϩⲉ. ⲁϥⲧⲁϩⲉ ⲛⲁⲟⲩⲉⲣⲏⲧⲉ ⲉⲣⲁⲧⲟⲩ ϩⲓϫⲛ̅ ⲟⲩⲡⲉⲧⲣⲁ.
      ⲁⲩⲱ ⲁϥⲥⲟⲟⲩⲧⲛ̅ ⲛ̅ⲛⲁⲧⲁϭⲥⲉ.</td>
      <td><span style="color:#b00e23">(2)</span> And he brought me up out of a
      pit of misery, and from miry clay: and he set my feet on a rock, and
      ordered my goings aright.</td>
      <td><span style="color:#b00e23">(2)</span> καὶ ἀνήγαγέν µε ἐκ λάκκου
      ταλαιπωρίας καὶ ἀπὸ πηλοῦ ἰλύος καὶ ἔστησεν ἐπὶ πέτραν τοὺς πόδας µου καὶ
      κατηύθυνεν τὰ διαβήµατά µου</td>
    </tr>

    <tr>
      <td><span style="color:#b00e23">(ⲅ̅)</span> ⲁϥϩⲓⲟⲩⲓ ⲛ̀ⲟⲩϩⲱⲥ ⲙ̀ⲃⲉⲣⲓ ⲉ̀ϧⲟⲩⲛ
      ⲉ̀ⲣⲱⲓ ⲛⲉⲙ ⲟⲩⲥⲙⲟⲩ ⲉ̀ⲡⲉⲛⲛⲟⲩϯ: ⲉⲩⲉ̀ⲛⲁⲩ ⲛ̀ϫⲉ ⲟⲩⲙⲏϣ ⲉⲩⲉ̀ⲉⲣϩⲟϯ ⲟⲩⲟϩ
      ⲉⲩⲉ̀ⲉⲣϩⲉⲗⲡⲓⲥ ⲉ̀ⲡϭ̅ⲥ̅.</td>
      <td><span style="color:#b00e23">(ⲅ︦)</span> ⲁϥⲛⲟⲩϫⲉ ⲉⲣⲱⲓ ⲛ̅ⲟⲩϫⲱ ⲛ̅ⲃⲣ̅ⲣⲉ.
      ⲟⲩⲥⲙⲟⲩ ⲙ̅ⲡⲉⲛⲛⲟⲩⲧⲉ. ⲟⲩⲛ̅ ϩⲁϩ ⲛⲁⲛⲁⲩ ⲛ̅ⲥⲉⲣ̅ϩⲟⲧⲉ. ⲁⲩⲱ ⲛ̅ⲥⲉϩⲉⲗⲡⲓⲍⲉ
      ⲉⲡϫⲟⲓ̈ⲥ.</td>
      <td><span style="color:#b00e23">(3)</span> And he put a new song into my
      mouth, even a hymn to our God: many shall see it, and fear, and shall
      hope in the Lord.</td>
      <td><span style="color:#b00e23">(3)</span> καὶ ἐνέβαλεν εἰς τὸ στόµα µου
      ᾆσµα καινόν, ὕµνον τῷ θεῷ ἡµῶν· ὄψονται πολλοὶ καὶ φοβηθήσονται καὶ
      ἐλπιοῦσιν ἐπὶ κύριον.</td>
    </tr>

    <tr>
      <td><span style="color:#b00e23">(ⲇ̅)</span> ⲱⲟⲩⲛⲓⲁⲧϥ ⲙ̀ⲡⲓⲣⲱⲙⲓ ⲉⲧⲉ ⲫⲣⲁⲛ
      ⲙ̀ⲡϭ̅ⲥ̅ ⲡⲉ ⲧⲉϥϩⲉⲗⲡⲓⲥ: ⲟⲩⲟϩ ⲙ̀ⲡⲉϥϫⲟⲩϣⲧ ⲉ̀ϫⲉⲛ ϩⲁⲛⲙⲉⲧⲉⲫⲗⲏⲟⲩ ⲛⲉⲙ ϩⲁⲛⲗⲓⲃⲓ
      ⲙ̀ⲙⲉⲑⲛⲟⲩϫ.</td>
      <td><span style="color:#b00e23">(ⲇ︦)</span> ⲛⲁⲓⲁⲧϥ̅ ⲙ̅ⲡⲣⲱⲙⲉ ⲉⲡⲣⲁⲛ
      ⲙ̅ⲡϫⲟⲉⲓⲥ ⲡⲉ ⲧⲉϥϩⲉⲗⲡⲓⲥ. ⲁⲩⲱ ⲉⲙⲡϥ̅ϭⲱϣⲧ̅ ⲉϫⲛ̅ ϩⲉⲛⲡⲉⲧϣⲟⲩⲉⲓⲧ ⲙⲛ̅ ϩⲉⲛⲙⲁⲛⲓⲁ
      ⲛ̅ϭⲟⲗ.</td>
      <td><span style="color:#b00e23">(4)</span> Blessed is the man whose hope
      is in the name of the Lord, and who has not regarded vanities and false
      frenzies.</td>
      <td><span style="color:#b00e23">(4)</span> µακάριος ἀνήρ, οὗ ἐστιν τὸ
      ὄνοµα κυρίου ἐλπὶς αὐτοῦ καὶ οὐκ ἐνέβλεψεν εἰς µαταιότητας καὶ µανίας
      ψευδεῖς.</td>
    </tr>

    <tr>
      <td><span style="color:#b00e23">(ⲉ̅)</span> ⲛ̀ⲑⲟⲕ ⲇⲉ ⲡϭ̅ⲥ̅ ⲡⲁⲛⲟⲩϯ ⲁⲕⲑⲣⲉ
      ⲛⲉⲕϣⲫⲏⲣⲓ ⲁϣⲁⲓ: ⲟⲩⲟϩ ⲛ̀ϩⲣⲏⲓ ϧⲉⲛ ⲛⲉⲕⲙⲟⲕⲙⲉⲕ ⲙ̀ⲙⲟⲛ ⲡⲉⲑⲛⲁϣⲓⲛⲓ ⲙ̀ⲙⲟⲕ.
      <span style="color:#05537d">(6)</span> ⲁⲓϫⲟⲧⲟⲩ ⲟⲩⲟϩ ⲁⲓⲥⲁϫⲓ: ⲁⲩⲁϣⲁⲓ ⲉ̀ϩⲟⲧⲉ
      ⲟⲩⲏⲡⲓ:</td>
      <td><span style="color:#b00e23">(ⲉ︦)</span> ⲛ̅ⲧⲟⲕ ⲡϫⲟⲉⲓⲥ ⲡⲛⲟⲩⲧⲉ ⲁⲕⲧⲁϣⲉ
      ⲛⲉⲕϣⲡⲏⲣⲉ. ⲁⲩⲱ ⲙⲛ̅ ⲡⲉⲧⲉⲓⲛⲉ ⲙ̅ⲙⲟⲕ ϩⲛ̅ ⲛⲉⲕⲙⲉⲉⲩⲉ. ⲁⲓϫⲟⲟⲩ ⲁⲓⲧⲁⲟⲩⲟⲟⲩ ⲁⲩⲁϣⲁⲓ
      ⲉϩⲟⲩⲉ ⲟⲩⲏⲡⲉ.</td>
      <td><span style="color:#b00e23">(5)</span> O Lord my God, thou hast
      multiplied thy wonderful works, and in thy thoughts there is none who
      shall be likened to thee: I declared and spoke of them: they exceeded
      number.</td>
      <td><span style="color:#b00e23">(5)</span> πολλὰ ἐποίησας σύ, κύριε ὁ
      θεός µου, τὰ θαυµάσιά σου, καὶ τοῖς διαλογισµοῖς σου οὐκ ἔστιν τίς
      ὁµοιωθήσεταί σοι· ἀπήγγειλα καὶ ἐλάλησα, ἐπληθύνθησαν ὑπὲρ ἀριθµόν.</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩϣⲟⲩϣⲱⲟⲩϣⲓ ⲛⲉⲙ ⲟⲩⲡⲣⲟⲥⲫⲟⲣⲁ
      ⲙ̀ⲡⲉⲕⲟⲩⲁϣⲟⲩ: ⲟⲩⲥⲱⲙⲁ ⲇⲉ ⲡⲉ ⲉⲧⲁⲕⲥⲉⲃⲧⲱⲧϥ ⲛⲏⲓ: ϩⲁⲛϭⲗⲓⲗ ⲛⲏ ⲉⲑⲃⲉ ⲫⲛⲟⲃⲓ
      ⲙ̀ⲡⲉⲕϯⲙⲁϯ ⲉ̀ϩⲣⲏⲓ ⲉ̀ϫⲱⲟⲩ.</td>
      <td><span style="color:#b00e23">(ⲋ︦)</span> ⲟⲩⲑⲩⲥⲓⲁ ⲙⲛ̅ ⲁⲩⲡⲣⲟⲥⲫⲟⲣⲁ
      ⲙ̅ⲡⲕ̅ⲟⲩⲁϣⲟⲩ. ⲟⲩⲥⲱⲙⲁ ⲇⲉ ⲁⲕⲥⲃ̅ⲧⲱⲧϥ̅ ⲛⲁⲓ. ⲛⲉϭⲗⲓⲗ ⲙⲛ̅ ⲛⲉϣⲁⲩⲧⲁⲁⲩ ϩⲁ ⲛⲟⲃⲉ
      ⲙ̅ⲡⲕⲟⲩⲁϣⲟⲩ.</td>
      <td><span style="color:#b00e23">(6)</span> Sacrifice and offering thou
      wouldest not; but a body hast thou prepared me: whole-burnt-offering and
      sacrifice for sin thou didst not require.</td>
      <td><span style="color:#b00e23">(6)</span> θυσίαν καὶ προσφορὰν οὐκ
      ἠθέλησας, ὠτία δὲ κατηρτίσω µοι· ὁλοκαύτωµα καὶ περὶ ἁµαρτίας οὐκ
      ᾔτησας.</td>
    </tr>

    <tr>
      <td><span style="color:#b00e23">(ⲍ̅)</span> ⲧⲟⲧⲉ ⲁⲓϫⲟⲥ ϫⲉ ϩⲏⲡⲡⲉ ⲁⲓⲓ̀:
      ⲥⲥϧⲏⲟⲩⲧ ⲉⲑⲃⲏⲧ ϧⲉⲛ ⲟⲩⲕⲁϩⲓ ⲛ̀ϫⲱⲙ:</td>
      <td><span style="color:#b00e23">(ⲍ︦)</span> ⲧⲟⲧⲉ ⲁⲓϫⲟⲟⲥ ϫⲉ ⲉⲓⲥ ϩⲏⲏⲧⲉ
      ϯⲛⲏⲩ. ϥⲥⲏϩ ϩⲛ̅ ⲟⲩⲕⲉⲫⲁⲗⲓⲥ ⲛ̅ϫⲱⲱⲙⲉ ⲉⲧⲃⲏⲏⲧⲧ̅.</td>
      <td><span style="color:#b00e23">(7)</span> Then I said, Behold, I come:
      in the volume of the book it is written concerning me,</td>
      <td><span style="color:#b00e23">(7)</span> τότε εἶπον Ἰδοὺ ἥκω, ἐν
      κεφαλίδι βιβλίου γέγραπται περὶ ἐµοῦ·</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(7)</span> ⲁⲓⲱϣ ⲉ̀ⲡϫⲓⲛⲓ̈ⲣⲓ ⲙ̀ⲡⲉⲧⲉϩⲛⲁⲕ ⲫϯ: ⲟⲩⲟϩ ⲡⲉⲕⲛⲟⲙⲟⲥ
      ϧⲉⲛ ⲑⲙⲏϯ ⲛ̀ⲧⲁⲛⲉϫⲓ.</td>
      <td><span style="color:#b00e23">(ⲏ︦)</span> ⲉⲧⲣⲁⲉⲓⲣⲉ ⲡⲁⲛⲟⲩⲧⲉ ⲙ̅ⲡⲉⲕⲟⲩⲱϣ.
      ⲁⲩⲱ ⲡⲉⲕⲛⲟⲙⲟⲥ ϩⲛ̅ ⲧⲙⲏⲧⲉ ⲙ̅ⲡⲁϩⲏⲧ.</td>
      <td><span style="color:#b00e23">(8)</span> I desired to do thy will, O my
      God, and thy law in the midst of mine heart.</td>
      <td><span style="color:#b00e23">(8)</span> τοῦ ποιῆσαι τὸ θέληµά σου, ὁ
      θεός µου, ἐβουλήθην καὶ τὸν νόµον σου ἐν µέσῳ τῆς κοιλίας µου.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(8)</span> ⲁⲓϩⲓϣⲉⲛⲛⲟⲩϥⲓ ⲛ̀ⲧⲉⲕⲙⲉⲑⲙⲏⲓ: ϧⲉⲛ ⲟⲩⲛⲓϣϯ
      ⲛ̀ⲉⲕⲕⲗⲏⲥⲓⲁ ϩⲏⲡⲡⲉ ϫⲉ ⲛ̀ⲛⲁⲧⲁϩⲛⲟ ⲛ̀ⲛⲁⲥⲫⲟⲧⲟⲩ. <span style=
      "color:#05537d">(9)</span> ⲡϭ̅ⲥ̅ ⲛ̀ⲑⲟⲕ ⲁⲕⲉⲙⲓ ⲉ̀ⲧⲁⲙⲉⲑⲙⲏⲓ:</td>
      <td><span style="color:#b00e23">(ⲑ︦)</span> ⲁⲓⲉⲩⲁⲅⲅⲉⲗⲓⲍⲉ ⲛ̅ⲟⲩⲇⲓⲕⲁⲓⲟⲥⲩⲛⲏ
      ϩⲛ̅ ⲟⲩⲛⲟϭ ⲛ̅ⲉⲕⲕⲗⲏⲥⲓⲁ. ⲉⲓⲥ ϩⲏⲏⲧⲉ ⲛ̅ⲛⲁⲕⲱⲗⲩ ⲛ̅ⲛⲁⲥⲡⲟⲧⲟⲩ. ⲡϫⲟⲉⲓⲥ ⲛ̅ⲧⲟⲕ
      ⲉⲛⲧⲁⲕⲉⲓⲙⲉ ⲉⲧⲁⲇⲓⲕⲁⲓⲟⲥⲩⲛⲏ.</td>
      <td><span style="color:#b00e23">(9)</span> I have preached righteousness
      in the great congregation; lo! I will not refrain my lips; O Lord, thou
      knowest my righteousness.</td>
      <td><span style="color:#b00e23">(9)</span> εὐηγγελισάµην δικαιοσύνην ἐν
      ἐκκλησίᾳ µεγάλῃ· ἰδοὺ τὰ χείλη µου οὐ µὴ κωλύσω· κύριε, σὺ ἔγνως.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(9)</span> ⲙ̀ⲡⲓⲭⲱⲡ ⲛ̀ⲧⲉⲕⲙⲉⲑⲙⲏⲓ ϧⲉⲛ ⲡⲁϩⲏⲧ ⲟⲩⲟϩ ⲁⲓⲥⲁϫⲓ
      ⲙ̀ⲡⲉⲕⲛⲟϩⲉⲙ: ⲡⲉⲕⲛⲁⲓ ⲛⲉⲙ ⲧⲉⲕⲙⲉⲑⲙⲏⲓ ⲙ̀ⲡⲓⲭⲟⲡⲟⲩ ⲉ̀ⲃⲟⲗ ϩⲁ ⲟⲩⲛⲓϣϯ
      ⲛ̀ⲥⲩⲛⲁⲅⲱⲅⲏ.</td>
      <td><span style="color:#b00e23">(ⲓ︦)</span> ⲙ̅ⲡⲓϩⲱⲡ ⲛ̅ⲧⲉⲕⲙⲉ ϩⲙ̅ ⲡⲁϩⲏⲧ.
      ⲁⲩⲱ ⲁⲓϫⲱ ⲙ̅ⲡⲉⲕⲟⲩϫⲁⲓ. ⲙ̅ⲡⲓϩⲱⲡ ⲙ̅ⲡⲉⲕⲛⲁ. ⲁⲩⲱ ⲧⲉⲕⲙⲉ ⲉⲩⲥⲩⲛⲁⲅⲱⲅⲏ ⲉⲛⲁϣⲱⲥ.</td>
      <td><span style="color:#b00e23">(10)</span> I have not hid thy truth
      within my heart, and I have declared thy salvation; I have not hid thy
      mercy and thy truth from the great congregation.</td>
      <td><span style="color:#b00e23">(10)</span> τὴν δικαιοσύνην σου οὐκ
      ἔκρυψα ἐν τῇ καρδίᾳ µου, τὴν ἀλήθειάν σου καὶ τὸ σωτήριόν σου εἶπα, οὐκ
      ἔκρυψα τὸ ἔλεός σου καὶ τὴν ἀλήθειάν σου ἀπὸ συναγωγῆς πολλῆς.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(10)</span> ⲛ̀ⲑⲟⲕ ⲇⲉ ⲡϭ̅ⲥ̅ ⲡⲁⲛⲟⲩϯ ⲙ̀ⲡⲉⲛⲑⲣⲟⲩⲟⲩⲉⲓ ⲙ̀ⲙⲟⲓ
      ⲛ̀ϫⲉ ⲛⲉⲕⲙⲉⲧϣⲉⲛϩⲏⲧ: ⲡⲉⲕⲛⲁⲓ ⲛⲉⲙ ⲧⲉⲕⲙⲉⲑⲙⲏⲓ ⲡⲉⲧⲁⲩϣⲟⲡⲧ ⲉ̀ⲣⲱⲟⲩ ⲛ̀ⲥⲏⲟⲩ
      ⲛⲓⲃⲉⲛ.</td>
      <td><span style="color:#b00e23">(ⲓ︦ⲁ︦)</span> ⲛ̅ⲧⲟⲕ ⲇⲉ ⲡϫⲟⲉⲓⲥ ⲙ̅ⲡⲣ̅ⲧⲣⲉ
      ⲛⲉⲕⲙⲛ̅ⲧϣⲁⲛϩⲧⲏϥ ⲟⲩⲉ ⲙ̅ⲙⲟⲓ. ⲡⲉⲕⲛⲁ ⲙⲛ̅ ⲧⲉⲕⲙⲉ ⲛⲉⲛⲧⲁⲩϣⲟⲡⲧ̅ ⲉⲣⲟⲟⲩ ⲛ̅ⲟⲩⲟⲉⲓϣ
      ⲛⲓⲙ</td>
      <td><span style="color:#b00e23">(11)</span> But thou, Lord, remove not
      thy compassion far from me; thy mercy and thy truth have helped me
      continually.</td>
      <td><span style="color:#b00e23">(11)</span> σὺ δέ, κύριε, µὴ µακρύνῃς
      τοὺς οἰκτιρµούς σου ἀπ’ ἐµοῦ· τὸ ἔλεός σου καὶ ἡ ἀλήθειά σου διὰ παντὸς
      ἀντελάβοντό µου.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(11)</span> ϫⲉ ⲁⲩⲁⲙⲟⲛⲓ ⲙ̀ⲙⲟⲓ ⲛ̀ϫⲉ ϩⲁⲛⲡⲉⲧϩⲱⲟⲩ ⲙ̀ⲙⲟⲛ ⲏⲡⲓ
      ⲧⲟⲓ ⲉ̀ⲣⲱⲟⲩ: ⲁⲩⲧⲁϩⲟⲓ ⲛ̀ϫⲉ ϩⲁⲛⲁⲛⲟⲙⲓⲁ ⲟⲩⲟϩ ⲙ̀ⲡⲓϣϫⲉⲙϫⲟⲙ ⲛ̀ⲛⲁⲩ: ⲁⲩⲁϣⲁⲓ ⲉ̀ϩⲟⲧⲉ
      ⲛ̀ϥⲱⲓ ⲛ̀ⲧⲉ ⲧⲁⲁⲫⲉ ⲟⲩⲟϩ ⲡⲁϩⲏⲧ ⲁϥⲭⲁⲧ ⲛ̀ⲥⲱϥ.</td>
      <td><span style="color:#b00e23">(ⲓ︦ⲃ︦)</span> ϫⲉ ⲁⲩⲁⲙⲁϩⲧⲉ ⲙ̅ⲙⲟⲓ ⲛ̅ϭⲓ
      ϩⲉⲛⲡⲉⲑⲟⲟⲩ ⲉⲙⲛ̅ⲧⲟⲩ ⲏⲡⲉ. ⲁⲩⲧⲁϩⲟⲓ ⲛ̅ϭⲓ ⲛⲁⲁⲛⲟⲙⲓⲁ ⲙ̅ⲡⲓⲉϣ̅ϭⲙ̅ϭⲟⲙ ⲉⲛⲁⲩ ⲉⲃⲟⲗ.
      ⲁⲩⲁϣⲁⲓ ⲉϩⲟⲩⲉ ⲛϥ̅ⲱ ⲛ̅ⲧⲁⲁⲡⲉ. ⲁⲩⲱ ⲁ ⲡⲁϩⲏⲧ ⲕⲁⲁⲧ ⲛ̅ⲥⲱϥ.</td>
      <td><span style="color:#b00e23">(12)</span> For innumerable evils have
      encompassed me; my transgressions have taken hold of me, and I could not
      see; they are multiplied more than the hairs of my head; and my heart has
      failed me.</td>
      <td><span style="color:#b00e23">(12)</span> ὅτι περιέσχον µε κακά, ὧν οὐκ
      ἔστιν ἀριθµός, κατέλαβόν µε αἱ ἀνοµίαι µου, καὶ οὐκ ἠδυνήθην τοῦ βλέπειν·
      ἐπληθύνθησαν ὑπὲρ τὰς τρίχας τῆς κεφαλῆς µου, καὶ ἡ καρδία µου
      ἐγκατέλιπέν µε.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(12)</span> ⲙⲁⲙⲁϯ ⲡϭ̅ⲥ̅ ⲉ̀ⲑⲣⲉⲕⲛⲁϩⲙⲉⲧ: ⲡϭ̅ⲥ̅ ⲙⲁϩⲑⲏⲕ
      ⲉ̀ⲧⲁⲃⲟⲏⲑⲓⲁ:</td>
      <td><span style="color:#b00e23">(ⲓ︦ⲅ︦)</span> ⲡϫⲟⲉⲓⲥ ⲁⲣⲓϩⲛⲁⲕ ⲉⲧⲟⲩϫⲟⲓ.
      ⲡϫⲟⲉⲓⲥ ϯϩⲧⲏⲕ ⲉⲃⲟⲏⲑⲉⲓ ⲉⲣⲟⲓ.</td>
      <td><span style="color:#b00e23">(13)</span> Be pleased, O Lord, to
      deliver me; O Lord, draw nigh to help me.</td>
      <td><span style="color:#b00e23">(13)</span> εὐδόκησον, κύριε, τοῦ
      ῥύσασθαί µε· κύριε, εἰς τὸ βοηθῆσαί µοι πρόσχες.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(12)</span> ⲉⲩⲉ̀ϭⲓϣⲓⲡⲓ ⲟⲩⲟϩ ⲉⲩⲉ̀ϭⲓϣⲱϣ ⲉⲩⲥⲟⲡ ⲛ̀ϫⲉ ⲟⲩⲟⲛ
      ⲛⲓⲃⲉⲛ ⲉⲧⲕⲱϯ ⲛ̀ⲥⲁ ⲧⲁⲯⲩⲭⲏ ⲉ̀ϥⲟⲧⲥ ⲉ̀ⲃⲟⲗ. <span style=
      "color:#05537d">(13)</span> ⲉⲩⲉ̀ⲕⲟⲧⲟⲩ ⲉ̀ⲫⲁϩⲟⲩ ⲟⲩⲟϩ ⲉⲩⲉ̀ϭⲓϣⲓⲡⲓ ⲛ̀ϫⲉ ⲛⲏ
      ⲉⲧⲕⲱϯ ⲛ̀ⲥⲁ ϩⲁⲛⲡⲉⲧϩⲱⲟⲩ ⲛⲏⲓ.</td>
      <td><span style="color:#b00e23">(ⲓ︦ⲇ︦)</span> ⲉⲩⲉϫⲓϣⲓⲡⲉ ⲛ̅ⲥⲉⲟⲩⲱⲗⲥ̅ ϩⲓ
      ⲟⲩⲥⲟⲡ ⲛ̅ϭⲓ ⲛⲉⲧϣⲓⲛⲉ ⲛ̅ⲥⲁ ⲧⲁⲯⲩⲭⲏ ⲉⲧⲁⲕⲟⲥ. ⲉⲩⲉⲕⲟⲧⲟⲩ ⲉⲡⲁϩⲟⲩ ⲛ̅ⲥⲉⲟⲩⲱⲗⲥ̅ ⲛ̅ϭⲓ
      ⲛⲉⲧⲟⲩⲉϣ ϩⲉⲛⲡⲉⲑⲟⲟⲩ ⲉⲣⲟⲓ.</td>
      <td><span style="color:#b00e23">(14)</span> Let those that seek my soul,
      to destroy it, be ashamed and confounded together; let those that wish me
      evil be turned backward and put to shame.</td>
      <td><span style="color:#b00e23">(14)</span> καταισχυνθείησαν καὶ
      ἐντραπείησαν ἅµα οἱ ζητοῦντες τὴν ψυχήν µου τοῦ ἐξᾶραι αὐτήν,
      ἀποστραφείησαν εἰς τὰ ὀπίσω καὶ ἐντραπείησαν οἱ θέλοντές µοι κακά,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(14)</span> ⲙⲁⲣⲟⲩϭⲓ ⲙ̀ⲡⲟⲩϣⲫⲓⲧ ⲥⲁⲧⲟⲧⲟⲩ ⲛ̀ϫⲉ ⲛⲏ ⲉⲧϫⲱ ⲙ̀ⲙⲟⲥ
      ⲛⲏⲓ ϫⲉ ⲕⲁⲗⲱⲥ ⲕⲁⲗⲱⲥ.</td>
      <td><span style="color:#b00e23">(ⲓ︦ⲉ︦)</span> ⲙⲁⲣⲟⲩϫⲓ ϣⲓⲡⲉ ⲛ̅ⲧⲉⲩⲛⲟⲩ ⲛ̅ϭⲓ
      ⲛⲉⲧϫⲱ ⲙ̅ⲙⲟⲥ ⲛⲁⲓ ϫⲉ ⲉⲩⲅⲉ ⲉⲩⲅⲉ.</td>
      <td><span style="color:#b00e23">(15)</span> Let those that say to me,
      Aha, aha, quickly receive shame for their reward.</td>
      <td><span style="color:#b00e23">(15)</span> κοµισάσθωσαν παραχρῆµα
      αἰσχύνην αὐτῶν οἱ λέγοντές µοι Εὖγε εὖγε.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(15)</span> ⲙⲁⲣⲟⲩⲑⲉⲗⲏⲗ ⲟⲩⲟϩ ⲛ̀ⲧⲟⲩⲟⲩⲛⲟϥ ⲉ̀ϩⲣⲏⲓ ⲉ̀ϫⲱⲕ ⲛ̀ϫⲉ
      ⲟⲩⲟⲛ ⲛⲓⲃⲉⲛ ⲉⲧⲕⲱϯ ⲛ̀ⲥⲱⲕ ⲡϭ̅ⲥ̅: ⲟⲩⲟϩ ⲙⲁⲣⲟⲩϫⲟⲥ ⲛ̀ⲥⲏⲟⲩ ⲛⲓⲃⲉⲛ ⲛ̀ϫⲉ ⲛⲏ ⲉⲑⲙⲉⲓ
      ⲙ̀ⲡⲉⲕⲟⲩϫⲁⲓ ϫⲉ ⲙⲁⲣⲉϥⲉⲣⲛⲓϣϯ ⲛ̀ϫⲉ ⲡϭ̅ⲥ̅ ⲛ̀ⲥⲏⲟⲩ ⲛⲓⲃⲉⲛ.</td>
      <td><span style="color:#b00e23">(ⲓ︦ⲋ︦)</span> ⲉⲩⲉⲧⲉⲗⲏⲗ ⲛ̅ⲥⲉⲉⲩⲫⲣⲁⲛⲉ ⲉϩⲣⲁⲓ
      ⲉϫⲱⲕ ⲛ̅ϭⲓ ⲟⲩⲟⲛ ⲛⲓⲙ ⲉⲧϣⲓⲛⲉ ⲛ̅ⲥⲱⲕ ⲡϫⲟⲉⲓⲥ. ⲁⲩⲱ ⲛ̅ⲥⲉϫⲟⲟⲥ ⲛ̅ⲟⲩⲟⲉⲓϣ ⲛⲓⲙ ϫⲉ ⲙⲁⲣⲉ
      ⲡϫⲟⲉⲓⲥ ⲁⲓⲁⲓ. ⲛⲉⲧⲙⲉ ⲙ̅ⲡⲉⲕⲟⲩϫⲁⲓ ⲛ̅ⲟⲩⲟⲉⲓϣ ⲛⲓⲙ.</td>
      <td><span style="color:#b00e23">(16)</span> Let all those that seek thee,
      O Lord, exult and rejoice in thee; and let them that love thy salvation
      say continually, The Lord be magnified.</td>
      <td><span style="color:#b00e23">(16)</span> ἀγαλλιάσαιντο καὶ
      εὐφρανθείησαν ἐπὶ σοὶ πάντες οἱ ζητοῦντές σε, κύριε, καὶ εἰπάτωσαν διὰ
      παντός Μεγαλυνθήτω ὁ κύριος, οἱ ἀγαπῶντες τὸ σωτήριόν σου.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(16)</span> ⲁ̀ⲛⲟⲕ ⲟⲩϩⲏⲕⲓ ⲇⲉ ⲟⲩⲟϩ ⲛ̀ϫⲱⲃ ⲡϭ̅ⲥ̅ ⲡⲉⲑⲛⲁϥⲓ
      ⲙ̀ⲡⲁⲣⲱⲟⲩϣ. <span style="color:#b00e23">(17)</span> ⲛ̀ⲑⲟⲕ ⲡⲉ ⲡⲁⲃⲟⲏⲑⲟⲥ ⲛⲉⲙ
      ⲡⲁⲛⲁϣϯ: ⲡⲁⲛⲟⲩϯ ⲙ̀ⲡⲉⲣⲱⲥⲕ.</td>
      <td><span style="color:#b00e23">(ⲓ︦ⲍ︦)</span> ⲁⲛⲟⲕ ⲇⲉ ⲁⲛⲅ̅ ⲟⲩϩⲏⲕⲉ ⲁⲛⲅ̅
      ⲟⲩⲉⲃⲓⲏⲛ ⲡϫⲟⲉⲓⲥ ⲡⲉ ⲡⲁⲣⲟⲟⲩϣ. ⲛ̅ⲧⲟⲕ ⲡⲉ ⲡⲁⲃⲟⲏⲑⲟⲥ ⲁⲩⲱ ⲧⲁⲛⲁϣⲧⲉ ⲡⲁⲛⲟⲩⲧⲉ
      ⲙ̅ⲡⲣ̅ⲱⲥⲕ:</td>
      <td><span style="color:#b00e23">(17)</span> But I am poor and needy; the
      Lord will take care of me; thou art my helper, and my defender, O my God,
      delay not.</td>
      <td><span style="color:#b00e23">(17)</span> ἐγὼ δὲ πτωχός εἰµι καὶ πένης·
      κύριος φροντιεῖ µου. βοηθός µου καὶ ὑπερασπιστής µου σὺ εἶ· ὁ θεός µου,
      µὴ χρονίσῃς.</td>
    </tr>
  </table>
</body>
</html>
