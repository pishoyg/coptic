<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_44.html" rel="next">
  <link href="psalms_42.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_43" class="title">Psalms 43</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲙ̅ⲅ̅.
      ⲉ̀ⲡϫⲱⲕ ⲉ̀ⲃⲟⲗ ⲉ̀ϫⲉⲛ ⲛⲉⲛϣⲏⲣⲓ ⲛ̀ⲕⲟⲣⲉ ⲉⲩⲕⲁϯ.</span>
      </td>
      <td class="language Sahidic">ⲙ̅ⲅ̅. ⲉⲡϫⲱⲕ ⲉⲃⲟⲗ ⲛ̅ⲛ̅ϣⲏⲣⲉ ⲛ̅ⲕⲟⲣⲉ ⲡⲉⲯⲁⲗⲙⲟⲥ
      ⲛ̅ⲧⲙⲛ̅ⲧⲣⲙ̅ⲛ̅ϩⲏⲧ.</td>
      <td class="language English">For the end, a Psalm for instruction, for
      the sons of Core.</td>
      <td class="language Greek">Εἰς τὸ τέλος· τοῖς υἱοῖς Κορε εἰς
      σύνεσιν ψαλµός.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲫϯ
      ⲁⲛⲥⲱⲧⲉⲙ ϧⲉⲛ ⲛⲉⲛⲙⲁϣϫ: ⲟⲩⲟϩ ⲛⲉⲛⲓⲟϯ ⲁⲩⲥⲁϫⲓ ϧⲁⲧⲟⲧⲉⲛ ⲙ̀ⲡⲓϩⲱⲃ ⲉⲧⲁⲕⲁⲓϥ ϧⲉⲛ
      ⲛ̀ⲟⲩⲉϩⲟⲟⲩ ϧⲉⲛ ϩⲁⲛⲉϩⲟⲟⲩ ⲛ̀ⲧⲉ ϣⲟⲣⲡ.</td>
      <td class="language Sahidic"><span style="color:#b00e23">(ⲁ︦)</span>
      ⲡⲛⲟⲩⲧⲉ ⲁⲛⲥⲱⲧⲙ̅ ϩⲛ̅ ⲛⲉⲛⲙⲁⲁϫⲉ ⲛⲉⲛⲉⲓⲟⲧⲉ ⲁⲩⲧⲁⲙⲟⲛ ⲉⲡϩⲱⲃ ⲛ̅ⲧⲁⲕⲁⲁϥ ϩⲛ̅ ⲛⲉⲩϩⲟⲟⲩ
      ϩⲛ̅ ⲛⲉϩⲟⲟⲩ ⲛ̅ϣⲟⲣⲡ̅.</td>
      <td class="language English"><span style="color:#b00e23">(1)</span> O
      God, we have heard with our ears, our fathers have told us, the work
      which thou wroughtest in their days, in the days of old.</td>
      <td class="language Greek"><span style="color:#b00e23">(1)</span> Ὁ
      θεός, ἐν τοῖς ὠσὶν ἡµῶν ἠκούσαµεν, οἱ πατέρες ἡµῶν
      ἀνήγγειλαν ἡµῖν ἔργον, ὃ εἰργάσω ἐν ταῖς ἡµέραις αὐτῶν,
      ἐν ἡµέραις ἀρχαίαις.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲧⲉⲕϫⲓϫ ⲁⲥϥⲱϯ ⲛ̀ϩⲁⲛⲉⲑⲛⲟⲥ ⲉ̀ⲃⲟⲗ ⲟⲩⲟϩ ⲁⲕⲧⲟϫⲟⲩ: ⲁⲕϯⲙⲕⲁϩ ⲛ̀ϩⲁⲛⲗⲁⲟⲥ ⲟⲩⲟϩ
      ⲁⲕϩⲓⲧⲟⲩ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲃ︦)</span> ⲁ
      ⲧⲉⲕϭⲓϫ ϥⲱⲧⲉ ⲉⲃⲟⲗ ⲛ̅ϩⲉⲛϩⲉⲑⲛⲟⲥ ⲁⲕⲧⲟϭⲟⲩ. ⲁⲕⲑⲙ̅ⲕⲟ ⲛ̅ϩⲉⲛⲗⲁⲟⲥ ⲁⲕⲛⲟϫⲟⲩ
      ⲉⲃⲟⲗ.</td>
      <td class="language English"><span style="color:#b00e23">(2)</span> Thine
      hand utterly destroyed the heathen, and thou didst plant them: thou didst
      afflict the nations, and cast them out.</td>
      <td class="language Greek"><span style="color:#b00e23">(2)</span> ἡ
      χείρ σου ἔθνη ἐξωλέθρευσεν, καὶ κατεφύτευσας αὐτούς, ἐκάκωσας
      λαοὺς καὶ ἐξέβαλες αὐτούς.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ⲛⲉ
      ⲉⲧⲁⲩⲉⲣⲕⲗⲏⲣⲟⲛⲟⲙⲓⲛ ⲅⲁⲣ ⲁⲛ ⲙ̀ⲡⲓⲕⲁϩⲓ ⲛ̀ϧⲣⲏⲓ ϧⲉⲛ ⲧⲟⲩⲥⲏϥⲓ ⲟⲩⲇⲉ ⲡⲟⲩϣⲱⲃϣ ⲁⲛ
      ⲡⲉⲧⲁϥⲛⲁϩⲙⲟⲩ: ⲁⲗⲗⲁ ⲧⲉⲕⲟⲩⲓⲛⲁⲙ ⲛⲉⲙ ⲡⲉⲕϣⲱⲃϣ ⲛⲉⲙ ⲫⲟⲩⲱⲓⲛⲓ ⲛ̀ⲧⲉ ⲡⲉⲕϩⲟ ϫⲉ ⲁⲕϯⲙⲁϯ
      ⲛ̀ϧⲏⲧⲟⲩ.</td>
      <td class="language Sahidic"><span style="color:#b00e23">(ⲅ︦)</span>
      ⲛ̅ⲧⲁⲩⲕⲗⲏⲣⲟⲛⲟⲙⲉⲓ ⲅⲁⲣ ⲁⲛ ⲙ̅ⲡⲕⲁϩ ϩⲛ̅ ⲧⲉⲩⲥⲏϥⲉ. ⲁⲩⲱ ⲙ̅ⲡⲉⲩϭⲃⲟⲓ ⲁⲛ
      ⲡⲉⲛⲧⲁϥⲧⲟⲩϫⲟⲟⲩ. ⲁⲗⲗⲁ ⲧⲉⲕⲟⲩⲛⲁⲙ ⲧⲉ ⲙⲛ̅ ⲡⲉⲕϭⲃⲟⲓ. ⲁⲩⲱ ⲡⲟⲩⲟⲉⲓⲛ ⲙ̅ⲡⲉⲕϩⲟ ϫⲉ
      ⲁⲕⲟⲩⲁϣⲟⲩ.</td>
      <td class="language English"><span style="color:#b00e23">(3)</span> For
      they inherited not the land by their own sword, and their own arm did not
      deliver them; but thy right hand, and thine arm, and the light of thy
      countenance, because thou wert well pleased in them.</td>
      <td class="language Greek"><span style="color:#b00e23">(3)</span> οὐ
      γὰρ ἐν τῇ ῥοµφαίᾳ αὐτῶν ἐκληρονόµησαν γῆν, καὶ ὁ βραχίων
      αὐτῶν οὐκ ἔσωσεν αὐτούς, ἀλλ’ ἡ δεξιά σου καὶ ὁ βραχίων σου
      καὶ ὁ φωτισµὸς τοῦ προσώπου σου, ὅτι εὐδόκησας ἐν
      αὐτοῖς.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ϫⲉ
      ⲛ̀ⲑⲟⲕ ⲡⲉ ⲡⲁⲟⲩⲣⲟ ⲟⲩⲟϩ ⲡⲁⲛⲟⲩϯ ⲫⲏ ⲉⲧϩⲟⲛϩⲉⲛ ⲛ̀ⲛⲓⲟⲩϫⲁⲓ ⲛ̀ⲧⲉ ⲓⲁⲕⲱⲃ.</td>
      <td class="language Sahidic"><span style="color:#b00e23">(ⲇ︦)</span>
      ⲛ̅ⲧⲟⲕ ⲡⲉ ⲡⲁⲣ̅ⲣⲟ ⲁⲩⲱ ⲡⲁⲛⲟⲩⲧⲉ ⲡⲉⲧϩⲱⲛ ⲛ̅ⲛⲉⲩϫⲁⲓ ⲛ̅ⲓⲁⲕⲱⲃ.</td>
      <td class="language English"><span style="color:#b00e23">(4)</span> Thou
      art indeed my King and my God, who commandest deliverances for
      Jacob.</td>
      <td class="language Greek"><span style="color:#b00e23">(4)</span> σὺ
      εἶ αὐτὸς ὁ βασιλεύς µου καὶ ὁ θεός µου ὁ ἐντελλόµενος τὰς
      σωτηρίας Ιακωβ·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲛ̀ϧⲣⲏⲓ ⲛ̀ϧⲏⲧⲕ ⲛⲉⲛϫⲁϫⲓ ⲧⲉⲛⲛⲁϧⲉⲗϧⲱⲗⲟⲩ: ⲟⲩⲟϩ ⲛ̀ϧⲣⲏⲓ ϧⲉⲛ ⲡⲉⲕⲣⲁⲛ ⲧⲉⲛⲛⲁϣⲉϣ ⲟⲩⲟⲛ
      ⲛⲓⲃⲉⲛ ⲉⲧⲁⲩⲧⲱⲟⲩⲛⲟⲩ ⲉ̀ϩⲣⲏⲓ ⲉ̀ϫⲱⲛ.</td>
      <td class="language Sahidic"><span style="color:#b00e23">(ⲉ︦)</span> ϩⲣⲁⲓ
      ⲛ̅ϩⲏⲧⲕ̅ ⲧⲛ̅ⲛⲁⲕⲱⲛⲥ̅ ⲛ̅ⲛⲉⲛϫⲁϫⲉ. ⲁⲩⲱ ϩⲙ̅ ⲡⲉⲕⲣⲁⲛ ⲧⲛ̅ⲛⲁⲥⲱϣϥ̅ ⲛ̅ⲛⲉⲧⲧⲱⲟⲩⲛ
      ⲉϫⲱⲛ</td>
      <td class="language English"><span style="color:#b00e23">(5)</span> In
      thee will we push down our enemies, and in thy name will we bring to
      nought them that rise up against us.</td>
      <td class="language Greek"><span style="color:#b00e23">(5)</span> ἐν
      σοὶ τοὺς ἐχθροὺς ἡµῶν κερατιοῦµεν καὶ ἐν τῷ ὀνόµατί σου
      ἐξουθενώσοµεν τοὺς ἐπανιστανοµένους ἡµῖν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ⲟⲩ
      ⲅⲁⲣ ϯⲛⲁⲉⲣϩⲉⲗⲡⲓⲥ ⲁⲛ ⲉ̀ⲧⲁⲫⲓϯ: ⲟⲩⲇⲉ ⲥⲛⲁⲛⲁϩⲙⲉⲧ ⲁⲛ ⲛ̀ϫⲉ ⲧⲁⲥⲏϥⲓ.</td>
      <td class="language Sahidic"><span style="color:#b00e23">(ⲋ︦)</span>
      ⲛⲉⲓⲕⲱ ⲅⲁⲣ ⲁⲛ ⲛ̅ϩⲧⲏⲓ ⲉⲧⲁⲡⲓⲧⲉ. ⲁⲩⲱ ⲛ̅ⲧⲁⲥⲏϥⲉ ⲁⲛ ⲧⲉⲧⲛⲁϫⲟⲩϫⲟⲓ.</td>
      <td class="language English"><span style="color:#b00e23">(6)</span> For I
      will not trust in my bow, and my sword shall not save me.</td>
      <td class="language Greek"><span style="color:#b00e23">(6)</span> οὐ
      γὰρ ἐπὶ τῷ τόξῳ µου ἐλπιῶ, καὶ ἡ ῥοµφαία µου οὐ σώσει
      µε·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲁⲕⲛⲁϩⲙⲉⲛ ⲅⲁⲣ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲏ ⲉⲧϩⲟϫϩⲉϫ ⲙ̀ⲙⲟⲛ: ⲟⲩⲟϩ ⲛⲏ ⲉⲑⲙⲟⲥϯ ⲙ̀ⲙⲟⲛ
      ⲁⲕϯϣⲓⲡⲓ ⲛⲱⲟⲩ:</td>
      <td class="language Sahidic"><span style="color:#b00e23">(ⲍ︦)</span>
      ⲁⲕⲧⲟⲩϫⲟⲛ ⲅⲁⲣ ⲉⲃⲟⲗ ϩⲓⲧⲛ̅ ⲛⲉⲧⲑⲗⲓⲃⲉ ⲙ̅ⲙⲟⲛ. ⲁⲩⲱ ⲁⲕϯϣⲓⲡⲉ ⲛ̅ⲛⲉⲧⲙⲟⲥⲧⲉ
      ⲙ̅ⲙⲟⲛ.</td>
      <td class="language English"><span style="color:#b00e23">(7)</span> For
      thou hast saved us from them that afflicted us, and hast put to shame
      them that hated us.</td>
      <td class="language Greek"><span style="color:#b00e23">(7)</span>
      ἔσωσας γὰρ ἡµᾶς ἐκ τῶν θλιβόντων ἡµᾶς καὶ τοὺς µισοῦντας
      ἡµᾶς κατῄσχυνας.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(7)</span> ϧⲉⲛ ⲡⲉⲛⲛⲟⲩϯ ⲧⲉⲛⲛⲁϣⲟⲩϣⲟⲩ ⲙ̀ⲙⲟⲛ
      ⲙ̀ⲡⲓⲉϩⲟⲟⲩ ⲧⲏⲣϥ: ⲟⲩⲟϩ ⲧⲉⲛⲛⲁⲟⲩⲱⲛϩ ⲙ̀ⲡⲉⲕⲣⲁⲛ ⲉ̀ⲃⲟⲗ ϣⲁ ⲉⲛⲉϩ.</td>
      <td class="language Sahidic"><span style="color:#b00e23">(ⲏ︦)</span> ϩⲣⲁⲓ
      ϩⲙ̅ ⲡⲉⲛⲛⲟⲩⲧⲉ ⲧⲛ̅ⲛⲁϫⲓ ⲧⲁⲉⲓⲟ ⲙ̅ⲡⲉϩⲟⲟⲩ ⲧⲏⲣϥ̅. ⲁⲩⲱ ⲧⲛ̅ⲛⲁⲉⲝⲟⲙⲟⲗⲟⲅⲉⲓ ⲙ̅ⲡⲉⲕⲣⲁⲛ
      ϣⲁ ⲉⲛⲉϩ. ⲇⲓⲁⲯⲁⲗ.</td>
      <td class="language English"><span style="color:#b00e23">(8)</span> In
      God will we make our boast all the day, and to thy name will we give
      thanks for ever. Pause.</td>
      <td class="language Greek"><span style="color:#b00e23">(8)</span> ἐν
      τῷ θεῷ ἐπαινεσθησόµεθα ὅλην τὴν ἡµέραν καὶ ἐν τῷ
      ὀνόµατί σου ἐξοµολογησόµεθα εἰς τὸν αἰῶνα. διάψαλµα.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ϯⲛⲟⲩ ⲇⲉ ⲁⲕⲭⲁⲛ ⲛ̀ⲥⲱⲕ: ⲟⲩⲟϩ ⲁⲕϯϣⲓⲡⲓ
      ⲛⲁⲛ: ⲟⲩⲟϩ ⲙ̀ⲡⲉⲕⲓ ⲉ̀ⲃⲟⲗ ⲛⲉⲙⲁⲛ ϧⲉⲛ ⲛⲉⲛϫⲟⲙ.</td>
      <td class="language Sahidic"><span style="color:#b00e23">(ⲑ︦)</span>
      ⲧⲉⲛⲟⲩ ⲇⲉ ⲁⲕⲥⲁϩⲱⲛ ⲉⲃⲟⲗ ⲁⲕϯϣⲓⲡⲉ ⲛⲁⲛ. ⲁⲩⲱ ⲛⲅ̅ⲛⲏⲩ ⲁⲛ ⲉⲃⲟⲗ ϩⲛ̅ ⲛⲉⲛϭⲟⲙ.</td>
      <td class="language English"><span style="color:#b00e23">(9)</span> But
      now thou hast cast off, and put us to shame; and thou wilt not go forth
      with our hosts.</td>
      <td class="language Greek"><span style="color:#b00e23">(9)</span> νυνὶ
      δὲ ἀπώσω καὶ κατῄσχυνας ἡµᾶς καὶ οὐκ ἐξελεύσῃ ἐν ταῖς
      δυνάµεσιν ἡµῶν·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ⲁⲕⲧⲁⲥⲑⲟⲛ ⲉ̀ⲫⲁϩⲟⲩ ⲡⲁⲣⲁ ⲛⲉⲛϫⲁϫⲓ:
      ⲟⲩⲟϩ ⲛⲏ ⲉⲑⲙⲟⲥϯ ⲙ̀ⲙⲟⲛ ⲡⲉⲧⲁⲩϩⲟⲗⲙⲉⲛ ⲛⲱⲟⲩ.</td>
      <td class="language Sahidic"><span style="color:#b00e23">(ⲓ︦)</span>
      ⲁⲕⲕⲧⲟⲛ ⲉⲡⲁϩⲟⲩ ⲡⲁⲣⲁ ⲛⲉⲛϫⲁϫⲉ. ⲁ ⲛⲉⲧⲙⲟⲥⲧⲉ ⲙ̅ⲙⲟⲛ ⲧⲟⲣⲡⲛ̅ ⲛⲁⲩ.</td>
      <td class="language English"><span style="color:#b00e23">(10)</span> Thou
      hast turned us back before our enemies; and they that hated us spoiled
      for themselves.</td>
      <td class="language Greek"><span style="color:#b00e23">(10)</span>
      ἀπέστρεψας ἡµᾶς εἰς τὰ ὀπίσω παρὰ τοὺς ἐχθροὺς ἡµῶν, καὶ
      οἱ µισοῦντες ἡµᾶς διήρπαζον ἑαυτοῖς.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(10)</span> ⲁⲕⲧⲏⲓⲧⲉⲛ ⲙ̀ⲫⲣⲏϯ ⲛ̀ϩⲁⲛⲉⲥⲱⲟⲩ
      ⲉ̀ⲫⲟⲩⲟⲙⲟⲩ: ⲟⲩⲟϩ ⲁⲕϫⲟⲣⲧⲉⲛ ⲉ̀ⲃⲟⲗ ϧⲉⲛ ⲛⲓⲉⲑⲛⲟⲥ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲕⲧⲁⲁⲛ ⲛ̅ⲑⲉ ⲛ̅ⲛⲓⲉⲥⲟⲟⲩ ⲉϣⲁⲩⲟⲩⲟⲙⲟⲩ ⲁⲩⲱ ⲁⲕϫⲟⲟⲣⲛ̅ ⲉⲃⲟⲗ ϩⲛ̅ ⲛ̅ϩⲉⲑⲛⲟⲥ.</td>
      <td class="language English"><span style="color:#b00e23">(11)</span> Thou
      madest us as sheep for meat; and thou scatteredst us among the
      nations.</td>
      <td class="language Greek"><span style="color:#b00e23">(11)</span>
      ἔδωκας ἡµᾶς ὡς πρόβατα βρώσεως καὶ ἐν τοῖς ἔθνεσιν
      διέσπειρας ἡµᾶς·</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(11)</span> ⲁⲕϯ ⲙ̀ⲡⲉⲕⲗⲁⲟⲥ ⲛ̀ϫⲓⲛϫⲏ: ⲟⲩⲟϩ ⲙ̀ⲙⲟⲛ
      ⲡⲁϣⲁⲓ ⲙ̀ⲫⲏ ⲉⲧⲁⲩⲧⲏⲓϥ ϧⲁⲣⲱⲟⲩ:</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲁⲕϯ ⲙ̅ⲡⲉⲕⲗⲁⲟⲥ ⲁϫⲛ̅ ⲁⲥⲟⲩ. ⲁⲩⲱ ⲛⲉ ⲙⲛ̅ ⲙⲏⲏϣⲉ ϩⲛ̅ ⲛⲉⲛⲗⲟⲩⲗⲁⲓ.</td>
      <td class="language English"><span style="color:#b00e23">(12)</span> Thou
      hast sold thy people without price, and there was no profit by their
      exchange.</td>
      <td class="language Greek"><span style="color:#b00e23">(12)</span>
      ἀπέδου τὸν λαόν σου ἄνευ τιµῆς, καὶ οὐκ ἦν πλῆθος ἐν τοῖς
      ἀλλάγµασιν αὐτῶν.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(11)</span> ⲁⲕⲭⲁⲛ ⲉⲩϣⲱϣ ⲛ̀ⲛⲉⲛⲑⲉϣⲉⲩ: ⲟⲩⲟϩ
      ⲟⲩⲉⲗⲕϣⲁⲓ ⲛⲉⲙ ⲟⲩⲥⲱⲃⲓ ⲛ̀ⲛⲏ ⲉⲧⲕⲱϯ ⲉ̀ⲣⲟⲛ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁⲕⲕⲱ ⲙ̅ⲙⲟⲛ ⲛ̅ⲛⲟϭⲛⲉϭ ⲛ̅ⲛⲉⲧϩⲓⲧⲟⲩⲱⲛ ⲛⲕ̅ⲱⲙϣ ⲁⲩⲱ ⲛ̅ⲥⲱⲃⲉ ⲛ̅ⲛⲉⲧ ⲙ̅ⲡⲉⲛⲕⲱⲧⲉ.</td>
      <td class="language English"><span style="color:#b00e23">(13)</span> Thou
      hast made us a reproach to our neighbours, a scorn and derision them that
      are round about us.</td>
      <td class="language Greek"><span style="color:#b00e23">(13)</span> ἔθου
      ἡµᾶς ὄνειδος τοῖς γείτοσιν ἡµῶν, µυκτηρισµὸν καὶ καταγέλωτα
      τοῖς κύκλῳ ἡµῶν·</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(12)</span> ⲁⲕⲭⲁⲛ ⲉⲩⲡⲁⲣⲁⲃⲟⲗⲏ ϧⲉⲛ ⲛⲓⲉⲑⲛⲟⲥ:
      ⲟⲩⲟϩ ⲟⲩⲕⲓⲙ ⲛⲁⲫⲉ ϧⲉⲛ ⲛⲓⲗⲁⲟⲥ:</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲁⲕⲕⲱ ⲙ̅ⲙⲟⲛ ⲉⲩⲡⲁⲣⲁⲃⲟⲗⲏ ⲛ̅ⲛ̅ϩⲉⲑⲛⲟⲥ. ⲁⲩⲱ ⲛ̅ⲕⲓⲙ ⲛ̅ⲁⲡⲉ ⲛ̅ϩⲉⲛⲗⲁⲟⲥ.</td>
      <td class="language English"><span style="color:#b00e23">(14)</span> Thou
      hast made us a proverb among the Gentiles, a shaking of the head among
      the nations.</td>
      <td class="language Greek"><span style="color:#b00e23">(14)</span> ἔθου
      ἡµᾶς εἰς παραβολὴν ἐν τοῖς ἔθνεσιν, κίνησιν κεφαλῆς ἐν τοῖς
      λαοῖς.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      <span style="color:#05537d">(13)</span> ϧⲉⲛ ⲡⲓⲉϩⲟⲟⲩ ⲧⲏⲣϥ ⲡⲁϣⲱϣ ⲭⲏ
      ⲙ̀ⲡⲁⲙ̀ⲑⲟ ⲉ̀ⲃⲟⲗ: ⲟⲩⲟϩ ⲡϣⲓⲡⲓ ⲙ̀ⲡⲁϩⲟ ⲡⲉⲧⲁϥϩⲱⲃⲥ ⲉ̀ϩⲣⲏⲓ ⲉ̀ϫⲱⲓ.</td>
      <td class="language Sahidic"><span style="color:#b00e23">(ⲓ︦ⲉ︦)</span> ϫⲉ
      ⲡⲁϣⲓⲡⲉ ⲙ̅ⲡⲁⲙ̅ⲧⲟ ⲉⲃⲟⲗ ⲙ̅ⲡⲉϩⲟⲟⲩ ⲧⲏⲣϥ̅ ⲁⲩⲱ ⲡϣⲓⲡⲉ ⲙ̅ⲡⲁϩⲟ ⲁϥϩⲱⲃⲥ̅ ⲉⲃⲟⲗ
      ⲉϫⲱⲓ.</td>
      <td class="language English"><span style="color:#b00e23">(15)</span> All
      the day my shame is before me, and the confusion of my face has covered
      me,</td>
      <td class="language Greek"><span style="color:#b00e23">(15)</span> ὅλην
      τὴν ἡµέραν ἡ ἐντροπή µου κατεναντίον µού ἐστιν, καὶ ἡ
      αἰσχύνη τοῦ προσώπου µου ἐκάλυψέν µε</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      <span style="color:#05537d">(14)</span> ⲉ̀ⲃⲟⲗ ϧⲉⲛ ⲧⲥⲙⲏ ⲙ̀ⲫⲏ ⲉⲧϣⲱϣ ⲙ̀ⲙⲟⲓ
      ⲟⲩⲟϩ ⲉⲧⲥⲁϫⲓ ⲛ̀ⲥⲱⲓ: ⲛⲉⲙ ⲉ̀ⲃⲟⲗ ϧⲁⲧϩⲏ ⲙ̀ⲡϩⲟ ⲛ̀ⲟⲩϫⲁϫⲓ ⲉϥϭⲟϫⲓ ⲛ̀ⲥⲱⲓ.</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲉⲃⲟⲗ ⲙ̅ⲡⲉϩⲣⲟⲟⲩ ⲙ̅ⲡⲉⲧⲛⲟϭⲛⲉϭ ⲙⲛ̅ ⲡⲉⲧⲡⲁⲣⲁⲗⲁⲗⲉⲓ. ⲙ̅ⲡⲉⲙ̅ⲧⲟ ⲉⲃⲟⲗ ⲙⲡϫⲁϫⲉ ⲙⲛ̅
      ⲡⲉⲧⲇⲓⲱⲕⲉ.</td>
      <td class="language English"><span style="color:#b00e23">(16)</span>
      because of the voice of the slanderer and reviler; because of the enemy
      and avenger.</td>
      <td class="language Greek"><span style="color:#b00e23">(16)</span> ἀπὸ
      φωνῆς ὀνειδίζοντος καὶ παραλαλοῦντος, ἀπὸ προσώπου ἐχθροῦ καὶ
      ἐκδιώκοντος.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(15)</span> ⲛⲁⲓ ⲧⲏⲣⲟⲩ ⲁⲩⲓ̀ ⲉ̀ϧⲣⲏⲓ ⲉ̀ϫⲱⲛ ⲟⲩⲟϩ
      ⲙ̀ⲡⲉⲛⲉⲣⲡⲉⲕⲱⲃϣ: ⲟⲩⲇⲉ ⲙ̀ⲡⲉⲛϭⲓⲛ̀ϫⲟⲛⲥ ϧⲉⲛ ⲧⲉⲕⲇⲓⲁⲑⲏⲕⲏ:</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲛⲁⲓ ⲧⲏⲣⲟⲩ ⲁⲩⲉⲓ ⲉϩⲣⲁⲓ ⲉϫⲱⲛ ⲙ̅ⲡⲛ̅ⲣ̅ⲡⲉⲕⲱⲃϣ̅. ⲁⲩⲱ ⲙ̅ⲡⲛ̅ϫⲓⲛ̅ϭⲟⲛⲥ̅ ϩⲛ̅
      ⲧⲉⲕⲇⲓⲁⲑⲏⲕⲏ.</td>
      <td class="language English"><span style="color:#b00e23">(17)</span> All
      these things are come upon us: but we have not forgotten thee, neither
      have we dealt unrighteously in thy covenant.</td>
      <td class="language Greek"><span style="color:#b00e23">(17)</span> ταῦτα
      πάντα ἦλθεν ἐφ’ ἡµᾶς, καὶ οὐκ ἐπελαθόµεθά σου καὶ οὐκ
      ἠδικήσαµεν ἐν διαθήκῃ σου,</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      <span style="color:#05537d">(15)</span> ⲟⲩⲟϩ ⲡⲉⲛϩⲏⲧ ⲙ̀ⲡⲉϥⲣⲓⲕⲓ ⲉ̀ⲫⲁϩⲟⲩ.
      <span style="color:#05537d">(16)</span> ⲁⲕⲣⲓⲕⲓ ⲛ̀ⲛⲉⲛⲧⲁⲧⲥⲓ ⲥⲁⲃⲟⲗ
      ⲙ̀ⲡⲉⲕⲙⲱⲓⲧ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲁⲩⲱ ⲙ̅ⲡⲉ ⲡⲉⲛϩⲏⲧ ⲥⲁϩⲱϥ ⲉⲡⲁϩⲟⲩ. ⲁⲕⲣⲓⲕⲉ ⲛ̅ⲛⲉⲛϩⲓⲟⲟⲩⲉ ⲉⲃⲟⲗ ϩⲛ̅ ⲧⲉⲕϩⲓⲏ</td>
      <td class="language English"><span style="color:#b00e23">(18)</span> And
      our heart has not gone back; but thou hast turned aside our paths from
      thy way.</td>
      <td class="language Greek"><span style="color:#b00e23">(18)</span> καὶ
      οὐκ ἀπέστη εἰς τὰ ὀπίσω ἡ καρδία ἡµῶν· καὶ ἐξέκλινας τὰς
      τρίβους ἡµῶν ἀπὸ τῆς ὁδοῦ σου.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      <span style="color:#05537d">(16)</span> ϫⲉ ⲁⲕⲑⲉⲃⲓⲟⲛ ϧⲉⲛ ⲟⲩⲙⲁ ⲛ̀ⲧϩⲉⲙⲕⲟ:
      ⲟⲩⲟϩ ⲧϧⲏⲓⲃⲓ ⲙ̀ⲫⲙⲟⲩ ⲡⲉⲧⲁⲕⲑⲣⲉⲥϩⲱⲃⲥ ⲉ̀ϩⲣⲏⲓ ⲉ̀ϫⲱⲛ.</td>
      <td class="language Sahidic"><span style="color:#b00e23">(ⲓ︦ⲑ︦)</span> ϫⲉ
      ⲁⲕⲑⲃ̅ⲃⲓⲟⲛ ϩⲛ̅ ⲟⲩⲙⲁⲛ̅ⲙ̅ⲕⲁϩ. ⲁⲩⲱ ⲁⲥϩⲟⲃⲥⲛ̅ ⲛ̅ϭⲓ ⲑⲁⲉⲓⲃⲉⲥ ⲙ̅ⲡⲙⲟⲩ.</td>
      <td class="language English"><span style="color:#b00e23">(19)</span> For
      thou hast laid us low in a place of affliction, and the shadow of death
      has covered us.</td>
      <td class="language Greek"><span style="color:#b00e23">(19)</span> ὅτι
      ἐταπείνωσας ἡµᾶς ἐν τόπῳ κακώσεως, καὶ ἐπεκάλυψεν ἡµᾶς σκιὰ
      θανάτου.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      <span style="color:#05537d">(17)</span> ⲓⲥϫⲉ ⲁⲛⲉⲣⲡⲱⲃϣ ⲙ̀ⲫⲣⲁⲛ ⲙ̀ⲡⲉⲛⲛⲟⲩϯ:
      ⲓⲥϫⲉ ⲁⲛⲫⲱⲣϣ ⲛ̀ⲛⲉⲛϫⲓϫ ⲉ̀ⲃⲟⲗ ⲟⲩⲃⲉ ⲕⲉⲛⲟⲩϯ ⲛ̀ϣⲉⲙⲙⲟ:</td>
      <td class="language Sahidic"><span style="color:#b00e23">(ⲕ︦)</span> ⲉϣϫⲉ
      ⲁⲛⲣ̅ⲡⲟⲃϣ̅ ⲙ̅ⲡⲣⲁⲛ ⲙ̅ⲡⲉⲛⲛⲟⲩⲧⲉ. ⲉϣϫⲉ ⲁⲛⲡⲉⲣϣ̅ ⲛⲉⲛϭⲓϫ ⲉⲃⲟⲗ ⲉⲩⲛⲟⲩⲧⲉ
      ⲛ̅ϣⲙ̅ⲙⲟ.</td>
      <td class="language English"><span style="color:#b00e23">(20)</span> If
      we have forgotten the name of our God, and if we have spread out our
      hands to a strange god;</td>
      <td class="language Greek"><span style="color:#b00e23">(20)</span> εἰ
      ἐπελαθόµεθα τοῦ ὀνόµατος τοῦ θεοῦ ἡµῶν καὶ εἰ διεπετάσαµεν
      χεῖρας ἡµῶν πρὸς θεὸν ἀλλότριον,</td>
    </tr>

    <tr class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      <span style="color:#05537d">(17)</span> ⲙⲏ ⲫϯ ⲁⲛ ⲉⲑⲛⲁⲕⲱϯ ⲛ̀ⲥⲁ ⲛⲁⲓ: ⲛ̀ⲑⲟϥ
      ⲅⲁⲣ ⲉⲧⲥⲱⲟⲩⲛ ⲛ̀ⲛⲏ ⲉⲧϩⲏⲡ ⲛ̀ⲧⲉ ⲡⲓϩⲏⲧ.</td>
      <td class="language Sahidic"><span style="color:#b00e23">(ⲕ︦ⲁ︦)</span> ⲙⲏ
      ⲙ̅ⲡⲛⲟⲩⲧⲉ ⲁⲛ ⲡⲉⲧⲛⲁϣⲓⲛⲉ ⲛ̅ⲥⲁ ⲛⲁⲓ ⲛ̅ⲧⲟϥ ⲅⲁⲣ ⲉⲧⲥⲟⲟⲩⲛ ⲉⲛⲉⲑⲏⲡ ⲙ̅ⲫⲏⲧ.</td>
      <td class="language English">shall not God search these things out?
      <span style="color:#b00e23">(21)</span> for he knows the secrets of the
      heart.</td>
      <td class="language Greek"><span style="color:#b00e23">(21)</span> οὐχὶ
      ὁ θεὸς ἐκζητήσει ταῦτα; αὐτὸς γὰρ γινώσκει τὰ κρύφια τῆς
      καρδίας.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      <span style="color:#05537d">(18)</span> ϫⲉ ⲉⲑⲃⲏⲧⲕ ⲥⲉϧⲱⲧⲉⲃ ⲙ̀ⲙⲟⲛ ⲙ̀ⲡⲓⲉϩⲟⲟⲩ
      ⲧⲏⲣϥ: ⲁⲩⲟⲡⲧⲉⲛ ⲙ̀ⲫⲣⲏϯ ⲛ̀ϩⲁⲛⲉⲥⲱⲟⲩ ⲉ̀ⲡϧⲟⲗϧⲉⲗ.</td>
      <td class="language Sahidic"><span style="color:#b00e23">(ⲕ︦ⲃ︦)</span> ϫⲉ
      ⲉⲧⲃⲏⲏⲧⲕ̅ ⲥⲉⲙⲟⲩⲟⲩⲧ ⲙ̅ⲙⲟⲛ ⲙ̅ⲡⲉϩⲟⲟⲩ ⲧⲏⲣϥ̅. ⲁⲩⲟⲡⲛ̅ ⲛ̅ⲑⲉ ⲛ̅ⲛⲓⲉⲥⲟⲟⲩ
      ⲉⲕⲟⲛⲥⲟⲩ</td>
      <td class="language English"><span style="color:#b00e23">(22)</span> For,
      for thy sake we are killed all the day long; we are counted as sheep for
      slaughter.</td>
      <td class="language Greek"><span style="color:#b00e23">(22)</span> ὅτι
      ἕνεκα σοῦ θανατούµεθα ὅλην τὴν ἡµέραν, ἐλογίσθηµεν ὡς
      πρόβατα σφαγῆς.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      <span style="color:#05537d">(19)</span> ⲧⲱⲛⲕ ⲡϭ̅ⲥ̅ ⲉⲑⲃⲉ ⲟⲩ ⲕⲉⲛⲕⲟⲧ: ⲧⲱⲛⲕ
      ⲙ̀ⲡⲉⲣϩⲓⲧⲉⲛ ⲛ̀ⲥⲱⲕ ϣⲁ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲧⲱⲟⲩⲛ ⲡϫⲟⲉⲓⲥ ⲉⲧⲃⲉ ⲟⲩ ⲕⲛ̅ⲕⲟⲧⲕ̅ ⲧⲱⲟⲩⲛ ⲙ̅ⲡⲣ̅ⲕⲁⲁⲛ ⲛ̅ⲥⲱⲕ ϣⲁⲃⲟⲗ.</td>
      <td class="language English"><span style="color:#b00e23">(23)</span>
      Awake, wherefore sleepest thou, O Lord? arise, and do not cast us off for
      ever.</td>
      <td class="language Greek"><span style="color:#b00e23">(23)</span>
      ἐξεγέρθητι· ἵνα τί ὑπνοῖς, κύριε; ἀνάστηθι καὶ µὴ ἀπώσῃ
      εἰς τέλος.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      <span style="color:#05537d">(20)</span> ⲉⲑⲃⲉ ⲟⲩ ⲭⲛⲁⲫⲱⲛϩ ⲙ̀ⲡⲉⲕϩⲟ ⲥⲁⲃⲟⲗ
      ⲙ̀ⲙⲟⲛ: ⲟⲩⲟϩ ⲉ̀ⲁⲕⲉⲣⲡⲱⲃϣ ⲛ̀ⲧⲉⲛ ⲙⲉⲧϩⲏⲕⲓ ⲛⲉⲙ ⲡⲉⲛϩⲟϫϩⲉϫ.</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲉⲧⲃⲉ ⲟⲩ ⲁⲕⲕⲧⲉ ⲡⲉⲕϩⲟ ⲉⲃⲟⲗ. ⲁⲕⲣ̅ⲡⲱⲃϣ̅ ⲛ̅ⲧⲉⲛⲙⲛ̅ⲧϩⲏⲕⲉ ⲙⲛ̅ ⲧⲉⲛⲑⲗⲓⲯⲓⲥ.</td>
      <td class="language English"><span style="color:#b00e23">(24)</span>
      Wherefore turnest thou thy face away, and forgettest our poverty and our
      affliction?</td>
      <td class="language Greek"><span style="color:#b00e23">(24)</span> ἵνα
      τί τὸ πρόσωπόν σου ἀποστρέφεις, ἐπιλανθάνῃ τῆς πτωχείας ἡµῶν
      καὶ τῆς θλίψεως ἡµῶν;</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      <span style="color:#05537d">(21)</span> ϫⲉ ⲁ ⲧⲉⲛⲯⲩⲭⲏ ⲑⲉⲃⲓⲟ ϣⲁ ⲉ̀ϧⲣⲏⲓ
      ⲉ̀ⲡⲕⲁϩⲓ: ⲟⲩⲟϩ ⲧⲉⲛⲛⲉϫⲓ ⲁⲥϫⲱⲗϫ ⲉ̀ⲡⲉⲥⲏⲧ.</td>
      <td class="language Sahidic"><span style="color:#b00e23">(ⲕ︦ⲉ︦)</span> ϫⲉ
      ⲁ ⲧⲉⲛⲯⲩⲭⲏ ⲑⲃ̅ⲃⲓⲟ ϣⲁ ⲡⲕⲁϩ. ⲁ ϩⲏⲧⲛ̅ ⲧⲱϭⲉ ⲉⲡⲉⲥⲏⲧ.</td>
      <td class="language English"><span style="color:#b00e23">(25)</span> For
      our soul has been brought down to the dust; our belly has cleaved to the
      earth.</td>
      <td class="language Greek"><span style="color:#b00e23">(25)</span> ὅτι
      ἐταπεινώθη εἰς χοῦν ἡ ψυχὴ ἡµῶν, ἐκολλήθη εἰς γῆν ἡ γαστὴρ
      ἡµῶν.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      <span style="color:#05537d">(22)</span> ⲧⲱⲛⲕ ⲡϭ̅ⲥ̅ ⲁⲣⲓⲃⲟⲏⲑⲓⲛ ⲉ̀ⲣⲟⲛ ⲟⲩⲟϩ
      ⲥⲟⲧⲧⲉⲛ ⲉⲑⲃⲉ ⲡⲉⲕⲣⲁⲛ ⲉⲑⲟⲩⲁⲃ.</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲧⲱⲟⲩⲛ ⲃⲟⲏⲑⲉⲓ ⲉⲣⲟⲛ ⲡϫⲟⲓ̈ⲥ. ⲁⲩⲱ ⲛⲅ̅ⲥⲟⲧⲛ̅ ⲉⲧⲃⲉ ⲡⲉⲕⲣⲁⲛ:</td>
      <td class="language English"><span style="color:#b00e23">(26)</span>
      Arise, O Lord, help us, and redeem us for thy name’s sake.</td>
      <td class="language Greek"><span style="color:#b00e23">(26)</span>
      ἀνάστα, κύριε, βοήθησον ἡµῖν καὶ λύτρωσαι ἡµᾶς ἕνεκεν τοῦ
      ὀνόµατός σου.</td>
    </tr>
  </table>
</body>
</html>
