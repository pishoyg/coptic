<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_55.html" rel="next">
  <link href="psalms_53.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_54" class="title">Psalms 54</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲛ̅ⲇ̅.
      ⲛ̀ⲧⲉ ⲇⲁⲩⲓⲇ ⲉⲩⲕⲁϯ. ⲉ̀ⲡϫⲱⲕ ⲉ̀ⲃⲟⲗ ϧⲉⲛ ϩⲁⲛϩⲱⲥ.</span>
      </td>
      <td class="language Sahidic">ⲛ̅ⲇ̅. ⲉⲡϫⲱⲕ ⲉⲃⲟⲗ ϩⲛ̅ ⲛ̅ⲥⲙⲟⲩ ⲛ̅ⲧⲙⲛ̅ⲧⲣⲙ̅ⲛ̅ϩⲏⲧ
      ⲛ̅ⲇⲁⲩⲉⲓⲇ</td>
      <td class="language English">For the end, among Hymns of instruction by
      David.</td>
      <td class="language Greek">Εἰς τὸ τέλος, ἐν ὕµνοις· συνέσεως τῷ
      Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ϭⲓⲥⲙⲏ ⲫϯ ⲉ̀ⲧⲁⲡⲣⲟⲥⲉⲩⲭⲏ: ⲟⲩⲟϩ ⲙ̀ⲡⲉⲣϩⲓⲡϩⲟ ⲙ̀ⲡⲁⲧⲱⲃϩ</td>
      <td class="language Sahidic"><span style="color:#b00e23">(ⲁ︦)</span>
      ⲥⲱⲧⲙ̅ ⲡⲛⲟⲩⲧⲉ ⲉⲡⲁϣⲗⲏⲗ. ⲁⲩⲱ ⲙ̅ⲡⲣ̅ⲟⲃϣⲕ̅ ⲉⲡⲁⲥⲟⲡⲥ̅.</td>
      <td class="language English"><span style="color:#b00e23">(1)</span>
      Hearken, O God, to my prayer; and disregard not my supplication.</td>
      <td class="language Greek"><span style="color:#b00e23">(1)</span>
      Ἐνώτισαι, ὁ θεός, τὴν προσευχὴν µου καὶ µὴ ὑπερίδῃς τὴν
      δέησίν µου,</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲙⲁϩⲑⲏⲕ ⲉ̀ⲣⲟⲓ ⲟⲩⲟϩ ⲥⲱⲧⲉⲙ ⲉ̀ⲣⲟⲓ.
      <span style="color:#05537d">(2)</span> ⲁⲓⲉⲣⲙⲕⲁϩ ⲛ̀ϩⲏⲧ ϧⲉⲛ ⲧⲁϫⲓⲛⲥⲁϫⲓ: ⲟⲩⲟϩ
      ⲁⲓϣⲑⲟⲣⲧⲉⲣ</td>
      <td class="language Sahidic"><span style="color:#b00e23">(ⲃ︦)</span>
      ϯϩⲧⲏⲕ ⲉⲣⲟⲓ ⲁⲩⲱ ⲛⲅ̅ⲥⲱⲧⲙ̅ ⲉⲣⲟⲓ ⲁⲓⲗⲩⲡⲉⲓ ϩⲙ̅ ⲡⲁϣⲥⲛ̅ϩⲏⲧ ⲁⲩⲱ ⲁⲓϣⲧⲟⲣⲧⲣ̅.</td>
      <td class="language English"><span style="color:#b00e23">(2)</span>
      Attend to me, and hearken to me: I was grieved in my meditation, and
      troubled;</td>
      <td class="language Greek"><span style="color:#b00e23">(2)</span>
      πρόσχες µοι καὶ εἰσάκουσόν µου. ἐλυπήθην ἐν τῇ ἀδολεσχίᾳ µου
      καὶ ἐταράχθην</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ⲛ̀ⲧⲉⲛ ⲧⲥⲙⲏ ⲛ̀ⲟⲩϫⲁϫⲓ ⲛⲉⲙ ⲡϩⲟϫϩⲉϫ
      ⲛ̀ⲟⲩⲣⲉϥⲉⲣⲛⲟⲃⲓ. <span style="color:#05537d">(3)</span> ϫⲉ ⲁⲩⲣⲓⲕⲓ ⲉ̀ϧⲣⲏⲓ
      ⲉ̀ϫⲱⲓ ⲛ̀ⲟⲩⲁⲛⲟⲙⲓⲁ ⲟⲩⲟϩ ϧⲉⲛ ⲟⲩϫⲱⲛⲧ ⲁⲩⲙⲃⲟⲛ ⲉ̀ⲣⲟⲓ.</td>
      <td class="language Sahidic"><span style="color:#b00e23">(ⲅ︦)</span> ⲉⲃⲟⲗ
      ϩⲙ̅ ⲡⲉϩⲟⲟⲩ ⲙ̅ⲡϫⲁϫⲉ ⲙⲛ̅ ⲧⲉⲑⲗⲓⲯⲓⲥ ⲙ̅ⲡⲣⲉϥⲣ̅ⲛⲟⲃⲉ ϫⲉ ⲁⲩⲣⲓⲕⲉ ⲉϫⲱⲓ ⲛ̅ⲟⲩⲁⲛⲟⲙⲓⲁ.
      ⲁⲩⲱ ⲛⲉⲩⲛⲟϭⲥ̅ ⲉⲣⲟⲓ ϩⲛ̅ ⲟⲩⲟⲣⲅⲏ</td>
      <td class="language English"><span style="color:#b00e23">(3)</span>
      because of the voice of the enemy, and because of the oppression of the
      sinner: for they brought iniquity against me, and were wrathfully angry
      with me.</td>
      <td class="language Greek"><span style="color:#b00e23">(3)</span> ἀπὸ
      φωνῆς ἐχθροῦ καὶ ἀπὸ θλίψεως ἁµαρτωλοῦ, ὅτι ἐξέκλιναν ἐπ’
      ἐµὲ ἀνοµίαν καὶ ἐν ὀργῇ ἐνεκότουν µοι.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ⲁ
      ⲡⲁϩⲏⲧ ⲁϥϣⲑⲟⲣⲧⲉⲣ ⲛ̀ϧⲣⲏⲓ ⲛ̀ϧⲏⲧ: ⲟⲩⲟϩ ⲟⲩϩⲟϯ ⲛ̀ⲧⲉ ⲫⲙⲟⲩ ⲡⲉⲧⲁⲥⲓ̀ ⲉ̀ϩⲣⲏⲓ
      ⲉ̀ϫⲱⲓ:</td>
      <td class="language Sahidic"><span style="color:#b00e23">(ⲇ︦)</span> ⲁ
      ⲡⲁϩⲏⲧ ϣⲧⲟⲣⲧⲣ̅ ⲛ̅ϩⲏⲧ. ⲁⲩⲱ ⲁ ⲑⲟⲧⲉ ⲙ̅ⲡⲙⲟⲩ ϩⲉ ⲉϩⲣⲁⲓ ⲉϫⲱⲓ.</td>
      <td class="language English"><span style="color:#b00e23">(4)</span> My
      heart was troubled within me; and the fear of death fell upon me.</td>
      <td class="language Greek"><span style="color:#b00e23">(4)</span> ἡ
      καρδία µου ἐταράχθη ἐν ἐµοί, καὶ δειλία θανάτου ἐπέπεσεν ἐπ’
      ἐµέ·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(4)</span> ⲟⲩϩⲟϯ ⲛⲉⲙ ⲟⲩⲥⲑⲉⲣⲧⲉⲣ ⲁⲩⲓ̀ ⲉ̀ϩⲣⲏⲓ
      ⲉ̀ϫⲱⲓ ⲟⲩⲟϩ ⲟⲩⲭⲁⲕⲓ ⲡⲉⲧⲁϥϩⲟⲃⲥⲧ.</td>
      <td class="language Sahidic"><span style="color:#b00e23">(ⲉ︦)</span>
      ⲟⲩϩⲟⲧⲉ ⲙⲛ̅ ⲟⲩⲥⲧⲱⲧ ⲁⲩⲉⲓ ⲉϩⲣⲁⲓ ⲉϫⲱⲓ. ⲁⲩⲱ ⲁⲩⲕⲁⲕⲉ ϩⲟⲃⲥⲧ̅.</td>
      <td class="language English"><span style="color:#b00e23">(5)</span> Fear
      and trembling came upon me, and darkness covered me.</td>
      <td class="language Greek"><span style="color:#b00e23">(5)</span> φόβος
      καὶ τρόµος ἦλθεν ἐπ’ ἐµέ, καὶ ἐκάλυψέν µε σκότος.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(5)</span> ⲟⲩⲟϩ ⲁⲓϫⲟⲥ ϫⲉ ⲛⲓⲙ ⲉⲑⲛⲁϣϯ ⲛⲏⲓ
      ⲛ̀ϩⲁⲛ̀ⲧⲉⲛϩ ⲙ̀ⲫⲣⲏϯ ⲛ̀ⲛⲁ ⲟⲩϭⲣⲟⲙⲡⲓ: ⲟⲩⲟϩ ⲛ̀ⲧⲁϩⲁⲗⲁⲓ ⲛ̀ⲧⲁⲉⲙⲧⲟⲛ ⲙ̀ⲙⲟⲓ.</td>
      <td class="language Sahidic"><span style="color:#b00e23">(ⲋ︦)</span>
      ⲁⲓϫⲟⲟⲥ ϫⲉ ⲛⲓⲙ ⲡⲉⲧⲛⲁϯ ⲛⲁⲓ ⲛ̅ϩⲉⲛⲧⲛ̅ϩ ⲛ̅ⲑⲉ ⲛ̅ⲛⲓϭⲣⲟⲟⲙⲡⲉ. ⲧⲁϩⲱⲗ ⲉⲃⲟⲗ ⲧⲁⲙ̅ⲧⲟⲛ
      ⲙ̅ⲙⲟⲓ. ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(6)</span> And I
      said, O that I had wings as those of a dove! then would I flee away, and
      be at rest.</td>
      <td class="language Greek"><span style="color:#b00e23">(6)</span> καὶ
      εἶπα Τίς δώσει µοι πτέρυγας ὡσεὶ περιστερᾶς καὶ πετασθήσοµαι
      καὶ καταπαύσω;</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(6)</span> ϩⲏⲡⲡⲉ ⲁⲓⲟⲩⲉⲓ ⲉⲓⲫⲏⲧ ⲟⲩⲟϩ ⲁⲓϣⲱⲡⲓ ϩⲓ
      ⲡϣⲁϥⲉ:</td>
      <td class="language Sahidic"><span style="color:#b00e23">(ⲍ︦)</span> ⲉⲓⲥ
      ϩⲏⲏⲧⲉ ⲁⲓⲟⲩⲉ ⲉⲓⲡⲏⲧ ⲁⲓϣⲱⲡⲉ ϩⲓ ⲡϫⲁⲓⲉ.</td>
      <td class="language English"><span style="color:#b00e23">(7)</span> Lo! I
      have fled afar off, and lodged in the wilderness. Pause.</td>
      <td class="language Greek"><span style="color:#b00e23">(7)</span> ἰδοὺ
      ἐµάκρυνα φυγαδεύων καὶ ηὐλίσθην ἐν τῇ ἐρήµῳ. διάψαλµα.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(6)</span> ⲛⲁⲓϫⲟⲩϣⲧ ⲉ̀ⲃⲟⲗ ϧⲁⲧϩⲏ ⲙ̀ⲫⲏ
      ⲉⲑⲛⲁⲛⲁϩⲙⲉⲧ ⲉ̀ⲃⲟⲗ ϩⲁ ⲟⲩⲙⲉⲧⲕⲟⲩϫⲓ ⲛ̀ϩⲏⲧ ⲛⲉⲙ ⲟⲩⲥⲁⲣⲁⲑⲏⲟⲩ.</td>
      <td class="language Sahidic"><span style="color:#b00e23">(ⲏ︦)</span>
      ⲛⲉⲓϭⲱϣⲧ̅ ⲉⲃⲟⲗ ϩⲏⲧϥ̅ ⲙ̅ⲡⲉⲧⲛⲟⲩϩⲙ̅ ⲉⲃⲟⲗ ϩⲛ̅ ⲧⲙⲛ̅ⲧϩⲏⲧ ϣⲏⲙ ⲙⲛ̅ ⲑⲁⲧⲉⲩ.</td>
      <td class="language English"><span style="color:#b00e23">(8)</span> I
      waited for him that should deliver me from distress of spirit and
      tempest.</td>
      <td class="language Greek"><span style="color:#b00e23">(8)</span>
      προσεδεχόµην τὸν σῴζοντά µε ἀπὸ ὀλιγοψυχίας καὶ
      καταιγίδος.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(7)</span> ⲡϭ̅ⲥ̅ ⲉⲕⲉ̀ⲟⲙⲥⲟⲩ ⲟⲩⲟϩ ⲉⲕⲉ̀ⲫⲱⲣϫ
      ⲛ̀ⲛⲟⲩⲗⲁⲥ: ϫⲉ ⲁⲓⲛⲁⲩ ⲉ̀ⲟⲩⲁⲛⲟⲙⲓⲁ ⲛⲉⲙ ⲟⲩⲁⲛⲧⲓⲗⲟⲅⲓⲁ ϧⲉⲛ ⲧⲁⲓⲃⲁⲕⲓ:</td>
      <td class="language Sahidic"><span style="color:#b00e23">(ⲑ︦)</span>
      ⲟⲙⲥⲟⲩ ⲡϫⲟⲉⲓⲥ ⲁⲩⲱ ⲛⲅ̅ⲡⲱϣ ⲛ̅ⲛⲉⲩⲗⲁⲥ. ϫⲉ ⲁⲓⲛⲁⲩ ⲉⲩⲁⲛⲟⲙⲓⲁ ⲙⲛ̅ ⲟⲩⲁⲛⲇⲓⲗⲟⲅⲓⲁ ϩⲛ̅
      ⲧⲡⲟⲗⲓⲥ.</td>
      <td class="language English"><span style="color:#b00e23">(9)</span>
      Destroy, O Lord, and divide their tongues: for I have seen iniquity and
      gain saying in the city.</td>
      <td class="language Greek"><span style="color:#b00e23">(9)</span>
      καταπόντισον, κύριε, καὶ καταδίελε τὰς γλώσσας αὐτῶν, ὅτι
      εἶδον ἀνοµίαν καὶ ἀντιλογίαν ἐν τῇ πόλει.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(7)</span> ⲙ̀ⲡⲓⲉϩⲟⲟⲩ ⲛⲉⲙ ⲡⲓⲉϫⲱⲣϩ ⲉⲩⲕⲱϯ ⲉ̀ⲣⲟⲥ
      ϩⲓϫⲉⲛ ⲛⲉⲥⲥⲉⲃⲑⲁⲓⲟⲩ. <span style="color:#05537d">(8)</span> ⲟⲩⲁⲛⲟⲙⲓⲁ ⲛⲉⲙ
      ⲟⲩϧⲓⲥⲓ ⲛⲉⲙ ⲟⲩⲁⲇⲓⲕⲓⲁ ϧⲉⲛ ⲧⲉⲥⲙⲏϯ.</td>
      <td class="language Sahidic"><span style="color:#b00e23">(ⲓ︦)</span> ϩⲙ̅
      ⲡⲉϩⲟⲟⲩ ⲙⲛ̅ ⲧⲉⲩϣⲏ ⲥⲉⲛⲁⲕⲱⲧⲉ ⲉⲣⲟⲥ ϩⲓϫⲛ̅ ⲛⲉⲥⲥⲟⲃⲧ̅. ⲟⲩⲁⲛⲟⲙⲓⲁ ⲙⲛ̅ ⲟⲩϩⲓⲥⲉ ⲛⲉⲧϩⲛ̅
      ⲧⲉⲥⲙⲏⲧⲉ.</td>
      <td class="language English"><span style="color:#b00e23">(10)</span> Day
      and night he shall go round about it upon its walls: iniquity and sorrow
      and unrighteousness are in the midst of it;</td>
      <td class="language Greek"><span style="color:#b00e23">(10)</span>
      ἡµέρας καὶ νυκτὸς κυκλώσει αὐτὴν ἐπὶ τὰ τείχη αὐτῆς,
      ἀνοµία καὶ κόπος ἐν µέσῳ αὐτῆς καὶ ἀδικία,</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(9)</span> ⲟⲩⲟϩ ⲙ̀ⲡⲟⲩⲙⲟⲩⲛⲕ ⲉ̀ⲃⲟⲗ ϧⲉⲛ
      ⲛⲉⲥⲡⲗⲁⲧⲓⲁ ⲛ̀ϫⲉ ⲟⲩϧⲓⲥⲓ ⲛⲉⲙ ⲟⲩⲭⲣⲟϥ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲩⲱ ⲡϫⲓⲛϭⲟⲛⲥ̅ ⲡⲉⲧϩⲛ̅ ⲧⲉⲥⲙⲏⲧⲉ. ⲁⲩⲱ ⲙ̅ⲡϥ̅ⲱϫⲛ̅ ϩⲛ̅ ⲛⲉⲥⲡⲗⲁⲧⲓⲁ ⲛ̅ϭⲓ ⲡϫⲓⲛⲙⲏⲥⲉ
      ⲙⲛ̅ ⲡⲉⲕⲣⲟϥ.</td>
      <td class="language English"><span style="color:#b00e23">(11)</span> and
      usury and craft have not failed from its streets.</td>
      <td class="language Greek"><span style="color:#b00e23">(11)</span> καὶ
      οὐκ ἐξέλιπεν ἐκ τῶν πλατειῶν αὐτῆς τόκος καὶ δόλος.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(10)</span> ϫⲉ ⲉⲛⲉ ⲟⲩϫⲁϫⲓ ⲡⲉⲧⲁϥϯϣⲱϣ ⲛⲏⲓ
      ⲛⲁⲓⲛⲁϥⲁⲓ ⲉ̀ⲣⲟⲓ ⲡⲉ: ⲟⲩⲟϩ ⲉⲛⲉ ⲡⲉⲑⲙⲟⲥϯ ⲙ̀ⲙⲟⲓ ⲁϥϫⲱ ⲛ̀ϩⲁⲛⲛⲓϣϯ ⲛ̀ⲥⲁϫⲓ ⲉ̀ϩⲣⲏⲓ
      ⲉ̀ϫⲱⲓ ⲛⲁⲓⲛⲁⲭⲟⲡⲧ ⲉ̀ⲃⲟⲗ ϩⲁⲣⲟϥ.</td>
      <td class="language Sahidic"><span style="color:#b00e23">(ⲓ︦ⲃ︦)</span> ϫⲉ
      ⲉⲛⲉ ⲡϫⲁϫⲉ ⲡⲉⲛⲧⲁϥⲛⲉϭⲛⲟⲩϭⲧ̅ ⲛⲉⲓⲛⲁϥⲓ ⲉⲣⲟⲓ ⲡⲉ. ⲁⲩⲱ ⲉⲛⲉ ⲡⲉⲧⲙⲟⲥⲧⲉ ⲙ̅ⲙⲟⲓ
      ⲡⲉⲛⲧⲁϥϫⲉ ⲛⲟϭ ⲛ̅ϣⲁϫⲉ ⲉϩⲣⲁⲓ ⲉϫⲱⲓ ⲛⲉⲓⲛⲁϩⲟⲡⲧ̅ ⲉⲣⲟϥ ⲡⲉ.</td>
      <td class="language English"><span style="color:#b00e23">(12)</span> For
      if an enemy had reproached me, I would have endured it; and if one who
      hated me had spoken vauntingly against me, I would have hid myself from
      him.</td>
      <td class="language Greek"><span style="color:#b00e23">(12)</span> ὅτι
      εἰ ἐχθρὸς ὠνείδισέν µε, ὑπήνεγκα ἄν, καὶ εἰ ὁ µισῶν µε ἐπ’
      ἐµὲ ἐµεγαλορρηµόνησεν, ἐκρύβην ἂν ἀπ’ αὐτοῦ.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(11)</span> ⲛ̀ⲑⲟⲕ ⲇⲉ ⲫⲣⲱⲙⲓ ⲉⲧϣⲏϣ ⲛⲉⲙ ⲧⲁⲯⲩⲭⲏ
      ⲡⲁϩⲏⲅⲉⲙⲱⲛ ⲟⲩⲟϩ ϯⲥⲱⲟⲩⲛ ⲙ̀ⲙⲟϥ: ⲁⲕϣⲱⲡⲓ ϩⲓ ⲟⲩⲙⲁ ⲛⲉⲙⲏⲓ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲛ̅ⲧⲟⲕ ⲇⲉ ⲡⲣⲱⲙⲉ ⲉⲧⲛⲏⲩ ϩⲙ̅ ⲡⲁϩⲏⲧ ⲡⲁⲛⲟϭ ⲉϯⲥⲟⲟⲩⲛ ⲙ̅ⲙⲟϥ</td>
      <td class="language English"><span style="color:#b00e23">(13)</span> But
      thou, O man like minded, my guide, and my acquaintance,</td>
      <td class="language Greek"><span style="color:#b00e23">(13)</span> σὺ
      δέ, ἄνθρωπε ἰσόψυχε, ἡγεµών µου καὶ γνωστέ µου,</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(12)</span> ⲁⲕⲑⲣⲉ ϩⲁⲛϧⲣⲏⲟⲩⲓ ϩⲟⲗϫ ⲛ̀ⲧⲟⲧ:
      ⲁⲛⲙⲟϣⲓ ϧⲉⲛ ⲡⲏⲓ ⲙ̀ⲫϯ ϧⲉⲛ ⲟⲩϩⲏⲧ ⲛ̀ⲟⲩⲱⲧ.</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲡⲁⲓ ⲉⲛⲉϥⲟⲩⲱⲙ ⲛⲙ̅ⲙⲁⲓ ϩⲉⲛϭⲓⲛⲟⲩⲱⲙ. ⲛⲉⲛⲙⲟⲟϣⲉ ⲡⲉ ϩⲙ̅ ⲡⲏⲓ ⲙ̅ⲡⲛⲟⲩⲧⲉ ϩⲓ
      ⲟⲩⲥⲟⲡ.</td>
      <td class="language English"><span style="color:#b00e23">(14)</span> who
      in companionship with me sweetened our food: we walked in the house of
      God in concord.</td>
      <td class="language Greek"><span style="color:#b00e23">(14)</span> ὃς
      ἐπὶ τὸ αὐτό µοι ἐγλύκανας ἐδέσµατα, ἐν τῷ οἴκῳ τοῦ θεοῦ
      ἐπορεύθηµεν ἐν ὁµονοίᾳ·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      <span style="color:#05537d">(13)</span> ⲙⲁⲣⲉϥⲓ̀ ⲛ̀ϫⲉ ⲫⲙⲟⲩ ⲉ̀ϧⲣⲏⲓ ⲉ̀ϫⲱⲟⲩ:
      ⲟⲩⲟϩ ⲙⲁⲣⲟⲩϣⲉ ⲛⲱⲟⲩ ⲉ̀ϩⲣⲏⲓ ⲉ̀ⲁⲙⲉⲛϯ ⲉⲩⲟⲛϧ: ϫⲉ ⲟⲩⲟⲛ ϩⲁⲛⲡⲉⲧϩⲱⲟⲩ ϧⲉⲛ
      ⲛⲟⲩⲙⲁⲛ̀ϫⲱⲓⲗⲓ ⲛⲉⲙ ϧⲉⲛ ⲧⲟⲩⲙⲏϯ.</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲉⲣⲉ ⲡⲙⲟⲩ ⲉⲓ ⲉϩⲣⲁⲓ ⲉϫⲱⲟⲩ ⲙⲁⲣⲟⲩⲃⲱⲕ ⲉⲡⲉⲥⲏⲧ ⲉⲁⲙⲛ̅ⲧⲉ ⲉⲩⲟⲛϩ̅. ϫⲉ ⲟⲩⲡⲟⲛⲏⲣⲓⲁ
      ⲧⲉⲧϩⲛ̅ ⲛⲉⲩⲙⲁⲛ̅ϣⲱⲡⲉ ϩⲛ̅ ⲧⲉⲥⲙⲏⲧⲉ.</td>
      <td class="language English"><span style="color:#b00e23">(15)</span> Let
      death come upon them, and let them go down alive into Hades, for iniquity
      is in their dwellings, in the midst of them.</td>
      <td class="language Greek"><span style="color:#b00e23">(15)</span>
      ἐλθέτω θάνατος ἐπ’ αὐτούς, καὶ καταβήτωσαν εἰς ᾅδου ζῶντες,
      ὅτι πονηρίαι ἐν ταῖς παροικίαις αὐτῶν ἐν µέσῳ αὐτῶν.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      <span style="color:#05537d">(14)</span> ⲁ̀ⲛⲟⲕ ⲇⲉ ⲁⲓⲱϣ ⲉ̀ⲡϣⲱⲓ ϩⲁ ⲫϯ ⲟⲩⲟϩ ⲁ
      ⲡϭ̅ⲥ̅ ⲥⲱⲧⲉⲙ ⲉ̀ⲣⲟⲓ.</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲁⲛⲟⲕ ⲇⲉ ⲁⲓϫⲓϣⲕⲁⲕ ⲉϩⲣⲁⲓ ⲉⲡⲛⲟⲩⲧⲉ. ⲁ ⲡϫⲟⲉⲓⲥ ⲥⲱⲧⲙ̅ ⲉⲣⲟⲓ.</td>
      <td class="language English"><span style="color:#b00e23">(16)</span> I
      cried to God, and the Lord hearkened to me.</td>
      <td class="language Greek"><span style="color:#b00e23">(16)</span> ἐγὼ
      δὲ πρὸς τὸν θεὸν ἐκέκραξα, καὶ ὁ κύριος εἰσήκουσέν µου.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(15)</span> ⲣⲟⲩϩⲓ ⲛⲉⲙ ϣⲱⲣⲡ ⲛⲉⲙ ⲙⲉⲣⲓ ϯⲛⲁⲥⲁϫⲓ
      ⲉⲓⲉ̀ϫⲟⲧⲟⲩ: ⲟⲩⲟϩ ⲉϥⲉ̀ⲥⲱⲧⲉⲙ ⲉ̀ⲧⲁⲥⲙⲏ:</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ϯⲛⲁϣⲁϫⲉ ⲙ̅ⲡⲛⲁⲩ ⲛ̅ⲣⲟⲩϩⲉ ⲁⲩⲱ ϩⲧⲟⲟⲩⲉ ⲙⲛ̅ ⲡⲛⲁⲩ ⲙ̅ⲙⲉⲉⲣⲉ. ϯⲛⲁϫⲟⲟⲩ ⲁⲩⲱ ϥⲛⲁⲥⲱⲧⲙ̅
      ⲉⲡⲁϩⲣⲟⲟⲩ.</td>
      <td class="language English"><span style="color:#b00e23">(17)</span>
      Evening, and morning, and at noon I will declare and make known my wants:
      and he shall hear my voice.</td>
      <td class="language Greek"><span style="color:#b00e23">(17)</span>
      ἑσπέρας καὶ πρωὶ καὶ µεσηµβρίας διηγήσοµαι· ἀπαγγελῶ, καὶ
      εἰσακούσεται τῆς φωνῆς µου.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      <span style="color:#05537d">(15)</span> ⲉϥⲉ̀ⲥⲱϯ ⲛ̀ⲧⲁⲯⲩⲭⲏ ϧⲉⲛ ⲟⲩϩⲓⲣⲏⲛⲏ
      ⲉ̀ⲃⲟⲗ ϩⲁ ⲛⲏ ⲉⲧϧⲱⲛⲧ ⲙ̀ⲙⲱⲟⲩ ⲉ̀ⲣⲟⲓ. <span style="color:#05537d">(16)</span>
      ϫⲉ ⲛⲁⲩⲭⲏ ⲛⲉⲙⲏⲓ ⲡⲉ ϧⲉⲛ ϩⲁⲛⲙⲏϣ:</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲛϥ̅ⲥⲱⲧⲉ ⲛ̅ⲧⲁⲯⲩⲭⲏ ϩⲛ̅ ⲟⲩⲉⲓⲣⲏⲛⲏ ⲉⲃⲟⲗ ϩⲛ̅ ⲛⲉⲧϩⲏⲛ ⲉⲣⲟⲓ. ϫⲉ ⲛⲉ ⲟⲩⲟⲛ ϩⲁϩ ⲛⲙ̅ⲙⲁⲓ
      ⲡⲉ.</td>
      <td class="language English"><span style="color:#b00e23">(18)</span> He
      shall deliver my soul in peace from them that draw nigh to me: for they
      were with me in many cases.</td>
      <td class="language Greek"><span style="color:#b00e23">(18)</span>
      λυτρώσεται ἐν εἰρήνῃ τὴν ψυχήν µου ἀπὸ τῶν ἐγγιζόντων µοι,
      ὅτι ἐν πολλοῖς ἦσαν σὺν ἐµοί.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      <span style="color:#05537d">(16)</span> ⲉϥⲉ̀ⲥⲱⲧⲉⲙ ⲛ̀ϫⲉ ⲫϯ: ⲟⲩⲟϩ
      ⲉϥⲉ̀ⲑⲉⲃⲓⲱⲟⲩ ⲛ̀ϫⲉ ⲫⲏ ⲉⲧϣⲟⲡ ϧⲁϫⲱⲟⲩ ⲛ̀ⲛⲓⲉⲛⲉϩ: ϥϣⲟⲡ ⲅⲁⲣ ⲛⲱⲟⲩ ⲁⲛ ⲛ̀ϫⲉ ⲟⲩϯϣⲉⲃⲓⲱ
      ⲟⲩⲟϩ ⲙ̀ⲡⲟⲩⲉⲣϩⲟϯ ϧⲁⲧϩⲏ ⲙ̀ⲫϯ.</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲡⲛⲟⲩⲧⲉ ⲛⲁⲥⲱⲧⲙ̅ ⲛϥ̅ⲑⲃⲃⲓⲟⲟⲩ. ⲡⲉⲧϣⲟⲟⲡ ϩⲁ ⲑⲏ ⲛ̅ⲛⲓⲉⲛⲉϩ. ⲇⲓⲁⲯⲁⲗⲙⲁ. ⲙⲛ̅ⲧⲟⲩ
      ϣⲃ̅ⲃⲓⲱ ⲅⲁⲣ ⲁⲩⲱ ⲙ̅ⲡⲟⲩⲣ̅ϩⲟⲧⲉ ϩⲏⲧϥ̅ ⲙ̅ⲡⲛⲟⲩⲧⲉ.</td>
      <td class="language English"><span style="color:#b00e23">(19)</span> God
      shall hear, and bring them low, even he that has existed from eternity.
      Pause. For they suffer no reverse, and therefore they have not feared
      God.</td>
      <td class="language Greek"><span style="color:#b00e23">(19)</span>
      εἰσακούσεται ὁ θεὸς καὶ ταπεινώσει αὐτούς, ὁ ὑπάρχων πρὸ τῶν
      αἰώνων. διάψαλµα. οὐ γάρ ἐστιν αὐτοῖς ἀντάλλαγµα, καὶ οὐκ
      ἐφοβήθησαν τὸν θεόν.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      <span style="color:#05537d">(17)</span> ⲁϥⲥⲟⲩⲧⲉⲛ ⲧⲉϥϫⲓϫ ⲉ̀ⲃⲟⲗ
      ⲉ̀ⲡϫⲓⲛϯϣⲉⲃⲓⲱ ⲁⲩⲥⲱϥ ⲛ̀ⲧⲉϥⲇⲓⲁⲑⲏⲕⲏ:</td>
      <td class="language Sahidic"><span style="color:#b00e23">(ⲕ︦)</span>
      ⲁϥⲥⲟⲩⲧⲛ̅ ⲧⲉϥϭⲓϫ ⲉⲃⲟⲗ ⲉⲧⲟⲩⲉⲓⲟ. ⲁϥⲥⲱϣϥ̅ ⲛ̅ⲧⲉϥⲇⲓⲁⲑⲏⲕⲏ</td>
      <td class="language English"><span style="color:#b00e23">(20)</span> He
      has reached forth his hand for retribution; they have profaned his
      covenant.</td>
      <td class="language Greek"><span style="color:#b00e23">(20)</span>
      ἐξέτεινεν τὴν χεῖρα αὐτοῦ ἐν τῷ ἀποδιδόναι· ἐβεβήλωσαν τὴν
      διαθήκην αὐτοῦ.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      <span style="color:#05537d">(17)</span> ⲁⲩⲫⲱϣ ⲉ̀ⲃⲟⲗ ϩⲁ ⲡϫⲱⲛⲧ ⲛ̀ⲧⲉ ⲡⲉϥϩⲟ.
      <span style="color:#05537d">(18)</span> ⲟⲩⲟϩ ⲁϥϧⲱⲛⲧ ⲛ̀ϫⲉ ⲡⲉϥϩⲏⲧ ⲁⲩϭⲛⲟⲛ
      ⲛ̀ϫⲉ ⲛⲉϥⲥⲁϫⲓ ⲉ̀ϩⲟⲧⲉ ⲟⲩⲛⲉϩ ⲛ̀ⲑⲱⲟⲩ ϩⲁⲛⲥⲟⲑⲛⲉϥ ⲛⲉ.</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲁⲩⲡⲱϣ ⲉⲃⲟⲗ ϩⲛ̅ ⲧⲟⲣⲅⲏ ⲙ̅ⲡⲉϥϩⲟ. ⲁⲩⲱ ⲁϥϩⲱⲛ ⲉϩⲟⲩⲛ ⲛ̅ϭⲓ ⲡⲉϥϩⲏⲧ. ⲁ ⲛⲉϥϣⲁϫⲉ
      ⲕⲛ̅ⲛⲉ ⲉϩⲟⲩⲉ ⲟⲩⲛⲉϩ. ⲁⲩⲱ ⲛ̅ⲧⲟⲟⲩ ⲛ̅ⲑⲉ ⲛ̅ϩⲉⲛⲥⲟⲧⲉ.</td>
      <td class="language English"><span style="color:#b00e23">(21)</span> They
      were scattered at the anger of his countenance, and his heart drew nigh
      them. His words were smoother than oil, yet are they darts.</td>
      <td class="language Greek"><span style="color:#b00e23">(21)</span>
      διεµερίσθησαν ἀπὸ ὀργῆς τοῦ προσώπου αὐτοῦ, καὶ ἤγγισεν ἡ
      καρδία αὐτοῦ· ἡπαλύνθησαν οἱ λόγοι αὐτοῦ ὑπὲρ ἔλαιον, καὶ
      αὐτοί εἰσιν βολίδες.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      <span style="color:#05537d">(19)</span> ϩⲓ ⲛⲉⲕⲣⲱⲟⲩϣ ⲉ̀ⲡϭ̅ⲥ̅ ⲟⲩⲟϩ ⲛ̀ⲑⲟϥ
      ⲉϥⲉ̀ϣⲁⲛⲟⲩϣⲕ: ⲟⲩⲟϩ ⲛ̀ⲛⲉϥϯ ⲛ̀ⲟⲩⲕⲓⲙ ⲙ̀ⲡⲓⲑⲙⲏⲓ ϣⲁ ⲉⲛⲉϩ.</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲛⲉϫ ⲡⲉⲕⲣⲟⲟⲩϣ ⲉⲡϫⲟⲉⲓⲥ ⲁⲩⲱ ⲛ̅ⲧⲟϥ ϥⲛⲁⲥⲁⲛⲟⲩϣⲕ̅. ⲛϥ̅ⲛⲁⲕⲁ ⲡⲇⲓⲕⲁⲓⲟⲥ ⲁⲛ ⲉⲕⲓⲙ ϣⲁ
      ⲉⲛⲉϩ.</td>
      <td class="language English"><span style="color:#b00e23">(22)</span> Cast
      thy care upon the Lord, and he shall sustain thee; he shall never suffer
      the righteous to be moved.</td>
      <td class="language Greek"><span style="color:#b00e23">(22)</span>
      ἐπίρριψον ἐπὶ κύριον τὴν µέριµνάν σου, καὶ αὐτός σε
      διαθρέψει· οὐ δώσει εἰς τὸν αἰῶνα σάλον τῷ δικαίῳ.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      <span style="color:#05537d">(20)</span> ⲛ̀ⲑⲟⲕ ⲇⲉ ⲫϯ ⲉⲕⲉ̀ϭⲓⲧⲟⲩ ⲉ̀ϧⲣⲏⲓ
      ⲉ̀ⲟⲩϣⲱϯ ⲛ̀ⲧⲉ ⲡⲧⲁⲕⲟ: ϩⲁⲛⲣⲱⲙⲓ ⲛ̀ⲥⲛⲟϥ ϩⲓ ⲭⲣⲟϥ ⲛ̀ⲛⲟⲩⲉⲣⲧⲫⲁϣⲓ ⲛ̀ⲧⲉ ⲛⲟⲩⲉϩⲟⲟⲩ:
      ⲁ̀ⲛⲟⲕ ⲇⲉ ⲁⲓⲉⲣϩⲉⲗⲡⲓⲥ ⲉ̀ⲣⲟⲕ ⲡϭ̅ⲥ̅.</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲛ̅ⲧⲟⲕ ⲇⲉ ⲡⲛⲟⲩⲧⲉ ⲕⲛⲁϫⲓⲧⲟⲩ ⲉⲡⲉⲥⲏⲧ ⲉⲡϣⲏⲓ ⲙ̅ⲡⲧⲁⲕⲟ. ϩⲉⲛⲣⲱⲙⲉ ⲛ̅ⲥⲛⲟϥ ⲁⲩⲱ ⲛ̅ⲕⲣⲟϥ
      ⲛ̅ⲛⲉⲩⲣ̅ ⲡⲙⲉⲉⲩⲉ ⲛ̅ⲛⲉⲩϩⲟⲟⲩ. ⲁⲛⲟⲕ ⲇⲉ ϯⲛⲁⲛⲁϩⲧⲉ ⲉⲣⲟⲕ ⲡϫⲟⲉⲓⲥ:</td>
      <td class="language English"><span style="color:#b00e23">(23)</span> But
      thou, O God, shalt bring them down to the pit of destruction; bloody and
      crafty men shall not live out half their days; but I will hope in thee, O
      Lord.</td>
      <td class="language Greek"><span style="color:#b00e23">(23)</span> σὺ
      δέ, ὁ θεός, κατάξεις αὐτοὺς εἰς φρέαρ διαφθορᾶς· ἄνδρες
      αἱµάτων καὶ δολιότητος οὐ µὴ ἡµισεύσωσιν τὰς ἡµέρας αὐτῶν.
      ἐγὼ δὲ ἐλπιῶ ἐπὶ σέ, κύριε.</td>
    </tr>
  </table>
</body>
</html>
