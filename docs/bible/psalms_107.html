<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_108.html" rel="next">
  <link href="psalms_106.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_107">Psalms 107</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅ⲍ̅. ϯϩⲱⲇⲏ ⲛ̀ⲧⲉ ⲇⲁⲩⲓⲇ.</span>
      </td>
      <td>ⲣ̅ⲍ̅. ⲧⲱⲇⲏ ⲙ̅ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</td>
      <td>Song of a Psalm by David.</td>
      <td>ᾨδὴ ψαλµοῦ τῷ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ϥⲥⲉⲃⲧⲱⲧ ⲛ̀ϫⲉ ⲡⲁϩⲏⲧ ⲫϯ:
      ϥⲥⲉⲃⲧⲱⲧ ⲛ̀ϫⲉ ⲡⲁϩⲏⲧ: ϯⲛⲁϩⲱⲥ ⲟⲩⲟϩ ⲛ̀ⲧⲁⲉⲣⲯⲁⲗⲓⲛ ϧⲉⲛ ⲡⲁⲱⲟⲩ.</td>
      <td><span style="color:#b00e23">(ⲁ︦)</span> ⲡⲛⲟⲩⲧⲉ ⲡⲁϩⲏⲧ ⲥⲃ̅ⲧⲱⲧ ⲡⲁϩⲏⲧ
      ⲥⲃ̅ⲧⲱⲧ. ϯⲛⲁϫⲱ ⲧⲁⲯⲁⲗⲗⲉⲓ ϩⲙ̅ ⲡⲉⲕⲉⲟⲟⲩ.</td>
      <td><span style="color:#b00e23">(1)</span> O God, my heart is ready, my
      heart is ready; I will sing and sing psalms with my glory.</td>
      <td><span style="color:#b00e23">(1)</span> Ἑτοίµη ἡ καρδία µου, ὁ θεός,
      ἑτοίµη ἡ καρδία µου, ᾄσοµαι καὶ ψαλῶ ἐν τῇ δόξῃ µου.</td>
    </tr>

    <tr>
      <td><span style="color:#b00e23">(ⲃ̅)</span> ⲧⲱⲛⲕ ⲡⲁⲱⲟⲩ: ⲧⲱⲛⲕ ⲡⲓⲯⲁⲗⲧⲏⲣⲓⲟⲛ
      ⲛⲉⲙ ϯⲕⲩⲑⲁⲣⲁ: ϯⲛⲁⲧⲱⲛⲧ ⲙ̀ⲫⲛⲁⲩ ⲛ̀ϣⲱⲣⲡ:</td>
      <td><span style="color:#b00e23">(ⲃ︦)</span> ⲧⲱⲟⲩⲛⲅ̅ ⲡⲉⲯⲁⲗⲧⲏⲣⲓⲟⲛ ⲙⲛ̅
      ⲧⲕⲓⲑⲁⲣⲁ. ϯⲛⲁⲧⲱⲟⲩⲛ ⲙ̅ⲡⲛⲁⲩ ⲛ̅ϣⲱⲣⲡ</td>
      <td><span style="color:#b00e23">(2)</span> Awake, psaltery and harp; I
      will awake early.</td>
      <td><span style="color:#b00e23">(2)</span> ἐξεγέρθητι, ψαλτήριον καὶ
      κιθάρα· ἐξεγερθήσοµαι ὄρθρου.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲛ̀ⲧⲁⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅ ϧⲉⲛ ϩⲁⲛⲗⲁⲟⲥ: ⲟⲩⲟϩ
      ⲛ̀ⲧⲁⲉⲣⲯⲁⲗⲓⲛ ⲉ̀ⲣⲟⲕ ϧⲉⲛ ϩⲁⲛⲉⲑⲛⲟⲥ.</td>
      <td><span style="color:#b00e23">(ⲅ︦)</span> ⲧⲁⲟⲩⲱⲛϩ̅ ⲛⲁⲕ ⲉⲃⲟⲗ ϩⲛ̅ ⲛⲓⲗⲁⲟⲥ
      ⲡϫⲟⲉⲓⲥ. ⲧⲁⲯⲁⲗⲗⲉⲓ ⲉⲣⲟⲕ ϩⲛ̅ ⲛⲓϩⲉⲑⲛⲟⲥ.</td>
      <td><span style="color:#b00e23">(3)</span> I will give thanks to thee, O
      Lord, among the people; I will sing praise to thee among the
      Gentiles.</td>
      <td><span style="color:#b00e23">(3)</span> ἐξοµολογήσοµαί σοι ἐν λαοῖς,
      κύριε, καὶ ψαλῶ σοι ἐν ἔθνεσιν,</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ϫⲉ ⲟⲩⲛⲓϣϯ ⲡⲉ ⲡⲉⲕⲛⲁⲓ ϩⲓϫⲉⲛ ⲛⲓⲫⲏⲟⲩⲓ: ⲟⲩⲟϩ
      ⲧⲉⲕⲙⲉⲑⲙⲏⲓ ϣⲁ ⲛⲓϭⲏⲡⲓ.</td>
      <td><span style="color:#b00e23">(ⲇ︦)</span> ϫⲉ ⲟⲩⲛⲟϭ ⲡⲉ ⲡⲉⲕⲛⲁ ⲉϫⲛ̅ ⲙ̅ⲡⲏⲩⲉ
      ⲁⲩⲱ ⲧⲉⲕⲙⲉ ⲡⲏϩ ϣⲁ ⲛⲉⲕⲗⲟⲟⲗⲉ.</td>
      <td><span style="color:#b00e23">(4)</span> For thy mercy is great above
      the heavens, and thy truth reaches to the clouds.</td>
      <td><span style="color:#b00e23">(4)</span> ὅτι µέγα ἐπάνω τῶν οὐρανῶν τὸ
      ἔλεός σου καὶ ἕως τῶν νεφελῶν ἡ ἀλήθειά σου.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(4)</span> ϭⲓⲥⲓ ⲉ̀ϩⲣⲏⲓ ⲉ̀ϫⲉⲛ ⲛⲓⲫⲏⲟⲩⲓ ⲫϯ: ⲟⲩⲟϩ ⲡⲉⲕⲱⲟⲩ
      ϩⲓϫⲉⲛ ⲡⲕⲁϩⲓ ⲧⲏⲣϥ:</td>
      <td><span style="color:#b00e23">(ⲉ︦)</span> ϫⲓⲥⲉ ⲙ̅ⲙⲟⲕ ⲡⲛⲟⲩⲧⲉ ⲉϩⲣⲁⲓ ⲉϫⲛ̅
      ⲙ̅ⲡⲏⲩⲉ. ⲁⲩⲱ ⲡⲉⲕⲉⲟⲟⲩ ⲉϫⲙ̅ ⲡⲕⲁϩ ⲧⲏⲣϥ̅.</td>
      <td><span style="color:#b00e23">(5)</span> Be thou exalted, O God, above
      the heavens; and thy glory above all the earth.</td>
      <td><span style="color:#b00e23">(5)</span> ὑψώθητι ἐπὶ τοὺς οὐρανούς, ὁ
      θεός, καὶ ἐπὶ πᾶσαν τὴν γῆν ἡ δόξα σου.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(4)</span> ϩⲓⲛⲁ ⲛ̀ⲧⲟⲩⲛⲟϩⲉⲙ ⲛ̀ϫⲉ ⲛⲉⲕⲙⲉⲛⲣⲁϯ: ⲛⲁϩⲙⲉⲧ ϧⲉⲛ
      ⲧⲉⲕⲟⲩⲓⲛⲁⲙ ⲟⲩⲟϩ ⲥⲱⲧⲉⲙ ⲉ̀ⲣⲟⲓ.</td>
      <td><span style="color:#b00e23">(ⲋ︦)</span> ϫⲉⲕⲁⲥ ⲉⲣⲉ ⲛⲉⲕⲙⲉⲣⲓⲧ ⲛⲟⲩϩⲙ̅
      ⲙⲁⲧⲟⲩϫⲟⲓ ϩⲛ̅ ⲧⲉⲕⲟⲩⲛⲁⲙ ⲁⲩⲱ ⲛⲅ̅ⲥⲱⲧⲙ̅ ⲉⲣⲟⲓ.</td>
      <td><span style="color:#b00e23">(6)</span> That thy beloved ones may be
      delivered, save with thy right hand, and hear me.</td>
      <td><span style="color:#b00e23">(6)</span> ὅπως ἂν ῥυσθῶσιν οἱ ἀγαπητοί
      σου, σῶσον τῇ δεξιᾷ σου καὶ ἐπάκουσόν µου.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(5)</span> ⲫϯ ⲁϥⲥⲁϫⲓ ϧⲉⲛ ⲡⲉⲑⲟⲩⲁⲃ ⲛ̀ⲧⲁϥ: ϫⲉ ⲉⲓⲉ̀ϭⲓⲥⲓ: ⲟⲩⲟϩ
      ⲉⲓⲉ̀ⲫⲱϣ ⲛ̀ⲥⲓⲕⲓⲙⲁ: ⲟⲩⲟϩ ϯϧⲉⲗⲗⲟⲧ ⲛ̀ⲧⲉ ϯⲥⲕⲏⲛⲏ ⲉⲓⲉ̀ϣⲓⲧⲥ.</td>
      <td><span style="color:#b00e23">(ⲍ︦)</span> ⲁ ⲡⲛⲟⲩⲧⲉ ϣⲁϫⲉ ϩⲙ̅ ⲡⲉϥⲣ̅ⲡⲉ ϫⲉ
      ϯⲛⲁϫⲓⲥⲉ ⲧⲁⲡⲉϣ ⲥⲓⲕⲓⲙⲁ. ⲧⲁⲉⲡ ⲡⲉⲓⲁ ⲛ̅ⲙ̅ⲙⲁⲛ̅ϣⲱⲡⲉ.</td>
      <td>God has spoken in his sanctuary; <span style=
      "color:#b00e23">(7)</span> I will be exalted, and will divide Sicima, and
      will measure out the valley of tents.</td>
      <td><span style="color:#b00e23">(7)</span> ὁ θεὸς ἐλάλησεν ἐν τῷ ἁγίῳ
      αὐτοῦ Ὑψωθήσοµαι καὶ διαµεριῶ Σικιµα καὶ τὴν κοιλάδα τῶν σκηνῶν
      διαµετρήσω·</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(6)</span> ⲫⲱⲓ ⲡⲉ ⲅⲁⲗⲁⲁⲇ: ⲟⲩⲟϩ ⲫⲱⲓ ⲡⲉ ⲙⲁⲛⲁⲥⲥⲏ: ⲉⲫⲣⲉⲙ ⲡⲉ
      ⲡⲁⲙⲁϩⲓ ⲛ̀ⲧⲉ ⲧⲁⲁⲫⲉ: ⲓⲟⲩⲇⲁⲥ ⲡⲉ ⲡⲁⲟⲩⲣⲟ:</td>
      <td><span style="color:#b00e23">(ⲏ︦)</span> ⲡⲱⲓ ⲡⲉ ⲅⲁⲗⲁⲁⲇ ⲡⲱⲓ ⲡⲉ ⲙⲁⲛⲁⲥⲥⲏ.
      ⲉⲫⲣⲁⲓⲙ ⲡⲉ ⲡϣⲱⲡ ⲉⲣⲟϥ ⲛ̅ⲧⲁⲁⲡⲉ. ⲓⲟⲩⲇⲁⲥ ⲡⲉ ⲡⲁⲣ̅ⲣⲟ.</td>
      <td><span style="color:#b00e23">(8)</span> Galaad is mine; and Manasses
      is mine; and Ephraim is the help of mine head; Judas is my king;</td>
      <td><span style="color:#b00e23">(8)</span> ἐµός ἐστιν Γαλααδ, καὶ ἐµός
      ἐστιν Μανασση, καὶ Εφραιµ ἀντίληµψις τῆς κεφαλῆς µου, Ιουδας βασιλεύς
      µου·</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(6)</span> ⲙⲱⲁⲃ ⲡⲉ ⲫⲗⲉⲃⲏⲥ ⲛ̀ⲧⲉ ⲧⲁϩⲉⲗⲡⲓⲥ. <span style=
      "color:#05537d">(7)</span> ⲉⲓⲉ̀ⲥⲟⲩⲧⲉⲛ ⲡⲁⲑⲱⲟⲩⲓ ⲉ̀ⲃⲟⲗ ⲉ̀ϫⲉⲛ ϯϩⲩⲇⲟⲩⲙⲉⲁ:
      ⲛⲓⲁⲗⲗⲟⲫⲩⲗⲟⲥ ⲅⲁⲣ ⲁⲩϭⲛⲉϫⲱⲟⲩ ⲛⲏⲓ.</td>
      <td><span style="color:#b00e23">(ⲑ︦)</span> ⲙⲱⲁⲃ ⲡⲉ ⲡⲗⲉⲃⲏⲥ ⲛ̅ⲧⲁϩⲉⲗⲡⲓⲥ.
      ϯⲛⲁϩⲱⲙ ⲙ̅ⲡⲁⲧⲟⲟⲩⲉ ⲉϫⲛ̅ ϯⲇⲟⲩⲙⲓⲁ. ⲛ̅ⲧⲁ ⲛ̅ⲁⲗⲗⲟⲫⲩⲗⲟⲥ ϩⲩⲡⲟⲧⲁⲥⲥⲉ ⲛⲁⲓ.</td>
      <td><span style="color:#b00e23">(9)</span> Moab is the caldron of my
      hope; over Idumea will I cast my sandal; the Philistines are made subject
      to me.</td>
      <td><span style="color:#b00e23">(9)</span> Μωαβ λέβης τῆς ἐλπίδος µου,
      ἐπὶ τὴν Ιδουµαίαν ἐκτενῶ τὸ ὑπόδηµά µου, ἐµοὶ ἀλλόφυλοι ὑπετάγησαν.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(8)</span> ⲛⲓⲙ ⲉⲑⲛⲁϣⲟⲗⲧ ⲉ̀ⲟⲩⲃⲁⲕⲓ ⲉⲥⲧⲁϫⲣⲏⲟⲩⲧ: ⲓⲉ ⲛⲓⲙ
      ⲉⲑⲛⲁϣϭⲓⲙⲱⲓⲧ ⲛⲏⲓ ϣⲁ ϯϩⲩⲇⲟⲩⲙⲉⲁ.</td>
      <td><span style="color:#b00e23">(ⲓ︦)</span> ⲛⲓⲙ ⲡⲉⲧⲛⲁϫⲓⲙⲟⲉⲓⲧ ϩⲏⲧ ϣⲁ
      ϯⲇⲟⲩⲙⲁⲓⲁ. ⲏ ⲛⲓⲙ ⲡⲉⲧⲛⲁϫⲓⲧⲧ̅ ϣⲁ ⲧⲡⲟⲗⲓⲥ ⲉⲧⲟⲣϫ̅.</td>
      <td><span style="color:#b00e23">(10)</span> Who will bring me into the
      fortified city? or who will guide me to Idumea?</td>
      <td><span style="color:#b00e23">(10)</span> τίς ἀπάξει µε εἰς πόλιν
      περιοχῆς; τίς ὁδηγήσει µε ἕως τῆς Ιδουµαίας;</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(9)</span> ⲙⲏ ⲛ̀ⲑⲟⲕ ⲁⲛ ⲡⲉ ⲫϯ ⲉⲧⲁⲕϩⲓⲧⲉⲛ ⲛ̀ⲥⲱⲕ: ⲟⲩⲟϩ ⲙ̀ⲡⲉⲕⲓ
      ⲉ̀ⲃⲟⲗ ⲛⲉⲙⲁⲛ ⲫϯ ϧⲉⲛ ⲛⲉⲛϫⲟⲙ.</td>
      <td><span style="color:#b00e23">(ⲓ︦ⲁ︦)</span> ⲙⲏ ⲛ̅ⲧⲟⲕ ⲁⲛ ⲡⲉ ⲡⲛⲟⲩⲧⲉ
      ⲛ̅ⲧⲁⲕⲕⲁⲁⲛ ⲛ̅ⲥⲱⲕ. ⲁⲩⲱ ⲛⲅ̅ⲛⲏⲩ ⲁⲛ ⲉⲃⲟⲗ ⲡⲛⲟⲩⲧⲉ ϩⲛ̅ ⲛⲉⲛⲙⲏⲏϣⲉ.</td>
      <td><span style="color:#b00e23">(11)</span> Wilt not thou, O God, who
      hast rejected us? and wilt not thou, O God, go forth with our hosts?</td>
      <td><span style="color:#b00e23">(11)</span> οὐχὶ σύ, ὁ θεός, ὁ ἀπωσάµενος
      ἡµᾶς; καὶ οὐκ ἐξελεύσῃ, ὁ θεός, ἐν ταῖς δυνάµεσιν ἡµῶν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(10)</span> ⲙⲟⲓ ⲛⲁⲛ ⲛ̀ⲟⲩⲃⲟⲏⲑⲓⲁ ⲉ̀ⲃⲟⲗ ϧⲉⲛ ⲟⲩϩⲟϫϩⲉϫ:
      ⲟⲩⲉⲫⲗⲏⲟⲩ ⲡⲉ ⲡⲟⲩϫⲁⲓ ⲛ̀ⲟⲩⲣⲱⲙⲓ.</td>
      <td><span style="color:#b00e23">(ⲓ︦ⲃ︦)</span> ⲙⲁ ⲛⲁⲛ ⲛ̅ⲟⲩⲃⲟⲏⲑⲉⲓⲁ ϩⲛ̅
      ⲧⲉⲛⲑⲗⲓⲯⲓⲥ. ϫⲉ ⲡⲟⲩϫⲁⲓ ⲙ̅ⲡⲣⲱⲙⲉ ϣⲟⲩⲉⲓⲧ.</td>
      <td><span style="color:#b00e23">(12)</span> Give us help from
      tribulation: for vain is the help of man.</td>
      <td><span style="color:#b00e23">(12)</span> δὸς ἡµῖν βοήθειαν ἐκ θλίψεως·
      καὶ µαταία σωτηρία ἀνθρώπου.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(11)</span> ϧⲉⲛ ⲡⲉⲛⲛⲟⲩϯ ⲧⲉⲛⲛⲁⲓⲣⲓ ⲛ̀ⲟⲩϫⲟⲙ: ⲟⲩⲟϩ ⲛ̀ⲑⲟϥ
      ⲉⲑⲛⲁϯϣⲱϣ ⲛ̀ⲛⲉⲛϫⲁϫⲓ.</td>
      <td><span style="color:#b00e23">(ⲓ︦ⲅ︦)</span> ⲧⲛ̅ⲛⲁⲣ̅ ⲟⲩϭⲟⲙ ϩⲙ̅ ⲡⲉⲛⲛⲟⲩⲧⲉ
      ⲁⲩⲱ ⲛ̅ⲧⲟϥ ⲡⲉⲧⲛⲁⲥⲱϣϥ̅ ⲛ̅ⲛⲉⲛϫⲁϫⲉ ⲧⲏⲣⲟⲩ:</td>
      <td><span style="color:#b00e23">(13)</span> Through God we shall do
      valiantly; and he will bring to nought our enemies.</td>
      <td><span style="color:#b00e23">(13)</span> ἐν τῷ θεῷ ποιήσοµεν δύναµιν,
      καὶ αὐτὸς ἐξουδενώσει τοὺς ἐχθροὺς ἡµῶν.</td>
    </tr>
  </table>
</body>
</html>
