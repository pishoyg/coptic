<!DOCTYPE html>
<html>
<head>
  <meta charset="utf-8">
  <title>Psalms</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
  <link href="../" rel="search">
  <script>
  const BIBLE = true;
  </script>
  <link href="../psalms/42.html" rel="next">
  <link href="../psalms/40.html" rel="prev">
</head>
<body>
  <h3 id="psalms41">Psalms 41</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲙ̅ⲁ̅. ⲉ̀ⲡϫⲱⲕ ⲉ̀ⲃⲟⲗ ⲉⲩⲕⲁϯ ⲛ̀ⲧⲉ
      ⲛⲉⲛϣⲏⲣⲓ ⲛ̀ⲕⲟⲣⲉ.</span>
      </td>
      <td>ⲙ̅ⲁ̅. ⲉⲡϫⲱⲕ ⲉⲃⲟⲗ ⲛ̅ⲧⲙⲛ̅ⲧⲣⲙ̅ⲛ̅ϩⲏⲧ ⲛ̅ⲛ̅ϣⲏⲣⲉ ⲛ̅ⲕⲟⲣⲉ</td>
      <td>For the end, a Psalm for instruction, for the sons of Core.</td>
      <td>Εἰς τὸ τέλος· εἰς σύνεσιν τοῖς υἱοῖς Κορε.</td>
    </tr>

    <tr>
      <td><span style="color:#b00e23">(ⲁ̅)</span> ⲙ̀ⲫⲣⲏϯ ⲛ̀ⲟⲩⲉⲓⲟⲩⲗ ⲉϥϭⲓϣϣⲱⲟⲩ
      ⲉ̀ϣⲱⲡⲓ ϩⲓϫⲉⲛ ϩⲁⲛⲙⲟⲩⲙⲓ ⲙ̀ⲙⲱⲟⲩ: ⲡⲁⲓⲣⲏϯ ⲥϭⲓϣϣⲱⲟⲩ ⲛ̀ϫⲉ ⲧⲁⲯⲩⲭⲏ ⲉ̀ⲓ̀ ϣⲁⲣⲟⲕ
      ⲫϯ:</td>
      <td><span style="color:#b00e23">(ⲁ̅)</span> ⲛ̅ⲑⲉ ⲉⲧⲉⲣⲉ ⲟⲩⲉⲉⲓⲟⲩⲗ ⲙⲉ ⲛ̅ϭⲱ
      ϩⲓϫⲛ̅ ϩⲉⲛϩⲟⲛⲃⲉ ⲙ̅ⲙⲟⲟⲩ. ⲧⲁⲓ ⲧⲉ ⲑⲉ ⲉⲧⲉⲣⲉ ⲧⲁⲯⲩⲭⲏ ⲙⲉ ⲛⲉⲓ ⲉⲣⲁⲧⲕ̅ ⲡⲛⲟⲩⲧⲉ.</td>
      <td><span style="color:#b00e23">(1)</span> As the hart earnestly desires
      the fountains of water, so my soul earnestly longs for thee, O God.</td>
      <td><span style="color:#b00e23">(1)</span> Ὃν τρόπον ἐπιποθεῖ ἡ ἔλαφος
      ἐπὶ τὰς πηγὰς τῶν ὑδάτων, οὕτως ἐπιποθεῖ ἡ ψυχή µου πρὸς σέ, ὁ θεός.</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲁⲥⲓⲃⲓ ⲛ̀ϫⲉ ⲧⲁⲯⲩⲭⲏ ⲉ̀ϩⲣⲏⲓ ϩⲁ ⲫϯ ⲉⲧⲟⲛϧ.
      <span style="color:#05537d">(2)</span> ⲁⲓⲛⲁⲓ ϫⲉ ⲛ̀ⲑⲛⲁⲩ ⲛ̀ⲧⲁⲟⲩⲟⲛϩⲧ ⲉ̀ⲃⲟⲗ
      ⲛⲁϩⲣⲉⲛ ⲡϩⲟ ⲙ̀ⲫϯ.</td>
      <td><span style="color:#b00e23">(ⲃ̅)</span> ⲁ ⲧⲁⲯⲩⲭⲏ ⲉⲓⲃⲉ ⲙ̅ⲡⲛⲟⲩⲧⲉ
      ⲉⲧⲟⲛϩ̅. ϫⲉ ⲉⲓⲛⲏⲩ ⲧⲛⲁⲩ ⲧⲁⲟⲩⲱⲛϩ̅ ⲉⲃⲟⲗ ⲙ̅ⲡϩⲟ ⲙ̅ⲡⲁⲛⲟⲩⲧⲉ.</td>
      <td><span style="color:#b00e23">(2)</span> My soul has thirsted for the
      living God: when shall I come and appear before God?</td>
      <td><span style="color:#b00e23">(2)</span> ἐδίψησεν ἡ ψυχή µου πρὸς τὸν
      θεὸν τὸν ζῶντα· πότε ἥξω καὶ ὀφθήσοµαι τῷ προσώπῳ τοῦ θεοῦ;</td>
    </tr>

    <tr>
      <td><span style="color:#b00e23">(ⲅ̅)</span> ⲁⲩϣⲱⲡⲓ ⲛⲏⲓ ⲛ̀ϫⲉ ⲛⲁⲉⲣⲙⲱⲟⲩⲓ
      ⲛ̀ⲟⲩⲱⲓⲕ ⲙ̀ⲡⲓⲉϩⲟⲟⲩ ⲛⲉⲙ ⲡⲓⲉϫⲱⲣϩ ϧⲉⲛ ⲡϫⲓⲛⲑⲣⲟⲩϫⲟⲥ ⲛⲏⲓ ⲙ̀ⲙⲏⲓⲛⲓ ϫⲉ ⲁϥⲑⲱⲛ
      ⲡⲉⲕⲛⲟⲩϯ.</td>
      <td><span style="color:#b00e23">(ⲅ̅)</span> ⲁ ⲛⲁⲣⲙ̅ⲉⲓⲟⲟⲩⲉ ϣⲱⲡⲉ ⲛⲁⲓ ⲛ̅ⲟⲉⲓⲕ
      ⲙ̅ⲡⲉϩⲟⲟⲩ ⲙⲛ̅ ⲧⲉⲩϣⲏ. ϩⲙ̅ ⲡⲧⲣⲉⲩϫⲟⲟⲥ ⲛⲁⲓ ⲙ̅ⲙⲏⲛⲉ ϫⲉ ⲉϥⲧⲱⲛ ⲡⲉⲕⲛⲟⲩⲧⲉ.</td>
      <td><span style="color:#b00e23">(3)</span> My tears have been bread to me
      day and night, while they daily said to me, Where is thy God?</td>
      <td><span style="color:#b00e23">(3)</span> ἐγενήθη µοι τὰ δάκρυά µου
      ἄρτος ἡµέρας καὶ νυκτὸς ἐν τῷ λέγεσθαί µοι καθ’ ἑκάστην ἡµέραν Ποῦ ἐστιν
      ὁ θεός σου;</td>
    </tr>

    <tr>
      <td><span style="color:#b00e23">(ⲇ̅)</span> ⲛⲁⲓ ⲁⲓⲉⲣⲡⲟⲩⲙⲉⲩⲓ ⲟⲩⲟϩ ⲁⲓϫⲱϣ
      ⲉ̀ⲃⲟⲗ ⲛ̀ⲧⲁⲯⲩⲭⲏ ⲉ̀ϩⲣⲏⲓ ⲉ̀ϫⲱⲓ ϫⲉ ϯⲛⲁⲥⲓⲛⲓ ϧⲉⲛ ⲟⲩⲙⲁ ⲛ̀ⲥⲕⲏⲛⲏ ⲛ̀ϣⲫⲏⲣⲓ ϣⲁ ⲡⲏⲓ
      ⲙ̀ⲫϯ ϧⲉⲛ ⲟⲩⲥⲙⲏ ⲛ̀ⲑⲉⲗⲏⲗ ⲛⲉⲙ ⲟⲩⲱⲛϩ ⲉ̀ⲃⲟⲗ ⲛ̀ⲧⲉ ⲟⲩⲥⲙⲏ ⲛ̀ⲧⲉ ⲫⲏ ⲉⲧⲉⲣϣⲁⲓ.</td>
      <td><span style="color:#b00e23">(ⲇ̅)</span> ⲛⲁⲓ ⲁⲓⲣ̅ ⲡⲉⲩⲙⲉⲉⲩⲉ ⲁⲓⲡⲱϩⲧ̅
      ⲛ̅ⲧⲁⲯⲩⲭⲏ ⲉϩⲣⲁⲓ ⲉϫⲱⲓ. ϫⲉ ϯⲛⲏⲩ ⲉⲃⲟⲗ ϩⲓⲧⲛ̅ ⲟⲩⲙⲁ ⲛ̅ⲥⲕⲏⲛⲏ ⲛ̅ϣⲡⲏⲣⲉ ϣⲁ ⲡⲏⲓ
      ⲙ̅ⲡⲛⲟⲩⲧⲉ. ϩⲛ ⲟⲩⲥⲙⲏ ⲛ̅ⲧⲉⲗⲏⲗ ϩⲓ ⲟⲩⲱⲛϩ̅ ⲉⲃⲟⲗ ⲛ̅ϩⲣⲟⲟⲩ ⲙ̅ⲡⲉⲧⲣ̅ϣⲁ.</td>
      <td><span style="color:#b00e23">(4)</span> I remembered these things, and
      poured out my soul in me, for I will go to the place of thy wondrous
      tabernacle, even to the house of God, with a voice of exultation and
      thanksgiving and of the sound of those who keep festival.</td>
      <td><span style="color:#b00e23">(4)</span> ταῦτα ἐµνήσθην καὶ ἐξέχεα ἐπ’
      ἐµὲ τὴν ψυχήν µου, ὅτι διελεύσοµαι ἐν τόπῳ σκηνῆς θαυµαστῆς ἕως τοῦ οἴκου
      τοῦ θεοῦ ἐν φωνῇ ἀγαλλιάσεως καὶ ἐξοµολογήσεως ἤχου ἑορτάζοντος.</td>
    </tr>

    <tr>
      <td><span style="color:#b00e23">(ⲉ̅)</span> ⲉⲑⲃⲉ ⲟⲩ ⲧⲁⲯⲩⲭⲏ ⲧⲉⲙⲟⲕϩ ⲛ̀ϩⲏⲧ
      ⲟⲩⲟϩ ⲉⲑⲃⲉ ⲟⲩ ⲧⲉϣⲑⲟⲣⲧⲉⲣ ⲙ̀ⲙⲟⲓ. <span style="color:#05537d">(6)</span>
      ⲁⲣⲓϩⲉⲗⲡⲓⲥ ⲉ̀ⲫϯ ϫⲉ ϯⲛⲁⲟⲩⲱⲛϩ ⲛⲁϥ ⲉ̀ⲃⲟⲗ: ⲡⲟⲩϫⲁⲓ ⲙ̀ⲡⲁϩⲟ ⲡⲉ ⲡⲁⲛⲟⲩϯ.</td>
      <td><span style="color:#b00e23">(ⲉ̅)</span> ⲉⲧⲃⲉ ⲟⲩ ⲧⲉⲗⲩⲡⲉⲓ ⲧⲁⲯⲩⲭⲏ ⲁⲩⲱ
      ⲉⲧⲃⲉ ⲟⲩ ⲧⲉϣⲧⲟⲣⲧⲣ̅ ⲙ̅ⲙⲟⲓ. ϩⲉⲗⲡⲓⲍⲉ ⲉⲡⲛⲟⲩⲧⲉ ϫⲉ ϯⲛⲁⲟⲩⲱⲛϩ̅ ⲛⲁϥ ⲉⲃⲟⲗ. ⲡⲟⲩϫⲁⲓ
      ⲙ̅ⲡⲁϩⲟ ⲡⲉ ⲡⲁⲛⲟⲩⲧⲉ.</td>
      <td><span style="color:#b00e23">(5)</span> Wherefore art thou very sad, O
      my soul? and wherefore dost thou trouble me? hope in God; for I will give
      thanks to him; he is the salvation of my countenance.</td>
      <td><span style="color:#b00e23">(5)</span> ἵνα τί περίλυπος εἶ, ψυχή, καὶ
      ἵνα τί συνταράσσεις µε; ἔλπισον ἐπὶ τὸν θεόν, ὅτι ἐξοµολογήσοµαι αὐτῷ·
      σωτήριον τοῦ προσώπου µου ὁ θεός µου.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(7)</span> ⲁ ⲧⲁⲯⲩⲭⲏ ϣⲑⲟⲣⲧⲉⲣ ⲉ̀ⲣⲟⲓ ⲙ̀ⲙⲓⲛ ⲙ̀ⲙⲟⲓ: ⲉⲑⲃⲉ ⲫⲁⲓ
      ϯⲛⲁⲉⲣⲡⲉⲕⲙⲉⲩⲓ ⲡϭ̅ⲥ̅ ϧⲉⲛ ⲡⲕⲁϩⲓ ⲛ̀ⲧⲉ ⲡⲓⲓⲟⲣⲇⲁⲛⲏⲥ ⲛⲉⲙ ⲉⲣⲙⲱⲛⲓⲙ ⲉ̀ⲃⲟⲗ ϧⲉⲛ
      ⲡⲓⲕⲟⲩϫⲓ ⲛ̀ⲧⲱⲟⲩ.</td>
      <td><span style="color:#b00e23">(ⲋ̅)</span> ⲁ ⲧⲁⲯⲩⲭⲏ ϣⲧⲟⲣⲧⲣ̅ ⲛ̅ϩⲏⲧⲧ̅.
      ⲉⲧⲃⲉ ⲡⲁⲓ ϯⲛⲁⲣ̅ ⲡⲉⲕⲙⲉⲉⲩⲉ ⲡϫⲟⲉⲓⲥ ϩⲙ̅ ⲡⲕⲁϩ ⲙ̅ⲡⲓⲟⲣⲇⲁⲛⲏⲥ ⲙⲛ̅ ϩⲉⲣⲙⲱⲛ ⲉⲃⲟⲗ ϩⲙ̅
      ⲡⲧⲟⲟⲩ ϣⲏⲙ.</td>
      <td><span style="color:#b00e23">(6)</span> O my God, my soul has been
      troubled within me: therefore will I remember thee from the land of
      Jordan, and of the Ermonites, from the little hill.</td>
      <td><span style="color:#b00e23">(6)</span> πρὸς ἐµαυτὸν ἡ ψυχή µου
      ἐταράχθη· διὰ τοῦτο µνησθήσοµαί σου ἐκ γῆς Ιορδάνου καὶ Ερµωνιιµ, ἀπὸ
      ὄρους µικροῦ.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(8)</span> ⲫⲛⲟⲩⲛ ⲁϥⲙⲟⲩϯ ⲟⲩⲃⲉ ⲫⲛⲟⲩⲛ ⲉⲩⲥⲙⲏ ⲛ̀ⲧⲉ
      ⲛⲉⲕⲕⲁⲧⲁⲣⲁⲕⲧⲏⲥ: ⲛⲉⲕⲣⲱⲟⲩϣ ⲧⲏⲣⲟⲩ ⲛⲉⲙ ⲛⲉⲕϫⲟⲗ ⲁⲩⲓ̀ ⲉ̀ϩⲣⲏⲓ ⲉ̀ϫⲱⲓ:</td>
      <td><span style="color:#b00e23">(ⲍ̅)</span> ⲡⲛⲟⲩⲛ ⲛⲁⲱϣ ⲟⲩⲃⲉ ⲡⲛⲟⲩⲛ
      ⲉⲡⲉϩⲣⲟⲟⲩ ⲛ̅ⲛⲉⲕⲕⲁⲧⲁϩⲣⲁⲕⲧⲏⲥ. ⲛⲉⲕⲣⲟⲟⲩϣ ⲧⲏⲣⲟⲩ ⲙⲛ̅ ⲛⲉⲕϩⲟⲉⲓⲙ ⲁⲩⲉⲓ ⲉϩⲣⲁⲓ
      ⲉϫⲱⲓ</td>
      <td><span style="color:#b00e23">(7)</span> Deep calls to deep at the
      voice of thy cataracts: all thy billows and thy waves have gone over
      me.</td>
      <td><span style="color:#b00e23">(7)</span> ἄβυσσος ἄβυσσον ἐπικαλεῖται
      εἰς φωνὴν τῶν καταρρακτῶν σου, πάντες οἱ µετεωρισµοί σου καὶ τὰ κύµατά
      σου ἐπ’ ἐµὲ διῆλθον.</td>
    </tr>

    <tr>
      <td><span style="color:#b00e23">(ⲏ̅)</span> ϧⲉⲛ ⲡⲓⲉϩⲟⲟⲩ ⲉϥⲉ̀ϩⲟⲛϩⲉⲛ
      ⲙ̀ⲡⲉϥⲛⲁⲓ ⲛ̀ϫⲉ ⲡϭ̅ⲥ̅ ⲟⲩⲟϩ ⲉϥⲉ̀ⲟⲩⲟⲛϩϥ ⲉ̀ⲃⲟⲗ ϧⲉⲛ ⲡⲓⲉϫⲱⲣϩ. <span style=
      "color:#05537d">(9)</span> ⲉⲥⲛ̀ϧⲏⲧ ⲛ̀ϫⲉ ⲟⲩⲡⲣⲟⲥⲉⲩⲭⲏ ⲙ̀ⲫϯ ⲛ̀ⲧⲉ ⲡⲁⲱⲛϧ.</td>
      <td><span style="color:#b00e23">(ⲏ̅)</span> ⲡϫⲟⲉⲓⲥ ⲛⲁϩⲱⲛ ⲙ̅ⲡⲉϥⲛⲁ ⲙ̅ⲡⲉϩⲟⲟⲩ
      ⲛϥ̅ⲟⲩⲟⲛϩϥ̅ ⲉⲃⲟⲗ ⲛ̅ⲧⲉⲩϣⲏ. ⲉⲣⲉ ⲡⲁϣⲗⲏⲗ ⲛ̅ⲧⲟⲟⲧ ⲉⲡⲛⲟⲩⲧⲉ ⲙ̅ⲡⲁⲱⲛϩ̅.</td>
      <td><span style="color:#b00e23">(8)</span> By day the Lord will command
      his mercy, and manifest it by night: with me is prayer to the God of my
      life.</td>
      <td><span style="color:#b00e23">(8)</span> ἡµέρας ἐντελεῖται κύριος τὸ
      ἔλεος αὐτοῦ, καὶ νυκτὸς ᾠδὴ παρ’ ἐµοί, προσευχὴ τῷ θεῷ τῆς ζωῆς µου.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(10)</span> ϯⲛⲁϫⲟⲥ ⲙ̀ⲫϯ ϫⲉ ⲛ̀ⲑⲟⲕ ⲡⲉ ⲡⲁⲛⲁϣϯ: ⲉⲑⲃⲉ ⲟⲩ
      ⲁⲕⲉⲣⲡⲁⲱⲃϣ: ⲉⲑⲃⲉ ⲟⲩ ⲁⲕⲭⲁⲧ ⲛⲥⲱⲕ: ⲓⲉ ⲉⲑⲃⲉ ⲟⲩ ϯⲛⲁⲙⲟϣⲓ ⲉⲓⲱⲕⲉⲙ: ϧⲉⲛ
      ⲡϫⲓⲛ̀ⲧⲉϥϩⲉϫϩⲱϫⲧ ⲛ̀ϫⲉ ⲛⲁϫⲁϫⲓ:</td>
      <td><span style="color:#b00e23">(ⲑ̅)</span> ϯⲛⲁϫⲟⲟⲥ ⲙ̅ⲡⲁⲛⲟⲩⲧⲉ ϫⲉ ⲛ̅ⲧⲕ̅
      ⲡⲁⲣⲉϥϣⲟⲡⲧ̅ ⲉⲣⲟⲕ ⲉⲧⲃⲉ ⲟⲩ ⲁⲕⲣ̅ ⲡⲁⲱⲃϣ̅. ⲉⲧⲃⲉ ⲟⲩ ⲁⲕⲕⲁⲁⲧ ⲛ̅ⲥⲱⲕ ⲁⲩⲱ ⲉⲧⲃⲉ ⲟⲩ
      ϯⲙⲟⲟϣⲉ ⲉⲓⲟⲕⲙ̅. ϩⲙ̅ ⲡⲧⲣⲉϥⲑⲗⲓⲃⲉ ⲙ̅ⲙⲟⲓ ⲛ̅ϭⲓ ⲡⲁϫⲁϫⲉ.</td>
      <td><span style="color:#b00e23">(9)</span> I will say to God, Thou art my
      helper; why hast thou forgotten me? wherefore do I go sad of countenance,
      while the enemy oppresses me?</td>
      <td><span style="color:#b00e23">(9)</span> ἐρῶ τῷ θεῷ Ἀντιλήµπτωρ µου εἶ·
      διὰ τί µου ἐπελάθου; ἵνα τί σκυθρωπάζων πορεύοµαι ἐν τῷ ἐκθλίβειν τὸν
      ἐχθρόν µου;</td>
    </tr>

    <tr>
      <td><span style="color:#b00e23">(ⲓ̅)</span> ϧⲉⲛ ⲡϫⲓⲛⲑⲣⲟⲩⲟⲩⲟϫⲟⲩⲉϫ ⲛ̀ⲛⲁⲕⲁⲥ.
      <span style="color:#05537d">(11)</span> ⲁⲩϯϣⲱϣ ⲛⲏⲓ ⲛ̀ϫⲉ ⲛⲏ ⲉⲧϩⲟϫϩⲉϫ ⲙ̀ⲙⲟⲓ
      ϧⲉⲛ ⲡϫⲓⲛⲑⲣⲟⲩϫⲟⲥ ⲛⲏⲓ ⲙ̀ⲙⲏⲓⲛⲓ ϫⲉ ⲁϥⲑⲱⲛ ⲡⲉⲕⲛⲟⲩϯ.</td>
      <td><span style="color:#b00e23">(ⲓ̅)</span> ϩⲙ̅ ⲡⲧⲣⲉⲩⲗⲱϫϩ̅ ⲛ̅ⲛⲁⲕⲉⲉⲥ
      ⲁⲩⲛⲉϭⲛⲟⲩϭⲧ̅ ⲛ̅ϭⲓ ⲛⲉⲧⲑⲗⲓⲃⲉ ⲙ̅ⲙⲟⲓ. ϩⲙ̅ ⲡⲧⲣⲉⲩϫⲟⲟⲥ ⲛⲁⲓ ⲙ̅ⲙⲏⲛⲉ ϫⲉ ⲉϥⲧⲱⲛ
      ⲡⲉⲕⲛⲟⲩⲧⲉ</td>
      <td><span style="color:#b00e23">(10)</span> While my bones were breaking,
      they that afflicted me reproached me; while they said to me daily, Where
      is thy God?</td>
      <td><span style="color:#b00e23">(10)</span> ἐν τῷ καταθλάσαι τὰ ὀστᾶ µου
      ὠνείδισάν µε οἱ θλίβοντές µε ἐν τῷ λέγειν αὐτούς µοι καθ’ ἑκάστην ἡµέραν
      Ποῦ ἐστιν ὁ θεός σου;</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(12)</span> ⲉⲑⲃⲉ ⲟⲩ ⲧⲁⲯⲩⲭⲏ ⲧⲉⲙⲟⲕϩ ⲛ̀ϩⲏⲧ ⲟⲩⲟϩ ⲉⲑⲃⲉ ⲟⲩ
      ⲧⲉϣⲑⲟⲣⲧⲉⲣ ⲙ̀ⲙⲟⲓ: ⲁⲣⲓϩⲉⲗⲡⲓⲥ ⲉ̀ⲫϯ ϫⲉ ϯⲛⲁⲟⲩⲱⲛϩ ⲛⲁϥ ⲉ̀ⲃⲟⲗ: ⲡⲟⲩϫⲁⲓ ⲙ̀ⲡⲁϩⲟ ⲡⲉ
      ⲡⲁⲛⲟⲩϯ.</td>
      <td><span style="color:#b00e23">(ⲓ̅ⲁ̅)</span> ⲉⲧⲃⲉ ⲟⲩ ⲧⲁⲯⲩⲭⲏ ⲧⲉⲗⲩⲡⲉⲓ ⲁⲩⲱ
      ⲉⲧⲃⲉ ⲟⲩ ⲧⲉϣⲧⲟⲣⲧⲣ̅ ⲙ̅ⲙⲟⲓ. ϩⲉⲗⲡⲓⲍⲉ ⲉⲡⲛⲟⲩⲧⲉ ϫⲉ ϯⲛⲁⲟⲩⲱⲛϩ̅ ⲛⲁϥ ⲉⲃⲟⲗ ⲡⲟⲩϫⲁⲓ
      ⲙ̅ⲡⲁϩⲟ ⲡⲉ ⲡⲁⲛⲟⲩⲧⲉ:</td>
      <td><span style="color:#b00e23">(11)</span> Wherefore art thou very sad,
      O my soul? and wherefore dost thou trouble me? hope in God; for I will
      give thanks to him; he is the health of my countenance, and my God.</td>
      <td><span style="color:#b00e23">(11)</span> ἵνα τί περίλυπος εἶ, ψυχή,
      καὶ ἵνα τί συνταράσσεις µε; ἔλπισον ἐπὶ τὸν θεόν, ὅτι ἐξοµολογήσοµαι
      αὐτῷ· ἡ σωτηρία τοῦ προσώπου µου ὁ θεός µου.</td>
    </tr>
  </table>
</body>
</html>
