<!DOCTYPE html>
<html>
<head>
  <title>Deuteronomy</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="deuteronomy_7.html" rel="next">
  <link href="deuteronomy_5.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="deuteronomy_6">Deuteronomy 6</h4>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲛⲁⲓ ⲛⲉ ⲛⲓⲉⲛⲧⲟⲗⲏ ⲛⲉⲙ
      ⲛⲓⲙⲉⲑⲙⲏⲓ ⲛⲉⲙ ⲛⲓϩⲁⲡ ⲉⲧⲁϥϩⲉⲛϩⲱⲛⲟⲩ ⲛ̀ϫⲉ ⲡϭ̅ⲥ̅ ⲡⲉⲧⲉⲛⲛⲟⲩϯ ⲉ̀ϯⲥⲃⲱ ⲛⲱⲧⲉⲛ ⲉ̀ⲣⲱⲟⲩ
      ⲙ̀ⲡⲁⲓⲣⲏϯ ϧⲉⲛ ⲡⲓⲕⲁϩⲓ ⲫⲏ ⲉⲧⲉⲧⲉⲛⲛⲁϣⲉ ⲉ̀ϧⲟⲩⲛ ⲉ̀ⲣⲟϥ ⲉ̀ⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟϥ</td>
      <td><span style="color:#b00e23">(1)</span> And these are the commands,
      and the ordinances, and the judgments, as many as the Lord our God gave
      commandment to teach you to do so in the land on which ye enter to
      inherit it.</td>
      <td><span style="color:#b00e23">(1)</span> Καὶ αὗται αἱ ἐντολαὶ καὶ τὰ
      δικαιώµατα καὶ τὰ κρίµατα, ὅσα ἐνετείλατο κύριος ὁ θεὸς ἡµῶν διδάξαι ὑµᾶς
      ποιεῖν οὕτως ἐν τῇ γῇ, εἰς ἣν ὑµεῖς εἰσπορεύεσθε ἐκεῖ κληρονοµῆσαι
      αὐτήν,</td>
    </tr>

    <tr>
      <td><span style="color:#b00e23">(ⲃ̅)</span> ϩⲓⲛⲁ ⲛ̀ⲧⲉⲧⲉⲛⲉⲣϩⲟϯ ϧⲁⲧϩⲏ
      ⲙ̀ⲡϭ̅ⲥ̅ ⲡⲉⲧⲉⲛⲛⲟⲩϯ ⲉ̀ⲁⲣⲉϩ ⲉⲛⲉϥⲙⲉⲑⲙⲏⲓ ⲧⲏⲣⲟⲩ ⲛⲉⲙ ⲛⲉϥⲉⲛⲧⲟⲗⲏ ⲛⲉ ⲁ̀ⲛⲟⲕ
      ⲉ̀ϯϩⲟⲛϩⲉⲛ ⲙ̀ⲙⲟⲕ ⲉ̀ⲣⲱⲟⲩ ⲙ̀ⲫⲟⲟⲩ ⲛ̀ⲑⲟⲕ ⲛⲉⲙ ⲛⲉⲕϣⲏⲣⲓ ⲛⲉⲙ ⲛⲓϣⲏⲣⲓ ⲛ̀ⲧⲉ ⲛⲉⲕϣⲏⲣⲓ
      ⲛ̀ⲛⲓⲉϩⲟⲟⲩ ⲧⲏⲣⲟⲩ ⲛ̀ⲧⲉ ⲡⲉⲕⲱⲛϧ ϩⲓⲛⲁ ⲛ̀ⲧⲉⲧⲉⲛⲉⲣⲛⲉⲃⲁϩⲓ</td>
      <td><span style="color:#b00e23">(2)</span> That ye may fear the Lord your
      God, keep ye all his ordinances, and his commandments, which I command
      thee to-day, thou, and thy sons, and thy sons’ sons, all the days of thy
      life, that ye may live many days.</td>
      <td><span style="color:#b00e23">(2)</span> ἵνα φοβῆσθε κύριον τὸν θεὸν
      ὑµῶν φυλάσσεσθαι πάντα τὰ δικαιώµατα αὐτοῦ καὶ τὰς ἐντολὰς αὐτοῦ, ὅσας
      ἐγὼ ἐντέλλοµαί σοι σήµερον, σὺ καὶ οἱ υἱοί σου καὶ οἱ υἱοὶ τῶν υἱῶν σου
      πάσας τὰς ἡµέρας τῆς ζωῆς σου, ἵνα µακροηµερεύσητε.</td>
    </tr>

    <tr>
      <td><span style="color:#b00e23">(ⲅ̅)</span> ⲥⲱⲧⲉⲙ ⲡⲓⲥ̅ⲗ̅ ⲟⲩⲟϩ ⲁⲣⲉϩ
      ⲉ̀ⲁⲓⲧⲟⲩ ϩⲓⲛⲁ ⲛ̀ⲧⲉ ⲡⲓⲡⲉⲑⲛⲁⲛⲉϥ ϣⲱⲡⲓ ⲛⲁⲕ ⲟⲩⲟϩ ⲛ̀ⲧⲉⲧⲉⲛⲁϣⲁⲓ ⲉ̀ⲙⲁϣⲱ ⲕⲁⲧⲁ ⲫⲣⲏϯ
      ⲉⲧⲁϥⲥⲁϫⲓ ⲛ̀ϫⲉ ⲡϭ̅ⲥ̅ ⲫϯ ⲛ̀ⲧⲉ ⲛⲉⲕⲓⲟϯ ⲉϯ ⲛⲁⲕ ⲛ̀ⲟⲩⲕⲁϩⲓ ⲉϥϧⲁϯ ⲛ̀ⲉⲣⲱϯ ϩⲓ
      ⲉⲃⲓⲱ</td>
      <td><span style="color:#b00e23">(3)</span> Hear, therefore, O Israel, and
      observe to do them, that it may be well with thee, and that ye may be
      greatly multiplied, as the Lord God of thy fathers said that he would
      give thee a land flowing with milk and honey:</td>
      <td><span style="color:#b00e23">(3)</span> καὶ ἄκουσον, Ισραηλ, καὶ
      φύλαξαι ποιεῖν, ὅπως εὖ σοι ᾖ καὶ ἵνα πληθυνθῆτε σφόδρα, καθάπερ ἐλάλησεν
      κύριος ὁ θεὸς τῶν πατέρων σου δοῦναί σοι γῆν ῥέουσαν γάλα καὶ µέλι.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲛⲁⲓ ⲛⲉ ⲛⲓⲙⲉⲑⲙⲏⲓ ⲛⲉⲙ
      ⲛⲓϩⲁⲡ ⲛⲏ ⲉⲧⲁ ⲙⲱⲩ̀ⲥⲏⲥ ϩⲟⲛϩⲉⲛ ⲙ̀ⲙⲱⲟⲩ ⲉⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ϩⲓ ⲡϣⲁϥⲉ ⲉⲧⲁⲩⲓ̀
      ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲭⲏⲙⲓ ⲥⲱⲧⲉⲙ ⲡⲓⲥ̅ⲗ̅ ⲡϭ̅ⲥ̅ ⲡⲉⲕⲛⲟⲩϯ ⲟⲩⲁⲓ ⲡⲉ</td>
      <td>and these are the ordinances, and the judgments, which the Lord
      commanded the children of Israel in the wilderness, when they had gone
      forth from the land of Egypt. <span style="color:#b00e23">(4)</span>
      Hear, O Israel, The Lord our God is one Lord.</td>
      <td><span style="color:#b00e23">(4)</span> Καὶ ταῦτα τὰ δικαιώµατα καὶ τὰ
      κρίµατα, ὅσα ἐνετείλατο κύριος τοῖς υἱοῖς Ισραηλ ἐν τῇ ἐρήµῳ ἐξελθόντων
      αὐτῶν ἐκ γῆς Αἰγύπτου Ἄκουε, Ισραηλ· κύριος ὁ θεὸς ἡµῶν κύριος εἷς
      ἐστιν·</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲉⲕⲉ̀ⲙⲉⲛⲣⲉ ⲡϭ̅ⲥ̅ ⲡⲉⲕⲛⲟⲩϯ
      ⲉ̀ⲃⲟⲗ ϧⲉⲛ ⲡⲉⲕϩⲏⲧ ⲧⲏⲣϥ ⲛⲉⲙ ⲉ̀ⲃⲟⲗ ϧⲉⲛ ⲛⲉⲕⲙⲉⲩⲓ ⲧⲏⲣⲟⲩ ⲛⲉⲙ ⲉ̀ⲃⲟⲗ ϧⲉⲛ ⲧⲉⲕⲯⲩⲭⲏ
      ⲧⲏⲣⲥ ⲛⲉⲙ ⲉ̀ⲃⲟⲗ ϧⲉⲛ ⲧⲉⲕϫⲟⲙ ⲧⲏⲣⲥ</td>
      <td><span style="color:#b00e23">(5)</span> And thou shalt love the Lord
      thy God with all thy mind, and with all thy soul, and all thy
      strength.</td>
      <td><span style="color:#b00e23">(5)</span> καὶ ἀγαπήσεις κύριον τὸν θεόν
      σου ἐξ ὅλης τῆς καρδίας σου καὶ ἐξ ὅλης τῆς ψυχῆς σου καὶ ἐξ ὅλης τῆς
      δυνάµεώς σου.</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲉⲩⲉ̀ϣⲱⲡⲓ ⲛ̀ϫⲉ ⲛⲁⲓⲥⲁϫⲓ
      ⲧⲏⲣⲟⲩ ⲛⲁⲓ ⲁ̀ⲛⲟⲕ ⲉ̀ϯϩⲟⲛϩⲉⲛ ⲙ̀ⲙⲱⲟⲩ ⲉ̀ⲧⲟⲧⲕ ⲙ̀ⲫⲟⲟⲩ ϩⲓϫⲉⲛ ⲡⲉⲕϩⲏⲧ ⲛⲉⲙ ϧⲉⲛ
      ⲧⲉⲕⲯⲩⲭⲏ</td>
      <td><span style="color:#b00e23">(6)</span> And these words, all that I
      command thee this day, shall be in thy heart and in thy soul.</td>
      <td><span style="color:#b00e23">(6)</span> καὶ ἔσται τὰ ῥήµατα ταῦτα, ὅσα
      ἐγὼ ἐντέλλοµαί σοι σήµερον, ἐν τῇ καρδίᾳ σου καὶ ἐν τῇ ψυχῇ σου·</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲟϩ ⲉⲕⲉ̀ⲧⲥⲁⲃⲉ ⲛⲉⲕϣⲏⲣⲓ ⲉ̀ⲣⲱⲟⲩ
      ⲟⲩⲟϩ ⲉⲕⲉ̀ⲥⲁϫⲓ ⲛ̀ϧⲏⲧⲟⲩ ⲉⲕϩⲉⲙⲥⲓ ϧⲉⲛ ⲡⲉⲕⲏⲓ ⲛⲉⲙ ⲉⲕⲙⲟϣⲓ ϩⲓ ⲫⲙⲱⲓⲧ ⲛⲉⲙ ⲉⲕⲛⲕⲟⲧ
      ⲛⲉⲙ ⲉⲕⲛⲁⲧⲱⲛⲧ</td>
      <td><span style="color:#b00e23">(7)</span> And thou shalt teach them to
      thy children, and thou shalt speak of them sitting in the house, and
      walking by the way, and lying down, and rising up.</td>
      <td><span style="color:#b00e23">(7)</span> καὶ προβιβάσεις αὐτὰ τοὺς
      υἱούς σου καὶ λαλήσεις ἐν αὐτοῖς καθήµενος ἐν οἴκῳ καὶ πορευόµενος ἐν ὁδῷ
      καὶ κοιταζόµενος καὶ διανιστάµενος·</td>
    </tr>

    <tr>
      <td><span style="color:#b00e23">(ⲏ̅)</span> ⲉⲣⲉⲧⲉⲛⲥϧⲏⲧⲟⲩ ⲛ̀ⲟⲩⲙⲏⲓⲛⲓ ϩⲓϫⲉⲛ
      ⲛⲉⲧⲉⲛϫⲓϫ ⲟⲩⲟϩ ⲉⲩⲉ̀ϣⲱⲡⲓ ⲉⲩⲟⲓ ⲛ̀ⲁⲧⲕⲓⲙ ⲙ̀ⲡⲉⲙⲑⲟ ⲛ̀ⲛⲉⲧⲉⲛⲃⲁⲗ</td>
      <td><span style="color:#b00e23">(8)</span> And thou shalt fasten them for
      a sign upon thy hand, and it shall be immoveable before thine eyes.</td>
      <td><span style="color:#b00e23">(8)</span> καὶ ἀφάψεις αὐτὰ εἰς σηµεῖον
      ἐπὶ τῆς χειρός σου, καὶ ἔσται ἀσάλευτον πρὸ ὀφθαλµῶν σου·</td>
    </tr>

    <tr>
      <td><span style="color:#b00e23">(ⲑ̅)</span> ⲉⲣⲉⲧⲉⲛⲥϧⲏⲧⲟⲩ ϩⲓϫⲉⲛ ⲛⲓⲟⲩⲉϫⲣⲱⲟⲩ
      ⲛ̀ⲧⲉ ⲛⲉⲧⲉⲛⲏⲟⲩ ⲛⲉⲙ ⲛⲉⲧⲉⲛⲡⲩⲗⲏ</td>
      <td><span style="color:#b00e23">(9)</span> And ye shall write them on the
      lintels of your houses and of your gates.</td>
      <td><span style="color:#b00e23">(9)</span> καὶ γράψετε αὐτὰ ἐπὶ τὰς φλιὰς
      τῶν οἰκιῶν ὑµῶν καὶ τῶν πυλῶν ὑµῶν.</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲉⲥⲉ̀ϣⲱⲡⲓ ⲁⲣⲉϣⲁⲛ ⲡϭ̅ⲥ̅
      ⲡⲉⲕⲛⲟⲩϯ ⲟⲗⲕ ⲉ̀ϧⲟⲩⲛ ⲉ̀ⲡⲓⲕⲁϩⲓ ⲫⲏ ⲉⲧⲁϥⲱⲣⲕ ⲙ̀ⲙⲟϥ ⲛ̀ⲛⲉⲕⲓⲟϯ ⲁⲃⲣⲁⲁⲙ ⲓⲥⲁⲁⲕ ⲛⲉⲙ
      ⲓⲁⲕⲱⲃ ⲉ̀ϯ ⲛⲁⲕ ⲛ̀ϩⲁⲛⲛⲓϣϯ ⲙ̀ⲃⲁⲕⲓ ⲉ̀ⲛⲁⲛⲉⲩ ⲛⲏ ⲉⲧⲉ ⲙ̀ⲡⲉⲕⲕⲟⲧⲟⲩ</td>
      <td><span style="color:#b00e23">(10)</span> And it shall come to pass
      when the Lord thy God shall have brought thee into the land which he
      sware to thy fathers, to Abraam, and to Isaac, and to Jacob, to give thee
      great and beautiful cities which thou didst not build,</td>
      <td><span style="color:#b00e23">(10)</span> Καὶ ἔσται ὅταν εἰσαγάγῃ σε
      κύριος ὁ θεός σου εἰς τὴν γῆν, ἣν ὤµοσεν τοῖς πατράσιν σου τῷ Αβρααµ καὶ
      Ισαακ καὶ Ιακωβ δοῦναί σοι, πόλεις µεγάλας καὶ καλάς, ἃς οὐκ
      ᾠκοδόµησας,</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲛⲉⲙ ϩⲁⲛⲏⲓ ⲉⲩⲙⲉϩ ⲛ̀ⲁⲅⲁⲑⲟⲛ
      ⲛⲓⲃⲉⲛ ⲛⲏ ⲉⲧⲉ ⲙ̀ⲡⲉⲕⲙⲁϩⲟⲩ ϩⲁⲛⲗⲁⲕⲕⲟⲥ ⲉⲩϣⲏⲕ ⲛⲏ ⲉⲧⲉ ⲙ̀ⲡⲉⲕϣⲟⲕⲟⲩ ϩⲁⲛⲓⲁϩⲁⲗⲟⲗⲓ ⲛⲉⲙ
      ϩⲁⲛⲓⲁϩϫⲱⲓⲧ ⲛⲏ ⲉⲧⲉ ⲙ̀ⲡⲉⲕϭⲱⲟⲩ ⲛ̀ⲧⲉⲕⲟⲩⲱⲙ ⲟⲩⲟϩ ⲛ̀ⲧⲉⲕⲥⲓ</td>
      <td><span style="color:#b00e23">(11)</span> houses full of all good
      things which thou didst not fill, wells dug in the rock which thou didst
      not dig, vineyards and oliveyards which thou didst not plant, then having
      eaten and been filled,</td>
      <td><span style="color:#b00e23">(11)</span> οἰκίας πλήρεις πάντων ἀγαθῶν,
      ἃς οὐκ ἐνέπλησας, λάκκους λελατοµηµένους, οὓς οὐκ ἐξελατόµησας, ἀµπελῶνας
      καὶ ἐλαιῶνας, οὓς οὐ κατεφύτευσας, καὶ φαγὼν καὶ ἐµπλησθεὶς</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲙⲁϩⲑⲏⲕ ⲉ̀ⲣⲟⲕ ⲙ̀ⲡⲉⲣⲉⲣⲡⲱⲃϣ
      ⲙ̀ⲡϭ̅ⲥ̅ ⲡⲉⲕⲛⲟⲩϯ ⲫⲏ ⲉⲧⲁϥⲉⲛⲕ ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲭⲏⲙⲓ ⲉ̀ⲃⲟⲗ ϧⲉⲛ ⲡⲏⲓ ⲛ̀ⲧⲉ
      ϯⲙⲉⲧⲃⲱⲕ</td>
      <td><span style="color:#b00e23">(12)</span> beware lest thou forget the
      Lord thy God that brought thee forth out of the land of Egypt, out of the
      house of bondage.</td>
      <td><span style="color:#b00e23">(12)</span> πρόσεχε σεαυτῷ, µὴ ἐπιλάθῃ
      κυρίου τοῦ θεοῦ σου τοῦ ἐξαγαγόντος σε ἐκ γῆς Αἰγύπτου ἐξ οἴκου
      δουλείας.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲡϭ̅ⲥ̅ ⲡⲉⲕⲛⲟⲩϯ ⲡⲉⲧⲉⲕⲉⲣϩⲟϯ
      ϧⲁⲧⲉϥϩⲏ ⲛ̀ⲑⲟϥ ⲙ̀ⲙⲁⲩⲁⲧϥ ⲡⲉⲧⲉⲕⲉϣⲉⲙϣⲏⲧϥ ⲟⲩⲟϩ ⲛ̀ⲑⲟϥ ⲡⲉⲧⲉⲕⲉⲧⲟⲙⲕ ⲉ̀ⲣⲟϥ ⲟⲩⲟϩ
      ⲉⲕⲉ̀ⲱⲣⲕ ⲙ̀ⲡⲉϥⲣⲁⲛ</td>
      <td><span style="color:#b00e23">(13)</span> Thou shalt fear the Lord thy
      God, and him only shalt thou serve; and thou shalt cleave to him, and by
      his name thou shalt swear.</td>
      <td><span style="color:#b00e23">(13)</span> κύριον τὸν θεόν σου φοβηθήσῃ
      καὶ αὐτῷ λατρεύσεις καὶ πρὸς αὐτὸν κολληθήσῃ καὶ τῷ ὀνόµατι αὐτοῦ
      ὀµῇ.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛ̀ⲛⲉⲧⲉⲛϣⲉ ⲛⲱⲧⲉⲛ ⲥⲁⲫⲁϩⲟⲩ
      ⲛ̀ϩⲁⲛⲕⲉⲛⲟⲩϯ ⲉ̀ⲃⲟⲗ ϧⲉⲛ ⲛⲓⲛⲟⲩϯ ⲛ̀ⲧⲉ ⲛⲓⲉⲑⲛⲟⲥ ⲉⲧⲕⲱϯ ⲉ̀ⲣⲱⲧⲉⲛ</td>
      <td><span style="color:#b00e23">(14)</span> Go ye not after other gods of
      the gods of the nations round about you;</td>
      <td><span style="color:#b00e23">(14)</span> οὐ πορεύσεσθε ὀπίσω θεῶν
      ἑτέρων ἀπὸ τῶν θεῶν τῶν ἐθνῶν τῶν περικύκλῳ ὑµῶν,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ϫⲉ ⲟⲩⲛⲟⲩϯ ⲛ̀ⲣⲉϥⲭⲟϩ ⲡⲉ ⲡϭ̅ⲥ̅
      ⲡⲉⲕⲛⲟⲩϯ ⲛ̀ϧⲏⲧⲕ ⲙⲏⲡⲱⲥ ⲛ̀ⲧⲉ ⲡϭ̅ⲥ̅ ⲡⲉⲕⲛⲟⲩϯ ϫⲱⲛⲧ ⲛⲉⲙ ⲉⲙⲃⲟⲛ ⲉ̀ⲣⲟⲕ ⲛ̀ⲧⲉϥϥⲟⲧⲕ
      ⲉ̀ⲃⲟⲗ ϩⲓϫⲉⲛ ⲡϩⲟ ⲙ̀ⲡⲕⲁϩⲓ</td>
      <td><span style="color:#b00e23">(15)</span> for the Lord thy God in the
      midst of thee is a jealous God, lest the Lord thy God be very angry with
      thee, and destroy thee from off the face of the earth.</td>
      <td><span style="color:#b00e23">(15)</span> ὅτι θεὸς ζηλωτὴς κύριος ὁ
      θεός σου ἐν σοί, µὴ ὀργισθεὶς θυµωθῇ κύριος ὁ θεός σου ἐν σοὶ καὶ
      ἐξολεθρεύσῃ σε ἀπὸ προσώπου τῆς γῆς.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲛ̀ⲛⲉⲕⲉⲣⲡⲓⲣⲁⲍⲓⲛ ⲙ̀ⲡϭ̅ⲥ̅
      ⲡⲉⲕⲛⲟⲩϯ ⲙ̀ⲫⲣⲏϯ ⲉⲧⲁⲣⲉⲧⲉⲛⲉⲣⲡⲓⲣⲁⲍⲓⲛ ϧⲉⲛ ⲡⲓⲡⲓⲣⲁⲥⲙⲟⲥ</td>
      <td><span style="color:#b00e23">(16)</span> Thou shalt not tempt the Lord
      thy God, as ye tempted him in the temptation.</td>
      <td><span style="color:#b00e23">(16)</span> Οὐκ ἐκπειράσεις κύριον τὸν
      θεόν σου, ὃν τρόπον ἐξεπειράσασθε ἐν τῷ Πειρασµῷ.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ϧⲉⲛ ⲟⲩⲁⲣⲉϩ ⲉⲕⲉ̀ⲁⲣⲉϩ
      ⲉ̀ⲛⲓⲉⲛⲧⲟⲗⲏ ⲛ̀ⲧⲉ ⲡϭ̅ⲥ̅ ⲡⲉⲕⲛⲟⲩϯ ⲛⲉⲙ ⲛⲓⲙⲉⲧⲙⲉⲑⲣⲉⲩ ⲛⲉⲙ ⲛⲓⲙⲉⲑⲙⲏⲓ ⲛⲏ
      ⲉⲧⲁϥϩⲉⲛϩⲱⲛⲟⲩ ⲉ̀ⲧⲟⲧⲕ ⲛ̀ϫⲉ ⲡϭ̅ⲥ̅ ⲡⲉⲕⲛⲟⲩϯ</td>
      <td><span style="color:#b00e23">(17)</span> Thou shalt by all means keep
      the commands of the Lord thy God, the testimonies, and the ordinances,
      which he commanded thee.</td>
      <td><span style="color:#b00e23">(17)</span> φυλάσσων φυλάξῃ τὰς ἐντολὰς
      κυρίου τοῦ θεοῦ σου, τὰ µαρτύρια καὶ τὰ δικαιώµατα, ὅσα ἐνετείλατό
      σοι·</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲉⲕⲉ̀ⲓⲣⲓ ⲙ̀ⲡⲉⲑⲣⲁⲛⲁϥ ⲛⲉⲙ
      ⲡⲓⲡⲉⲑⲛⲁⲛⲉϥ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲡⲉⲕⲛⲟⲩϯ ϩⲓⲛⲁ ⲛ̀ⲧⲉ ⲡⲓⲡⲉⲑⲛⲁⲛⲉϥ ϣⲱⲡⲓ ⲙ̀ⲙⲟⲕ
      ⲛ̀ⲧⲉⲕⲉⲣⲕⲗⲏⲣⲟⲛⲟⲙⲓⲛ ⲙ̀ⲡⲓⲕⲁϩⲓ ⲉⲧⲛⲁⲛⲉϥ ⲫⲏ ⲉⲧⲁ ⲡϭ̅ⲥ̅ ⲱⲣⲕ ⲙ̀ⲙⲟϥ ⲛ̀ⲛⲉⲧⲉⲛⲓⲟϯ</td>
      <td><span style="color:#b00e23">(18)</span> And thou shalt do that which
      is pleasing and good before the Lord thy God, that it may be well with
      thee, and that thou mayest go in and inherit the good land, which the
      Lord sware to your fathers,</td>
      <td><span style="color:#b00e23">(18)</span> καὶ ποιήσεις τὸ ἀρεστὸν καὶ
      τὸ καλὸν ἐναντίον κυρίου τοῦ θεοῦ ὑµῶν, ἵνα εὖ σοι γένηται καὶ εἰσέλθῃς
      καὶ κληρονοµήσῃς τὴν γῆν τὴν ἀγαθήν, ἣν ὤµοσεν κύριος τοῖς πατράσιν
      ὑµῶν</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲉⲑⲣⲉϥϭⲟϫⲓ ⲛ̀ⲥⲁ ⲛⲉⲕϫⲁϫⲓ
      ⲧⲏⲣⲟⲩ ⲉ̀ⲃⲟⲗ ϧⲁⲧϩⲏ ⲙ̀ⲡⲉⲕϩⲟ ⲕⲁⲧⲁ ⲫⲣⲏϯ ⲉⲧⲁϥⲥⲁϫⲓ ⲛ̀ϫⲉ ⲡϭ̅ⲥ̅</td>
      <td><span style="color:#b00e23">(19)</span> to chase all thine enemies
      from before thy face, as the Lord said.</td>
      <td><span style="color:#b00e23">(19)</span> ἐκδιῶξαι πάντας τοὺς ἐχθρούς
      σου πρὸ προσώπου σου, καθὰ ἐλάλησεν.</td>
    </tr>

    <tr>
      <td><span style="color:#b00e23">(ⲕ̅)</span> ⲟⲩⲟϩ ⲉⲥⲉ̀ϣⲱⲡⲓ ⲁϥϣⲁⲛϣⲉⲛⲕ ⲛ̀ϫⲉ
      ⲡⲉⲕϣⲏⲣⲓ ⲛ̀ⲣⲁⲥϯ ⲉϥϫⲱ ⲙ̀ⲙⲟⲥ ϫⲉ ⲟⲩ ⲛⲉ ⲛⲓⲙⲉⲧⲙⲉⲑⲣⲉⲩ ⲛⲉⲙ ⲛⲓⲙⲉⲑⲙⲏⲓ ⲛⲉⲙ ⲛⲓϩⲁⲡ ⲛⲏ
      ⲉⲧⲁϥϩⲟⲛϩⲉⲛ ⲙ̀ⲙⲱⲟⲩ ⲛⲁⲛ ⲛ̀ϫⲉ ⲡϭ̅ⲥ̅ ⲡⲉⲕⲛⲟⲩϯ</td>
      <td><span style="color:#b00e23">(20)</span> And it shall come to pass
      when thy son shall ask thee at a future time, saying, What are the
      testimonies, and the ordinances, and the judgments, which the Lord our
      God has commanded us?</td>
      <td><span style="color:#b00e23">(20)</span> Καὶ ἔσται ὅταν ἐρωτήσῃ σε ὁ
      υἱός σου αὔριον λέγων Τί ἐστιν τὰ µαρτύρια καὶ τὰ δικαιώµατα καὶ τὰ
      κρίµατα, ὅσα ἐνετείλατο κύριος ὁ θεὸς ἡµῶν ἡµῖν;</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲟⲩⲟϩ ⲉⲕⲉ̀ϫⲟⲥ ⲙ̀ⲡⲉⲕϣⲏⲣⲓ ϫⲉ
      ⲛⲁⲛⲟⲓ ⲙ̀ⲃⲟⲕ ⲡⲉ ⲙ̀ⲫⲁⲣⲁⲱ ϧⲉⲛ ⲡⲕⲁϩⲓ ⲛ̀ⲭⲏⲙⲓ ⲁϥⲉⲛⲧⲉⲛ ⲉ̀ⲃⲟⲗ ⲙ̀ⲙⲁⲩ ⲛ̀ϫⲉ ⲡϭ̅ⲥ̅
      ϧⲉⲛ ⲟⲩϫⲓϫ ⲉⲥⲁⲙⲁϩⲓ ⲛⲉⲙ ⲟⲩϫⲫⲟⲓ ⲉϥϭⲟⲥⲓ</td>
      <td><span style="color:#b00e23">(21)</span> Then shalt thou say to thy
      son, We were slaves to Pharao in the land of Egypt, and the Lord brought
      us forth thence with a mighty hand, and with a high arm.</td>
      <td><span style="color:#b00e23">(21)</span> καὶ ἐρεῖς τῷ υἱῷ σου Οἰκέται
      ἦµεν τῷ Φαραω ἐν γῇ Αἰγύπτῳ, καὶ ἐξήγαγεν ἡµᾶς κύριος ἐκεῖθεν ἐν χειρὶ
      κραταιᾷ καὶ ἐν βραχίονι ὑψηλῷ.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲡϭ̅ⲥ̅ ⲁϥϯ ⲛ̀ϩⲁⲛⲙⲏⲓⲛⲓ
      ⲛⲉⲙ ϩⲁⲛϣⲫⲏⲣⲓ ⲉ̀ⲛⲁⲛⲉⲩ ⲟⲩⲟϩ ⲉⲩⲟⲓ ⲛ̀ϩⲟϯ ϧⲉⲛ ⲡⲕⲁϩⲓ ⲛ̀ⲭⲏⲙⲓ ϧⲉⲛ ⲫⲁⲣⲁⲱ ⲛⲉⲙ ϧⲉⲛ
      ⲡⲉϥⲏⲓ ⲙ̀ⲡⲉⲛⲙ̀ⲑⲟ</td>
      <td><span style="color:#b00e23">(22)</span> And the Lord wrought signs
      and great and grievous wonders in Egypt, on Pharao and on his house
      before us.</td>
      <td><span style="color:#b00e23">(22)</span> καὶ ἔδωκεν κύριος σηµεῖα καὶ
      τέρατα µεγάλα καὶ πονηρὰ ἐν Αἰγύπτῳ ἐν Φαραω καὶ ἐν τῷ οἴκῳ αὐτοῦ ἐνώπιον
      ἡµῶν·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲟⲩⲟϩ ⲁ̀ⲛⲟⲛ ⲁϥⲉⲛⲧⲉⲛ ⲉ̀ⲃⲟⲗ
      ⲙ̀ⲙⲁⲩ ϩⲓⲛⲁ ⲛ̀ⲧⲉϥϭⲓⲧⲧⲉⲛ ⲉ̀ϧⲟⲩⲛ ⲛ̀ⲧⲉϥϯ ⲛⲁⲛ ⲙ̀ⲡⲁⲓⲕⲁϩⲓ ⲫⲏ ⲉⲧⲁϥⲱⲣⲕ ⲙ̀ⲙⲟϥ ⲛ̀ϫⲉ
      ⲡϭ̅ⲥ̅ ⲛ̀ⲛⲉⲕⲓⲟϯ</td>
      <td><span style="color:#b00e23">(23)</span> And he brought us out thence
      to give us this land, which he sware to give to our fathers.</td>
      <td><span style="color:#b00e23">(23)</span> καὶ ἡµᾶς ἐξήγαγεν ἐκεῖθεν,
      ἵνα εἰσαγάγῃ ἡµᾶς δοῦναι ἡµῖν τὴν γῆν ταύτην, ἣν ὤµοσεν δοῦναι τοῖς
      πατράσιν ἡµῶν.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲟⲩⲟϩ ⲁϥϩⲟⲛϩⲉⲛ ⲛ̀ϫⲉ ⲡϭ̅ⲥ̅
      ⲉ̀ⲓⲣⲓ ⲛ̀ⲛⲁⲓⲙⲉⲑⲙⲏⲓ ⲉⲑⲣⲉⲛⲉⲣϩⲟϯ ϧⲁⲧϩⲏ ⲙ̀ⲡϭ̅ⲥ̅ ⲡⲉⲛⲛⲟⲩϯ ϩⲓⲛⲁ ⲛ̀ⲧⲉ ⲡⲓⲡⲉⲑⲛⲁⲛⲉϥ
      ϣⲱⲡⲓ ⲙ̀ⲙⲟⲛ ⲛ̀ⲛⲓⲉϩⲟⲟⲩ ⲧⲏⲣⲟⲩ ϩⲓⲛⲁ ⲛ̀ⲧⲉⲛⲱⲛϧ ⲙ̀ⲫⲣⲏϯ ⲙ̀ⲫⲟⲟⲩ</td>
      <td><span style="color:#b00e23">(24)</span> And the Lord charged us to
      observe all these ordinances; to fear the Lord our God, that it may be
      well with us for ever, that we may live, as even to-day.</td>
      <td><span style="color:#b00e23">(24)</span> καὶ ἐνετείλατο ἡµῖν κύριος
      ποιεῖν πάντα τὰ δικαιώµατα ταῦτα φοβεῖσθαι κύριον τὸν θεὸν ἡµῶν, ἵνα εὖ ᾖ
      ἡµῖν πάσας τὰς ἡµέρας, ἵνα ζῶµεν ὥσπερ καὶ σήµερον.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲛ̀ⲧⲉ ⲟⲩⲙⲉⲧⲛⲁⲏⲧ ϣⲱⲡⲓ ⲛⲁⲛ
      ⲉ̀ϣⲱⲡ ⲁⲛϣⲁⲛⲁⲣⲉϩ ⲉ̀ⲓⲣⲓ ⲛ̀ⲛⲁⲓⲉⲛⲧⲟⲗⲏ ⲧⲏⲣⲟⲩ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲡⲉⲛⲛⲟⲩϯ ⲕⲁⲧⲁ
      ⲫⲣⲏϯ ⲉⲧⲁ ⲡϭ̅ⲥ̅ ϩⲟⲛϩⲉⲛ ⲛⲁⲛ</td>
      <td><span style="color:#b00e23">(25)</span> And there shall be mercy to
      us, if we take heed to keep all these commands before the Lord our God,
      as he has commanded us.</td>
      <td><span style="color:#b00e23">(25)</span> καὶ ἐλεηµοσύνη ἔσται ἡµῖν,
      ἐὰν φυλασσώµεθα ποιεῖν πάσας τὰς ἐντολὰς ταύτας ἐναντίον κυρίου τοῦ θεοῦ
      ἡµῶν, καθὰ ἐνετείλατο ἡµῖν κύριος.</td>
    </tr>
  </table>
</body>
</html>
