<!DOCTYPE html>
<html>
<head>
  <title>Psalms</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_145.html" rel="next">
  <link href="psalms_143.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="psalms144">Psalms 144</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅ⲙ̅ⲇ̅. ⲡⲓⲥⲙⲟⲩ ⲛ̀ⲧⲉ
      ⲇⲁⲩⲓⲇ.</span>
      </td>
      <td><span style="color:#000000">ⲣ̅ⲙ̅ⲇ̅. ⲡⲉⲥⲙⲟⲩ ⲛ̅ⲇⲁⲩⲉⲓⲇ</span>
      </td>
      <td>David’s Psalm of praise.</td>
      <td>Αἴνεσις τῷ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ϯⲛⲁϭⲁⲥⲕ ⲡⲁⲛⲟⲩϯ ⲡⲁⲟⲩⲣⲟ: ⲟⲩⲟϩ
      ⲛ̀ⲧⲁⲥⲙⲟⲩ ⲉ̀ⲡⲉⲕⲣⲁⲛ ϣⲁ ⲉⲛⲉϩ ⲛⲉⲙ ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ.</td>
      <td><span style="color:#b00e23">(ⲁ︦)</span> ϯⲛⲁϫⲁⲥⲧⲕ̅ ⲡⲁⲛⲟⲩⲧⲉ ⲡⲁⲣ̅ⲣⲟ
      ϯⲛⲁⲥⲙⲟⲩ ⲉⲡⲉⲕⲣⲁⲛ ϣⲁ ⲉⲛⲉϩ ⲁⲩⲱ ϣⲁ ⲉⲛⲉϩ ⲛ̅ⲉⲛⲉϩ.</td>
      <td><span style="color:#b00e23">(1)</span> I will exalt thee, my God, my
      king; and I will bless thy name for ever and ever.</td>
      <td><span style="color:#b00e23">(1)</span> Ὑψώσω σε, ὁ θεός µου ὁ
      βασιλεύς µου, καὶ εὐλογήσω τὸ ὄνοµά σου εἰς τὸν αἰῶνα καὶ εἰς τὸν αἰῶνα
      τοῦ αἰῶνος.</td>
    </tr>

    <tr>
      <td><span style="color:#b00e23">(ⲃ̅)</span> ϯⲛⲁⲥⲙⲟⲩ ⲉ̀ⲣⲟⲕ ⲙ̀ⲙⲏⲛⲓ: ⲟⲩⲟϩ
      ϯⲛⲁⲥⲙⲟⲩ ⲉ̀ⲡⲉⲕⲣⲁⲛ ϣⲁ ⲉⲛⲉϩ ⲛⲉⲙ ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ.</td>
      <td><span style="color:#b00e23">(ⲃ︦)</span> ϯⲛⲁⲥⲙⲟⲩ ⲉⲣⲟⲕ ⲙ̅ⲙⲏⲛⲉ ⲙ̅ⲙⲏⲛⲉ
      ⲧⲁⲥⲙⲟⲩ ⲉⲡⲉⲕⲣⲁⲛ ϣⲁ ⲉⲛⲉϩ ⲁⲩⲱ ϣⲁ ⲉⲛⲉϩ ⲛ̅ⲉⲛⲉϩ.</td>
      <td><span style="color:#b00e23">(2)</span> Every day will I bless thee,
      and I will praise thy name for ever and ever.</td>
      <td><span style="color:#b00e23">(2)</span> καθ’ ἑκάστην ἡµέραν εὐλογήσω
      σε καὶ αἰνέσω τὸ ὄνοµά σου εἰς τὸν αἰῶνα καὶ εἰς τὸν αἰῶνα τοῦ
      αἰῶνος.</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲛⲓϣϯ ⲡⲉ ⲡϭ̅ⲥ̅ ⲟⲩⲟϩ
      ϥⲥⲙⲁⲣⲱⲟⲩⲧ ⲉ̀ⲙⲁϣⲱ: ⲟⲩⲟϩ ⲙ̀ⲙⲟⲛ ⲁⲩⲣⲏϫⲥ ⲛ̀ⲧⲉ ⲧⲉϥⲙⲉⲧⲛⲓϣϯ:</td>
      <td><span style="color:#b00e23">(ⲅ︦)</span> ⲟⲩⲛⲟϭ ⲡⲉ ⲡϫⲟⲉⲓⲥ ⲉϥⲥⲙⲁⲙⲁⲁⲧ
      ⲉⲙⲁⲧⲉ. ⲁⲩⲱ ⲙⲛ̅ ϣⲓ ⲛ̅ⲧⲉϥⲙⲛ̅ⲧⲛⲟϭ.</td>
      <td><span style="color:#b00e23">(3)</span> The Lord is great, and greatly
      to be praised; and there is no end to his greatness.</td>
      <td><span style="color:#b00e23">(3)</span> µέγας κύριος καὶ αἰνετὸς
      σφόδρα, καὶ τῆς µεγαλωσύνης αὐτοῦ οὐκ ἔστιν πέρας.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ⲟⲩⲅⲉⲛⲉⲁ ⲛⲉⲙ ⲟⲩⲅⲉⲛⲉⲁ ⲉⲩⲉ̀ⲥⲙⲟⲩ ⲉ̀ⲛⲉⲕϩⲃⲏⲟⲩⲓ: ⲟⲩⲟϩ
      ⲉⲩⲉ̀ⲫⲓⲣⲓ ⲉ̀ⲧⲉⲕϫⲟⲙ.</td>
      <td><span style="color:#b00e23">(ⲇ︦)</span> ⲟⲩⲛ ⲟⲩϫⲱⲙ ⲙⲛ̅ ⲟⲩϫⲱⲙ ⲛⲁⲥⲙⲟⲩ
      ⲉⲛⲉⲕϩⲃⲏⲩⲉ. ⲁⲩⲱ ⲛ̅ⲥⲉϫⲱ ⲛ̅ⲧⲉⲕϭⲟⲙ.</td>
      <td><span style="color:#b00e23">(4)</span> Generation after generation
      shall praise thy works, and tell of thy power.</td>
      <td><span style="color:#b00e23">(4)</span> γενεὰ καὶ γενεὰ ἐπαινέσει τὰ
      ἔργα σου καὶ τὴν δύναµίν σου ἀπαγγελοῦσιν.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(4)</span> ϯⲛⲓϣϯ ⲙ̀ⲙⲉⲧⲥⲁⲓⲉ ⲛ̀ⲧⲉ ⲡⲱⲟⲩ ⲛ̀ⲧⲉ ⲡⲉⲕⲧⲟⲩⲃⲟ
      ⲉⲩⲉ̀ⲥⲁϫⲓ ⲙ̀ⲙⲟⲥ: ⲟⲩⲟϩ ⲉⲩⲉ̀ⲫⲓⲣⲓ ⲛ̀ⲛⲉⲕϣⲫⲏⲣⲓ:</td>
      <td><span style="color:#b00e23">(ⲉ︦)</span> ⲁⲩⲱ ⲥⲉⲛⲁϫⲱ ⲛ̅ⲡⲥⲁ ⲙ̅ⲡⲉⲟⲟⲩ
      ⲛ̅ⲧⲉⲕⲙⲛ̅ⲧⲛⲟϭ. ⲥⲉⲛⲁϣⲁϫⲉ ⲉⲛⲉⲕϣⲡⲏⲣⲉ.</td>
      <td><span style="color:#b00e23">(5)</span> And they shall speak of the
      glorious majesty of thy holiness, and recount thy wonders.</td>
      <td><span style="color:#b00e23">(5)</span> τὴν µεγαλοπρέπειαν τῆς δόξης
      τῆς ἁγιωσύνης σου λαλήσουσιν καὶ τὰ θαυµάσιά σου διηγήσονται.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(4)</span> ⲧϫⲟⲙ ⲛ̀ⲧⲉ ⲛⲏ ⲉⲧⲟⲓ ⲛ̀ϩⲟϯ ⲛ̀ⲧⲁⲕ ⲥⲉⲛⲁⲥⲁϫⲓ ⲙ̀ⲙⲟⲥ:
      ⲟⲩⲟϩ ⲧⲉⲕⲙⲉⲧⲛⲓϣϯ ⲉⲩⲉ̀ⲫⲓⲣⲓ ⲉ̀ⲣⲟⲥ. <span style="color:#05537d">(5)</span>
      ⲟⲩⲟϩ ⲧⲉⲕⲙⲉⲧϫⲱⲣⲓ ⲉⲩⲉ̀ⲥⲁϫⲓ ⲙ̀ⲙⲟⲥ:</td>
      <td><span style="color:#b00e23">(ⲋ︦)</span> ⲁⲩⲱ ⲛ̅ⲥⲉϫⲱ ⲛ̅ⲧϭⲟⲙ ⲛ̅ⲛⲉⲕϩⲟⲧⲉ.
      ⲛ̅ⲥⲉϣⲁϫⲉ ⲉⲧⲉⲕⲙⲛ̅ⲧⲛⲟϭ.</td>
      <td><span style="color:#b00e23">(6)</span> And they shall speak of the
      power of thy terrible acts; and recount thy greatness.</td>
      <td><span style="color:#b00e23">(6)</span> καὶ τὴν δύναµιν τῶν φοβερῶν
      σου ἐροῦσιν καὶ τὴν µεγαλωσύνην σου διηγήσονται.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(5)</span> ⲫⲙⲉⲩⲓ ⲙ̀ⲡⲁϣⲁⲓ ⲛ̀ⲧⲉ ⲧⲉⲕⲙⲉⲧⲭⲣ̅ⲥ̅ ⲉⲩⲉ̀ⲃⲉⲃⲓ ⲙ̀ⲙⲟϥ:
      ⲟⲩⲟϩ ⲉⲩⲉ̀ⲉⲣⲙⲉⲗⲉⲧⲁⲛ ⲛ̀ⲧⲉⲕⲙⲉⲑⲙⲏⲓ.</td>
      <td><span style="color:#b00e23">(ⲍ︦)</span> ⲛ̅ⲥⲉⲧⲁⲩⲟ ⲙ̅ⲡⲉⲕⲣ̅ⲡⲙⲉⲉⲩⲉ ϩⲙ̅
      ⲡⲁϣⲁⲓ ⲛ̅ⲧⲉⲕⲙⲛ̅ⲧⲭⲣ̅ⲥ̅. ⲛ̅ⲥⲉⲧⲉⲗⲏⲗ ϩⲛ̅ ⲧⲉⲕⲇⲓⲕⲁⲓⲟⲥⲩⲛⲏ.</td>
      <td><span style="color:#b00e23">(7)</span> They shall utter the memory of
      the abundance of thy goodness, and shall exult in thy righteousness.</td>
      <td><span style="color:#b00e23">(7)</span> µνήµην τοῦ πλήθους τῆς
      χρηστότητός σου ἐξερεύξονται καὶ τῇ δικαιοσύνῃ σου ἀγαλλιάσονται.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(6)</span> ⲟⲩⲣⲉϥϣⲉⲛϩⲏⲧ ⲟⲩⲟϩ ⲛ̀ⲛⲁⲏⲧ ⲡⲉ ⲡϭ̅ⲥ̅: ⲟⲩⲣⲉϥⲱⲟⲩ
      ⲛ̀ϩⲏⲧ ⲡⲉ ⲟⲩⲟϩ ⲛⲁϣⲉ ⲡⲉϥⲛⲁⲓ.</td>
      <td><span style="color:#b00e23">(ⲏ︦)</span> ⲟⲩϣⲁⲛϩⲧⲏϥ ⲛ̅ⲛⲁⲏⲧ ⲡⲉ ⲡϫⲟⲉⲓⲥ.
      ⲟⲩϩⲁⲣϣ̅ϩⲏⲧ ⲡⲉ ⲉⲛⲁϣⲉ ⲡⲉϥⲛⲁ.</td>
      <td><span style="color:#b00e23">(8)</span> The Lord is compassionate, and
      merciful; long suffering, and abundant in mercy.</td>
      <td><span style="color:#b00e23">(8)</span> οἰκτίρµων καὶ ἐλεήµων ὁ
      κύριος, µακρόθυµος καὶ πολυέλεος.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(7)</span> ⲟⲩⲭⲣ̅ⲥ̅ ⲡⲉ ⲡϭ̅ⲥ̅ ⲛ̀ⲛⲏ ⲉⲑⲛⲁⲁⲙⲟⲛⲓ ⲛ̀ⲧⲟⲧⲟⲩ: ⲟⲩⲟϩ
      ⲛⲉϥⲙⲉⲧϣⲉⲛϩⲏⲧ ⲉ̀ϫⲉⲛ ⲛⲉϥϩⲃⲏⲟⲩⲓ ⲧⲏⲣⲟⲩ.</td>
      <td><span style="color:#b00e23">(ⲑ︦)</span> ⲟⲩⲭⲣⲏⲥⲧⲟⲥ ⲡⲉ ⲡϫⲟⲉⲓⲥ ϩⲛ̅ ϩⲱⲃ
      ⲛⲓⲙ. ⲁⲩⲱ ⲛⲉϥⲙⲛ̅ⲧϣⲁⲛϩⲧⲏϥ ⲉϫⲛ̅ ⲛⲉϥϩⲃⲏⲩⲉ ⲧⲏⲣⲟⲩ</td>
      <td><span style="color:#b00e23">(9)</span> The Lord is good to those that
      wait on him; and his compassions are over all his works.</td>
      <td><span style="color:#b00e23">(9)</span> χρηστὸς κύριος τοῖς σύµπασιν,
      καὶ οἱ οἰκτιρµοὶ αὐτοῦ ἐπὶ πάντα τὰ ἔργα αὐτοῦ.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(8)</span> ⲙⲁⲣⲟⲩⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅ ⲛ̀ϫⲉ ⲛⲉⲕϩⲃⲏⲟⲩⲓ
      ⲧⲏⲣⲟⲩ: ⲟⲩⲟϩ ⲛⲏ ⲉⲑⲟⲩⲁⲃ ⲛ̀ⲧⲁⲕ ⲉⲩⲉ̀ⲥⲙⲟⲩ ⲉ̀ⲣⲟⲕ.</td>
      <td><span style="color:#b00e23">(ⲓ︦)</span> ⲙⲁⲣⲉ ⲛⲉⲕϩⲃⲏⲩⲉ ⲧⲏⲣⲟⲩ ⲡϫⲟⲉⲓⲥ
      ⲟⲩⲱⲛϩ̅ ⲛⲁⲕ ⲉⲃⲟⲗ. ⲁⲩⲱ ⲛⲉⲕⲡⲉⲧⲟⲩⲁⲁⲃ ⲙⲁⲣⲟⲩⲥⲙⲟⲩ ⲉⲣⲟⲕ</td>
      <td><span style="color:#b00e23">(10)</span> Let all thy works, O Lord,
      give thanks to thee; and let thy saints bless thee.</td>
      <td><span style="color:#b00e23">(10)</span> ἐξοµολογησάσθωσάν σοι, κύριε,
      πάντα τὰ ἔργα σου, καὶ οἱ ὅσιοί σου εὐλογησάτωσάν σε.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(9)</span> ⲡⲱⲟⲩ ⲛ̀ⲧⲉ ⲧⲉⲕⲙⲉⲧⲟⲩⲣⲟ ⲉⲩⲉ̀ⲥⲁϫⲓ ⲙ̀ⲙⲟϥ: ⲟⲩⲟϩ
      ⲉⲩⲉ̀ϫⲱ ⲛ̀ⲧⲉⲕⲙⲉⲧϫⲱⲣⲓ</td>
      <td><span style="color:#b00e23">(ⲓ︦ⲁ︦)</span> ⲥⲉⲛⲁϫⲱ ⲙ̅ⲡⲉⲟⲟⲩ ⲛ̅ⲧⲉⲕⲙⲛ̅ⲧⲉⲣⲟ
      ⲥⲉⲛⲁϣⲁϫⲉ ⲉⲡⲉⲟⲟⲩ ⲛ̅ⲧⲉⲕϭⲟⲙ.</td>
      <td><span style="color:#b00e23">(11)</span> They shall speak of the glory
      of thy kingdom, and talk of thy dominion;</td>
      <td><span style="color:#b00e23">(11)</span> δόξαν τῆς βασιλείας σου
      ἐροῦσιν καὶ τὴν δυναστείαν σου λαλήσουσιν</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(9)</span> ⲉ̀ⲑⲣⲟⲩⲟⲩⲱⲛϩ ⲛ̀ⲛⲉⲕⲙⲉⲧϫⲱⲣⲓ ⲉ̀ⲃⲟⲗ ⲛ̀ⲛⲓϣⲏⲣⲓ ⲛ̀ⲧⲉ
      ⲛⲓⲣⲱⲙⲓ: ⲛⲉⲙ ⲡⲱⲟⲩ ⲛ̀ϯⲛⲓϣϯ ⲙ̀ⲙⲉⲧⲥⲁⲓⲉ ⲛ̀ⲧⲉ ⲧⲉⲕⲙⲉⲧⲟⲩⲣⲟ:</td>
      <td><span style="color:#b00e23">(ⲓ︦ⲃ︦)</span> ⲉⲧⲁⲙⲉ ⲛ̅ϣⲏⲣⲉ ⲛ̅ⲛ̅ⲣⲱⲙⲉ
      ⲉⲧⲉⲕϭⲟⲙ ⲁⲩⲱ ⲡⲉⲟⲟⲩ ⲛ̅ⲧⲁⲙⲛ̅ⲧⲛⲟϭ ⲛ̅ⲧⲉⲕⲙⲛ̅ⲧⲉⲣⲟ.</td>
      <td><span style="color:#b00e23">(12)</span> to make known to the sons of
      men thy power, and the glorious majesty of thy kingdom.</td>
      <td><span style="color:#b00e23">(12)</span> τοῦ γνωρίσαι τοῖς υἱοῖς τῶν
      ἀνθρώπων τὴν δυναστείαν σου καὶ τὴν δόξαν τῆς µεγαλοπρεπείας τῆς
      βασιλείας σου.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(9)</span> ⲧⲉⲕⲙⲉⲧⲟⲩⲣⲟ ⲟⲩⲙⲉⲧⲟⲩⲣⲟ ⲛ̀ⲧⲉ ⲛⲓⲉⲛⲉϩ ⲧⲏⲣⲟⲩ ⲧⲉ:
      ⲟⲩⲟϩ ⲧⲉⲕⲙⲉⲧⲛⲏⲃ ϧⲉⲛ ⲅⲉⲛⲉⲁ ⲛⲓⲃⲉⲛ ⲛⲉⲙ ⲅⲉⲛⲉⲁ. <span style=
      "color:#05537d">(10)</span> ϥⲉⲛϩⲟⲧ ⲛ̀ϫⲉ ⲡϭ̅ⲥ̅ ϧⲉⲛ ⲛⲉϥⲥⲁϫⲓ ⲟⲩⲟϩ ϥⲟⲩⲁⲃ ϧⲉⲛ
      ⲛⲉϥϩⲃⲏⲟⲩⲓ ⲧⲏⲣⲟⲩ.</td>
      <td><span style="color:#b00e23">(ⲓ︦ⲅ︦)</span> ⲧⲉⲕⲙⲛ̅ⲧⲉⲣⲟ ⲟⲩⲙⲛ̅ⲧⲉⲣⲟ ⲧⲉ
      ⲉⲥϣⲟⲟⲡ ϣⲁ ⲛⲓⲉⲛⲉϩ ⲧⲏⲣⲟⲩ. ⲁⲩⲱ ⲧⲉⲕⲙⲛ̅ⲧϫⲟⲉⲓⲥ ϣⲁ ϫⲱⲙ ⲛⲓⲙ ⲛ̅ϫⲱⲙ. ⲟⲩⲡⲓⲥⲧⲟⲥ ⲡⲉ
      ⲡϫⲟⲉⲓⲥ ϩⲛ̅ ⲛⲉϥϣⲁϫⲉ. ⲁⲩⲱ ϥⲟⲩⲁⲁⲃ ϩⲛ̅ ⲛⲉϥϩⲃⲏⲩⲉ ⲧⲏⲣⲟⲩ.</td>
      <td><span style="color:#b00e23">(13)</span> Thy kingdom is an everlasting
      kingdom, and thy dominion endures through all generations. The Lord is
      faithful in his words, and holy in all his works.</td>
      <td><span style="color:#b00e23">(13)</span> ἡ βασιλεία σου βασιλεία
      πάντων τῶν αἰώνων, καὶ ἡ δεσποτεία σου ἐν πάσῃ γενεᾷ καὶ γενεᾷ. πιστὸς
      κύριος ἐν τοῖς λόγοις αὐτοῦ καὶ ὅσιος ἐν πᾶσι τοῖς ἔργοις αὐτοῦ.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(11)</span> ⲡϭ̅ⲥ̅ ⲧⲁϫⲣⲟ ⲛ̀ⲟⲩⲟⲛ ⲛⲓⲃⲉⲛ ⲉⲧⲉ ϣⲁⲩϩⲉⲓ: ⲟⲩⲟϩ
      ϥⲧⲁϩⲟ ⲛ̀ⲟⲩⲟⲛ ⲛⲓⲃⲉⲛ ⲉ̀ⲣⲁⲧⲟⲩ ⲉⲧⲁⲩⲣⲁϧⲧⲟⲩ ⲉ̀ϧⲣⲏⲓ:</td>
      <td><span style="color:#b00e23">(ⲓ︦ⲇ︦)</span> ⲡϫⲟⲉⲓⲥ ⲧⲁϫⲣⲟ ⲛ̅ⲟⲩⲟⲛ ⲛⲓⲙ
      ⲉⲧϩⲏⲩ. ⲁⲩⲱ ϥⲧⲁϩⲟ ⲉⲣⲁⲧⲟⲩ ⲛ̅ⲟⲩⲟⲛ ⲛⲓⲙ ⲉⲛⲧⲁⲩⲣⲁϩⲧⲟⲩ</td>
      <td><span style="color:#b00e23">(14)</span> The Lord supports all that
      are falling, and sets up all that are broken down.</td>
      <td><span style="color:#b00e23">(14)</span> ὑποστηρίζει κύριος πάντας
      τοὺς καταπίπτοντας καὶ ἀνορθοῖ πάντας τοὺς κατερραγµένους.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(11)</span> ϫⲉ ⲛⲉⲛⲃⲁⲗ ⲛ̀ⲟⲩⲟⲛ ⲛⲓⲃⲉⲛ ⲥⲉⲉⲣϩⲉⲗⲡⲓⲥ ⲉ̀ⲣⲟⲕ: ⲟⲩⲟϩ
      ⲛ̀ⲑⲟⲕ ⲉⲑⲛⲁϯ ⲛ̀ⲧⲟⲩϧⲣⲉ ⲛⲱⲟⲩ ϧⲉⲛ ⲟⲩⲥⲏⲟⲩ ⲉⲛⲁⲛⲉϥ:</td>
      <td><span style="color:#b00e23">(ⲓ︦ⲉ︦)</span> ⲉⲣⲉ ⲛ̅ⲃⲁⲗ ⲛ̅ⲟⲩⲟⲛ ⲛⲓⲙ ϭⲱϣⲧ̅
      ⲉⲃⲟⲗ ϩⲏⲧⲕ. ⲁⲩⲱ ⲛ̅ⲧⲟⲕ ⲉⲧⲛⲁϯ ϩⲣⲉ ⲛⲁⲩ ⲙ̅ⲡⲉⲟⲩⲟⲉⲓϣ.</td>
      <td><span style="color:#b00e23">(15)</span> The eyes of all wait upon
      thee; and thou givest them their food in due season.</td>
      <td><span style="color:#b00e23">(15)</span> οἱ ὀφθαλµοὶ πάντων εἰς σὲ
      ἐλπίζουσιν, καὶ σὺ δίδως τὴν τροφὴν αὐτῶν ἐν εὐκαιρίᾳ.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(11)</span> ϣⲁⲕⲟⲩⲱⲛ ⲛ̀ⲛⲉⲕϫⲓϫ ϣⲁⲕⲙⲟϩ ⲛ̀ⲉⲛⲭⲁⲓ ⲛⲓⲃⲉⲛ ⲉⲧⲟⲛϧ
      ⲉ̀ⲃⲟⲗ ϧⲉⲛ ⲟⲩϯⲙⲁϯ.</td>
      <td><span style="color:#b00e23">(ⲓ︦ⲋ︦)</span> ⲕⲛⲁⲩⲱⲛ ⲛ̅ⲧⲉⲕϭⲓϫ ⲛⲅ̅ⲧⲥⲓⲟ
      ⲛ̅ⲟⲩⲟⲛ ⲛⲓⲙ ϩⲙ̅ ⲡⲉⲕⲟⲩⲱϣ.</td>
      <td><span style="color:#b00e23">(16)</span> Thou openest thine hands, and
      fillest every living thing with pleasure.</td>
      <td><span style="color:#b00e23">(16)</span> ἀνοίγεις σὺ τὴν χεῖρά σου καὶ
      ἐµπιπλᾷς πᾶν ζῷον εὐδοκίας.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(12)</span> ⲟⲩⲑⲙⲏⲓ ⲡⲉ ⲡϭ̅ⲥ̅ ϩⲓ ⲛⲉϥⲙⲱⲓⲧ ⲧⲏⲣⲟⲩ: ⲟⲩⲟϩ ϥⲟⲩⲁⲃ
      ϧⲉⲛ ⲛⲉϥϩⲃⲏⲟⲩⲓ ⲧⲏⲣⲟⲩ.</td>
      <td><span style="color:#b00e23">(ⲓ︦ⲍ︦)</span> ⲟⲩⲇⲓⲕⲁⲓⲟⲥ ⲡⲉ ⲡϫⲟⲉⲓⲥ ϩⲛ̅
      ⲛⲉϥϩⲓⲟⲟⲩⲉ ⲧⲏⲣⲟⲩ. ⲁⲩⲱ ϥⲟⲩⲁⲁⲃ ϩⲛ̅ ⲛⲉϥϩⲃⲏⲩⲉ ⲧⲏⲣⲟⲩ</td>
      <td><span style="color:#b00e23">(17)</span> The Lord is righteous in all
      his ways, and holy in all his works.</td>
      <td><span style="color:#b00e23">(17)</span> δίκαιος κύριος ἐν πάσαις ταῖς
      ὁδοῖς αὐτοῦ καὶ ὅσιος ἐν πᾶσιν τοῖς ἔργοις αὐτοῦ.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> <span style=
      "color:#05537d">(13)</span> ϥϧⲉⲛⲧ ⲛ̀ϫⲉ ⲡϭ̅ⲥ̅ ⲉ̀ⲟⲩⲟⲛ ⲛⲓⲃⲉⲛ ⲉⲧⲱϣ ⲉ̀ϩⲣⲏⲓ
      ⲟⲩⲃⲏϥ: ⲟⲩⲟⲛ ⲛⲓⲃⲉⲛ ⲉⲧⲧⲱⲃϩ ⲙ̀ⲙⲟϥ ϧⲉⲛ ⲟⲩⲙⲉⲑⲙⲏⲓ.</td>
      <td><span style="color:#b00e23">(ⲓ︦ⲏ︦)</span> ⲡϫⲟⲉⲓⲥ ϩⲏⲛ ⲉϩⲟⲩⲛ ⲉⲟⲩⲟⲛ ⲛⲓⲙ
      ⲉⲧⲱϣ ⲉϩⲣⲁⲓ ⲟⲩⲃⲏϥ. ⲟⲩⲟⲛ ⲛⲓⲙ ⲉⲧⲱϣ ⲉϩⲣⲁⲓ ⲉⲣⲟϥ ϩⲛ̅ ⲟⲩⲙⲉ.</td>
      <td><span style="color:#b00e23">(18)</span> The Lord is near to all that
      call upon him, to all that call upon him in truth.</td>
      <td><span style="color:#b00e23">(18)</span> ἐγγὺς κύριος πᾶσιν τοῖς
      ἐπικαλουµένοις αὐτόν, πᾶσι τοῖς ἐπικαλουµένοις αὐτὸν ἐν ἀληθείᾳ.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> <span style=
      "color:#05537d">(14)</span> ϥⲛⲁⲓⲣⲓ ⲙ̀ⲫⲟⲩⲱϣ ⲛ̀ⲛⲏ ⲉⲧⲉⲣϩⲟϯ ϧⲁⲧⲉϥϩⲏ:
      ⲉϥⲉ̀ⲥⲱⲧⲉⲙ ⲉ̀ⲡⲟⲩⲧⲱⲃϩ ⲟⲩⲟϩ ⲉϥⲉ̀ⲛⲁϩⲙⲟⲩ.</td>
      <td><span style="color:#b00e23">(ⲓ︦ⲑ︦)</span> ϥⲛⲁⲣ̅ ⲡⲟⲩⲱϣ ⲛ̅ⲟⲩⲟⲛ ⲛⲓⲙ
      ⲉⲧⲣ̅ϩⲟⲧⲉ ϩⲏⲧϥ̅. ⲁⲩⲱ ϥⲛⲁⲥⲱⲧⲙ̅ ⲉⲡⲉⲩⲥⲟⲡⲥ̅ ⲛϥ̅ⲧⲟⲩϫⲟⲟⲩ.</td>
      <td><span style="color:#b00e23">(19)</span> He will perform the desire of
      them that fear him: and he will hear their supplication, and save
      them.</td>
      <td><span style="color:#b00e23">(19)</span> θέληµα τῶν φοβουµένων αὐτὸν
      ποιήσει καὶ τῆς δεήσεως αὐτῶν ἐπακούσεται καὶ σώσει αὐτούς.</td>
    </tr>

    <tr>
      <td><span style="color:#b00e23">(ⲕ̅)</span> <span style=
      "color:#05537d">(15)</span> ⲡϭ̅ⲥ̅ ⲛⲁⲁⲣⲉϩ ⲉ̀ⲟⲩⲟⲛ ⲛⲓⲃⲉⲛ ⲉⲑⲙⲉⲓ ⲙ̀ⲙⲟϥ: ⲟⲩⲟϩ
      ⲡⲓⲣⲉϥⲉⲣⲛⲟⲃⲓ ⲧⲏⲣⲟⲩ ϥⲛⲁϥⲟⲧⲟⲩ ⲉ̀ⲃⲟⲗ:</td>
      <td><span style="color:#b00e23">(ⲕ︦)</span> ⲡϫⲟⲉⲓⲥ ⲛⲁϩⲁⲣⲉϩ ⲉⲟⲩⲟⲛ ⲛⲓⲙ ⲉⲧⲙⲉ
      ⲙ̅ⲙⲟϥ. ⲁⲩⲱ ⲛⲁϥⲱⲧⲉ ⲉⲃⲟⲗ ⲛ̅ⲛ̅ⲣⲉϥⲣ̅ⲛⲟⲃⲉ ⲧⲏⲣⲟⲩ.</td>
      <td><span style="color:#b00e23">(20)</span> The Lord preserves all that
      love him: but all sinners he will utterly destroy.</td>
      <td><span style="color:#b00e23">(20)</span> φυλάσσει κύριος πάντας τοὺς
      ἀγαπῶντας αὐτὸν καὶ πάντας τοὺς ἁµαρτωλοὺς ἐξολεθρεύσει.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> <span style=
      "color:#05537d">(15)</span> ⲣⲱⲓ ⲉϥⲉ̀ϫⲱ ⲙ̀ⲡⲓⲥⲙⲟⲩ ⲛ̀ⲧⲉ ⲡϭ̅ⲥ̅. <span style=
      "color:#05537d">(16)</span> ⲟⲩⲟϩ ⲙⲁⲣⲟⲩⲥⲙⲟⲩ ⲉ̀ⲡⲉϥⲣⲁⲛ ⲉⲑⲟⲩⲁⲃ ⲛ̀ϫⲉ ⲥⲁⲣⲝ
      ⲛⲓⲃⲉⲛ ϣⲁ ⲉⲛⲉϩ ⲛⲉⲙ ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ.</td>
      <td><span style="color:#b00e23">(ⲕ︦ⲁ︦)</span> ⲧⲁⲧⲁⲡⲣⲟ ⲛⲁϫⲱ ⲙ̅ⲡⲉⲥⲙⲟⲩ
      ⲙ̅ⲡϫⲟⲉⲓⲥ. ⲙⲁⲣⲉ ⲥⲁⲣⲝ̅ ⲛⲓⲙ ⲥⲙⲟⲩ ⲉⲡⲉϥⲣⲁⲛ ⲉⲧⲟⲩⲁⲁⲃ. ϣⲁ ⲉⲛⲉϩ ⲁⲩⲱ ϣⲁ ⲉⲛⲉϩ
      ⲛ̅ⲉⲛⲉϩ:</td>
      <td><span style="color:#b00e23">(21)</span> My mouth shall speak the
      praise of the Lord: and let all flesh bless his holy name for ever and
      ever.</td>
      <td><span style="color:#b00e23">(21)</span> αἴνεσιν κυρίου λαλήσει τὸ
      στόµα µου, καὶ εὐλογείτω πᾶσα σὰρξ τὸ ὄνοµα τὸ ἅγιον αὐτοῦ εἰς τὸν αἰῶνα
      καὶ εἰς τὸν αἰῶνα τοῦ αἰῶνος.</td>
    </tr>
  </table>
</body>
</html>
