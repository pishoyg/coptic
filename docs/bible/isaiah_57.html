<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_58.html" rel="next">
  <link href="isaiah_56.html" rel="prev">
  <script src="main.js" type="module"></script>
</head>
<body class="chapter">
  <h4 id="isaiah_57" class="title">Isaiah 57</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁⲛⲁⲩ ⲙ̀ⲫⲣⲏϯ ⲉⲧⲁ ⲡⲓⲑⲙⲏⲓ ⲧⲁⲕⲟ. ⲟⲩⲟϩ ⲙ̀ⲙⲟⲛ ϩⲗⲓ ϯ ⲛ̀ϩⲑⲏϥ ϧⲉⲛ ⲡⲉϥϩⲏⲧ. ϩⲁⲛⲣⲱⲙⲓ
      ⲛ̀ⲑⲙⲏⲓ ⲛ̀ⲥⲉⲱⲗⲓ ⲙ̀ⲙⲱⲟⲩ ⲟⲩⲟϩ ⲙ̀ⲙⲟⲛ ϩⲗⲓ ϯⲛⲓⲁⲧϥ ⲉ̀ⲃⲟⲗ ⲅⲁⲣ ϩⲁ ⲡϩⲟ ⲛϯⲁⲇⲓⲕⲓⲁ.
      ⲁⲩⲱⲗⲓ ⲙ̀ⲡⲓⲑⲙⲏⲓ.</td>
      <td class="language English"><span style="color:#b00e23">(1)</span> See
      how the just man has perished, and no one lays it to heart: and righteous
      men are taken away, and no one considers: for the righteous has been
      removed out of the way of injustice.</td>
      <td class="language Greek"><span style="color:#b00e23">(1)</span> Ἴδετε
      ὡς ὁ δίκαιος ἀπώλετο, καὶ οὐδεὶς ἐκδέχεται τῇ καρδίᾳ, καὶ
      ἄνδρες δίκαιοι αἴρονται, καὶ οὐδεὶς κατανοεῖ. ἀπὸ γὰρ
      προσώπου ἀδικίας ἦρται ὁ δίκαιος·</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲉⲥⲉ̀ϣⲱⲡⲓ ⲛ̀ϫⲉ ⲧⲉϥⲕⲁⲓⲥⲓ ϧⲉⲛ ⲟⲩϩⲓⲣⲏⲛⲏ ⲁⲩⲟⲗϥ ⲉ̀ⲃⲟⲗ ϧⲉⲛ ⲑⲙⲏϯ.</td>
      <td class="language English"><span style="color:#b00e23">(2)</span> His
      burial shall be in peace: he has been removed out of the way.</td>
      <td class="language Greek"><span style="color:#b00e23">(2)</span> ἔσται
      ἐν εἰρήνῃ ἡ ταφὴ αὐτοῦ, ἦρται ἐκ τοῦ µέσου.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲛ̀ⲑⲱⲧⲉⲛ ⲇⲉ ϩⲉⲛ ⲑⲏⲛⲟⲩ ⲉⲙⲛⲁⲓ ⲛⲓϣⲏⲣⲓ ⲛⲁⲛⲟⲙⲟⲥ ⲡⲓϫⲣⲟϫ ⲛ̀ⲧⲉ ϩⲁⲛⲛⲱⲓⲕ ⲛⲉⲙ
      ⲟⲩⲡⲟⲣⲛⲏ</td>
      <td class="language English"><span style="color:#b00e23">(3)</span> But
      draw ye near hither, ye lawless children, the seed of adulterers and the
      harlot.</td>
      <td class="language Greek"><span style="color:#b00e23">(3)</span> ὑµεῖς
      δὲ προσαγάγετε ὧδε, υἱοὶ ἄνοµοι, σπέρµα µοιχῶν καὶ
      πόρνης·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲉⲧⲁⲣⲉⲧⲉⲛⲟⲩⲛⲟϥ ⲙ̀ⲙⲱⲧⲉⲛ ϧⲉⲛ ⲟⲩ. ⲟⲩⲟϩ ⲉⲧⲁⲣⲉⲧⲉⲛⲁⲟⲩⲱⲛ ⲛ̀ⲣⲱⲧⲉⲛ ⲉ̀ϫⲉⲛ ⲛⲓⲙ. ⲟⲩⲟϩ
      ⲉⲧⲁⲣⲉⲧⲉⲛⲧⲁⲟⲩⲟ ⲙ̀ⲡⲉⲧⲉⲛⲗⲁⲥ ⲉ̀ⲃⲟⲗ ⲉ̀ϫⲉⲛ ⲛⲓⲙ. ⲙⲏ ⲛ̀ⲑⲱⲧⲉⲛ ⲁⲛ. ⲛⲉ ⲛⲓϣⲏⲣⲓ ⲛ̀ⲧⲉ
      ⲡⲧⲁⲕⲟ. ⲡⲓϫⲣⲟϫ ⲛ̀ⲁⲛⲟⲙⲟⲥ</td>
      <td class="language English"><span style="color:#b00e23">(4)</span>
      Wherein have ye been rioting? and against whom have ye opened your mouth,
      and against whom have ye loosed your tongue? are ye not children of
      perdition? a lawless seed?</td>
      <td class="language Greek"><span style="color:#b00e23">(4)</span> ἐν
      τίνι ἐνετρυφήσατε; καὶ ἐπὶ τίνα ἠνοίξατε τὸ στόµα ὑµῶν; καὶ
      ἐπὶ τίνα ἐχαλάσατε τὴν γλῶσσαν ὑµῶν; οὐχ ὑµεῖς ἐστε τέκνα
      ἀπωλείας, σπέρµα ἄνοµον;</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ⲛⲏ
      ⲉⲧϯϩⲟ ⲉ̀ⲛⲓⲓⲇⲱⲗⲟⲛ. ϧⲁⲣⲁⲧⲟⲩ ⲛ̀ϩⲁⲛϣϣⲏⲛ ⲉⲩⲟϣ ⲛ̀ϫⲁⲗ. ⲟⲩⲟϩ ⲉⲧϧⲟⲗϧⲉⲗ ⲛ̀ⲛⲟⲩϣⲏⲣⲓ
      ϧⲉⲛ ϯϧⲉⲗⲗⲟⲧ ⲟⲩⲇⲉ ⲑⲙⲏϯ ⲛ̀ϯⲡⲉⲧⲣⲁ.</td>
      <td class="language English"><span style="color:#b00e23">(5)</span> who
      call upon idols under the leafy trees, slaying your children in the
      valleys among the rocks?</td>
      <td class="language Greek"><span style="color:#b00e23">(5)</span> οἱ
      παρακαλοῦντες ἐπὶ τὰ εἴδωλα ὑπὸ δένδρα δασέα, σφάζοντες τὰ
      τέκνα αὐτῶν ἐν ταῖς φάραγξιν ἀνὰ µέσον τῶν πετρῶν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ⲑⲏ
      ⲧⲉ ⲧⲉⲕⲧⲟⲓ ⲟⲩⲟϩ ⲫⲁⲓ ⲡⲉ ⲡⲉⲕⲕⲗⲏⲣⲟⲥ. ⲛⲏ ⲉⲧⲉⲙ̀ⲙⲁⲩ ⲁⲕⲟⲩⲱⲧⲉⲛ ⲛⲱⲟⲩ ⲉ̀ⲃⲟⲗ. ⲟⲩⲟϩ ⲛⲏ
      ⲁⲕⲓⲛⲓ ⲛⲱⲟⲩ ⲉ̀ϩⲣⲏⲓ ⲛ̀ϩⲁⲛϣⲟⲩϣⲱⲟⲩϣⲓ ⲉ̀ϩⲣⲏⲓ ⲉ̀ϫⲉⲛ ⲛⲁⲓ. ⲁⲛ ϯⲛⲁϫⲱⲛⲧ ⲁⲛ</td>
      <td class="language English"><span style="color:#b00e23">(6)</span> That
      is thy portion, this is thy lot: and to them hast thou poured forth
      drink-offerings, and to these hast thou offered meat-offerings. Shall I
      not therefore be angry for these things?</td>
      <td class="language Greek"><span style="color:#b00e23">(6)</span>
      ἐκείνη σου ἡ µερίς, οὗτός σου ὁ κλῆρος, κἀκείνοις ἐξέχεας
      σπονδὰς κἀκείνοις ἀνήνεγκας θυσίας· ἐπὶ τούτοις οὖν οὐκ
      ὀργισθήσοµαι;</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲉ̀ϫⲉⲛ ⲟⲩⲧⲱⲟⲩ ⲉϥϭⲟⲥⲓ. ⲟⲩⲟϩ ⲉϥϭⲏⲟⲩ ⲁϥⲙ̀ⲙⲁⲩ ⲛ̀ϫⲉ ⲡⲁⲙⲁⲛⲉⲛⲕⲟⲧ. ⲟⲩⲟϩ ⲁⲣⲉⲧⲉⲛⲉⲛ
      ϣⲟⲩϣⲱⲟⲩϣⲓ ⲉ̀ϩⲣⲏⲓ ⲙ̀ⲙⲁⲩ.</td>
      <td class="language English"><span style="color:#b00e23">(7)</span> On a
      lofty and high mountain, there is thy bed, and thither thou carriedst up
      thy meat-offerings:</td>
      <td class="language Greek"><span style="color:#b00e23">(7)</span> ἐπ’
      ὄρος ὑψηλὸν καὶ µετέωρον, ἐκεῖ σου ἡ κοίτη, κἀκεῖ
      ἀνεβίβασας θυσίας.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ϩⲓⲫⲁϩⲟⲩ ⲛ̀ⲛⲓⲥⲧⲁⲧⲙⲟⲥ ⲛ̀ⲧⲉ ⲡⲉⲣⲟ. ⲁⲣⲉⲭⲱ ⲙ̀ⲡⲉⲉⲣⲫⲙⲉⲩⲓ ⲙ̀ⲙⲁⲩ. ⲁⲣⲉⲙⲉⲩⲓ ϫⲉ
      ⲁⲣⲉϣⲁⲛϣⲉ ⲛⲉ ⲉ̀ⲃⲟⲗ ϩⲁⲣⲟⲓ. ⲟⲩⲟⲛ ⲛⲁϣⲱⲡⲓ ⲛ̀ϩⲟⲩⲟ ⲁⲣⲉⲙⲉⲛⲣⲉ ⲛⲏ ⲉⲧⲉⲛⲕⲟⲧ
      ⲛⲉⲙⲉ.</td>
      <td class="language English"><span style="color:#b00e23">(8)</span> and
      behind the posts of thy door thou didst place thy memorials. Didst thou
      think that if thou shouldest depart from me, thou wouldest gain? thou
      hast loved those that lay with thee;</td>
      <td class="language Greek"><span style="color:#b00e23">(8)</span> καὶ
      ὀπίσω τῶν σταθµῶν τῆς θύρας σου ἔθηκας µνηµόσυνά σου· ᾤου
      ὅτι ἐὰν ἀπ’ ἐµοῦ ἀποστῇς, πλεῖόν τι ἕξεις· ἠγάπησας τοὺς
      κοιµωµένους µετὰ σοῦ</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲟⲩⲟϩ ⲁⲣⲉⲧⲁⲛϣⲟ ⲛ̀ⲧⲉⲡⲟⲣⲛⲓⲁ ⲛⲉⲙⲱⲟⲩ. ⲁⲩⲟⲩⲉ̀ⲓ̀ ⲙ̀ⲙⲟⲛ ⲛ̀ϫⲉ ⲟⲩⲙⲏϣ ⲛⲏ ⲉⲑⲟⲩⲏⲟⲩ.
      ⲟⲩⲟϩ ⲁⲣⲉⲟⲩⲱⲣⲡ ⲛ̀ϩⲁⲛⲡⲣⲉⲥⲃⲩⲧⲏⲥ ⲥⲁⲙⲛⲏ ⲛ̀ⲛⲓϭⲓⲏ. ⲟⲩⲟϩ ⲁⲣⲉⲧⲁⲥⲑⲟ ⲉ̀ⲃⲟⲗ ⲁⲣⲉⲑⲉⲃⲓⲟ
      ϣⲁ ⲉ̀ϧⲣⲏⲓ ⲉ̀ⲁⲙⲉⲛϯ</td>
      <td class="language English"><span style="color:#b00e23">(9)</span> and
      thou hast multiplied thy whoredom with them, and thou hast increased the
      number of them that are far from thee, and hast sent ambassadors beyond
      thy borders, and hast been debased even to hell.</td>
      <td class="language Greek"><span style="color:#b00e23">(9)</span> καὶ
      ἐπλήθυνας τὴν πορνείαν σου µετ’ αὐτῶν καὶ πολλοὺς ἐποίησας
      τοὺς µακρὰν ἀπὸ σοῦ καὶ ἀπέστειλας πρέσβεις ὑπὲρ τὰ ὅριά
      σου καὶ ἀπέστρεψας καὶ ἐταπεινώθης ἕως ᾅδου.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲁⲣⲉϧⲓⲥⲓ ϧⲉⲛ ⲡⲁϣⲁⲓ ⲛ̀ⲛⲉⲙⲱⲓⲧ. ⲟⲩⲟϩ ⲙ̀ⲡⲉϫⲟⲥ ϫⲉ ϯⲛⲁⲕⲏⲛ ⲉⲓⲉ̀ϣ̀ϫⲉⲙϫⲟⲙ ϫⲉ
      ⲁⲣⲉⲉⲣⲛⲁⲓ. ⲉⲑⲃⲉ ⲫⲁⲓ ⲙ̀ⲡⲉϯϩⲟ ⲉ̀ⲣⲟⲓ.</td>
      <td class="language English"><span style="color:#b00e23">(10)</span> Thou
      has wearied thyself with thy many ways; yet thou saidst not, I will cease
      to strengthen myself: for thou has done these things; therefore thou has
      not supplicated me.</td>
      <td class="language Greek"><span style="color:#b00e23">(10)</span> ταῖς
      πολυοδίαις σου ἐκοπίασας καὶ οὐκ εἶπας Παύσοµαι ἐνισχύουσα
      ὅτι ἔπραξας ταῦτα, διὰ τοῦτο οὐ κατεδεήθης µου</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉⲧⲁⲣⲉϭⲱⲧⲡ ⲛ̀ⲑⲟ ϧⲁⲧϩⲏ ⲛ̀ⲛⲓⲙ. ⲉ̀ⲁⲣⲉⲉⲣϩⲟϯ. ⲟⲩⲟϩ ⲁⲣⲉϫⲉⲙⲉⲑⲛⲟⲩϫ ⲉ̀ⲣⲟⲓ. ⲟⲩⲟϩ
      ⲙ̀ⲡⲉⲣⲉⲣⲡⲁⲙⲉⲩⲓ. ⲟⲩⲇⲉ ⲙ̀ⲡⲉϭⲓⲧ ⲉ̀ϧⲣⲏⲓ ⲉ̀ⲡⲉⲙⲉⲩⲓ. ⲟⲩⲇⲉ ⲉ̀ϧⲣⲏⲓ ⲉ̀ⲡⲉϩⲏⲧ. ⲁ̀ⲛⲟⲕ
      ϩⲱ ⲉⲓⲉ̀ⲛⲁⲩ ⲉ̀ⲣⲟ ϯⲛⲁϩⲓⲡϩⲟ ⲙ̀ⲙⲟ. ⲟⲩⲟϩ ⲙ̀ⲡⲉⲣⲉⲣϩⲟϯ ϧⲁⲧⲁϩⲏ.</td>
      <td class="language English"><span style="color:#b00e23">(11)</span>
      Through dread of whom hast thou feared, and lied against me, and has not
      remembered, nor considered me, nor regarded me, yea, though when I see
      thee I pass thee by, yet thou has not feared me.</td>
      <td class="language Greek"><span style="color:#b00e23">(11)</span> σύ.
      τίνα εὐλαβηθεῖσα ἐφοβήθης καὶ ἐψεύσω µε καὶ οὐκ ἐµνήσθης µου
      οὐδὲ ἔλαβές µε εἰς τὴν διάνοιαν οὐδὲ εἰς τὴν καρδίαν σου;
      κἀγώ σε ἰδὼν παρορῶ, καὶ ἐµὲ οὐκ ἐφοβήθης.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲁ̀ⲛⲟⲕ ϩⲱ ϯⲛⲁϫⲱ ⲛ̀ⲧⲁⲙⲉⲑⲙⲏⲓ. ⲛⲉⲙ ⲛⲉⲡⲉⲧϩⲱⲟⲩ. ⲛⲏ ⲉⲧⲉ ⲛ̀ⲥⲉⲛⲁϯϩⲏⲟⲩ ⲛⲉ ⲁⲛ.</td>
      <td class="language English"><span style="color:#b00e23">(12)</span> And
      I will declare thy righteousness, and thy sins, which shall not profit
      thee.</td>
      <td class="language Greek"><span style="color:#b00e23">(12)</span> κἀγὼ
      ἀπαγγελῶ τὴν δικαιοσύνην µου καὶ τὰ κακά σου, ἃ οὐκ
      ὠφελήσουσίν σε.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲉ̀ϣⲱⲡ ⲁⲣⲉϣⲁⲛⲱϣ ⲉ̀ⲃⲟⲗ ⲙⲁⲣⲟⲩⲛⲁϩⲙⲓ ϧⲉⲛ ⲡⲉϩⲟϫϩⲉϫ. ⲛⲁⲓ ⲅⲁⲣ ⲧⲏⲣⲟⲩ ⲉϥⲉ̀ⲟⲗⲟⲩ ⲛ̀ϫⲉ
      ⲡⲑⲏⲟⲩ ⲟⲩⲟϩ ⲉⲥⲉ̀ϭⲓⲧⲟⲩ ⲛ̀ϫⲉ ⲟⲩⲥⲁⲣⲁⲑⲏⲟⲩ. ⲛⲏ ⲇⲉ ⲉⲑⲛⲁⲥⲱⲧⲉⲙ ⲛ̀ⲥⲱⲓ. ⲉⲩⲉ̀ϫⲫⲟ
      ⲛ̀ⲟⲩⲕⲁϩⲓ. ⲟⲩⲟϩ ⲉⲩⲉ̀ⲉⲣⲕⲗⲏⲣⲟⲛⲟⲙⲓⲛ ⲙ̀ⲡⲁⲧⲱⲟⲩ ⲉⲑⲟⲩⲁⲃ.</td>
      <td class="language English"><span style="color:#b00e23">(13)</span> When
      thou criest out, let them deliver thee in thine affliction: for all these
      the wind shall take, and the tempest shall carry them away: but they that
      cleave to me shall possess the land, and shall inherit my holy
      mountain.</td>
      <td class="language Greek"><span style="color:#b00e23">(13)</span> ὅταν
      ἀναβοήσῃς, ἐξελέσθωσάν σε ἐν τῇ θλίψει σου· τούτους γὰρ
      πάντας ἄνεµος λήµψεται καὶ ἀποίσει καταιγίς. οἱ δὲ
      ἀντεχόµενοί µου κτήσονται γῆν καὶ κληρονοµήσουσιν τὸ ὄρος τὸ
      ἅγιόν µου.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲉⲩⲉ̀ϫⲟⲥ ϫⲉ ⲙⲁⲧⲟⲩⲃⲟ ⲛ̀ⲛⲁⲙⲱⲓⲧ ⲉ̀ⲃⲟⲗ ϩⲁ ⲡⲉϥϩⲟ. ⲟⲩⲟϩ ⲱⲗⲓ ⲛ̀ⲛⲓϭⲣⲟⲡ ⲉ̀ⲃⲟⲗ
      ϩⲁ ⲫⲙⲱⲓⲧ ⲙ̀ⲡⲁⲗⲁⲟⲥ.</td>
      <td class="language English"><span style="color:#b00e23">(14)</span> And
      they shall say, Clear the ways before him, and take up the
      stumbling-blocks out of the way of my people.</td>
      <td class="language Greek"><span style="color:#b00e23">(14)</span> καὶ
      ἐροῦσιν Καθαρίσατε ἀπὸ προσώπου αὐτοῦ ὁδοὺς καὶ ἄρατε σκῶλα
      ἀπὸ τῆς ὁδοῦ τοῦ λαοῦ µου.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡⲉⲧϭⲟⲥⲓ ⲫⲏ ⲉⲧϣⲟⲡ ϧⲉⲛ ⲛⲏ ⲉⲧϭⲟⲥⲓ ϣⲁ ⲉⲛⲉϩ ⲫⲏ
      ⲉⲑⲟⲩⲁⲃ ⲉⲧϧⲉⲛ ⲛⲏ ⲉⲑⲟⲩⲁⲃ. ⲡϭ̅ⲥ̅ ⲉⲧϭⲟⲥⲓ ⲡⲉ ⲡⲉϥⲣⲁⲛ ⲫⲏ ⲉⲑⲙⲟⲧⲉⲛ ⲙ̀ⲙⲟϥ ϧⲉⲛ ⲛⲏ
      ⲉⲑⲟⲩⲁⲃ. ⲫⲏ ⲉⲧϯ ⲛ̀ⲟⲩⲙⲉⲧⲣⲉϥⲱⲟⲩ ⲛ̀ϩⲏⲧ ⲛ̀ⲛⲏ ⲉⲧⲟⲓ ⲛ̀ⲕⲟⲩϫⲓ ⲛ̀ϩⲏⲧ. ⲟⲩⲟϩ ⲉⲧϯ
      ⲛ̀ⲟⲩⲱⲛϧ ⲛ̀ⲛⲏ ⲉⲧⲧⲉⲛⲛⲏⲟⲩⲧ ϧⲉⲛ ⲡⲟⲩϩⲏⲧ.</td>
      <td class="language English"><span style="color:#b00e23">(15)</span> Thus
      saith the Most High, who dwells on high for ever, Holy in the holies, is
      his name, the Most High resting in the holies, and giving patience to the
      faint-hearted, and giving life to the broken-hearted:</td>
      <td class="language Greek"><span style="color:#b00e23">(15)</span> Τάδε
      λέγει κύριος ὁ ὕψιστος ὁ ἐν ὑψηλοῖς κατοικῶν τὸν αἰῶνα,
      ἅγιος ἐν ἁγίοις ὄνοµα αὐτῷ, κύριος ὕψιστος ἐν ἁγίοις
      ἀναπαυόµενος καὶ ὀλιγοψύχοις διδοὺς µακροθυµίαν καὶ διδοὺς ζωὴν
      τοῖς συντετριµµένοις τὴν καρδίαν</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ϯⲛⲁϭⲓ ⲙ̀ⲡⲉⲧⲉⲛⲙ̀ⲡϣⲓϣ ⲁⲛ ϣⲁ ⲉⲛⲉϩ. ⲟⲩⲇⲉ ⲛ̀ϯⲛⲁϫⲱⲛⲧ ⲉ̀ⲣⲱⲧⲉⲛ ⲁⲛ ϣⲁ ⲉ̀ⲃⲟⲗ.
      ⲟⲩⲡⲛ̅ⲁ̅ ⲅⲁⲣ ⲉϥⲉ̀ⲓ̀ ⲉ̀ⲃⲟⲗ ϩⲓⲧⲟⲧ. ⲟⲩⲟϩ ⲛⲓϥⲓ ⲛⲓⲃⲉⲛ ⲁ̀ⲛⲟⲕ ⲁⲓⲑⲁⲙⲓⲱⲟⲩ.</td>
      <td class="language English"><span style="color:#b00e23">(16)</span> I
      will not take vengeance on you for ever, neither will I be always angry
      with you: for my Spirit shall go forth from me, and I have created all
      breath.</td>
      <td class="language Greek"><span style="color:#b00e23">(16)</span> Οὐκ
      εἰς τὸν αἰῶνα ἐκδικήσω ὑµᾶς οὐδὲ διὰ παντὸς ὀργισθήσοµαι
      ὑµῖν· πνεῦµα γὰρ παρ’ ἐµοῦ ἐξελεύσεται, καὶ πνοὴν πᾶσαν ἐγὼ
      ἐποίησα.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲉⲑⲃⲉ ⲟⲩⲛⲟⲃⲓ ⲁ̀ⲛⲟⲕ ⲁⲓϯⲙⲕⲁϩ ⲛ̀ϩⲏⲧ ⲛⲁϥ ⲛ̀ⲟⲩⲕⲟⲩϫⲓ. ⲟⲩⲟϩ ⲁⲓϯ ⲛ̀ⲟⲩⲉⲣϧⲟⲧ ⲛⲁϥ.
      ⲟⲩⲟϩ ⲁⲓⲧⲁⲥⲑⲟ ⲙ̀ⲡⲁϩⲟ ⲥⲁⲃⲟⲗ ⲙ̀ⲙⲟϥ. ⲟⲩⲟϩ ⲁϥⲉⲣⲙⲕⲁϩ ⲛ̀ϩⲏⲧ. ⲁϥⲙⲟϣⲓ ⲉϥⲟⲕⲉⲙ ϩⲓ
      ⲛⲉϥⲙⲱⲓⲧ</td>
      <td class="language English"><span style="color:#b00e23">(17)</span> On
      account of sin for a little while I grieved him, and smote him, and
      turned away my face from him; and he was grieved, and he went on
      sorrowful in his ways.</td>
      <td class="language Greek"><span style="color:#b00e23">(17)</span> δι’
      ἁµαρτίαν βραχύ τι ἐλύπησα αὐτὸν καὶ ἐπάταξα αὐτὸν καὶ
      ἀπέστρεψα τὸ πρόσωπόν µου ἀπ’ αὐτοῦ, καὶ ἐλυπήθη καὶ
      ἐπορεύθη στυγνὸς ἐν ταῖς ὁδοῖς αὐτοῦ.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲁⲓⲛⲁⲩ ⲉ̀ⲛⲉϥⲙⲱⲓⲧ. ⲟⲩⲟϩ ⲁⲓⲧⲟⲩϫⲟϥ ⲁⲓϯⲛⲟⲙϯ ⲛⲁϥ. ⲟⲩⲟϩ ⲁⲓϯ ⲛⲁϥ ⲛ̀ⲟⲩⲑⲱⲧ ⲛ̀ϩⲏⲧ
      ⲛ̀ⲧⲁⲫⲙⲏⲓ.</td>
      <td class="language English"><span style="color:#b00e23">(18)</span> I
      have seen his ways, and healed him, and comforted him, and given him true
      comfort;</td>
      <td class="language Greek"><span style="color:#b00e23">(18)</span> τὰς
      ὁδοὺς αὐτοῦ ἑώρακα καὶ ἰασάµην αὐτὸν καὶ παρεκάλεσα αὐτὸν
      καὶ ἔδωκα αὐτῷ παράκλησιν ἀληθινήν,</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩϩⲓⲣⲏⲛⲏ ⲉ̀ϫⲉⲛ ⲟⲩϩⲓⲣⲏⲛⲏ ⲛ̀ⲛⲏ ⲉⲑⲟⲩⲏⲟⲩ ⲛⲉⲙ ⲛⲏ ⲉⲧϧⲉⲛⲧ. ⲟⲩⲟϩ ⲡⲉϫⲉ ⲡϭ̅ⲥ̅ ϫⲉ
      ϯⲛⲁⲧⲟⲩϫⲱⲟⲩ.</td>
      <td class="language English"><span style="color:#b00e23">(19)</span>
      peace upon peace to them that are far off, and to them that are nigh: and
      the Lord has said, I will heal them.</td>
      <td class="language Greek"><span style="color:#b00e23">(19)</span>
      εἰρήνην ἐπ’ εἰρήνην τοῖς µακρὰν καὶ τοῖς ἐγγὺς οὖσιν· καὶ
      εἶπεν κύριος Ἰάσοµαι αὐτούς.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲛⲓⲁⲇⲓⲕⲟⲥ ⲇⲉ ⲉⲩⲉ̀ϣⲱⲡⲓ ⲙ̀ⲡⲁⲓⲣⲏϯ ϧⲉⲛ ⲡϩⲱⲓⲙⲓ. ⲟⲩⲟϩ ⲛ̀ⲛⲟⲩϣ̀ϫⲉⲙϫⲟⲙ ⲛ̀ⲉⲙⲧⲟⲛ</td>
      <td class="language English"><span style="color:#b00e23">(20)</span> But
      the unrighteous shall be tossed as troubled waves, and shall not be able
      to rest.</td>
      <td class="language Greek"><span style="color:#b00e23">(20)</span> οἱ
      δὲ ἄδικοι οὕτως κλυδωνισθήσονται καὶ ἀναπαύσασθαι οὐ
      δυνήσονται.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲛ̀ⲛⲉ ⲣⲁϣⲓ ϣⲱⲡⲓ ⲛ̀ⲛⲓⲁⲥⲉⲃⲏⲥ ⲡⲉϫⲉ ⲡϭ̅ⲥ̅ ⲫϯ.</td>
      <td class="language English"><span style="color:#b00e23">(21)</span>
      There is no joy to the ungodly, said God.</td>
      <td class="language Greek"><span style="color:#b00e23">(21)</span> οὐκ
      ἔστιν χαίρειν τοῖς ἀσεβέσιν, εἶπεν κύριος ὁ θεός.</td>
    </tr>
  </table>
</body>
</html>
