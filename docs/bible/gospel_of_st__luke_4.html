<!DOCTYPE html>
<html>
<head>
  <title>Gospel of St. Luke</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="gospel_of_st__luke_5.html" rel="next">
  <link href="gospel_of_st__luke_3.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="gospel_of_st__luke_4">Gospel of St. Luke 4</h4>

  <table>
    <tr>
      <td><span style="color:#b00e23">(ⲁ̅)</span> ⲓⲏ̅ⲥ̅ ⲇⲉ ⲉϥⲙⲉϩ ⲉ̀ⲃⲟⲗ ϧⲉⲛ
      ⲡⲓⲡⲛ̅ⲁ̅ ⲉⲑⲟⲩⲁⲃ ⲁϥⲧⲁⲥⲑⲟ ⲉ̀ⲃⲟⲗ ϩⲓ ⲡⲓⲓⲟⲣⲇⲁⲛⲏⲥ ⲟⲩⲟϩ ⲁϥⲟⲗϥ ⲛ̀ϫⲉ ⲡⲓⲡⲛ̅ⲁ̅
      ⲉ̀ⲡϣⲁϥⲉ</td>
      <td><span style="color:#b00e23">(ⲁ︦)</span> ⲓⲥ ⲇⲉ ⲉϥϫⲏⲕ ⲉⲃⲟⲗ ⲙ̅ⲡⲛ̅ⲁ̅
      ⲉϥⲟⲩⲁⲁⲃ ⲁϥⲕⲟⲧϥ̅ ⲉⲃⲟⲗ ϩⲙ̅ ⲡⲓ̈ⲟⲣⲇⲁⲛⲏⲥ ⲉϥⲙⲟⲟϣⲉ ϩⲙ ⲡⲉⲡⲛ̅ⲁ̅ ϩⲓ ⲧⲉⲣⲏⲙⲟⲥ.</td>
      <td><span style="color:#b00e23">(1)</span> And Jesus being full of the
      Holy Spirit returned from the Jordan, and the Spirit took him away to
      (the) desert,</td>
      <td><span style="color:#b00e23">(1)</span> Ἰησοῦς δὲ πλήρης πνεύματος
      ἁγίου ὑπέστρεψεν ἀπὸ τοῦ Ἰορδάνου, καὶ ἤγετο ἐν τῷ πνεύματι ἐν τῇ
      ἐρήμῳ</td>
    </tr>

    <tr>
      <td><span style="color:#b00e23">(ⲃ̅)</span> ⲛ̀ⲙ̅ ⲛ̀ⲉϩⲟⲟⲩ ⲉϥⲉⲣⲡⲓⲣⲁⲍⲓⲛ
      ⲙ̀ⲙⲟϥ ⲛ̀ϫⲉ ⲡⲓⲇⲓⲁⲃⲟⲗⲟⲥ ⲟⲩⲟϩ ⲙ̀ⲡⲉϥⲟⲩⲉⲙ ϩⲗⲓ ϧⲉⲛ ⲛⲓⲉϩⲟⲟⲩ ⲉⲧⲉⲙ̀ⲙⲁⲩ ⲟⲩⲟϩ
      ⲉⲧⲁⲩϫⲱⲕ ⲉ̀ⲃⲟⲗ ⲁϥϩⲕⲟ</td>
      <td><span style="color:#b00e23">(ⲃ︦)</span> ⲛ̅ϩⲙⲉ ⲛ̅ϩⲟⲟⲩ ⲉⲩⲡⲓⲣⲁⲍⲉ ⲙ̅ⲙⲟϥ
      ϩⲓ̈ⲧⲛ̅ ⲡⲇⲓⲁⲃⲟⲗⲟⲥ ⲁⲩⲱ ⲙ̅ⲡϥ̅ⲟⲩⲉⲙ ⲗⲁⲁⲩ ϩⲛ ⲛⲉϩⲟⲟⲩ ⲉⲧⲙ̅ⲙⲁⲩ. ⲛ̅ⲧⲉⲣⲟⲩϫⲱⲕ ⲇⲉ ⲉⲃⲟⲗ
      ⲁϥϩⲕⲟ.</td>
      <td><span style="color:#b00e23">(2)</span> for forty days the devil
      tempting him. And he ate not anything in those days: and they having been
      finished, he hungered.</td>
      <td><span style="color:#b00e23">(2)</span> ἡμέρας τεσσεράκοντα
      πειραζόμενος ὑπὸ τοῦ διαβόλου. καὶ οὐκ ἔφαγεν οὐδὲν ἐν ταῖς ἡμέραις
      ἐκείναις, καὶ συντελεσθεισῶν αὐτῶν ἐπείνασεν.</td>
    </tr>

    <tr>
      <td><span style="color:#b00e23">(ⲅ̅)</span> ⲡⲉϫⲁϥ ⲇⲉ ⲛⲁϥ ⲛ̀ϫⲉ ⲡⲓⲇⲓⲁⲃⲟⲗⲟⲥ
      ϫⲉ ⲓⲥϫⲉ ⲛ̀ⲑⲟⲕ ⲡⲉ ⲡϣⲏⲣⲓ ⲙ̀ⲫϯ ⲁϫⲟⲥ ⲙⲡⲁⲓⲱⲛⲓ ϩⲓⲛⲁ ⲛ̀ⲧⲉϥⲉⲣⲱⲓⲕ</td>
      <td><span style="color:#b00e23">(ⲅ︦)</span> ⲡⲉϫⲉ ⲡⲇⲓⲁⲃⲟⲗⲟⲥ ⲛⲁϥ ϫⲉ ⲉϣϫⲉ
      ⲛ̅ⲧⲟⲕ ⲡⲉ ⲡϣⲏⲣⲉ ⲙ̅ⲡⲛⲟⲩⲧⲉ. ⲁϫⲓ̈ⲥ ⲙ̅ⲡⲉⲓ̈ⲱⲛⲉ ϫⲉ ⲉϥⲉⲣ̅ⲟⲉⲓⲕ.</td>
      <td><span style="color:#b00e23">(3)</span> And the devil said to him: 'If
      thou art (the) Son of God, command this stone that it may become
      bread.'</td>
      <td><span style="color:#b00e23">(3)</span> εἶπεν δὲ αὐτῷ ὁ διάβολος· Εἰ
      υἱὸς εἶ τοῦ θεοῦ, εἰπὲ τῷ λίθῳ τούτῳ ἵνα γένηται ἄρτος.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲁϥⲉⲣⲟⲩⲱ ⲛⲁϥ ⲛ̀ϫⲉ ⲓⲏ̅ⲥ̅
      ϫⲉ ⲥⲥϧⲏⲟⲩⲧ ϫⲉ ⲛⲁⲣⲉ ⲡⲓⲣⲱⲙⲓ ⲛⲁⲱⲛϧ ⲉ̀ⲱⲓⲕ ⲙ̀ⲙⲁⲩⲁⲧϥ ⲁⲛ</td>
      <td><span style="color:#b00e23">(ⲇ︦)</span> ⲁϥⲟⲩⲱϣⲃ̅ ⲛⲁϥ ⲛ̅ϭⲓ ⲓ̅ⲥ̅. ϫⲉ
      ϥⲥⲏϩ ϫⲉ ⲛⲉⲣⲉ ⲡⲣⲱⲙⲉ ⲛⲁⲱⲛϩ̅ ⲁⲛ ⲉⲡⲟⲉⲓⲕ ⲙ̅ⲙⲁⲧⲉ.</td>
      <td><span style="color:#b00e23">(4)</span> And Jesus answered him It is
      written that the man was not to live by (lit. to) bread alone.'</td>
      <td><span style="color:#b00e23">(4)</span> καὶ ἀπεκρίθη πρὸς αὐτὸν ὁ
      Ἰησοῦς· Γέγραπται ὅτι Οὐκ ἐπʼ ἄρτῳ μόνῳ ζήσεται ὁ ἄνθρωπος.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲉⲧⲁϥⲟⲗϥ ⲉ̀ⲡϣⲱⲓ ⲁϥⲧⲁⲙⲟϥ
      ⲉ̀ⲛⲓⲙⲉⲧⲟⲩⲣⲱⲟⲩ ⲧⲏⲣⲟⲩ ⲛ̀ⲧⲉ ϯⲟⲓⲕⲟⲩⲙⲉⲛⲏ ϧⲉⲛ ⲟⲩⲥⲧⲓⲅⲙⲏ ⲛ̀ⲧⲉ ⲟⲩⲭⲣⲟⲛⲟⲥ</td>
      <td><span style="color:#b00e23">(ⲉ︦)</span> ⲁϥϫⲓ̈ⲧϥ̅ ⲇⲉ ⲉϩⲣⲁⲉⲓ ⲁϥⲧⲟⲩⲟϥ
      ⲉⲙⲙⲛ̅ⲧⲉⲣⲱⲟⲩ ⲧⲏⲣⲟⲩ ⲛ̅ⲧⲟⲓⲕⲟⲩⲙⲉⲛⲏ ϩⲛ ⲟⲩⲥⲧⲓⲅⲙⲏ ⲛ̅ⲟⲩⲟⲉⲓϣ.</td>
      <td><span style="color:#b00e23">(5)</span> And having taken him away
      aloft, he shewed to him all the kingdoms of the world in a moment of
      time.</td>
      <td><span style="color:#b00e23">(5)</span> Καὶ ἀναγαγὼν αὐτὸν ἔδειξεν
      αὐτῷ πάσας τὰς βασιλείας τῆς οἰκουμένης ἐν στιγμῇ χρόνου·</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲡⲉϫⲁϥ ⲛⲁϥ ⲛ̀ϫⲉ
      ⲡⲓⲇⲓⲁⲃⲟⲗⲟⲥ ϫⲉ ϯⲛⲁϯ ⲛⲁⲕ ⲙ̀ⲡⲁⲓⲉⲣϣⲓϣⲓ ⲧⲏⲣϥ ⲛⲉⲙ ⲡⲟⲩⲱⲟⲩ ϫⲉ ⲁ̀ⲛⲟⲕ ⲡⲉ ⲉⲧⲉϥⲧⲟⲓ
      ⲉⲧⲟⲧ ⲟⲩⲟϩ ⲫⲏ ⲉ̀ϯⲟⲩⲁϣϥ ϣⲁⲓⲧⲏⲓϥ ⲛⲁϥ</td>
      <td><span style="color:#b00e23">(ⲋ︦)</span> ⲡⲉϫⲉ ⲡⲇⲓⲁⲃⲟⲗⲟⲥ ⲇⲉ ⲛⲁϥ ϫⲉ. ϯϯ
      ⲛⲁⲕ ⲛ̅ⲧⲉⲓ̈ⲉⲝⲟⲩⲥⲓⲁ ⲧⲏⲣⲥ̅ ⲛⲙ̅ ⲡⲉⲩⲉⲟⲟⲩ ϫⲉ ⲛ̅ⲧⲁⲩⲧⲁⲁⲥ ⲛⲁⲉⲓ ⲁⲩⲱ ϣⲁⲓ̈ⲧⲁⲁⲥ
      ⲙ̅ⲡⲉϯⲟⲩⲁϣϥ̅.</td>
      <td><span style="color:#b00e23">(6)</span> And the devil said to him: 'I
      will give to thee all this authority, and their glory, because to me it
      is delivered; and to him whom I wish I give it.</td>
      <td><span style="color:#b00e23">(6)</span> καὶ εἶπεν αὐτῷ ὁ διάβολος· Σοὶ
      δώσω τὴν ἐξουσίαν ταύτην ἅπασαν καὶ τὴν δόξαν αὐτῶν, ὅτι ἐμοὶ παραδέδοται
      καὶ ᾧ ἂν θέλω δίδωμι αὐτήν·</td>
    </tr>

    <tr>
      <td><span style="color:#b00e23">(ⲍ̅)</span> ⲛ̀ⲑⲟⲕ ⲟⲩⲛ ⲁⲕϣⲁⲛⲟⲩⲱϣⲧ ⲙ̀ⲡⲁⲙ̀ⲑⲟ
      ⲉ̀ⲃⲟⲗ ⲉϥⲉ̀ϣⲱⲡⲓ ⲛⲁⲕ ⲧⲏⲣϥ</td>
      <td><span style="color:#b00e23">(ⲍ︦)</span> ⲛ̅ⲧⲟⲕ ϭⲉ ⲉⲕϣⲁⲛⲟⲩⲱϣⲧ̅. ⲙ̅ⲡⲁⲙⲧⲟ
      ⲉⲃⲟⲗ ⲥⲛⲁϣⲱⲡⲉ ⲛⲁⲕ ⲧⲏⲣⲥ̅.</td>
      <td><span style="color:#b00e23">(7)</span> If thou then shouldest worship
      before me, all shall be thine.'</td>
      <td><span style="color:#b00e23">(7)</span> σὺ οὖν ἐὰν προσκυνήσῃς ἐνώπιον
      ἐμοῦ, ἔσται σοῦ πᾶσα.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲁϥⲉⲣⲟⲩⲱ ⲛ̀ϫⲉ ⲓⲏ̅ⲥ̅ ⲡⲉϫⲁϥ
      ⲛⲁϥ ϫⲉ ⲥⲥϧⲏⲟⲩⲧ ϫⲉ ⲡϭ̅ⲥ̅ ⲡⲉⲕⲛⲟⲩϯ ⲡⲉ ⲉⲧⲉⲕⲉ̀ⲟⲩⲱϣⲧ ⲙ̀ⲙⲟϥ ⲟⲩⲟϩ ⲛ̀ⲑⲟϥ ⲙ̀ⲙⲁⲩⲁⲧϥ
      ⲡⲉⲧⲉⲕⲉ̀ϣⲉⲙϣⲓ ⲙ̀ⲙⲟϥ</td>
      <td><span style="color:#b00e23">(ⲏ︦)</span> ⲁ ⲓ̅ⲥ̅ ⲟⲩⲱϣⲃ̅ ⲡⲉϫⲁϥ ⲛⲁϥ ϫⲉ
      ⲥⲥⲏϩ ϫⲉ ⲉⲕⲛⲁⲟⲩⲱϣⲧ̅. ⲙ̅ⲡϫⲟⲉⲓⲥ ⲡⲉⲕⲛⲟⲩⲧⲉ. ⲁⲩⲱ ⲉⲕⲛⲁϣⲙ̅ϣⲉ ⲛⲁϥ ⲟⲩⲁⲁϥ.</td>
      <td><span style="color:#b00e23">(8)</span> And Jesus answered, he said to
      him: 'It is written, that the Lord thy God thou shalt worship, and him
      alone thou shalt serve.'</td>
      <td><span style="color:#b00e23">(8)</span> καὶ ἀποκριθεὶς ὁ Ἰησοῦς εἶπεν
      αὐτῷ· Γέγραπται· Κύριον τὸν θεόν σου προσκυνήσεις καὶ αὐτῷ μόνῳ
      λατρεύσεις.</td>
    </tr>

    <tr>
      <td><span style="color:#b00e23">(ⲑ̅)</span> ⲁϥⲉⲛϥ ⲇⲉ ⲟⲛ ⲉ̀ϩⲣⲏⲓ ⲉ̀ⲓⲗ̅ⲏ̅ⲙ̅
      ⲟⲩⲟϩ ⲁϥⲧⲁϩⲟϥ ⲉ̀ⲣⲁⲧϥ ⲉ̀ϫⲉⲛ ⲡⲧⲉⲛϩ ⲛ̀ⲧⲉ ⲡⲓⲉⲣⲫⲉⲓ ⲟⲩⲟϩ ⲡⲉϫⲁϥ ⲛⲁϥ ϫⲉ ⲓⲥϫⲉ ⲛ̀ⲑⲟⲕ
      ⲡⲉ ⲡϣⲏⲣⲓ ⲙ̀ⲫϯ ϩⲓⲧⲕ ⲉ̀ⲡⲉⲥⲏⲧ ⲉ̀ⲃⲟⲗ ⲧⲁⲓ</td>
      <td><span style="color:#b00e23">(ⲑ︦)</span> ⲁϥⲛ̅ⲧϥ̅ ⲇⲉ ⲉⲑⲓⲉⲣⲟⲩⲥⲁⲗⲏⲙ
      ⲁϥⲧⲁϩⲟϥ ⲉⲣⲁⲧϥ̅ ⲉϫⲛ̅ ⲡⲧⲛϩ̅ ⲙ̅ⲡⲉⲣⲡⲉ ⲡⲉϫⲁϥ ⲛⲁϥ ϫⲉ. ⲉϣϫⲉ ⲛ̅ⲧⲟⲕ ⲡⲉ ⲡϣⲏⲣⲉ
      ⲙ̅ⲡⲛⲟⲩⲧⲉ ϥⲟϭⲕ ⲉⲡⲉⲥⲏⲧ. ϩⲓ̈ϫⲛ̅ ⲡⲉⲓ̈ⲙⲁ.</td>
      <td><span style="color:#b00e23">(9)</span> And he brought him, again, up
      to Jerusalem, and made him stand upon (the) wing of the temple, and said
      to him: If thou art (the) Son of God, throw thyself down from here (lit.
      this):</td>
      <td><span style="color:#b00e23">(9)</span> Ἤγαγεν δὲ αὐτὸν εἰς Ἰερουσαλὴμ
      καὶ ἔστησεν ἐπὶ τὸ πτερύγιον τοῦ ἱεροῦ, καὶ εἶπεν αὐτῷ· Εἰ υἱὸς εἶ τοῦ
      θεοῦ, βάλε σεαυτὸν ἐντεῦθεν κάτω·</td>
    </tr>

    <tr>
      <td><span style="color:#b00e23">(ⲓ̅)</span> ⲥⲥϧⲏⲟⲩⲧ ⲅⲁⲣ ϫⲉ ⲉϥⲉ̀ϩⲟⲛϩⲉⲛ
      ⲉ̀ⲧⲟⲧⲟⲩ ⲛⲛⲉϥⲁⲅⲅⲉⲗⲟⲥ ⲉⲑⲃⲏⲧⲕ ϫⲉ ⲛ̀ⲧⲟⲩⲁⲣⲉϩ ⲉ̀ⲣⲟⲕ</td>
      <td><span style="color:#b00e23">(ⲓ︦)</span> ϥⲥⲏϩ ⲅⲁⲣ ϫⲉ ϥⲛⲁϩⲱⲛ ⲉⲧⲟⲟⲧⲟⲩ
      ⲛ̅ⲛⲉϥⲁⲅⲅⲉⲗⲟⲥ ⲉⲧⲃⲏⲧⲕ̅ ⲉⲧⲣⲉⲩϩⲁⲣⲉϩ ⲉⲣⲟⲕ</td>
      <td><span style="color:#b00e23">(10)</span> for it is written, that he
      shall order his angels concerning thee, that they keep thee,</td>
      <td><span style="color:#b00e23">(10)</span> γέγραπται γὰρ ὅτι Τοῖς
      ἀγγέλοις αὐτοῦ ἐντελεῖται περὶ σοῦ τοῦ διαφυλάξαι σε,</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲛ̀ⲧⲟⲩϥⲓⲧⲕ ⲉ̀ϫⲉⲛ
      ⲛⲟⲩϭⲛⲁⲩϩ ⲙⲏⲡⲟⲧⲉ ⲛ̀ⲧⲉⲕϭⲓϭⲣⲟⲡ ⲉ̀ⲟⲩⲱⲛⲓ ⲛ̀ⲧⲉⲕϭⲁⲗⲟϫ</td>
      <td><span style="color:#b00e23">(ⲓ︦ⲁ︦)</span> ⲁⲩⲱ ⲛ̅ⲥⲉϥⲓ̈ⲧⲕ̅ ⲉϫⲛ̅ ⲛⲉⲩϭⲓϫ
      ⲙⲏⲡⲟⲧⲉ ⲛⲅ̅ϫⲱⲣⲡ̅ ⲉⲩⲱⲛⲉ ⲛ̅ⲧⲉⲕⲟⲩⲉⲣⲏⲧⲉ.</td>
      <td><span style="color:#b00e23">(11)</span> and lift thee upon their
      arms, lest haply thou dash thy foot against (a) stone.'</td>
      <td><span style="color:#b00e23">(11)</span> καὶ ὅτι Ἐπὶ χειρῶν ἀροῦσίν σε
      μήποτε προσκόψῃς πρὸς λίθον τὸν πόδα σου.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ⲁϥⲉⲣⲟⲩⲱ ⲛ̀ϫⲉ ⲓⲏ̅ⲥ̅
      ⲡⲉϫⲁϥ ⲛⲁϥ ϫⲉ ⲁⲩϫⲟⲥ ϫⲉ ⲛ̀ⲛⲉⲕⲉⲣⲡⲓⲣⲁⲍⲓⲛ ⲙ̀ⲡϭ̅ⲥ̅ ⲡⲉⲕⲛⲟⲩϯ</td>
      <td><span style="color:#b00e23">(ⲓ︦ⲃ︦)</span> ⲁ ⲓ̅ⲥ̅ ⲇⲉ ⲟⲩⲱϣⲃ̅ ⲡⲉϫⲁϥ ⲛⲁϥ
      ϫⲉ ⲁⲩϫⲟⲟⲥ ϫⲉ ⲛ̅ⲛⲉⲕⲡⲉⲓⲣⲁⲍⲉ ⲙ̅ⲡϫⲟⲉⲓⲥ ⲡⲉⲕⲛⲟⲩⲧⲉ.</td>
      <td><span style="color:#b00e23">(12)</span> And Jesus answered, he said
      to him: It was said, that thou shalt not tempt the Lord thy God.'</td>
      <td><span style="color:#b00e23">(12)</span> καὶ ἀποκριθεὶς εἶπεν αὐτῷ ὁ
      Ἰησοῦς ὅτι Εἴρηται· Οὐκ ἐκπειράσεις κύριον τὸν θεόν σου.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲉⲧⲁϥϫⲉⲕ ⲡⲓⲣⲁⲥⲙⲟⲥ ⲛⲓⲃⲉⲛ
      ⲉ̀ⲃⲟⲗ ⲛ̀ϫⲉ ⲡⲓⲇⲓⲁⲃⲟⲗⲟⲥ ⲁϥϣⲉ ⲛⲁϥ ⲉ̀ⲃⲟⲗ ϩⲁⲣⲟϥ ϣⲁ ⲟⲩⲥⲏⲟⲩ</td>
      <td><span style="color:#b00e23">(ⲓ︦ⲅ︦)</span> ⲛ̅ⲧⲉⲣⲉϥϫⲉⲕ ⲡⲓⲣⲁⲥⲙⲟⲥ ⲇⲉ ⲛⲓⲙ
      ⲉⲃⲟⲗ. ⲁ ⲡⲇⲓⲁⲃⲟⲗⲟⲥ ⲥⲁϩⲱⲱϥ ⲉⲃⲟⲗ ⲙ̅ⲙⲟϥ ϣⲁ ⲟⲩⲟⲓ̈ϣ:</td>
      <td><span style="color:#b00e23">(13)</span> And the devil having finished
      all the temptation, went from him for (lit. unto) a time.</td>
      <td><span style="color:#b00e23">(13)</span> καὶ συντελέσας πάντα
      πειρασμὸν ὁ διάβολος ἀπέστη ἀπʼ αὐτοῦ ἄχρι καιροῦ.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ⲁϥⲧⲁⲥⲑⲟ ⲛ̀ϫⲉ ⲓⲏ̅ⲥ̅
      ⲉ̀ϧⲟⲩⲛ ⲉ̀ϯⲅⲁⲗⲓⲗⲉⲁ ϧⲉⲛ ϯϫⲟⲙ ⲛ̀ⲧⲉ ⲡⲓⲡⲛ̅ⲁ̅ ⲟⲩⲟϩ ⲟⲩⲥⲙⲏ ⲁⲥⲓ ⲉ̀ⲃⲟⲗ ϧⲉⲛ
      ϯⲡⲉⲣⲓⲭⲱⲣⲟⲥ ⲧⲏⲣⲥ ⲉⲑⲃⲏⲧϥ</td>
      <td><span style="color:#b00e23">(ⲓ︦ⲇ︦)</span> ⲁⲩⲱ ⲁϥⲕⲟⲧϥ̅ ⲛ̅ϭⲓ ⲓ̅ⲥ̅ ϩⲛ
      ⲧϭⲟⲙ ⲙ̅ⲡⲉⲡⲛ̅ⲁ̅ ⲉⲧⲅⲁⲗⲓⲗⲁⲓⲁ ⲁ ⲡⲥⲟⲓ̈ⲧ ⲉⲓ ⲉⲃⲟⲗ ϩⲛ̅ ⲧⲡⲉⲣⲓⲭⲱⲣⲟⲥ ⲧⲏⲣⲥ̅
      ⲉⲧⲃⲏⲏⲧϥ̅.</td>
      <td><span style="color:#b00e23">(14)</span> And Jesus returned into
      Galilee in the power of the Spirit: and a fame came forth in all the
      region round about concerning him.</td>
      <td><span style="color:#b00e23">(14)</span> Καὶ ὑπέστρεψεν ὁ Ἰησοῦς ἐν τῇ
      δυνάμει τοῦ πνεύματος εἰς τὴν Γαλιλαίαν. καὶ φήμη ἐξῆλθεν καθʼ ὅλης τῆς
      περιχώρου περὶ αὐτοῦ.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲛ̀ⲑⲟϥ ⲛⲁϥϯⲥⲃⲱ ϧⲉⲛ
      ⲛⲟⲩⲥⲩⲛⲁⲅⲱⲅⲏ ⲉⲩϯⲱⲟⲩ ⲛⲁϥ ⲛ̀ϫⲉ ⲟⲩⲟⲛ ⲛⲓⲃⲉⲛ</td>
      <td><span style="color:#b00e23">(ⲓ︦ⲉ︦)</span> ⲛ̅ⲧⲟϥ ⲇⲉ ⲛⲉϥϯⲥⲃⲱ ⲡⲉ ϩⲛ̅
      ⲛⲉⲩⲥⲩⲛⲁⲅⲱⲅⲏ ⲉⲣⲉ ⲣⲱⲙⲉ ⲛⲓⲙ ϯⲉⲟⲟⲩ ⲛⲁϥ.</td>
      <td><span style="color:#b00e23">(15)</span> And he was teaching in their
      synagogues, all glorifying him.</td>
      <td><span style="color:#b00e23">(15)</span> καὶ αὐτὸς ἐδίδασκεν ἐν ταῖς
      συναγωγαῖς αὐτῶν, δοξαζόμενος ὑπὸ πάντων.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ⲁϥⲓ̀ ⲉ̀ⲛⲁⲍⲁⲣⲉⲑ ⲡⲓⲙⲁ
      ⲉⲧⲁⲩϣⲁⲛⲟⲩϣϥ ⲙ̀ⲙⲟϥ ⲟⲩⲟϩ ⲁϥϣⲉ ⲛⲁϥ ⲉ̀ϧⲟⲩⲛ ⲉ̀ϯⲥⲩⲛⲁⲅⲱⲅⲏ ⲙ̀ⲡⲓⲉϩⲟⲟⲩ ⲛ̀ⲧⲉ
      ⲛⲓⲥⲁⲃⲃⲁⲧⲟⲛ ⲕⲁⲧⲁ ϯⲕⲁϩⲥ ⲟⲩⲟϩ ⲁϥⲧⲱⲛϥ ⲉ̀ⲱϣ</td>
      <td><span style="color:#b00e23">(ⲓ︦ⲋ︦)</span> ⲁϥⲉⲓ ⲇⲉ ⲉϩⲣⲁⲓ̈ ⲉⲛⲁⲍⲁⲣⲉⲧ ⲡⲙⲁ
      ⲉⲛⲧⲁⲩⲥⲁⲛⲟⲩϣϥ̅ ⲛ̅ϩⲏⲧϥ̅. ⲁⲩⲱ ⲁϥⲃⲱⲕ ⲉϩⲟⲩⲛ ⲕⲁⲧⲁ ⲡⲉϥⲥⲱⲛⲧ̅. ϩⲛ̅ ⲛⲉϩⲟⲟⲩ
      ⲛ̅ⲛⲥⲁⲃⲃⲁⲧⲟⲛ ⲉⲧⲥⲩⲛⲁⲅⲱⲅⲏ. ⲁϥⲧⲱⲟⲩⲛ ⲇⲉ ⲉⲱϣ</td>
      <td><span style="color:#b00e23">(16)</span> And he came to Nazareth, the
      place in which he was brought up: and he went into the synagogue on the
      day of the sabbaths, according to the custom, and rose to read.</td>
      <td><span style="color:#b00e23">(16)</span> Καὶ ἦλθεν εἰς Ναζαρά, οὗ ἦν
      τεθραμμένος, καὶ εἰσῆλθεν κατὰ τὸ εἰωθὸς αὐτῷ ἐν τῇ ἡμέρᾳ τῶν σαββάτων
      εἰς τὴν συναγωγήν, καὶ ἀνέστη ἀναγνῶναι.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩⲟϩ ⲁⲩϯ ⲛⲁϥ ⲙ̀ⲡϫⲱⲙ ⲛ̀ⲧⲉ
      ⲏⲥⲁⲏⲁⲥ ⲡⲓⲡⲣⲟⲫⲏⲧⲏⲥ ⲟⲩⲟϩ ⲉⲧⲁϥⲟⲩⲱⲛ ⲉ̀ⲡⲓϫⲱⲙ ⲁϥϫⲓⲙⲓ ⲙ̀ⲡⲓⲙⲁ ⲉ̀ⲛⲁϥⲥϧⲏⲟⲩⲧ
      ⲙ̀ⲙⲟϥ</td>
      <td><span style="color:#b00e23">(ⲓ︦ⲍ︦)</span> ⲁⲩⲱ ⲁⲩϯ ⲛⲁϥ ⲙ̅ⲡϫⲱⲱⲙⲉ
      ⲛ̅ⲏⲥⲁⲓ̈ⲁⲥ ⲡⲉⲡⲣⲟⲫⲏⲧⲏⲥ. ⲁϥⲟⲩⲱⲛ ⲇⲉ ⲙ̅ⲡϫⲱⲱⲙⲉ ⲁϥϩⲉ ⲉⲡⲙⲁ ⲉⲧⲥⲏϩ.</td>
      <td><span style="color:#b00e23">(17)</span> And having opened the book,
      he found the place in which it was (imperf.) written:</td>
      <td><span style="color:#b00e23">(17)</span> καὶ ἐπεδόθη αὐτῷ βιβλίον τοῦ
      προφήτου Ἠσαΐου καὶ ἀναπτύξας τὸ βιβλίον εὗρεν τὸν τόπον οὗ ἦν
      γεγραμμένον·</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ϫⲉ ⲟⲩⲡⲛ̅ⲁ̅ ⲛ̀ⲧⲉ ⲡϭ̅ⲥ̅ ⲡⲉⲧⲭⲏ
      ϩⲓϫⲱⲓ ⲉⲑⲃⲉ ⲫⲁⲓ ⲁϥⲑⲁϩⲥⲧ ⲁϥⲟⲩⲱⲣⲡ ⲙ̀ⲙⲟⲓ ⲉ̀ϩⲓϣⲉⲛⲛⲟⲩϥⲓ ⲛ̀ⲛⲓϩⲏⲕⲓ ⲉ̀ϩⲓⲱⲓϣ
      ⲛ̀ⲛⲓⲉⲭⲙⲁⲗⲱⲧⲟⲥ ⲛ̀ⲟⲩⲭⲱ ⲉ̀ⲃⲟⲗ ⲛⲉⲙ ⲟⲩⲛⲁⲩ ⲙ̀ⲃⲟⲗ ⲛⲛⲓⲃⲉⲗⲗⲉⲩ ⲉ̀ⲟⲩⲱⲣⲡ ⲛⲛⲏ ⲉⲧⲥⲟⲛϩ
      ϧⲉⲛ ⲟⲩⲭⲱ ⲉ̀ⲃⲟⲗ</td>
      <td><span style="color:#b00e23">(ⲓ︦ⲏ︦)</span> ϫⲉ ⲡⲉⲡⲛ̅ⲁ̅ ⲙⲡϫⲟⲉⲓⲥ ⲉϩⲣⲁⲓ̈
      ⲉϫⲱⲓ̈ ⲉⲧⲃⲉ ⲡⲁⲓ̈ ⲁϥⲧⲁϩⲥⲧ̅ ⲁϥⲧⲛ̅ⲛⲟⲟⲩⲧ ⲉⲉⲩⲁⲅⲅⲉⲗⲓⲍⲉ ⲛ̅ⲛ̅ϩⲏⲕⲉ ⲉⲧⲁϣⲉ ⲟⲓ̈ϣ ⲛⲟⲩⲕⲱ
      ⲉⲃⲟⲗ ⲛⲁⲓ̈ⲭⲙⲁⲗⲱⲧⲟⲥ ⲛⲙ̅ ⲟⲩⲛⲁⲩ ⲉⲃⲟⲗ ⲛ̅ⲃⲃⲗⲗⲉ. ⲉϫⲟⲟⲩ ⲛ̅ⲛⲉⲧⲟⲩⲟϣϥ ⲛ̅ⲟⲩⲕⲱ
      ⲉⲃⲟⲗ.</td>
      <td><span style="color:#b00e23">(18)</span> The (lit. a) Spirit of the
      Lord is upon me; therefore he anointed me, he sent me to preach good
      tidings to the poor, to proclaim to the captives release, and sight to
      the blind; to send to them who are bound, for (lit. in) release,</td>
      <td><span style="color:#b00e23">(18)</span> Πνεῦμα κυρίου ἐπʼ ἐμέ, οὗ
      εἵνεκεν ἔχρισέν με εὐαγγελίσασθαι πτωχοῖς, ἀπέσταλκέν με κηρύξαι
      αἰχμαλώτοις ἄφεσιν καὶ τυφλοῖς ἀνάβλεψιν, ἀποστεῖλαι τεθραυσμένους ἐν
      ἀφέσει,</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲉ̀ϩⲓⲱⲓϣ ⲛ̀ⲟⲩⲣⲟⲙⲡⲓ ⲉⲥϣⲏⲡ
      ⲙⲡϭ̅ⲥ̅</td>
      <td><span style="color:#b00e23">(ⲓ︦ⲑ︦)</span> ⲉⲧⲁϣⲉ ⲟⲉⲓ̈ϣ ⲇⲉ ⲛ̅ⲧⲉⲣⲟⲙⲡⲉ
      ⲙ̅ⲡϫⲟⲉⲓⲥ ⲉⲧϣⲏⲡ.</td>
      <td><span style="color:#b00e23">(19)</span> to proclaim the (lit an)
      acceptable year of the Lord.'</td>
      <td><span style="color:#b00e23">(19)</span> κηρύξαι ἐνιαυτὸν κυρίου
      δεκτόν.</td>
    </tr>

    <tr>
      <td><span style="color:#b00e23">(ⲕ̅)</span> ⲟⲩⲟϩ ⲉⲧⲁϥⲕⲉⲗ ⲡⲓϫⲱⲙ ⲁϥⲧⲏⲓϥ
      ⲙ̀ⲡⲓϩⲩⲡⲏⲣⲉⲧⲏⲥ ⲁϥϩⲉⲙⲥⲓ ⲟⲩⲟϩ ⲟⲩⲟⲛ ⲛⲓⲃⲉⲛ ⲉⲧϧⲉⲛ ϯⲥⲩⲛⲁⲅⲱⲅⲏ ⲛⲁⲣⲉ ⲛⲟⲩⲃⲁⲗ ϫⲟⲩϣⲧ
      ⲉ̀ϩⲣⲏⲓ ϩⲓⲱⲧϥ ⲡⲉ</td>
      <td><span style="color:#b00e23">(ⲕ︦)</span> ⲁϥⲕⲃ̅ ⲡϫⲱⲱⲙⲉ ⲇⲉ ⲁϥⲧⲁⲁϥ
      ⲙ̅ⲡϩⲩⲡⲏⲣⲉⲧⲏⲥ ⲁϥϩⲙⲟⲟⲥ. ⲁⲩⲱ ⲛⲉⲣⲉ ⲃ̅ⲃⲁⲗ ⲛ̅ⲟⲩⲟⲛ ⲛⲓⲙ ⲉⲧϩⲛ̅ ⲧⲥⲩⲛⲁⲅⲱⲅⲏ ϭⲱϣⲧ̅
      ⲉⲣⲟϥ.</td>
      <td><span style="color:#b00e23">(20)</span> And having rolled the book,
      he gave it to the officer, he sat, and all who were in the
      synagogue--their eyes were looking upon him.</td>
      <td><span style="color:#b00e23">(20)</span> καὶ πτύξας τὸ βιβλίον ἀποδοὺς
      τῷ ὑπηρέτῃ ἐκάθισεν· καὶ πάντων οἱ ὀφθαλμοὶ ἐν τῇ συναγωγῇ ἦσαν
      ἀτενίζοντες αὐτῷ.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲟⲩⲟϩ ⲁϥⲉⲣϩⲏⲧⲥ ⲛ̀ϫⲟⲥ ⲛⲱⲟⲩ ϫⲉ
      ⲁⲥϫⲱⲕ ⲉ̀ⲃⲟⲗ ⲙ̀ⲫⲟⲟⲩ ⲛ̀ϫⲉ ⲧⲁⲓⲅⲣⲁⲫⲏ ϧⲉⲛ ⲛⲉⲧⲉⲛⲙⲁϣϫ</td>
      <td><span style="color:#b00e23">(ⲕ︦ⲁ︦)</span> ⲁϥⲁⲣⲭⲓ ⲇⲉ ⲛ̅ϫⲟⲟⲥ ⲛⲁⲩ ϫⲉ
      ⲙ̅ⲡⲟⲟⲩ ⲁ ⲧⲉⲓ̈ⲅⲣⲁⲫⲏ ϫⲱⲕ ⲉⲃⲟⲗ ϩⲛ̅ ⲛⲉⲧⲛ̅ⲙⲁⲁϫⲉ.</td>
      <td><span style="color:#b00e23">(21)</span> And he began to say to them:
      This scripture was fulfilled to-day in your ears.'</td>
      <td><span style="color:#b00e23">(21)</span> ἤρξατο δὲ λέγειν πρὸς αὐτοὺς
      ὅτι Σήμερον πεπλήρωται ἡ γραφὴ αὕτη ἐν τοῖς ὠσὶν ὑμῶν.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲛⲁⲩⲉⲣⲙⲉⲑⲣⲉ ⲛⲁϥ ⲧⲏⲣⲟⲩ
      ⲡⲉ ⲟⲩⲟϩ ⲛⲁⲩⲉⲣϣⲫⲏⲣⲓ ⲉ̀ϫⲉⲛ ⲛⲓⲥⲁϫⲓ ⲛ̀ⲧⲉ ⲡⲓϩⲙⲟⲧ ⲛⲏ ⲉⲛⲁⲩⲛⲏⲟⲩ ⲉ̀ⲃⲟⲗ ϧⲉⲛ ⲣⲱϥ
      ⲟⲩⲟϩ ⲛⲁⲩϫⲱ ⲙ̀ⲙⲟⲥ ϫⲉ ⲙⲏ ⲫⲁⲓ ⲁⲛ ⲡⲉ ⲡϣⲏⲣⲓ ⲛ̀ⲓⲱⲥⲏⲫ</td>
      <td><span style="color:#b00e23">(ⲕ︦ⲃ︦)</span> ⲁⲩⲱ ⲛⲉⲣⲉ ⲟⲩⲟⲛ ⲛⲓⲙ ⲣⲙ̅ⲛ̅ⲧⲣⲉ
      ⲛⲙ̅ⲙⲁϥ ⲉⲩⲣ̅ϣⲡⲏⲣⲉ ⲛ̅ⲛ̅ϣⲁϫⲉ ⲛ̅ⲧⲉⲭⲁⲣⲓⲥ ⲛⲁⲓ̈ ⲉⲧⲛⲏⲩ ⲉⲃⲟⲗ ϩⲛ̅ ⲣⲱϥ. ⲁⲩⲱ ⲛⲉⲩϫⲱ
      ⲙ̅ⲙⲟⲥ ϫⲉ ⲙⲏ ⲙ̅ⲡϣⲏⲣⲉ ⲛ̅ⲓ̈ⲱⲥⲏⲫ ⲁⲛ ⲡⲉ ⲡⲁⲓ̈</td>
      <td><span style="color:#b00e23">(22)</span> And they were all bearing
      witness to him, and were wondering at the words of [the] grace, which
      were coming from his mouth. And they were saying: Is not this (the) son
      of Joseph?'</td>
      <td><span style="color:#b00e23">(22)</span> καὶ πάντες ἐμαρτύρουν αὐτῷ
      καὶ ἐθαύμαζον ἐπὶ τοῖς λόγοις τῆς χάριτος τοῖς ἐκπορευομένοις ἐκ τοῦ
      στόματος αὐτοῦ, καὶ ἔλεγον· Οὐχὶ υἱός ἐστιν Ἰωσὴφ οὗτος;</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲟⲩⲟϩ ⲡⲉϫⲁϥ ⲛⲱⲟⲩ ϫⲉ ⲡⲁⲛⲧⲱⲥ
      ⲧⲉⲧⲉⲛⲛⲁϫⲉ ⲧⲁⲓⲡⲁⲣⲁⲃⲟⲗⲏ ⲛⲏⲓ ϫⲉ ⲡⲓⲥⲏⲓⲛⲓ ⲁⲣⲓⲫⲁϧⲣⲓ ⲉ̀ⲣⲟⲕ ⲙ̀ⲙⲁⲩⲁⲧⲕ ⲛⲏ
      ⲉⲧⲁⲛⲥⲟⲑⲙⲟⲩ ⲉ̀ⲁⲩϣⲱⲡⲓ ϧⲉⲛ ⲕⲁⲫⲁⲣⲛⲁⲟⲩⲙ ⲁⲣⲓⲧⲟⲩ ⲙ̀ⲡⲁⲓⲙⲁ ϩⲱϥ ϧⲉⲛ ⲧⲉⲕⲃⲁⲕⲓ</td>
      <td><span style="color:#b00e23">(ⲕ︦ⲅ︦)</span> ⲡⲉϫⲁϥ ⲇⲉ ⲛⲁⲩ ϫⲉ ⲡⲁⲛⲧⲱⲥ
      ⲧⲉⲧⲛⲁϫⲱ ⲛⲁⲓ̈ ⲛ̅ⲧⲉⲓ̈ⲡⲁⲣⲁⲃⲟⲗⲏ ϫⲉ ⲡⲥⲁⲉⲓⲛ ⲁⲣⲓⲡⲁϩⲣⲉ ⲉⲣⲟⲕ. ⲛⲉⲛⲧⲁⲛⲥⲱⲧⲙ̅ ⲉⲣⲟⲟⲩ ϫⲉ
      ⲁⲩϣⲱⲡⲉ ϩⲛ̅ ⲕⲁⲫⲁⲣⲛⲁⲟⲩⲙ. ⲁⲣⲓⲥⲟⲩ ϩⲱⲟⲩ ϩⲙ̅ ⲡⲉⲓ̈ⲙⲁ ϩⲙ̅ ⲡⲉⲕϯⲙⲉ.</td>
      <td><span style="color:#b00e23">(23)</span> And he said to them: Ye will
      altogether say this parable to me: "Physician, heal thine own self:" the
      things which we heard of having been done in Kapharnaum, do here also in
      thy city.'</td>
      <td><span style="color:#b00e23">(23)</span> καὶ εἶπεν πρὸς αὐτούς· Πάντως
      ἐρεῖτέ μοι τὴν παραβολὴν ταύτην· Ἰατρέ, θεράπευσον σεαυτόν· ὅσα ἠκούσαμεν
      γενόμενα εἰς τὴν Καφαρναοὺμ ποίησον καὶ ὧδε ἐν τῇ πατρίδι σου.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲡⲉϫⲁϥ ⲇⲉ ⲛⲱⲟⲩ ϫⲉ ⲁⲙⲏⲛ ϯϫⲱ
      ⲙ̀ⲙⲟⲥ ⲛⲱⲧⲉⲛ ϫⲉ ⲙ̀ⲙⲟⲛ ϩⲗⲓ ⲙ̀ⲡⲣⲟⲫⲏⲧⲏⲥ ⲉϥϣⲏⲡ ϧⲉⲛ ⲧⲉϥⲃⲁⲕⲓ</td>
      <td><span style="color:#b00e23">(ⲕ︦ⲇ︦)</span> ⲡⲉϫⲁϥ ⲇⲉ. ϫⲉ ϩⲁⲙⲏⲛ ϯϫⲱ
      ⲙ̅ⲙⲟⲥ ⲛⲏⲧⲛ̅ ϫⲉ ⲙ̅ⲙⲛ̅ ⲗⲁⲁⲩ ⲙ̅ⲡⲣⲟⲫⲏⲧⲏⲥ ϣⲏⲡ ϩⲙ̅ ⲡⲉϥϯⲙⲉ ⲙ̅ⲙⲓ̈ⲛ ⲙ̅ⲙⲟϥ.</td>
      <td><span style="color:#b00e23">(24)</span> And he said to them: Verily I
      say to you, that there is not any prophet acceptable in his city.</td>
      <td><span style="color:#b00e23">(24)</span> εἶπεν δέ· Ἀμὴν λέγω ὑμῖν ὅτι
      οὐδεὶς προφήτης δεκτός ἐστιν ἐν τῇ πατρίδι αὐτοῦ.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲧⲁⲫⲙⲏⲓ ⲇⲉ ϯϫⲱ ⲙ̀ⲙⲟⲥ ⲛⲱⲧⲉⲛ
      ϫⲉ ⲛⲉ ⲟⲩⲟⲛ ⲟⲩⲙⲏϣ ⲛ̀ⲭⲏⲣⲁ ⲡⲉ ϧⲉⲛ ⲡⲓⲥ̅ⲗ̅ ϧⲉⲛ ⲛⲓⲉϩⲟⲟⲩ ⲛ̀ⲧⲉ ⲏⲗⲓⲁⲥ ϩⲟⲧⲉ
      ⲉⲧⲁⲥϣⲑⲁⲙ ⲛ̀ϫⲉ ⲧⲫⲉ ⲛⲅ̅ ⲛ̀ⲣⲟⲙⲡⲓ ⲛⲉⲙ ⲋ̅ ⲛ̀ⲁⲃⲟⲧ ϩⲱⲥⲧⲉ ⲛ̀ⲧⲉϥϣⲱⲡⲓ ⲛ̀ϫⲉ ⲟⲩⲛⲓϣϯ
      ⲛ̀ϩⲃⲱⲛ ϩⲓϫⲉⲛ ⲡⲕⲁϩⲓ ⲧⲏⲣϥ</td>
      <td><span style="color:#b00e23">(ⲕ︦ⲉ︦)</span> ϩⲛ̅ ⲟⲩⲙⲉ ⲇⲉ ϯϫⲱ ⲙ̅ⲙⲟⲥ ⲛⲏⲧⲛ̅
      ϫⲉ ⲛⲉⲩⲛ̅ ϩⲁϩ ⲛ̅ⲭⲏⲣⲁ ⲡⲉ ϩⲙ̅ ⲡⲓⲥⲣⲁⲏⲗ ϩⲛ̅ ⲛⲉϩⲟⲟⲩ ⲛ̅ϩⲏⲗⲉⲓⲁⲥ ⲛ̅ⲧⲉⲣⲉ ⲧⲡⲉ ϣⲧⲁⲙ
      ⲛ̅ϣⲟⲙⲧⲉ ⲣ̅ⲣⲟⲙⲡⲉ ⲛⲙ̅ ⲥⲟⲟⲩ ⲛ̅ⲉⲃⲟⲧ. ⲛ̅ⲧⲉⲣⲉ ⲟⲩⲛⲟϭ ⲛ̅ϩⲉ ⲃⲱⲱⲛ ϣⲱⲡⲉ ϩⲓ̈ϫⲙ̅ ⲡⲕⲁϩ
      ⲧⲏⲣϥ̅.</td>
      <td><span style="color:#b00e23">(25)</span> And truly I say to you, that
      there were many widows in Israel in the days of Elias, when (the) heaven
      was shut for three years and six months, so that there was a great famine
      upon all (the) earth;</td>
      <td><span style="color:#b00e23">(25)</span> ἐπʼ ἀληθείας δὲ λέγω ὑμῖν,
      πολλαὶ χῆραι ἦσαν ἐν ταῖς ἡμέραις Ἠλίου ἐν τῷ Ἰσραήλ, ὅτε ἐκλείσθη ὁ
      οὐρανὸς ἐπὶ ἔτη τρία καὶ μῆνας ἕξ, ὡς ἐγένετο λιμὸς μέγας ἐπὶ πᾶσαν τὴν
      γῆν,</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲟⲩⲟϩ ⲙ̀ⲡⲟⲩⲟⲩⲱⲣⲡ ⲛ̀ⲏⲗⲓⲁⲥ ϩⲁ
      ϩⲗⲓ ⲙ̀ⲙⲱⲟⲩ ⲉ̀ⲃⲏⲗ ϩⲁ ⲟⲩⲥϩⲓⲙⲓ ⲛ̀ⲭⲏⲣⲁ ⲑⲏ ⲉⲧϧⲉⲛ ⲥⲁⲣⲉⲡⲧⲁ ⲛ̀ⲧⲉ ϯⲥⲓⲇⲱⲛⲓⲁ</td>
      <td><span style="color:#b00e23">(ⲕ︦ⲋ︦)</span> ⲁⲩⲱ ⲙ̅ⲡⲟⲩϫⲉⲩ ϩⲏⲗⲉⲓⲁⲥ ϣⲁ
      ⲗⲁⲁⲩ ⲙ̅ⲙⲟⲟⲩ. ⲉⲓⲙⲏⲧⲓ ⲉⲥⲁⲣⲉⲡⲧⲁ ⲛ̅ⲧⲉ ⲧⲥⲓⲇⲱⲛⲓⲁ ϣⲁ ⲟⲩⲥϩⲓ̈ⲙⲉ ⲛ̅ⲭⲏⲣⲁ.</td>
      <td><span style="color:#b00e23">(26)</span> and Elias was not sent to any
      of them, except to a widow woman, who was in Sarepta of Sidonia.</td>
      <td><span style="color:#b00e23">(26)</span> καὶ πρὸς οὐδεμίαν αὐτῶν
      ἐπέμφθη Ἠλίας εἰ μὴ εἰς Σάρεπτα τῆς Σιδωνίας πρὸς γυναῖκα χήραν.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲟⲩⲟϩ ⲛⲉ ⲟⲩⲟⲛ ⲟⲩⲙⲏϣ
      ⲛ̀ⲕⲁⲕⲥⲉϩⲧ ⲡⲉ ϧⲉⲛ ⲡⲓⲥ̅ⲗ̅ ⲛⲁϩⲣⲁϥ ⲛ̀ⲉⲗⲓⲥⲉⲟⲥ ⲡⲓⲡⲣⲟⲫⲏⲧⲏⲥ ⲟⲩⲟϩ ⲙ̀ⲡⲉ ϩⲗⲓ ⲛ̀ϧⲏⲧⲟⲩ
      ⲧⲟⲩⲃⲟ ⲉ̀ⲃⲏⲗ ⲉ̀ⲛⲉⲙⲁⲛ ⲡⲓⲥⲩⲣⲟⲥ</td>
      <td><span style="color:#b00e23">(ⲕ︦ⲍ︦)</span> ⲁⲩⲱ ⲛⲉⲩⲛ̅ ϩⲁϩ ⲉⲩⲥⲟⲃⲁϩ ϩⲙ̅
      ⲡⲓⲥⲣⲁⲏⲗ. ϩⲓ ⲉⲗⲓⲥⲥⲁⲓⲟⲥ ⲡⲉⲡⲣⲟⲫⲏⲧⲏⲥ ⲁⲩⲱ ⲙ̅ⲡⲉ ⲗⲁⲁⲩ ⲙ̅ⲙⲟⲟⲩ ⲧⲃ̅ⲃⲟ ⲛ̅ⲥⲁ ⲛⲁⲓⲙⲁⲛ
      ⲡⲥⲩⲣⲟⲥ:</td>
      <td><span style="color:#b00e23">(27)</span> And there were many lepers in
      Israel in the time of Eliseos the prophet: and not any of them were
      cleansed, except Neman the Syrian.'</td>
      <td><span style="color:#b00e23">(27)</span> καὶ πολλοὶ λεπροὶ ἦσαν ἐν τῷ
      Ἰσραὴλ ἐπὶ Ἐλισαίου τοῦ προφήτου, καὶ οὐδεὶς αὐτῶν ἐκαθαρίσθη, εἰ μὴ
      Ναιμὰν ὁ Σύρος.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲟⲩⲟϩ ⲁⲩⲙⲟϩ ⲧⲏⲣⲟⲩ ⲛ̀ϫⲱⲛⲧ
      ⲉⲩⲥⲱⲧⲉⲙ ⲉ̀ⲛⲁⲓ</td>
      <td><span style="color:#b00e23">(ⲕ︦ⲏ︦)</span> ⲁⲩⲙⲟⲩϩ ⲇⲉ ⲧⲏⲣⲟⲩ ⲛ̅ϭⲱⲛⲧ̅.
      ϩⲛ̅ ⲧⲥⲩⲛⲁⲅⲱⲅⲏ ⲉⲩⲥⲱⲧⲙ̅ ⲉⲛⲁⲉⲓ</td>
      <td><span style="color:#b00e23">(28)</span> And they were all filled with
      anger, hearing these (things),</td>
      <td><span style="color:#b00e23">(28)</span> καὶ ἐπλήσθησαν πάντες θυμοῦ
      ἐν τῇ συναγωγῇ ἀκούοντες ταῦτα,</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲟⲩⲟϩ ⲁⲩⲧⲱⲟⲩⲛⲟⲩ ⲁⲩϩⲓⲧϥ ⲥⲁⲃⲟⲗ
      ⲛ̀ϯⲃⲁⲕⲓ ⲟⲩⲟϩ ⲁⲩⲉⲛϥ ⲉ̀ⲃⲟⲗ ⲉ̀ϫⲉⲛ ⲡϭⲓⲥⲓ ⲙ̀ⲡⲓⲧⲱⲟⲩ ⲫⲏ ⲉ̀ⲛⲁⲣⲉ ⲧⲟⲩⲃⲁⲕⲓ ⲭⲏ ϩⲓϫⲱϥ
      ϩⲱⲥⲧⲉ ⲛ̀ⲧⲟⲩϫⲟⲗⲕϥ ⲉ̀ϧⲣⲏⲓ</td>
      <td><span style="color:#b00e23">(ⲕ︦ⲑ︦)</span> ⲁⲩⲱ ⲁⲩⲧⲱⲟⲩⲛⲟⲩ ⲁⲩⲛⲟϫϥ̅ ⲡⲃⲟⲗ
      ⲛ̅ⲧⲡⲟⲗⲉⲓⲥ ⲁⲩⲛ̅ⲧϥ̅ ϣⲁ ⲡⲕⲟⲟϩ ⲙ̅ⲡⲧⲟⲟⲩ ⲉⲧⲉⲣⲉ ⲧⲉⲩⲡⲟⲗⲉⲓⲥ ⲕⲏⲧ ϩⲓ̈ϫⲱϥ ϩⲱⲥⲧⲉ
      ⲉⲧⲣⲉⲩⲛⲟϫϥ̅ ⲉⲃⲟⲗ ⲛ̅ϫⲟϥⲧⲛ̅.</td>
      <td><span style="color:#b00e23">(29)</span> and they rose, they thrust
      (lit. threw) him outside of the city, and they brought him forth upon
      (the) height of the mountain upon which their city was (imperf.) set, so
      that they might cast him down headlong.</td>
      <td><span style="color:#b00e23">(29)</span> καὶ ἀναστάντες ἐξέβαλον αὐτὸν
      ἔξω τῆς πόλεως, καὶ ἤγαγον αὐτὸν ἕως ὀφρύος τοῦ ὄρους ἐφʼ οὗ ἡ πόλις
      ᾠκοδόμητο αὐτῶν, ὥστε κατακρημνίσαι αὐτόν·</td>
    </tr>

    <tr>
      <td><span style="color:#b00e23">(ⲗ̅)</span> ⲛ̀ⲑⲟϥ ⲇⲉ ⲉⲧⲁϥⲥⲓⲛⲓ ⲉ̀ⲃⲟⲗ ϧⲉⲛ
      ⲧⲟⲩⲙⲏϯ ⲛⲁϥⲙⲟϣⲓ ⲡⲉ</td>
      <td><span style="color:#b00e23">(ⲗ︦)</span> ⲛ̅ⲧⲟϥ ⲇⲉ ⲁϥⲉⲓ ⲉⲃⲟⲗ ϩⲛ̅
      ⲧⲉⲩⲙⲏⲧⲉ ⲁϥⲃⲱⲕ.</td>
      <td><span style="color:#b00e23">(30)</span> But he having passed through
      their midst, was walking (away).</td>
      <td><span style="color:#b00e23">(30)</span> αὐτὸς δὲ διελθὼν διὰ μέσου
      αὐτῶν ἐπορεύετο.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲟⲩⲟϩ ⲁϥⲓ̀ ⲉ̀ϧⲣⲏⲓ
      ⲉ̀ⲕⲁⲫⲁⲣⲛⲁⲟⲩⲙ ⲟⲩⲃⲁⲕⲓ ⲛ̀ⲧⲉ ϯⲅⲁⲗⲓⲗⲉⲁ ⲟⲩⲟϩ ⲛⲁϥϯⲥⲃⲱ ⲛⲱⲟⲩ ϧⲉⲛ ⲛⲓⲥⲁⲃⲃⲁⲧⲟⲛ</td>
      <td><span style="color:#b00e23">(ⲗ︦ⲁ︦)</span> ⲁϥⲉⲓ ⲇⲉ ⲉⲡⲉⲥⲏⲧ ⲁⲕⲁⲫⲁⲣⲛⲁⲟⲩⲙ
      ⲧⲡⲟⲗⲉⲓⲥ ⲛ̅ⲧⲅⲁⲗⲓⲗⲁⲓⲁ. ⲁⲩⲱ ⲛⲉϥϯⲥⲃⲱ ⲡⲉ ϩⲛ̅ ⲛ̅ⲥⲁⲃⲃⲁⲧⲟⲛ.</td>
      <td><span style="color:#b00e23">(31)</span> And he came down to
      Kapharnaum, a city of Galilee. And he was teaching them on the
      sabbaths:</td>
      <td><span style="color:#b00e23">(31)</span> Καὶ κατῆλθεν εἰς Καφαρναοὺμ
      πόλιν τῆς Γαλιλαίας. καὶ ἦν διδάσκων αὐτοὺς ἐν τοῖς σάββασιν·</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲟⲩⲟϩ ⲛⲁⲩⲧⲱⲙⲧ ⲉ̀ϫⲉⲛ ⲧⲉϥⲥⲃⲱ
      ϫⲉ ⲛⲁⲣⲉ ⲡⲉϥⲥⲁϫⲓ ⲭⲏ ϧⲉⲛ ⲟⲩⲉⲣϣⲓϣⲓ</td>
      <td><span style="color:#b00e23">(ⲗ︦ⲃ︦)</span> ⲁⲩⲣ̅ϣⲡⲏⲣⲉ ⲇⲉ ⲧⲏⲣⲟⲩ ⲉϩⲣⲁⲓ̈
      ⲉϫⲛ̅ ⲧⲉϥⲥⲃⲱ ϫⲉ ⲛⲉⲣⲉ ⲡⲉϥϣⲁϫⲉ ϣⲟⲟⲡ ⲡⲉ ϩⲛ̅ ⲟⲩⲉⲝⲟⲩⲥⲓⲁ.</td>
      <td><span style="color:#b00e23">(32)</span> and they were (imperf.)
      amazed at his teaching; because his word was (imperf.) with
      authority.</td>
      <td><span style="color:#b00e23">(32)</span> καὶ ἐξεπλήσσοντο ἐπὶ τῇ
      διδαχῇ αὐτοῦ, ὅτι ἐν ἐξουσίᾳ ἦν ὁ λόγος αὐτοῦ.</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲟⲩⲟϩ ⲛⲉ ⲟⲩⲟⲛ ⲟⲩⲣⲱⲙⲓ ϧⲉⲛ
      ϯⲥⲩⲛⲁⲅⲱⲅⲏ ⲉ̀ⲟⲩⲟⲛ ⲟⲩⲡⲛ̅ⲁ̅ ⲛ̀ⲁⲕⲁⲑⲁⲣⲧⲟⲛ ⲛⲉⲙⲁϥ ⲟⲩⲟϩ ⲁϥⲱϣ ⲉ̀ⲡϣⲱⲓ ϧⲉⲛ ⲟⲩⲛⲓϣϯ
      ⲛ̀ϧⲣⲱⲟⲩ</td>
      <td><span style="color:#b00e23">(ⲗ︦ⲅ︦)</span> ⲁⲩⲱ ⲛⲉ ⲟⲩⲛ̅ ⲟⲩⲣⲱⲙⲉ ⲡⲉ ϩⲛ̅
      ⲧⲥⲩⲛⲁⲅⲱⲅⲏ ⲉⲣⲉ ⲟⲩⲡⲛ̅ⲁ̅ ⲛ̅ⲇⲁⲓⲙⲟⲛⲓⲟⲛ ⲛ̅ⲁⲕⲁⲑⲁⲣⲧⲟⲛ ⲛ̅ϩⲏⲧϥ̅. ⲁⲩⲱ ⲁϥϫⲓ̈ ϣⲕⲁⲕ
      ⲉⲃⲟⲗ ϩⲛ̅ ⲟⲩⲛⲟϭ ⲛ̅ⲥⲙⲏ</td>
      <td><span style="color:#b00e23">(33)</span> And there was a man in the
      synagogue, having (lit. being) an unclean spirit with him, and he cried
      out (lit. up) with a great cry:</td>
      <td><span style="color:#b00e23">(33)</span> καὶ ἐν τῇ συναγωγῇ ἦν
      ἄνθρωπος ἔχων πνεῦμα δαιμονίου ἀκαθάρτου, καὶ ἀνέκραξεν φωνῇ μεγάλῃ·</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ϫⲉ ⲁϧⲟⲕ ⲛⲉⲙⲁⲛ ϩⲱⲕ ⲓⲏ̅ⲥ̅
      ⲡⲓⲣⲉⲙⲛⲁⲍⲁⲣⲉⲑ ⲉⲧⲁⲕⲓ̀ ⲉ̀ⲧⲁⲕⲟⲛ ϯⲥⲱⲟⲩⲛ ⲙ̀ⲙⲟⲕ ϫⲉ ⲛ̀ⲑⲟⲕ ⲛⲓⲙ ⲡⲓⲁⲅⲓⲟⲥ ⲛ̀ⲧⲉ
      ⲫϯ</td>
      <td><span style="color:#b00e23">(ⲗ︦ⲇ︦)</span> ϫⲉ ⲁϩⲣⲟⲕ ⲛⲙⲙⲁⲛ ⲓ̅ⲥ̅
      ⲡⲣⲙ̅ⲛⲁⲍⲁⲣⲉⲧ. ⲁⲕⲓ̈ ⲉⲧⲁⲕⲟⲛ ϯⲥⲟⲟⲩⲛ ϫⲉ ⲛ̅ⲧⲕ̅ ⲛⲓⲙ ⲛ̅ⲧⲕ̅ ⲡⲉⲧⲟⲩⲁⲁⲃ
      ⲙ̅ⲡⲛⲟⲩⲧⲉ.</td>
      <td><span style="color:#b00e23">(34)</span> What (hast) thou with us,
      Jesus the Nazarene? camest thou to destroy us? I know thee who thou
      (art), the Holy (one) of God.'</td>
      <td><span style="color:#b00e23">(34)</span> Ἔα, τί ἡμῖν καὶ σοί, Ἰησοῦ
      Ναζαρηνέ; ἦλθες ἀπολέσαι ἡμᾶς; οἶδά σε τίς εἶ, ὁ ἅγιος τοῦ θεοῦ.</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ⲟⲩⲟϩ ⲁϥⲉⲣⲉⲡⲓⲧⲓⲙⲁⲛ ⲛⲁϥ ⲛ̀ϫⲉ
      ⲓⲏ̅ⲥ̅ ⲉϥϫⲱ ⲙ̀ⲙⲟⲥ ϫⲉ ⲑⲱⲙ ⲛ̀ⲣⲱⲕ ⲟⲩⲟϩ ⲁⲙⲟⲩ ⲉ̀ⲃⲟⲗ ⲛ̀ϧⲏⲧϥ ⲟⲩⲟϩ ⲉⲧⲁ ⲡⲓⲇⲉⲙⲱⲛ
      ⲥⲁⲧϥ ⲉ̀ⲑⲙⲏϯ ⲁϥⲓ̀ ⲉ̀ⲃⲟⲗ ⲛ̀ϧⲏⲧϥ ⲙ̀ⲡⲉϥϯ ϩⲗⲓ ⲛ̀ⲉⲙⲕⲁϩ ⲛⲁϥ</td>
      <td><span style="color:#b00e23">(ⲗ︦ⲉ︦)</span> ⲁ ⲓ̅ⲥ̅ ⲇⲉ ⲉⲡⲓⲧⲓⲙⲁ ⲛⲁϥ ⲉϥϫⲱ
      ⲙ̅ⲙⲟⲥ ϫⲉ ⲧⲱⲙ ⲣ̅ⲣⲱⲕ ⲛⲅ̅ⲉⲓ ⲉⲃⲟⲗ ⲛ̅ϩⲏⲧϥ̅. ⲁϥⲛⲟⲩϫⲉ ⲇⲉ ⲙ̅ⲙⲟϥ ⲛ̅ϭⲓ ⲡⲇⲁⲓⲙⲟⲛⲓⲟⲛ
      ⲉⲧⲙⲏⲧⲉ ⲁϥⲉⲓ ⲉⲃⲟⲗ ⲛ̅ϩⲏⲧϥ̅ ⲉⲙⲡϥ̅ⲃ̅ⲃⲗⲁⲡⲧⲉ ⲙ̅ⲙⲟϥ ⲗⲁⲁⲩ.</td>
      <td><span style="color:#b00e23">(35)</span> And Jesus rebuked him,
      saying: Be silenced, and come out of him.' And the demon having cast him
      down in (lit. to the) midst, came out of him, he gave not any pain to
      him.</td>
      <td><span style="color:#b00e23">(35)</span> καὶ ἐπετίμησεν αὐτῷ ὁ Ἰησοῦς
      λέγων· Φιμώθητι καὶ ἔξελθε ἀπʼ αὐτοῦ. καὶ ῥίψαν αὐτὸν τὸ δαιμόνιον εἰς τὸ
      μέσον ἐξῆλθεν ἀπʼ αὐτοῦ μηδὲν βλάψαν αὐτόν.</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> ⲟⲩⲟϩ ⲁ ⲟⲩⲛⲓϣϯ ⲛ̀ϩⲟϯ ϣⲱⲡⲓ
      ϩⲓϫⲱⲟⲩ ⲧⲏⲣⲟⲩ ⲟⲩⲟϩ ⲛⲁⲩⲥⲁϫⲓ ⲛⲉⲙ ⲛⲟⲩⲉⲣⲏⲟⲩ ⲉⲩϫⲱ ⲙ̀ⲙⲟⲥ ϫⲉ ⲟⲩ ⲡⲉ ⲡⲁⲓⲥⲁϫⲓ ϫⲉ ϧⲉⲛ
      ⲟⲩⲉⲣϣⲓϣⲓ ⲛⲉⲙ ⲟⲩϫⲟⲙ ϥⲟⲩⲁϩⲥⲁϩⲛⲓ ⲛ̀ⲛⲓⲡⲛ̅ⲁ̅ ⲛ̀ⲁⲕⲁⲑⲁⲣⲧⲟⲛ ⲥⲉⲛⲏⲟⲩ ⲉ̀ⲃⲟⲗ</td>
      <td><span style="color:#b00e23">(ⲗ︦ⲋ︦)</span> ⲁⲩϣⲧⲟⲣⲧⲣ̅ ⲇⲉ ϣⲱⲡⲉ ⲉϫⲛ̅ ⲟⲩⲟⲛ
      ⲛⲓⲙ ⲁⲩϣⲁϫⲉ ⲛⲙ̅ ⲛⲉⲩⲉⲣⲏⲟⲩ ⲉⲩϫⲱ ⲙ̅ⲙⲟⲥ ϫⲉ ⲟⲩ ⲡⲉ ⲡⲉⲓ̈ϣⲁϫⲉ ϫⲉ ϩⲛ̅ ⲟⲩⲉⲝⲟⲩⲥⲓⲁ ⲛⲙ̅
      ⲟⲩϭⲟⲙ ⲉϥⲟⲩⲉϩⲥⲁϩⲛⲉ ⲛ̅ⲛⲉⲡⲛ̅ⲁ̅ ⲛ̅ⲁⲕⲁⲑⲁⲣⲧⲟⲛ ⲥⲉⲛⲏⲟⲩ ⲉⲃⲟⲗ.</td>
      <td><span style="color:#b00e23">(36)</span> And a great fear came upon
      them all, and they were speaking to one another, saying: What is this
      word? because with authority and power he commandeth the unclean spirits,
      they come out.'</td>
      <td><span style="color:#b00e23">(36)</span> καὶ ἐγένετο θάμβος ἐπὶ
      πάντας, καὶ συνελάλουν πρὸς ἀλλήλους λέγοντες· Τίς ὁ λόγος οὗτος ὅτι ἐν
      ἐξουσίᾳ καὶ δυνάμει ἐπιτάσσει τοῖς ἀκαθάρτοις πνεύμασιν, καὶ
      ἐξέρχονται;</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ⲟⲩⲟϩ ⲛⲉ ⲟⲩⲟⲛ ⲟⲩⲥⲙⲏ ⲥⲏⲣ
      ⲉ̀ⲃⲟⲗ ⲉⲑⲃⲏⲧϥ ϧⲉⲛ ⲙⲁⲓ ⲛⲓⲃⲉⲛ ⲛ̀ⲧⲉ ϯⲡⲉⲣⲓⲭⲱⲣⲟⲥ</td>
      <td><span style="color:#b00e23">(ⲗ︦ⲍ︦)</span> ⲁ ⲡⲥⲟⲉⲓⲧ ⲇⲉ ⲙⲟⲟϣⲉ ⲉⲧⲃⲏⲏⲧϥ̅
      ϩⲙ̅ ⲙⲁ ⲛⲓⲙ ⲛ̅ⲧⲡⲉⲣⲓⲭⲱⲣⲟⲥ.</td>
      <td><span style="color:#b00e23">(37)</span> And there was a fame spread
      abroad concerning him in all places of the region round about.</td>
      <td><span style="color:#b00e23">(37)</span> καὶ ἐξεπορεύετο ἦχος περὶ
      αὐτοῦ εἰς πάντα τόπον τῆς περιχώρου.</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> ⲁϥⲧⲱⲛϥ ⲇⲉ ⲉ̀ⲃⲟⲗ ϧⲉⲛ
      ϯⲥⲩⲛⲁⲅⲱⲅⲏ ⲁϥϣⲉ ⲛⲁϥ ⲉ̀ϧⲟⲩⲛ ⲉ̀ⲡⲏⲓ ⲛ̀ⲥⲓⲙⲱⲛ ⲧϣⲱⲙⲓ ⲇⲉ ⲛ̀ⲥⲓⲙⲱⲛ ⲛⲉ ⲟⲩⲟⲛ ⲟⲩⲛⲓϣϯ
      ⲛ̀ϧⲙⲟⲙ ⲛⲉⲙⲁⲥ ⲡⲉ ⲟⲩⲟϩ ⲛⲁⲩϯϩⲟ ⲉ̀ⲣⲟϥ ⲉ̀ϩⲣⲏⲓ ⲉ̀ϫⲱⲥ</td>
      <td><span style="color:#b00e23">(ⲗ︦ⲏ︦)</span> ⲁϥⲧⲱⲟⲩⲛ ⲇⲉ ⲉⲃⲟⲗ ϩⲛ̅
      ⲧⲥⲩⲛⲁⲅⲱⲅⲏ ⲁϥⲃⲱⲕ ⲉϩⲟⲩⲛ ⲉⲡⲏⲓ̈ ⲛ̅ⲥⲓⲙⲱⲛ ⲧϣⲱⲙⲉ ⲇⲉ ⲛ̅ⲥⲓⲙⲱⲛ ⲛⲉⲩⲛ̅ ⲟⲩⲛⲟϭ ⲛ̅ϩⲙⲟⲙ
      ϩⲓ̈ⲱⲱⲥ ⲡⲉ. ⲁⲩⲥⲉⲡⲥⲱⲡϥ̅ ⲇⲉ ⲉⲧⲃⲏⲏⲧⲥ̅</td>
      <td><span style="color:#b00e23">(38)</span> And he rose from the
      synagogue, he went into (the) house of Simon. And (the) mother-in-law of
      Simon--there was a great fever with her, and they were beseeching him for
      her.</td>
      <td><span style="color:#b00e23">(38)</span> Ἀναστὰς δὲ ἀπὸ τῆς συναγωγῆς
      εἰσῆλθεν εἰς τὴν οἰκίαν Σίμωνος. πενθερὰ δὲ τοῦ Σίμωνος ἦν συνεχομένη
      πυρετῷ μεγάλῳ, καὶ ἠρώτησαν αὐτὸν περὶ αὐτῆς.</td>
    </tr>

    <tr>
      <td><span style="color:#b00e23">(ⲗ̅ⲑ̅)</span> ⲟⲩⲟϩ ⲁϥⲟϩⲓ ⲉ̀ⲣⲁⲧϥ ⲥⲁⲡϣⲱⲓ
      ⲙ̀ⲙⲟⲥ ⲁϥⲉⲣⲉⲡⲓⲧⲓⲙⲁⲛ ⲙ̀ⲡⲓϧⲙⲟⲙ ⲟⲩⲟϩ ⲁϥⲭⲁⲥ ⲥⲁⲧⲟⲧⲥ ⲇⲉ ⲁⲥⲧⲱⲛⲥ ⲟⲩⲟϩ ⲁⲥϣⲉⲙϣⲓ
      ⲙ̀ⲙⲱⲟⲩ</td>
      <td><span style="color:#b00e23">(ⲗ︦ⲑ︦)</span> ⲁϥⲁϩⲉⲣⲁⲧϥ̅ ϩⲓ̈ϫⲱⲥ ⲁϥⲉⲡⲓⲧⲓⲙⲁ
      ⲙ̅ⲡⲉϩⲙⲟⲙ ⲁϥⲕⲁⲁⲥ. ⲛ̅ⲧⲉⲩⲛⲟⲩ ⲇⲉ ⲁⲥⲧⲱⲟⲩⲛⲥ ⲁⲥⲇⲓⲁⲕⲟⲛⲓ ⲛⲁⲩ.</td>
      <td><span style="color:#b00e23">(39)</span> And he stood above her, he
      rebuked the fever, and it left her: and immediately she rose and
      ministered to them.</td>
      <td><span style="color:#b00e23">(39)</span> καὶ ἐπιστὰς ἐπάνω αὐτῆς
      ἐπετίμησεν τῷ πυρετῷ, καὶ ἀφῆκεν αὐτήν· παραχρῆμα δὲ ἀναστᾶσα διηκόνει
      αὐτοῖς.</td>
    </tr>

    <tr>
      <td><span style="color:#b00e23">(ⲙ̅)</span> ⲉⲧⲁ ⲫⲣⲏ ⲇⲉ ϩⲱⲧⲡ ⲟⲩⲟⲛ ⲛⲓⲃⲉⲛ
      ⲉⲧⲉ ⲟⲩⲟⲛⲧⲟⲩ ⲣⲉϥϣⲱⲛⲓ ⲙ̀ⲙⲁⲩ ϧⲉⲛ ϩⲁⲛϣⲱⲛⲓ ⲛ̀ⲟⲩⲙⲏϣ ⲛ̀ⲣⲏϯ ⲉⲩⲉⲛⲟⲩ ϩⲁⲣⲟϥ ⲛ̀ⲑⲟϥ ⲇⲉ
      ⲉⲧⲁϥⲭⲁ ϫⲓϫ ⲉ̀ϫⲉⲛ ⲡⲓⲟⲩⲁⲓ ⲡⲓⲟⲩⲁⲓ ⲙ̀ⲙⲱⲟⲩ ⲁϥⲉⲣⲫⲁϧⲣⲓ ⲉ̀ⲣⲱⲟⲩ</td>
      <td><span style="color:#b00e23">(ⲙ︦)</span> ⲉⲣⲉ ⲡⲣⲏ ⲇⲉ ⲛⲁϩⲱⲧⲡ. ⲟⲩⲟⲛ ⲛⲓⲙ
      ⲉⲧⲉⲩⲛⲧⲟⲩ ⲣⲱⲙⲉ ⲉϥϣⲱⲛⲉ ϩⲛ̅ ϩⲉⲛϣⲱⲛⲉ ⲉⲩϣⲟⲃⲉ ⲁⲩⲛⲧⲟⲩ ⲛⲁϥ. ⲛ̅ⲧⲟϥ ⲇⲉ ⲁϥⲧⲁⲗⲉ
      ⲧⲟⲟⲧϥ̅ ⲉϫⲙ̅ ⲡⲟⲩⲁ ⲡⲟⲩⲁ ⲙ̅ⲙⲟⲟⲩ ⲁϥⲧⲁⲗϭⲟⲟⲩ.</td>
      <td><span style="color:#b00e23">(40)</span> And (the) sun having set, all
      who have sick folk in sicknesses of many kinds (are) bringing them to
      him. And he having laid hand on each of them, healed them.</td>
      <td><span style="color:#b00e23">(40)</span> Δύνοντος δὲ τοῦ ἡλίου ἅπαντες
      ὅσοι εἶχον ἀσθενοῦντας νόσοις ποικίλαις ἤγαγον αὐτοὺς πρὸς αὐτόν· ὁ δὲ
      ἑνὶ ἑκάστῳ αὐτῶν τὰς χεῖρας ἐπιτιθεὶς ἐθεράπευεν αὐτούς.</td>
    </tr>

    <tr>
      <td><span style="color:#b00e23">(ⲙ̅ⲁ̅)</span> ⲛⲁⲩⲛⲏⲟⲩ ⲇⲉ ⲉ̀ⲃⲟⲗ ⲛ̀ϫⲉ
      ϩⲁⲛⲕⲉⲇⲉⲙⲱⲛ ⲉ̀ⲃⲟⲗ ϧⲉⲛ ϩⲁⲛⲙⲏϣ ⲉⲩⲱϣ ⲉ̀ⲃⲟⲗ ⲉⲩϫⲱ ⲙ̀ⲙⲟⲥ ϫⲉ ⲛ̀ⲑⲟⲕ ⲡⲉ ⲡϣⲏⲣⲓ ⲙ̀ⲫϯ
      ⲟⲩⲟϩ ⲛⲁϥⲉⲣⲉⲡⲓⲧⲓⲙⲁⲛ ⲛⲱⲟⲩ ⲡⲉ ⲛ̀ϥⲭⲱ ⲙ̀ⲙⲱⲟⲩ ⲁⲛ ⲉ̀ⲥⲁϫⲓ ϫⲉ ⲛⲁⲩⲥⲱⲟⲩⲛ ⲙ̀ⲙⲟϥ ϫⲉ
      ⲛ̀ⲑⲟϥ ⲡⲉ ⲡⲭ̅ⲥ̅</td>
      <td><span style="color:#b00e23">(ⲙ︦ⲁ︦)</span> ⲛⲉⲣⲉ ⲛ̅ⲇⲁⲓⲙⲟⲛⲓⲟⲛ ⲇⲉ ⲛⲏⲟⲩ
      ⲉⲃⲟⲗ ϩⲛ̅ ϩⲁϩ ⲡⲉ ⲉⲩⲁϣⲕⲁⲕ ⲉⲃⲟⲗ ⲉⲩϫⲱ ⲙ̅ⲙⲟⲥ ϫⲉ ⲛ̅ⲧⲟⲕ ⲡⲉ ⲡϣⲏⲣⲉ ⲙ̅ⲡⲛⲟⲩⲧⲉ ⲁⲩⲱ
      ⲛⲉϥⲁⲓⲡⲓⲧⲓⲙⲁ ⲛⲁⲩ ⲉⲛϥ̅ⲕⲱ ⲙ̅ⲙⲟⲟⲩ ⲁⲛ ⲉϣⲁϫⲉ ϫⲉ ⲛⲉⲩⲥⲟⲟⲩⲛ ϫⲉ ⲛ̅ⲧⲟϥ ⲡⲉ
      ⲡⲉⲭ̅ⲥ̅.</td>
      <td><span style="color:#b00e23">(41)</span> And demons also were coming
      out from many, crying out, saying: Thou art (the) Son of God.' And he was
      rebuking them; he permits them not to speak, because they were knowing
      him, that he is Christ.</td>
      <td><span style="color:#b00e23">(41)</span> ἐξήρχετο δὲ καὶ δαιμόνια ἀπὸ
      πολλῶν κραυγάζοντα καὶ λέγοντα ὅτι Σὺ εἶ ὁ υἱὸς τοῦ θεοῦ. καὶ ἐπιτιμῶν
      οὐκ εἴα αὐτὰ λαλεῖν, ὅτι ᾔδεισαν τὸν χριστὸν αὐτὸν εἶναι.</td>
    </tr>

    <tr>
      <td><span style="color:#b00e23">(ⲙ̅ⲃ̅)</span> ⲉⲧⲁ ⲡⲓⲉϩⲟⲟⲩ ⲇⲉ ϣⲱⲡⲓ ⲁϥⲓ̀
      ⲉ̀ⲃⲟⲗ ⲁϥϣⲉ ⲛⲁϥ ⲉ̀ⲟⲩⲙⲁ ⲛ̀ϣⲁϥⲉ ⲟⲩⲟϩ ⲛⲁⲩⲕⲱϯ ⲛ̀ⲥⲱϥ ⲡⲉ ⲛ̀ϫⲉ ⲛⲓⲙⲏϣ ⲟⲩⲟϩ ⲁⲩⲓ̀
      ϩⲁⲣⲟϥ ⲟⲩⲟϩ ⲛⲁⲩⲁⲙⲟⲛⲓ ⲙ̀ⲙⲟϥ ⲡⲉ ⲉ̀ϣ̀ⲧⲉⲙⲉⲑⲣⲉϥϣⲉ ⲛⲁϥ ⲉ̀ⲃⲟⲗ ϩⲁⲣⲱⲟⲩ</td>
      <td><span style="color:#b00e23">(ⲙ︦ⲃ︦)</span> ⲛ̅ⲧⲉⲣⲉ ϩⲧⲟⲟⲩⲉ ⲇⲉ ϣⲱⲡⲉ ⲁϥⲉⲓ
      ⲉⲃⲟⲗ ⲁϥⲃⲱⲕ ⲉⲩⲙⲁ ⲛ̅ϫⲁⲓ̈ⲉ. ⲛⲉⲣⲉ ⲙ̅ⲙⲏⲏϣⲉ ⲇⲉ ϣⲓ̈ⲛⲉ ⲛ̅ⲥⲱϥ ⲡⲉ ⲁⲩⲉⲓ ϣⲁⲣⲟϥ
      ⲁⲩⲁⲙⲁϩⲧⲉ ⲙ̅ⲙⲟϥ ⲉⲧⲙ̅ⲃⲱⲕ ⲉⲕⲁⲁⲩ.</td>
      <td><span style="color:#b00e23">(42)</span> And the day having come, he
      came forth, he went to a desert place: and the multitudes were seeking
      for him, and they came to him, and were laying hold on him, that he
      should not go from them.</td>
      <td><span style="color:#b00e23">(42)</span> Γενομένης δὲ ἡμέρας ἐξελθὼν
      ἐπορεύθη εἰς ἔρημον τόπον· καὶ οἱ ὄχλοι ἐπεζήτουν αὐτόν, καὶ ἦλθον ἕως
      αὐτοῦ, καὶ κατεῖχον αὐτὸν τοῦ μὴ πορεύεσθαι ἀπʼ αὐτῶν.</td>
    </tr>

    <tr>
      <td><span style="color:#b00e23">(ⲙ̅ⲅ̅)</span> ⲛ̀ⲑⲟϥ ⲇⲉ ⲡⲉϫⲁϥ ⲛⲱⲟⲩ ϫⲉ ϩⲱϯ
      ⲡⲉ ⲛ̀ⲧⲁϩⲓϣⲉⲛⲛⲟⲩϥⲓ ϧⲉⲛ ⲛⲓⲕⲉⲃⲁⲕⲓ ⲛ̀ϯⲙⲉⲧⲟⲩⲣⲟ ⲛ̀ⲧⲉ ⲫϯ ϫⲉ ⲟⲩⲏⲓ ⲉⲧⲁⲩⲧⲁⲟⲩⲟⲓ ⲉⲑⲃⲉ
      ⲫⲁⲓ</td>
      <td><span style="color:#b00e23">(ⲙ︦ⲅ︦)</span> ⲛ̅ⲧⲟϥ ⲇⲉ ⲡⲉϫⲁϥ ⲛⲁⲩ ϫⲉ ϩⲁⲡⲥ̅
      ⲉⲧⲣⲁⲉⲩⲁⲅⲅⲉⲗⲓⲍⲉ ⲛ̅ⲛ̅ⲕⲉⲡⲟⲗⲉⲓⲥ ⲛ̅ⲧⲙⲛ̅ⲧⲉⲣⲟ ⲙ̅ⲡⲛⲟⲩⲧⲉ ϫⲉ ⲛ̅ⲧⲁⲩⲧⲛ̅ⲛⲟⲟⲩⲧ ⲅⲁⲣ
      ⲉⲡⲉⲓ̈ϩⲱⲃ.</td>
      <td><span style="color:#b00e23">(43)</span> But he said to them: 'I must
      preach in the other cities good tidings of the kingdom of God, because
      therefore was I sent.'</td>
      <td><span style="color:#b00e23">(43)</span> ὁ δὲ εἶπεν πρὸς αὐτοὺς ὅτι
      Καὶ ταῖς ἑτέραις πόλεσιν εὐαγγελίσασθαί με δεῖ τὴν βασιλείαν τοῦ θεοῦ,
      ὅτι ἐπὶ τοῦτο ἀπεστάλην.</td>
    </tr>

    <tr>
      <td><span style="color:#b00e23">(ⲙ̅ⲇ̅)</span> ⲟⲩⲟϩ ⲛⲁϥϩⲓⲱⲓϣ ⲡⲉ ϧⲉⲛ
      ⲛⲓⲥⲩⲛⲁⲅⲱⲅⲏ ⲛ̀ⲧⲉ ϯⲓⲟⲩⲇⲉⲁ</td>
      <td><span style="color:#b00e23">(ⲙ︦ⲇ︦)</span> ⲛⲉϥⲕⲏⲣⲩⲥⲥⲉ ⲇⲉ ⲡⲉ ϩⲛ̅
      ⲛ̅ⲥⲩⲛⲁⲅⲱⲅⲏ ⲛ̅ϯⲟⲩⲇⲁⲓ̈ⲁ.</td>
      <td><span style="color:#b00e23">(44)</span> And he was preaching in the
      synagogues of Judea.</td>
      <td><span style="color:#b00e23">(44)</span> καὶ ἦν κηρύσσων εἰς τὰς
      συναγωγὰς τῆς Ἰουδαίας.</td>
    </tr>
  </table>
</body>
</html>
