<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_48.html" rel="next">
  <link href="isaiah_46.html" rel="prev">
  <script src="main.js" type="module"></script>
</head>
<body class="chapter">
  <h4 id="isaiah_47" class="title">Isaiah 47</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲁⲙⲏ
      ⲉ̀ⲡⲉⲥⲏⲧ ϩⲉⲙⲥⲓ ϩⲓϫⲉⲛ ⲡⲓⲕⲁϩⲓ. ϯⲡⲁⲣⲑⲉⲛⲟⲥ ⲧϣⲉⲣⲓ ⲙ̀ⲃⲁⲃⲩⲗⲱⲛ. ⲙⲁϣⲉ ⲛⲉ ϩⲉⲙⲥⲓ ϧⲉⲛ
      ⲡⲓⲭⲁⲕⲓ. ⲧϣⲉⲣⲓ ⲛ̀ⲛⲓⲭⲁⲗⲇⲉⲟⲥ ⲛ̀ⲥⲉⲛⲁⲟⲩⲁϩⲧⲟⲧⲟⲩ ⲁⲛ ϫⲉ ⲉ̀ⲙⲟⲩϯ ⲉ̀ⲣⲟ ϫⲉ ⲑⲏ ⲉⲧⲗⲏⲕ
      ⲟⲩⲟϩ ⲉⲧϫⲏⲛ.</td>
      <td class="language English"><span style="color:#b00e23">(1)</span> Come
      down, sit on the ground, O virgin daughter of Babylon: sit on the ground,
      O daughter of the Chaldeans: for thou shalt no more be called tender and
      luxurious.</td>
      <td class="language Greek"><span style="color:#b00e23">(1)</span>
      Κατάβηθι κάθισον ἐπὶ τὴν γῆν, παρθένος θυγάτηρ Βαβυλῶνος,
      εἴσελθε εἰς τὸ σκότος, θυγάτηρ Χαλδαίων, ὅτι οὐκέτι
      προστεθήσῃ κληθῆναι ἁπαλὴ καὶ τρυφερά.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϭⲓ
      ⲛ̀ⲟⲩⲙⲏⲗⲟⲛ ⲟⲩⲟϩ ⲛⲟⲩⲧ ⲛ̀ⲟⲩⲛⲱⲓⲧ. ϭⲱⲣⲡ ⲙ̀ⲡⲉⲕϩⲱⲃⲥ ⲉ̀ⲃⲟⲗ. ⲃⲱϣ ⲛ̀ⲛⲉⲥⲭⲓⲙ ⲉ̀ⲃⲟⲗ
      ⲃⲱϣ ⲉ̀ⲃⲟⲗ ⲛ̀ⲛⲓⲥⲏⲃⲓ ⲛ̀ⲧⲉ ⲣⲁϯ. ⲁⲣⲓϫⲓⲛⲓⲟⲣ ⲛ̀ϩⲁⲛⲓⲁⲣⲱⲟⲩ.</td>
      <td class="language English"><span style="color:#b00e23">(2)</span> Take
      a millstone, grind meal: remove thy veil, uncover thy white hairs, make
      bare the leg, pass through the rivers.</td>
      <td class="language Greek"><span style="color:#b00e23">(2)</span> λαβὲ
      µύλον, ἄλεσον ἄλευρον, ἀποκάλυψαι τὸ κατακάλυµµά σου,
      ἀνακάλυψαι τὰς πολιάς, ἀνάσυραι τὰς κνήµας, διάβηθι
      ποταµούς·</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲉϥⲉ̀ϭⲱⲣⲡ ⲉ̀ⲃⲟⲗ ⲛ̀ϫⲉ ⲡⲉϣⲓⲡⲓ. ⲉⲩⲉ̀ⲟⲩⲱⲛϩ ⲉ̀ⲃⲟⲗ ⲛ̀ϫⲉ ⲛⲉϣⲱϣ. ⲡⲓⲇⲓⲕⲉⲟⲛ ⲉⲓⲉ̀ϭⲓⲧϥ
      ⲉ̀ⲃⲟⲗ ⲛ̀ϧⲏϯ. ⲛ̀ⲛⲁⲧⲏⲓϯ ϫⲉ ⲉ̀ⲧⲟⲧⲟⲩ ⲛ̀ϩⲁⲛⲣⲱⲙⲓ</td>
      <td class="language English"><span style="color:#b00e23">(3)</span> Thy
      shame shall be uncovered, thy reproaches shall be brought to light: I
      will exact of thee due vengeance, I will no longer deliver thee to
      men.</td>
      <td class="language Greek"><span style="color:#b00e23">(3)</span>
      ἀνακαλυφθήσεται ἡ αἰσχύνη σου, φανήσονται οἱ ὀνειδισµοί σου· τὸ
      δίκαιον ἐκ σοῦ λήµψοµαι, οὐκέτι µὴ παραδῶ ἀνθρώποις.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲡⲉϫⲁϥ ⲛ̀ϫⲉ ⲫⲏ ⲉⲧⲁϥⲛⲁϩⲙⲓ. ⲡϭ̅ⲥ̅ ⲥⲁⲃⲁⲱⲑ ⲡⲉ ⲡⲉϥⲣⲁⲛ ⲡⲉⲑⲟⲩⲁⲃ ⲛ̀ⲧⲉ ⲡⲓⲥ̅ⲗ̅.</td>
      <td class="language English"><span style="color:#b00e23">(4)</span> Thy
      deliverer is the Lord of hosts, the Holy One of Israel is his name.</td>
      <td class="language Greek"><span style="color:#b00e23">(4)</span> εἶπεν
      ὁ ῥυσάµενός σε κύριος σαβαωθ ὄνοµα αὐτῷ ἅγιος Ισραηλ</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϩⲉⲙⲥⲓ ⲁⲣⲉⲧⲟⲙⲧ ⲙⲁϣⲉ ⲛⲉ ⲉ̀ϧⲟⲩⲛ ⲉ̀ⲡⲓⲭⲁⲕⲓ ⲧϣⲉⲣⲓ ⲛ̀ⲛⲓⲭⲁⲗⲇⲉⲟⲥ ⲛ̀ⲛⲟⲩⲙⲟⲩϯ ⲉ̀ⲣⲟ
      ϫⲉ. ⲧϫⲟⲙ ⲛ̀ϯⲙⲉⲧⲟⲩⲣⲟ.</td>
      <td class="language English"><span style="color:#b00e23">(5)</span> Sit
      thou down pierced with woe, go into darkness, O daughter of the
      Chaldeans: thou shalt no more be called the strength of a kingdom.</td>
      <td class="language Greek"><span style="color:#b00e23">(5)</span>
      Κάθισον κατανενυγµένη, εἴσελθε εἰς τὸ σκότος, θυγάτηρ Χαλδαίων,
      οὐκέτι µὴ κληθῇς ἰσχὺς βασιλείας.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁⲓⲙⲃⲟⲛ ⲉ̀ϩⲣⲏⲓ ⲉ̀ϫⲉⲛ ⲡⲁⲗⲁⲟⲥ. ⲁⲣⲉⲥⲱϥ ⲛ̀ⲧⲁⲕⲗⲏⲣⲟⲛⲟⲙⲓⲁ ⲁ̀ⲛⲟⲕ ⲁⲓⲧⲏⲓⲧⲟⲩ ⲉ̀ϧⲣⲏⲓ
      ⲉ̀ⲛⲉϫⲓϫ. ⲛ̀ⲑⲟ ⲇⲉ ⲙ̀ⲡⲉϯ ϩⲗⲓ ⲛ̀ⲛⲁⲓ ⲛⲱⲟⲩ. ⲡⲓϧⲉⲗⲗⲟ ⲁⲣⲉⲑⲣⲉ ⲡⲉϥⲛⲁϩⲃⲉϥ ϩⲣⲟϣ
      ⲉ̀ⲙⲁϣⲱ.</td>
      <td class="language English"><span style="color:#b00e23">(6)</span> I
      have been provoked with my people; thou hast defiled mine inheritance: I
      gave them into thy hand, but thou didst not extend mercy to them: thou
      madest the yoke of the aged man very heavy,</td>
      <td class="language Greek"><span style="color:#b00e23">(6)</span>
      παρωξύνθην ἐπὶ τῷ λαῷ µου, ἐµίανας τὴν κληρονοµίαν µου· ἐγὼ
      ἔδωκα εἰς τὴν χεῖρά σου, σὺ δὲ οὐκ ἔδωκας αὐτοῖς ἔλεος,
      τοῦ πρεσβυτέρου ἐβάρυνας τὸν ζυγὸν σφόδρα.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲁⲣⲉ̀ϫⲟⲥ ϫⲉ ϯⲛⲁϣⲱⲡⲓ ⲉⲓⲟⲓ ⲛ̀ⲁⲣⲭⲱⲛ ϣⲁ ⲉⲛⲉϩ. ⲙ̀ⲡⲉⲕⲁϯ ⲉ̀ⲛⲁⲓ ϧⲉⲛ ⲡⲉϩⲏⲧ.
      ⲟⲩⲇⲉ ⲙ̀ⲡⲉⲣⲉⲣⲫⲙⲉⲩⲓ ⲛ̀ⲛⲓϧⲁⲉⲩ.</td>
      <td class="language English"><span style="color:#b00e23">(7)</span> and
      saidst, I shall be a princess for ever: thou didst not perceive these
      things in thine heart, nor didst thou remember the latter end.</td>
      <td class="language Greek"><span style="color:#b00e23">(7)</span> καὶ
      εἶπας Εἰς τὸν αἰῶνα ἔσοµαι ἄρχουσα· οὐκ ἐνόησας ταῦτα ἐν
      τῇ καρδίᾳ σου οὐδὲ ἐµνήσθης τὰ ἔσχατα.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ϯⲛⲟⲩ ⲇⲉ ⲥⲱⲧⲉⲙ ⲉ̀ⲛⲁⲓ ⲑⲏ ⲉⲧϫⲏⲛ. ⲑⲏ ⲉⲧϩⲉⲙⲥⲓ ⲉⲣⲉ ϩⲑⲏⲥ ϫⲟⲣ. ⲑⲏ ⲉⲧϫⲱ ⲙ̀ⲙⲟⲥ ϧⲉⲛ
      ⲡⲉⲥϩⲏⲧ ϫⲉ ⲁ̀ⲛⲟⲕ ⲡⲉ. ⲟⲩⲟϩ ⲙ̀ⲙⲟⲛ ⲕⲉⲟⲩⲓ. ⲛ̀ϯⲛⲁϩⲉⲙⲥⲓ ⲁⲛ ⲉⲓⲟⲓ ⲛ̀ⲭⲏⲣⲁ. ⲟⲩⲇⲉ
      ϯⲛⲁⲥⲟⲩⲉⲛ ⲟⲩⲙⲉⲧⲟⲣⲫⲁⲛⲟⲥ ⲁⲛ.</td>
      <td class="language English"><span style="color:#b00e23">(8)</span> But
      now hear these words, thou luxurious one, who art the one that sits at
      ease, that is secure, that says in her heart, I am, and there is not
      another; I shall not sit a widow, neither shall I know bereavement.</td>
      <td class="language Greek"><span style="color:#b00e23">(8)</span> νῦν
      δὲ ἄκουσον ταῦτα, ἡ τρυφερὰ ἡ καθηµένη πεποιθυῖα ἡ λέγουσα ἐν
      τῇ καρδίᾳ αὐτῆς Ἐγώ εἰµι, καὶ οὐκ ἔστιν ἑτέρα· οὐ καθιῶ
      χήρα οὐδὲ γνώσοµαι ὀρφανείαν.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ϯⲛⲟⲩ ϫⲉ ⲥⲉⲛⲁⲓ ⲉ̀ϩⲣⲏⲓ ⲉ̀ϫⲱ ⲛ̀ϫⲉ ⲡⲁⲓⲃ̅ ϧⲉⲛ ⲟⲩⲉϩⲟⲟⲩ ⲛ̀ⲟⲩⲱⲧ. ⲟⲩⲙⲉⲧⲭⲏⲣⲁ ⲛⲉⲙ
      ⲟⲩⲙⲉⲧⲁⲧϣⲏⲣⲓ ⲉⲓⲉ̀ⲓ̀ ⲉ̀ϩⲣⲏⲓ ⲉ̀ϫⲱ. ⲛ̀ⲟⲩϩⲟϯ ϧⲉⲛ ⲟⲩϩⲟϯ ϧⲉⲛ ⲧⲉⲙⲉⲧⲫⲁⲣⲙⲁⲕⲟⲥ. ⲛⲉⲙ
      ϧⲉⲛ ⲧϫⲟⲙ ⲛ̀ⲧⲉ ⲛⲉⲙⲉⲧⲣⲉϥϫⲉⲙⲧⲁⲩ ⲉ̀ⲙⲁϣⲱ.</td>
      <td class="language English"><span style="color:#b00e23">(9)</span> But
      now these two things shall come upon thee suddenly in one day, the loss
      of children and widowhood shall come suddenly upon thee, for thy sorcery,
      for the strength of thine enchantments,</td>
      <td class="language Greek"><span style="color:#b00e23">(9)</span> νῦν
      δὲ ἥξει ἐξαίφνης ἐπὶ σὲ τὰ δύο ταῦτα ἐν µιᾷ ἡµέρᾳ·
      χηρεία καὶ ἀτεκνία ἥξει ἐξαίφνης ἐπὶ σὲ ἐν τῇ φαρµακείᾳ
      σου ἐν τῇ ἰσχύι τῶν ἐπαοιδῶν σου σφόδρα</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ϧⲉⲛ
      ⲧϩⲉⲗⲡⲓⲥ ⲛ̀ⲧⲉ ⲧⲉⲡⲟⲣⲛⲓⲁ ⲛ̀ⲑⲟ ⲅⲁⲣ ⲁⲣⲉϫⲟⲥ ϫⲉ ⲁ̀ⲛⲟⲕ ⲡⲉ. ⲟⲩⲟϩ ⲙ̀ⲙⲟⲛ ⲕⲉⲟⲩⲓ.
      ⲁⲣⲓⲉⲙⲓ ⲉ̀ⲡⲕⲁϯ ⲛ̀ⲛⲁⲓ. ⲟⲩⲟϩ ⲧⲉⲡⲟⲣⲛⲓⲁ ⲉⲥⲉ̀ϣⲱⲡⲓ ⲛⲉⲙ ⲟⲩϣⲫⲓⲧ. ⲁⲣⲉ̀ϫⲟⲥ ϧⲉⲛ ⲡⲉϩⲏⲧ
      ϫⲉ ⲁ̀ⲛⲟⲕ ⲡⲉ. ⲟⲩⲟϩ ⲙ̀ⲙⲟⲛ ⲕⲉⲟⲩⲓ</td>
      <td class="language English"><span style="color:#b00e23">(10)</span> for
      thy trusting in wickedness: for thou saidst, I am, and there is not
      another: know thou, the understanding of these things and thy harlotry
      shall be thy shame; for thou saidst in thy heart, I am, and there is not
      another.</td>
      <td class="language Greek"><span style="color:#b00e23">(10)</span> τῇ
      ἐλπίδι τῆς πονηρίας σου. σὺ γὰρ εἶπας Ἐγώ εἰµι, καὶ οὐκ
      ἔστιν ἑτέρα. γνῶθι ὅτι ἡ σύνεσις τούτων καὶ ἡ πορνεία σου
      ἔσται σοι αἰσχύνη. καὶ εἶπας τῇ καρδίᾳ σου Ἐγώ εἰµι, καὶ
      οὐκ ἔστιν ἑτέρα.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉϥⲉ̀ⲓ̀ ⲉ̀ϩⲣⲏⲓ ⲉ̀ϫⲱ ⲛ̀ϫⲉ ⲟⲩⲧⲁⲕⲟ ⲟⲩⲟϩ ⲛ̀ⲛⲉⲉⲙⲓ. ⲟⲩϣⲓⲕ ⲟⲩⲟϩ ⲉⲣⲉ̀ϩⲉⲓ ⲉ̀ⲣⲟϥ.
      ⲉⲥⲉ̀ⲓ̀ ⲉ̀ϩⲣⲏⲓ ⲉϫⲱ ⲛ̀ϫⲉ ⲟⲩⲧⲁⲗⲉⲡⲱⲣⲓⲁ ⲛ̀ⲟⲩϩⲟϯ ϧⲉⲛ ⲟⲩϩⲟϯ ⲛ̀ⲛⲉⲉⲙⲓ. ⲟⲩⲟϩ
      ⲛ̀ⲛⲉϣⲱⲡⲓ ⲉⲣⲉ̀ⲧⲟⲩⲃⲏⲟⲩⲧ ⲟⲩⲟϩ ⲉϥⲉ̀ⲓ̀ ⲉ̀ϩⲣⲏⲓ ⲉ̀ϫⲱ ⲛ̀ϫⲉ ⲟⲩⲧⲁⲕⲟ ⲉ̀ⲝⲁⲡⲓⲛⲁ ⲟⲩⲟϩ
      ⲛ̀ⲛⲉⲉⲙⲓ.</td>
      <td class="language English"><span style="color:#b00e23">(11)</span> And
      destruction shall come upon thee, and thou shalt not be aware; there
      shall be a pit, and thou shalt fall into it: and grief shall come upon
      thee, and thou shalt not be able to be clear; and destruction shall come
      suddenly upon thee, and thou shalt not know.</td>
      <td class="language Greek"><span style="color:#b00e23">(11)</span> καὶ
      ἥξει ἐπὶ σὲ ἀπώλεια, καὶ οὐ µὴ γνῷς, βόθυνος, καὶ ἐµπεσῇ
      εἰς αὐτόν· καὶ ἥξει ἐπὶ σὲ ταλαιπωρία, καὶ οὐ µὴ δυνήσῃ
      καθαρὰ γενέσθαι· καὶ ἥξει ἐπὶ σὲ ἐξαπίνης ἀπώλεια, καὶ οὐ
      µὴ γνῷς.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟϩⲓ ⲉⲣⲁϯ ϯⲛⲟⲩ ϧⲉⲛ ⲟⲩⲙⲉⲧⲣⲉϥϫⲉⲙⲧⲁⲩ. ⲛⲉⲙ ϧⲉⲛ ⲧⲉⲙⲉⲧⲫⲁⲣⲙⲁⲕⲟⲥ ⲉⲧⲟϣ. ⲛⲏ
      ⲉ̀ⲛⲁⲣⲉϭⲓⲥⲃⲱ ⲉ̀ⲣⲱⲟⲩ ⲓⲥϫⲉⲛ ⲧⲉⲙⲉⲧⲁⲗⲟⲩ. ⲓⲥϫⲉ ⲧⲉⲣⲁϣ̀ϫⲉⲙϫⲟⲙ ⲛ̀ϫⲉⲙϩⲏⲟⲩ.</td>
      <td class="language English"><span style="color:#b00e23">(12)</span>
      Stand now with thine enchantments, and with the abundance of thy sorcery,
      which thou hast learned from thy youth; if thou canst be profited.</td>
      <td class="language Greek"><span style="color:#b00e23">(12)</span> στῆθι
      νῦν ἐν ταῖς ἐπαοιδαῖς σου καὶ τῇ πολλῇ φαρµακείᾳ σου, ἃ
      ἐµάνθανες ἐκ νεότητός σου, εἰ δυνήσῃ ὠφεληθῆναι.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲁⲣⲉϧⲓⲥⲓ ϧⲉⲛ ⲧⲉϫⲓⲛⲟⲩⲱⲧⲉⲃ ⲉ̀ⲃⲟⲗ. ⲙⲁⲣⲟⲩⲟϩⲓ ⲉ̀ⲣⲁⲧⲟⲩ ⲛ̀ⲧⲟⲩⲛⲁϩⲉⲙϯ ⲛ̀ϫⲉ ⲛⲓⲁϣⲉⲩ
      ⲛ̀ⲧⲉ ⲧⲫⲉ. ⲛⲏ ⲉⲑⲛⲁⲩ ⲉ̀ⲛⲓⲥⲓⲟⲩ ⲙⲁⲣⲟⲩⲧⲁⲙⲟ. ϫⲉ ⲟⲩ ⲉⲑⲛⲏⲟⲩ ⲉ̀ϩⲣⲏⲓ ⲉ̀ϫⲱ.</td>
      <td class="language English"><span style="color:#b00e23">(13)</span> Thou
      art wearied in thy counsels. Let now the astrologers of the heaven stand
      and deliver thee, let them that see the stars tell thee what is about to
      come upon thee.</td>
      <td class="language Greek"><span style="color:#b00e23">(13)</span>
      κεκοπίακας ἐν ταῖς βουλαῖς σου· στήτωσαν καὶ σωσάτωσάν σε οἱ
      ἀστρολόγοι τοῦ οὐρανοῦ, οἱ ὁρῶντες τοὺς ἀστέρας
      ἀναγγειλάτωσάν σοι τί µέλλει ἐπὶ σὲ ἔρχεσθαι.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ϩⲏⲡⲡⲉ ⲥⲉⲛⲁⲣⲱⲕϩ ⲙ̀ⲫⲣⲏϯ ⲛ̀ϩⲁⲛⲗⲉⲃϣ ⲉ̀ϩⲣⲏⲓ ⲉ̀ϫⲉⲛ ⲟⲩⲭⲣⲱⲙ. ⲟⲩⲟϩ ⲛ̀ⲛⲟⲩϣⲛⲟϩⲉⲙ
      ⲛ̀ⲧⲟⲩⲯⲩⲭⲏ ⲉ̀ⲃⲟⲗ ϧⲉⲛ ⲟⲩϣⲁϩ ϫⲉ ⲥⲉⲛⲧⲉ ⲛ̀ϫⲉ ϩⲁⲛ̀ϫⲉⲃⲥ ⲛ̀ⲭⲣⲱⲙ ϩⲉⲙⲥⲓ
      ϩⲓϫⲱⲟⲩ.</td>
      <td class="language English"><span style="color:#b00e23">(14)</span>
      Behold, they all shall be burnt up as sticks in the fire; neither shall
      they at all deliver their life from the flame. Because thou hast coals of
      fire, sit thou upon them;</td>
      <td class="language Greek"><span style="color:#b00e23">(14)</span> ἰδοὺ
      πάντες ὡς φρύγανα ἐπὶ πυρὶ κατακαήσονται καὶ οὐ µὴ ἐξέλωνται
      τὴν ψυχὴν αὐτῶν ἐκ φλογός· ὅτι ἔχεις ἄνθρακας πυρός,
      κάθισαι ἐπ’ αὐτούς.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲛⲁⲓ ⲉⲩⲉ̀ϣⲱⲡⲓ ⲛⲉ ⲉⲩⲃⲟⲏⲑⲓⲁ. ⲁⲣⲉϧⲓⲥⲓ ϧⲉⲛ ⲡⲉϫⲓⲛⲟⲩⲱⲧⲉⲃ ⲉ̀ⲃⲟⲗ. ⲫⲣⲱⲙⲓ ⲁϥⲥⲱⲣⲉⲙ
      ϧⲁⲣⲓ ϧⲁⲣⲟϥ. ⲛ̀ⲑⲟ ⲇⲉ ⲛ̀ⲛⲉ ⲟⲩϫⲁⲓ ϣⲱⲡⲓ ⲛⲉ.</td>
      <td class="language English"><span style="color:#b00e23">(15)</span>
      these shall be thy help. Thou hast wearied thyself with traffic from thy
      youth: every man has wandered to his own home, but thou shalt have no
      deliverance.</td>
      <td class="language Greek"><span style="color:#b00e23">(15)</span>
      οὗτοι ἔσονταί σοι βοήθεια, ἐκοπίασας ἐν τῇ µεταβολῇ σου ἐκ
      νεότητος, ἄνθρωπος καθ’ ἑαυτὸν ἐπλανήθη, σοὶ δὲ οὐκ ἔσται
      σωτηρία.</td>
    </tr>
  </table>
</body>
</html>
