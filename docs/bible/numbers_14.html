<!DOCTYPE html>
<html>
<head>
  <title>Numbers</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="numbers_15.html" rel="next">
  <link href="numbers_13.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="numbers14">Numbers 14</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲁⲥⲱϣ ⲉ̀ⲃⲟⲗ ⲛ̀ϫⲉ
      ϯⲥⲩⲛⲁⲅⲱⲅⲏ ⲧⲏⲣⲥ ⲁⲩϯ ⲛ̀ⲛⲟⲩⲥⲙⲏ ⲟⲩⲟϩ ⲁⲩⲣⲓⲙⲓ ⲛ̀ϫⲉ ⲡⲓⲗⲁⲟⲥ ⲙ̀ⲡⲓⲉϫⲱⲣϩ ⲧⲏⲣϥ
      ⲉⲧⲉⲙ̀ⲙⲁⲩ</td>
      <td><span style="color:#b00e23">(1)</span> And all the congregation
      lifted up their voice and cried; and the people wept all that night.</td>
      <td><span style="color:#b00e23">(1)</span> Καὶ ἀναλαβοῦσα πᾶσα ἡ συναγωγὴ
      ἔδωκεν φωνήν, καὶ ἔκλαιεν ὁ λαὸς ὅλην τὴν νύκτα ἐκείνην.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲛⲁⲩⲭⲣⲉⲙⲣⲉⲙ ⲉ̀ϫⲉⲛ ⲙⲱⲩ̀ⲥⲏⲥ
      ⲛⲉⲙ ⲁⲁⲣⲱⲛ ⲛ̀ϫⲉ ⲛⲉⲛϣⲏⲣⲓ ⲧⲏⲣⲟⲩ ⲙ̀ⲡⲓⲥ̅ⲗ̅ ⲟⲩⲟϩ ⲡⲉϫⲱⲟⲩ ⲛⲱⲟⲩ ⲛ̀ϫⲉ ϯⲥⲩⲛⲁⲅⲱⲅⲏ
      ⲧⲏⲣⲥ ϫⲉ ⲁⲙⲟⲓ ⲉⲛⲉ ⲁⲛⲙⲟⲩ ⲡⲉ ϧⲉⲛ ⲡⲕⲁϩⲓ ⲛ̀ⲭⲏⲙⲓ ⲉ̀ϩⲟⲧⲉ ⲛ̀ⲧⲉⲛⲙⲟⲩ ⲛ̀ϩⲣⲏⲓ ϩⲓ
      ⲡⲁⲓϣⲁϥⲉ</td>
      <td><span style="color:#b00e23">(2)</span> And all the children of Israel
      murmured against Moses and Aaron; and all the congregation said to
      them,</td>
      <td><span style="color:#b00e23">(2)</span> καὶ διεγόγγυζον ἐπὶ Μωυσῆν καὶ
      Ααρων πάντες οἱ υἱοὶ Ισραηλ, καὶ εἶπαν πρὸς αὐτοὺς πᾶσα ἡ συναγωγή Ὄφελον
      ἀπεθάνοµεν ἐν γῇ Αἰγύπτῳ, ἢ ἐν τῇ ἐρήµῳ ταύτῃ εἰ ἀπεθάνοµεν·</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲉⲑⲃⲉⲟⲩ ϥⲛⲁⲟⲗⲧⲉⲛ ⲛ̀ϫⲉ
      ⲡϭ̅ⲥ̅ ⲉ̀ϧⲟⲩⲛ ⲉ̀ⲡⲁⲓⲕⲁϩⲓ ⲉ̀ⲑⲣⲉⲛϩⲉⲓ ϧⲉⲛ ⲫⲃⲱⲧⲥ ⲟⲩⲟϩ ⲛⲉⲛϩⲓⲟⲙⲓ ⲛⲉⲙ ⲛⲉⲛⲁⲗⲱⲟⲩⲓ
      ⲥⲉⲛⲁϣⲱⲡⲓ ⲉ̀ⲡϩⲱⲗⲉⲙ ϯⲛⲟⲩ ⲟⲩⲛ ⲛⲁⲛⲉⲥ ⲛⲁⲛ ⲉⲑⲣⲉⲛⲕⲟⲧⲧⲉⲛ ⲉ̀ϧⲣⲏⲓ ⲉ̀ⲭⲏⲙⲓ</td>
      <td><span style="color:#b00e23">(3)</span> Would we had died in the land
      of Egypt! or in this wilderness, would we had died! and why does the Lord
      bring us into this land to fall in war? our wives and our children shall
      be for a prey: now then it is better to return into Egypt.</td>
      <td><span style="color:#b00e23">(3)</span> καὶ ἵνα τί κύριος εἰσάγει ἡµᾶς
      εἰς τὴν γῆν ταύτην πεσεῖν ἐν πολέµῳ; αἱ γυναῖκες ἡµῶν καὶ τὰ παιδία
      ἔσονται εἰς διαρπαγήν· νῦν οὖν βέλτιον ἡµῖν ἐστιν ἀποστραφῆναι εἰς
      Αἴγυπτον.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲡⲉϫⲉ ⲡⲓⲟⲩⲁⲓ ⲡⲓⲟⲩⲁⲓ
      ⲙ̀ⲡⲉϥϣⲫⲏⲣ ϫⲉ ⲙⲁⲣⲉⲛϯ ⲛ̀ⲟⲩⲁⲣⲭⲏⲅⲟⲥ ϧⲁϫⲱⲛ ⲟⲩⲟϩ ⲛ̀ⲧⲉⲛⲕⲟⲧⲧⲉⲛ ⲉ̀ϧⲣⲏⲓ ⲉ̀ⲭⲏⲙⲓ</td>
      <td><span style="color:#b00e23">(4)</span> And they said one to another,
      Let us make a ruler, and return into Egypt.</td>
      <td><span style="color:#b00e23">(4)</span> καὶ εἶπαν ἕτερος τῷ ἑτέρῳ
      Δῶµεν ἀρχηγὸν καὶ ἀποστρέψωµεν εἰς Αἴγυπτον.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲁ ⲙⲱⲩ̀ⲥⲏⲥ ⲛⲉⲙ ⲁⲁⲣⲱⲛ
      ⲁⲩϩⲓⲧⲟⲩ ⲉ̀ϫⲉⲛ ⲡⲟⲩϩⲟ ⲙ̀ⲡⲉⲙ̀ⲑⲟ ⲛ̀ϯⲥⲩⲛⲁⲅⲱⲅⲏ ⲧⲏⲣⲥ ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅</td>
      <td><span style="color:#b00e23">(5)</span> And Moses and Aaron fell upon
      their face before all the congregation of the children of Israel.</td>
      <td><span style="color:#b00e23">(5)</span> καὶ ἔπεσεν Μωυσῆς καὶ Ααρων
      ἐπὶ πρόσωπον ἐναντίον πάσης συναγωγῆς υἱῶν Ισραηλ.</td>
    </tr>

    <tr>
      <td><span style="color:#b00e23">(ⲋ̅)</span> ⲓⲏⲥⲟⲩ ⲇⲉ ⲡϣⲏⲣⲓ ⲛ̀ⲛⲁⲩⲏ ⲛⲉⲙ
      ⲭⲁⲗⲉⲃ ⲡϣⲏⲣⲓ ⲛ̀ⲓⲉⲫⲱⲛⲏ ⲉ̀ⲃⲟⲗ ϧⲉⲛ ⲛⲏ ⲉⲧⲁⲩϫⲉⲣ ⲡⲓⲕⲁϩⲓ ⲁⲩⲫⲱϧ ⲛ̀ⲛⲟⲩϩⲃⲱⲥ</td>
      <td><span style="color:#b00e23">(6)</span> But Joshua the son of Naue,
      and Chaleb the son of Jephonne, of the number of them that spied out the
      land, rent their garments,</td>
      <td><span style="color:#b00e23">(6)</span> Ἰησοῦς δὲ ὁ τοῦ Ναυη καὶ Χαλεβ
      ὁ τοῦ Ιεφοννη τῶν κατασκεψαµένων τὴν γῆν διέρρηξαν τὰ ἱµάτια αὐτῶν</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲟϩ ⲡⲉϫⲱⲟⲩ ⲛ̀ϯⲥⲩⲛⲁⲅⲱⲅⲏ ⲧⲏⲣⲥ
      ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉⲩϫⲱ ⲙ̀ⲙⲟⲥ ϫⲉ ⲡⲓⲕⲁϩⲓ ⲉⲧⲁⲛϫⲟⲣϥ ⲛⲁⲛⲉϥ ⲉ̀ⲙⲁϣⲱ</td>
      <td><span style="color:#b00e23">(7)</span> and spoke to all the
      congregation of the children of Israel, saying, The land which we
      surveyed is indeed extremely good.</td>
      <td><span style="color:#b00e23">(7)</span> καὶ εἶπαν πρὸς πᾶσαν συναγωγὴν
      υἱῶν Ισραηλ λέγοντες Ἡ γῆ, ἣν κατεσκεψάµεθα αὐτήν, ἀγαθή ἐστιν σφόδρα
      σφόδρα·</td>
    </tr>

    <tr>
      <td><span style="color:#b00e23">(ⲏ̅)</span> ⲓⲥϫⲉ ϥⲥⲱⲧⲡ ⲙ̀ⲙⲟⲛ ⲛ̀ϫⲉ ⲡϭ̅ⲥ̅
      ϥⲛⲁⲟⲗⲧⲉⲛ ⲉ̀ϧⲟⲩⲛ ⲉ̀ⲡⲓⲕⲁϩⲓ ⲟⲩⲟϩ ϥⲛⲁⲧⲏⲓϥ ⲛⲁⲛ ⲡⲓⲕⲁϩⲓ ⲫⲁⲓ ⲉⲧϧⲁϯ ⲛ̀ⲉⲣⲱϯ ⲛⲉⲙ
      ⲉⲃⲓⲱ</td>
      <td><span style="color:#b00e23">(8)</span> If the Lord choose us, he will
      bring us into this land, and give it us; a land which flows with milk and
      honey.</td>
      <td><span style="color:#b00e23">(8)</span> εἰ αἱρετίζει ἡµᾶς κύριος,
      εἰσάξει ἡµᾶς εἰς τὴν γῆν ταύτην καὶ δώσει αὐτὴν ἡµῖν, γῆ ἥτις ἐστὶν
      ῥέουσα γάλα καὶ µέλι.</td>
    </tr>

    <tr>
      <td><span style="color:#b00e23">(ⲑ̅)</span> ⲁⲗⲗⲁ ⲙ̀ⲡⲉⲣϩⲉⲛ ⲑⲏⲛⲟⲩ ⲥⲁⲃⲟⲗ
      ⲙ̀ⲡϭ̅ⲥ̅ ⲛ̀ⲑⲱⲧⲉⲛ ⲇⲉ ⲙ̀ⲡⲉⲣⲉⲣϩⲟϯ ϧⲁⲧϩⲏ ⲙ̀ⲡⲓⲙⲏϣ ⲛ̀ⲧⲉ ⲡⲓⲕⲁϩⲓ ϫⲉ ϥⲛⲁϣⲱⲡⲓ ⲛⲁⲛ
      ⲉⲩϧⲣⲉ ⲁ ⲡⲟⲩⲥⲏⲟⲩ ⲅⲁⲣ ⲙⲟⲩⲛⲕ ⲡϭ̅ⲥ̅ ⲇⲉ ⲛ̀ϧⲣⲏⲓ ⲛ̀ϧⲏⲧⲉⲛ ⲙ̀ⲡⲉⲣⲉⲣϩⲟϯ ⲟⲩⲛ
      ϧⲁⲧⲟⲩϩⲏ</td>
      <td><span style="color:#b00e23">(9)</span> Only depart not from the Lord;
      and fear ye not the people of the land, for they are meat for us; for the
      season of prosperity is departed from them, but the Lord is among us:
      fear them not.</td>
      <td><span style="color:#b00e23">(9)</span> ἀλλὰ ἀπὸ τοῦ κυρίου µὴ
      ἀποστάται γίνεσθε· ὑµεῖς δὲ µὴ φοβηθῆτε τὸν λαὸν τῆς γῆς, ὅτι κατάβρωµα
      ἡµῖν ἐστιν· ἀφέστηκεν γὰρ ὁ καιρὸς ἀπ’ αὐτῶν, ὁ δὲ κύριος ἐν ἡµῖν· µὴ
      φοβηθῆτε αὐτούς.</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲁⲥϫⲟⲥ ⲛ̀ϫⲉ ϯⲥⲩⲛⲁⲅⲱⲅⲏ
      ⲧⲏⲣⲥ ⲉ̀ϩⲓⲱⲛⲓ ⲉ̀ⲣⲱⲟⲩ ϧⲉⲛ ⲡⲱⲛⲓ ⲟⲩⲟϩ ⲡⲱⲟⲩ ⲙ̀ⲡϭ̅ⲥ̅ ⲁϥⲟⲩⲟⲛϩϥ ⲥⲁⲡϣⲱⲓ ϧⲉⲛ ϯϭⲏⲡⲓ
      ⲥⲁⲡϣⲱⲓ ⲛ̀ϯⲥⲕⲩⲛⲏ ⲛ̀ⲧⲉ ϯⲙⲉⲧⲙⲉⲑⲣⲉ ϧⲉⲛ ⲛⲉⲛϣⲏⲣⲓ ⲧⲏⲣⲟⲩ ⲙ̀ⲡⲓⲥ̅ⲗ̅</td>
      <td><span style="color:#b00e23">(10)</span> And all the congregation bade
      stone them with stones; and the glory of the Lord appeared in the cloud
      on the tabernacle of witness to all the children of Israel.</td>
      <td><span style="color:#b00e23">(10)</span> καὶ εἶπεν πᾶσα ἡ συναγωγὴ
      καταλιθοβολῆσαι αὐτοὺς ἐν λίθοις. καὶ ἡ δόξα κυρίου ὤφθη ἐν νεφέλῃ ἐπὶ
      τῆς σκηνῆς τοῦ µαρτυρίου ἐν πᾶσι τοῖς υἱοῖς Ισραηλ.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲡⲉϫⲉ ⲡϭ̅ⲥ̅ ⲙ̀ⲙⲱⲩ̀ⲥⲏⲥ
      ϫⲉ ϣⲁ ⲑⲛⲁⲩ ϫⲉ ⲡⲁⲓⲗⲁⲟⲥ ⲑⲣⲟ ⲙ̀ⲙⲟⲓ ⲉⲙⲃⲟⲛ ⲟⲩⲟϩ ϣⲁ ⲑⲛⲁⲩ ⲥⲉⲛⲁϩϯ ⲁⲛ ⲉ̀ⲣⲟⲓ ϧⲉⲛ
      ⲛⲓⲙⲏⲓⲛⲓ ⲛⲉⲙ ⲛⲓϣⲫⲏⲣⲓ ⲉⲧⲁⲓⲁⲓⲧⲟⲩ ⲛ̀ϧⲣⲏⲓ ⲛ̀ϧⲏⲧⲟⲩ</td>
      <td><span style="color:#b00e23">(11)</span> And the Lord said to Moses,
      How long does this people provoke me? and how long do they refuse to
      believe me for all the signs which I have wrought among them?</td>
      <td><span style="color:#b00e23">(11)</span> καὶ εἶπεν κύριος πρὸς Μωυσῆν
      Ἕως τίνος παροξύνει µε ὁ λαὸς οὗτος καὶ ἕως τίνος οὐ πιστεύουσίν µοι ἐν
      πᾶσιν τοῖς σηµείοις, οἷς ἐποίησα ἐν αὐτοῖς;</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ϯⲛⲁϣⲁⲣⲓ ⲉ̀ⲣⲱⲟⲩ ⲙ̀ⲙⲟⲩ ⲟⲩⲟϩ
      ⲛ̀ⲧⲁⲧⲁⲕⲱⲟⲩ ⲟⲩⲟϩ ⲛ̀ⲧⲁⲁⲓⲕ ⲛⲉⲙ ⲡⲏⲓ ⲙ̀ⲡⲉⲕⲓⲱⲧ ⲛ̀ⲟⲩⲛⲓϣϯ ⲛ̀ⲉⲑⲛⲟⲥ ⲟⲩⲟϩ ⲉ̀ⲛⲁϣⲱϥ
      ⲙⲁⲗⲗⲟⲛ ⲉ̀ϩⲟⲧⲉ ⲫⲁⲓ</td>
      <td><span style="color:#b00e23">(12)</span> I will smite them with death,
      and destroy them; and I will make of thee and of thy father’s house a
      great nation, and much greater than this.</td>
      <td><span style="color:#b00e23">(12)</span> πατάξω αὐτοὺς θανάτῳ καὶ
      ἀπολῶ αὐτοὺς καὶ ποιήσω σὲ καὶ τὸν οἶκον τοῦ πατρός σου εἰς ἔθνος µέγα
      καὶ πολὺ µᾶλλον ἢ τοῦτο.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲡⲉϫⲉ ⲙⲱⲩ̀ⲥⲏⲥ ⲙ̀ⲡϭ̅ⲥ̅
      ϫⲉ ϥⲛⲁⲥⲱⲧⲉⲙ ⲛ̀ϫⲉ ⲭⲏⲙⲓ ϫⲉ ⲁⲕⲉⲛ ⲡⲁⲓⲗⲁⲟⲥ ⲉ̀ⲃⲟⲗ ⲛ̀ϧⲏⲧⲟⲩ ϧⲉⲛ ⲧⲉⲕϫⲟⲙ</td>
      <td><span style="color:#b00e23">(13)</span> And Moses said to the Lord,
      So Egypt shall hear, for thou hast brought up this people from them by
      thy might.</td>
      <td><span style="color:#b00e23">(13)</span> καὶ εἶπεν Μωυσῆς πρὸς κύριον
      Καὶ ἀκούσεται Αἴγυπτος ὅτι ἀνήγαγες τῇ ἰσχύι σου τὸν λαὸν τοῦτον ἐξ
      αὐτῶν,</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲁⲗⲗⲁ ⲛⲉⲙ ⲟⲩⲟⲛ ⲛⲓⲃⲉⲛ ⲉⲧϣⲟⲡ
      ϩⲓϫⲉⲛ ⲡⲁⲓⲕⲁϩⲓ ⲁⲩⲥⲱⲧⲉⲙ ϫⲉ ⲛ̀ⲑⲟⲕ ⲡⲉ ⲡϭ̅ⲥ̅ ϧⲉⲛ ⲡⲁⲓⲗⲁⲟⲥ ⲟⲩⲟϩ ⲕⲟⲩⲟⲛϩ ⲉ̀ⲣⲱⲟⲩ
      ⲡϭ̅ⲥ̅ ⲙ̀ⲃⲁⲗ ⲟⲩⲃⲉ ⲃⲁⲗ ⲟⲩⲟϩ ⲧⲉⲕϭⲏⲡⲓ ⲥⲟϩⲓ ⲉ̀ⲣⲁⲧⲥ ⲉϫⲱⲟⲩ ⲟⲩⲟϩ ϧⲉⲛ ⲟⲩⲥⲧⲩⲗⲟⲥ
      ⲛϭⲏⲡⲓ ⲕⲥⲱⲕ ϧⲁϫⲱⲟⲩ ⲙ̀ⲡⲓⲉϩⲟⲟⲩ ⲛⲉⲙ ϧⲉⲛ ⲟⲩⲥⲧⲩⲗⲟⲥ ⲛ̀ⲭⲣⲱⲙ ϧⲉⲛ ⲡⲓⲉϫⲱⲣϩ</td>
      <td><span style="color:#b00e23">(14)</span> Moreover all the dwellers
      upon this land have heard that thou art Lord in the midst of this people,
      who, O Lord, art seen by them face to face, and thy cloud rests upon
      them, and thou goest before them by day in a pillar of a cloud, and by
      night in a pillar of fire.</td>
      <td><span style="color:#b00e23">(14)</span> ἀλλὰ καὶ πάντες οἱ
      κατοικοῦντες ἐπὶ τῆς γῆς ταύτης ἀκηκόασιν ὅτι σὺ εἶ κύριος ἐν τῷ λαῷ
      τούτῳ, ὅστις ὀφθαλµοῖς κατ’ ὀφθαλµοὺς ὀπτάζῃ, κύριε, καὶ ἡ νεφέλη σου
      ἐφέστηκεν ἐπ’ αὐτῶν, καὶ ἐν στύλῳ νεφέλης σὺ πορεύῃ πρότερος αὐτῶν τὴν
      ἡµέραν καὶ ἐν στύλῳ πυρὸς τὴν νύκτα.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲕⲛⲁϥⲉⲧ ⲡⲓⲗⲁⲟⲥ ⲉ̀ⲃⲟⲗ
      ⲙ̀ⲫⲣⲏϯ ⲛ̀ⲟⲩⲣⲱⲙⲓ ⲛ̀ⲟⲩⲱⲧ ⲟⲩⲟϩ ⲥⲉⲛⲁϫⲟⲥ ⲛ̀ϫⲉ ⲛⲓⲉⲑⲛⲟⲥ ⲧⲏⲣⲟⲩ ⲛⲏ ⲉⲧⲁⲩⲥⲱⲧⲉⲙ
      ⲉ̀ⲡⲉⲕⲣⲁⲛ ⲉⲩϫⲱ ⲙ̀ⲙⲟⲥ</td>
      <td><span style="color:#b00e23">(15)</span> And if thou shalt destroy
      this nation as one man; then all the nations that have heard thy name
      shall speak, saying,</td>
      <td><span style="color:#b00e23">(15)</span> καὶ ἐκτρίψεις τὸν λαὸν τοῦτον
      ὡσεὶ ἄνθρωπον ἕνα, καὶ ἐροῦσιν τὰ ἔθνη, ὅσοι ἀκηκόασιν τὸ ὄνοµά σου,
      λέγοντες</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ϫⲉ ⲉⲧⲉ ⲙ̀ⲡⲉϥϣ̀ϫⲉⲙϫⲟⲙ ⲉ̀ⲱⲗⲓ
      ⲙ̀ⲡⲁⲓⲗⲁⲟⲥ ⲉ̀ϧⲟⲩⲛ ⲉ̀ⲡⲓⲕⲁϩⲓ ⲉⲧⲁϥⲱⲣⲕ ⲙ̀ⲙⲟϥ ⲛⲱⲟⲩ ⲁϥⲫⲟⲣϣⲟⲩ ⲛ̀ϩⲣⲏⲓ ϩⲓ
      ⲡϣⲁϥⲉ</td>
      <td><span style="color:#b00e23">(16)</span> Because the Lord could not
      bring this people into the land which he sware to them, he has overthrown
      them in the wilderness.</td>
      <td><span style="color:#b00e23">(16)</span> Παρὰ τὸ µὴ δύνασθαι κύριον
      εἰσαγαγεῖν τὸν λαὸν τοῦτον εἰς τὴν γῆν, ἣν ὤµοσεν αὐτοῖς, κατέστρωσεν
      αὐτοὺς ἐν τῇ ἐρήµῳ.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩⲟϩ ϯⲛⲟⲩ ⲙⲁⲣⲉⲥϭⲓⲥⲓ ⲛ̀ϫⲉ
      ⲧⲉⲕϫⲟⲙ ⲡϭ̅ⲥ̅ ⲙ̀ⲫⲣⲏϯ ⲉⲧⲁⲕϫⲟⲥ ⲉⲕϫⲱ ⲙ̀ⲙⲟⲥ</td>
      <td><span style="color:#b00e23">(17)</span> And now, O Lord, let thy
      strength be exalted, as thou spakest, saying,</td>
      <td><span style="color:#b00e23">(17)</span> καὶ νῦν ὑψωθήτω ἡ ἰσχύς σου,
      κύριε, ὃν τρόπον εἶπας λέγων</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ϫⲉ ⲡϭ̅ⲥ̅ ⲡⲓⲣⲉϥⲱⲟⲩ ⲛ̀ϩⲏⲧ ⲫⲁ
      ⲡⲓⲛⲓϣϯ ⲛ̀ⲛⲁⲓ ⲟⲩⲟϩ ⲛ̀ⲑⲙⲏⲓ ⲫⲏ ⲉⲧⲱⲗⲓ ⲛ̀ⲛⲓⲁⲛⲟⲙⲓⲁ ⲛⲉⲙ ⲛⲓⲁⲇⲓⲕⲓⲁ ⲛⲉⲙ ⲛⲓⲛⲟⲃⲓ ⲟⲩⲟϩ
      ϧⲉⲛ ⲟⲩⲧⲟⲩⲃⲟ ϥⲧⲟⲩⲃⲟ ⲁⲛ ⲙ̀ⲡⲓⲣⲉϥⲉⲣⲛⲟⲃⲓ ⲉϥⲓⲛⲓ ⲛ̀ⲛⲓⲛⲟⲃⲓ ⲛ̀ⲧⲉ ⲛⲓⲓⲟϯ ⲉ̀ϫⲉⲛ
      ⲛⲓϣⲏⲣⲓ ϣⲁ ⲫⲙⲁϩⲅ̅ ⲛⲉⲙ ⲫⲙⲁϩⲇ̅ ⲛ̀ϫⲱⲟⲩ</td>
      <td><span style="color:#b00e23">(18)</span> The Lord is long-suffering
      and merciful, and true, removing transgressions and iniquities and sins,
      and he will by no means clear the guilty, visiting the sins of the
      fathers upon the children to the third and fourth generation.</td>
      <td><span style="color:#b00e23">(18)</span> Κύριος µακρόθυµος καὶ
      πολυέλεος καὶ ἀληθινός, ἀφαιρῶν ἀνοµίας καὶ ἀδικίας καὶ ἁµαρτίας, καὶ
      καθαρισµῷ οὐ καθαριεῖ τὸν ἔνοχον ἀποδιδοὺς ἁµαρτίας πατέρων ἐπὶ τέκνα ἕως
      τρίτης καὶ τετάρτης.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲭⲁ ⲫⲛⲟⲃⲓ ⲙ̀ⲡⲁⲓⲗⲁⲟⲥ ⲛⲁϥ
      ⲉ̀ⲃⲟⲗ ⲕⲁⲧⲁ ⲡⲉⲕⲛⲓϣϯ ⲛ̀ⲛⲁⲓ ⲙ̀ⲫⲣⲏϯ ⲉⲧⲁⲕⲭⲱ ⲛⲱⲟⲩ ⲉ̀ⲃⲟⲗ ⲓⲥϫⲉⲛ ⲭⲏⲙⲓ ϣⲁ ⲉ̀ϧⲟⲩⲛ
      ⲉ̀ϯⲛⲟⲩ</td>
      <td><span style="color:#b00e23">(19)</span> Forgive this people their sin
      according to thy great mercy, as thou wast favourable to them from Egypt
      until now.</td>
      <td><span style="color:#b00e23">(19)</span> ἄφες τὴν ἁµαρτίαν τῷ λαῷ
      τούτῳ κατὰ τὸ µέγα ἔλεός σου, καθάπερ ἵλεως αὐτοῖς ἐγένου ἀπ’ Αἰγύπτου
      ἕως τοῦ νῦν.</td>
    </tr>

    <tr>
      <td><span style="color:#b00e23">(ⲕ̅)</span> ⲟⲩⲟϩ ⲡⲉϫⲉ ⲡϭ̅ⲥ̅ ⲙ̀ⲙⲱⲩ̀ⲥⲏⲥ ϫⲉ
      ϯⲛⲁⲭⲱ ⲛⲱⲟⲩ ⲉ̀ⲃⲟⲗ ⲕⲁⲧⲁ ⲡⲉⲕⲥⲁϫⲓ</td>
      <td><span style="color:#b00e23">(20)</span> And the Lord said to Moses, I
      am gracious to them according to thy word.</td>
      <td><span style="color:#b00e23">(20)</span> καὶ εἶπεν κύριος πρὸς Μωυσῆν
      Ἵλεως αὐτοῖς εἰµι κατὰ τὸ ῥῆµά σου·</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲁⲗⲗⲁ ϯⲟⲛϧ ⲁ̀ⲛⲟⲕ ⲡϭ̅ⲥ̅ ⲟⲩⲟϩ
      ϥⲟⲛϧ ⲛ̀ϫⲉ ⲡⲁⲣⲁⲛ ⲟⲩⲟϩ ⲡⲱⲟⲩ ⲙ̀ⲡϭ̅ⲥ̅ ⲉϥⲉ̀ⲙⲁϩ ⲙ̀ⲡⲕⲁϩⲓ ⲧⲏⲣϥ</td>
      <td><span style="color:#b00e23">(21)</span> But as I live and my name is
      living, so the glory of the Lord shall fill all the earth.</td>
      <td><span style="color:#b00e23">(21)</span> ἀλλὰ ζῶ ἐγὼ καὶ ζῶν τὸ ὄνοµά
      µου καὶ ἐµπλήσει ἡ δόξα κυρίου πᾶσαν τὴν γῆν,</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ϫⲉ ⲛⲓⲣⲱⲙⲓ ⲧⲏⲣⲟⲩ ⲉⲧⲁⲩⲛⲁⲩ
      ⲉ̀ⲡⲁⲱⲟⲩ ⲛⲉⲙ ⲛⲁⲙⲏⲓⲛⲓ ⲉⲧⲁⲓⲁⲓⲧⲟⲩ ϧⲉⲛ ⲭⲏⲙⲓ ⲛⲉⲙ ⲛ̀ϩⲣⲏⲓ ϩⲓ ⲡϣⲁϥⲉ ⲟⲩⲟϩ
      ⲁⲩⲉⲣⲡⲓⲣⲁⲍⲓⲛ ⲙ̀ⲙⲟⲓ ⲫⲙⲁϩⲓ ⲛ̀ⲥⲟⲡ ⲡⲉ ⲫⲁⲓ ⲟⲩⲟϩ ⲙⲡⲟⲩⲥⲱⲧⲉⲙ ⲛ̀ⲥⲁ ⲧⲁⲥⲙⲏ</td>
      <td><span style="color:#b00e23">(22)</span> For all the men who see my
      glory, and the signs which I wrought in Egypt, and in the wilderness, and
      have tempted me this tenth time, and have not hearkened to my voice,</td>
      <td><span style="color:#b00e23">(22)</span> ὅτι πάντες οἱ ἄνδρες οἱ
      ὁρῶντες τὴν δόξαν µου καὶ τὰ σηµεῖα, ἃ ἐποίησα ἐν Αἰγύπτῳ καὶ ἐν τῇ ἐρήµῳ
      ταύτῃ, καὶ ἐπείρασάν µε τοῦτο δέκατον καὶ οὐκ εἰσήκουσάν µου τῆς
      φωνῆς,</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲉⲑⲃⲉⲫⲁⲓ ⲛ̀ⲛⲟⲩⲛⲁⲩ ⲉ̀ⲡⲓⲕⲁϩⲓ
      ⲉⲧⲁⲓⲱⲣⲕ ⲙ̀ⲙⲟϥ ⲛ̀ⲛⲟⲩⲓⲟϯ ⲁⲗⲗⲁ ⲛⲟⲩϣⲏⲣⲓ ⲉⲧⲛⲉⲙⲏⲓ ⲙ̀ⲫⲟⲟⲩ ⲙ̀ⲡⲁⲓⲙⲁ ⲛⲏ ⲉⲧⲉ
      ⲛ̀ⲥⲉⲥⲱⲟⲩⲛ ⲁⲛ ⲛ̀ⲟⲩⲡⲉⲧϩⲱⲟⲩ ⲟⲩⲇⲉ ⲟⲩⲡⲉⲑⲛⲁⲛⲉϥ ⲕⲟⲩϫⲓ ⲛ̀ⲁⲗⲟⲩ ⲛⲓⲃⲉⲛ ⲛ̀ⲁⲧⲉⲙⲓ ⲛⲁⲓ
      ⲉ̀ϯⲛⲁϯ ⲛⲱⲟⲩ ⲙ̀ⲡⲓⲕⲁϩⲓ ⲛⲏ ⲇⲉ ⲉⲧⲁⲩⲑⲣⲓϫⲱⲛⲧ ⲛ̀ⲛⲟⲩⲛⲁⲩ ⲉ̀ⲣⲟϥ</td>
      <td><span style="color:#b00e23">(23)</span> surely they shall not see the
      land, which I sware to their fathers; but their children which are with
      me here, as many as know not good or evil, every inexperienced youth, to
      them will I give the land; but none who have provoked me shall see
      it.</td>
      <td><span style="color:#b00e23">(23)</span> ἦ µὴν οὐκ ὄψονται τὴν γῆν, ἣν
      ὤµοσα τοῖς πατράσιν αὐτῶν, ἀλλ’ ἢ τὰ τέκνα αὐτῶν, ἅ ἐστιν µετ’ ἐµοῦ ὧδε,
      ὅσοι οὐκ οἴδασιν ἀγαθὸν οὐδὲ κακόν, πᾶς νεώτερος ἄπειρος, τούτοις δώσω
      τὴν γῆν, πάντες δὲ οἱ παροξύναντές µε οὐκ ὄψονται αὐτήν.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲡⲁⲁⲗⲟⲩ ⲇⲉ ⲭⲁⲗⲉⲃ ϫⲉ ⲁ
      ⲡⲁⲡⲛ̅ⲁ̅ ϣⲱⲡⲓ ⲛ̀ϧⲏⲧϥ ⲟⲩⲟϩ ⲁϥⲥⲱⲧⲉⲙ ⲉ̀ⲟⲩⲁϩϥ ⲛ̀ⲥⲱⲓ ϯⲛⲁⲟⲗϥ ⲉ̀ϧⲟⲩⲛ ⲉ̀ⲡⲓⲕⲁϩⲓ ⲫⲏ
      ⲉⲧⲁϥϣⲉ ⲉ̀ϧⲟⲩⲛ ⲉ̀ⲣⲟϥ ⲟⲩⲟϩ ⲡⲉϥϫⲣⲟϫ ⲉϥⲉ̀ⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟϥ</td>
      <td><span style="color:#b00e23">(24)</span> But my servant Chaleb,
      because there was another spirit in him, and he followed me, I will bring
      him into the land into which he entered, and his seed shall inherit
      it.</td>
      <td><span style="color:#b00e23">(24)</span> ὁ δὲ παῖς µου Χαλεβ, ὅτι
      ἐγενήθη πνεῦµα ἕτερον ἐν αὐτῷ καὶ ἐπηκολούθησέν µοι, εἰσάξω αὐτὸν εἰς τὴν
      γῆν, εἰς ἣν εἰσῆλθεν ἐκεῖ, καὶ τὸ σπέρµα αὐτοῦ κληρονοµήσει αὐτήν.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲡⲓⲁⲙⲁⲗⲏⲕ ⲇⲉ ⲛⲉⲙ ⲡⲓⲭⲁⲛⲁⲛⲉⲟⲥ
      ⲥⲉϣⲟⲡ ϧⲉⲛ ϯϧⲉⲗⲗⲟⲧ ⲣⲁⲥϯ ⲕⲉⲧ ⲑⲏⲛⲟⲩ ⲛ̀ⲑⲱⲧⲉⲛ ⲟⲩⲟϩ ⲙⲁϣⲉ ⲛⲱⲧⲉⲛ ϩⲓ ⲡϣⲁϥⲉ ⲉ̀ⲫⲙⲱⲓⲧ
      ⲙ̀ⲫⲓⲟⲙ ⲛ̀ϣⲁⲣⲓ</td>
      <td><span style="color:#b00e23">(25)</span> But Amalec and the Chananite
      dwell in the valley: to-morrow turn and depart for the wilderness by the
      way of the Red Sea.</td>
      <td><span style="color:#b00e23">(25)</span> Ὁ δὲ Αµαληκ καὶ ὁ Χαναναῖος
      κατοικοῦσιν ἐν τῇ κοιλάδι· αὔριον ἐπιστράφητε ὑµεῖς καὶ ἀπάρατε εἰς τὴν
      ἔρηµον ὁδὸν θάλασσαν ἐρυθράν.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲟⲩⲟϩ ⲡⲉϫⲉ ⲡϭ̅ⲥ̅ ⲙ̀ⲙⲱⲩ̀ⲥⲏⲥ
      ⲛⲉⲙ ⲁⲁⲣⲱⲛ ⲉϥϫⲱ ⲙ̀ⲙⲟⲥ</td>
      <td><span style="color:#b00e23">(26)</span> And the Lord spoke to Moses
      and Aaron, saying,</td>
      <td><span style="color:#b00e23">(26)</span> Καὶ εἶπεν κύριος πρὸς Μωυσῆν
      καὶ Ααρων λέγων</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ϫⲉ ϣⲁ ⲑⲛⲁⲩ ϫⲉ ⲧⲁⲓⲥⲩⲛⲁⲅⲱⲅⲏ
      ⲉⲧϩⲱⲟⲩ ⲛⲏ ⲉⲧⲟⲩⲭⲣⲉⲙⲣⲉⲙ ⲙ̀ⲙⲱⲟⲩ ⲛ̀ⲑⲱⲟⲩ ⲙ̀ⲡⲁⲙ̀ⲑⲟ ⲡⲭⲣⲉⲙⲣⲉⲙ ⲇⲉ ⲛ̀ⲧⲉ ⲛⲉⲛϣⲏⲣⲓ
      ⲙ̀ⲡⲓⲥ̅ⲗ̅ ⲫⲏ ⲉⲧⲟⲩⲭⲣⲉⲙⲣⲉⲙ ⲙ̀ⲙⲟϥ ⲉ̀ϫⲉⲛ ⲑⲏⲛⲟⲩ ⲁⲓⲥⲱⲧⲉⲙ ⲉ̀ⲣⲟϥ</td>
      <td><span style="color:#b00e23">(27)</span> How long shall I endure this
      wicked congregation? I have heard their murmurings against me, even the
      murmuring of the children of Israel, which they have murmured concerning
      you.</td>
      <td><span style="color:#b00e23">(27)</span> Ἕως τίνος τὴν συναγωγὴν τὴν
      πονηρὰν ταύτην; ἃ αὐτοὶ γογγύζουσιν ἐναντίον ἐµοῦ, τὴν γόγγυσιν τῶν υἱῶν
      Ισραηλ, ἣν ἐγόγγυσαν περὶ ὑµῶν, ἀκήκοα.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲁϫⲟⲥ ⲛⲱⲟⲩ ϫⲉ ϯⲟⲛϧ ⲁ̀ⲛⲟⲕ
      ⲡⲉϫⲉ ⲡϭ̅ⲥ̅ ⲙ̀ⲫⲣⲏϯ ⲉⲧⲁⲣⲉⲧⲉⲛⲥⲁϫⲓ ⲉ̀ϧⲣⲏⲓ ⲉ̀ⲛⲁⲙⲁϣϫ ⲡⲁⲓⲣⲏϯ ϯⲛⲁⲓⲣⲓ ⲛⲱⲧⲉⲛ</td>
      <td><span style="color:#b00e23">(28)</span> Say to them, As I live, saith
      the Lord: surely as ye spoke into my ears, so will I do to you.</td>
      <td><span style="color:#b00e23">(28)</span> εἰπὸν αὐτοῖς Ζῶ ἐγώ, λέγει
      κύριος, ἦ µὴν ὃν τρόπον λελαλήκατε εἰς τὰ ὦτά µου, οὕτως ποιήσω
      ὑµῖν·</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ϩⲓ ⲡϣⲁϥⲉ ⲉⲩⲉ̀ϩⲉⲓ ⲛ̀ϫⲉ
      ⲛⲉⲧⲉⲛⲕⲉⲗⲓ ⲛⲉⲙ ⲧⲉⲧⲉⲛⲉⲡⲓⲥⲕⲟⲡⲏ ⲧⲏⲣⲥ ⲟⲩⲟϩ ⲛⲏ ⲉⲧⲁⲩϭⲓⲏⲡⲓ ⲙ̀ⲙⲱⲟⲩ ⲛ̀ⲧⲱⲧⲉⲛ ⲓⲥϫⲉⲛ
      ⲕ̅ ⲛ̀ⲣⲟⲙⲡⲓ ⲛⲉⲙ ⲥⲁⲡϣⲱⲓ ⲟⲩⲟⲛ ⲛⲓⲃⲉⲛ ⲉⲧⲁⲩⲭⲣⲉⲙⲣⲉⲙ ⲉ̀ϩⲣⲏⲓ ⲉ̀ϫⲱⲓ</td>
      <td><span style="color:#b00e23">(29)</span> Your carcases shall fall in
      this wilderness; and all those of you that were reviewed, and those of
      you that were numbered from twenty years old and upward, all that
      murmured against me,</td>
      <td><span style="color:#b00e23">(29)</span> ἐν τῇ ἐρήµῳ ταύτῃ πεσεῖται τὰ
      κῶλα ὑµῶν καὶ πᾶσα ἡ ἐπισκοπὴ ὑµῶν καὶ οἱ κατηριθµηµένοι ὑµῶν ἀπὸ
      εἰκοσαετοῦς καὶ ἐπάνω, ὅσοι ἐγόγγυσαν ἐπ’ ἐµοί·</td>
    </tr>

    <tr>
      <td><span style="color:#b00e23">(ⲗ̅)</span> ϫⲉ ⲁⲛ ⲧⲉⲧⲉⲛⲛⲁϣⲉ ⲛⲱⲧⲉⲛ ⲉ̀ϧⲟⲩⲛ
      ⲉ̀ⲡⲓⲕⲁϩⲓ ⲉⲧⲁⲓⲥⲟⲩⲧⲉⲛ ⲧⲁϫⲓϫ ⲉ̀ⲃⲟⲗ ⲉ̀ϩⲣⲏⲓ ⲉ̀ϫⲱϥ ⲉ̀ⲑⲣⲉⲧⲉⲧⲉⲛϣⲱⲡⲓ ϩⲓⲱⲧϥ ⲁⲗⲗⲁ
      ⲭⲁⲗⲉⲃ ⲡϣⲏⲣⲓ ⲛ̀ⲓⲉⲫⲱⲛⲏ ⲛⲉⲙ ⲓⲏⲥⲟⲩ ⲡϣⲏⲣⲓ ⲛ̀ⲛⲁⲩⲏ</td>
      <td><span style="color:#b00e23">(30)</span> ye shall not enter into the
      land for which I stretched out my hand to establish you upon it; except
      only Chaleb the son of Jephonne, and Joshua the son of Naue.</td>
      <td><span style="color:#b00e23">(30)</span> εἰ ὑµεῖς εἰσελεύσεσθε εἰς τὴν
      γῆν, ἐφ’ ἣν ἐξέτεινα τὴν χεῖρά µου κατασκηνῶσαι ὑµᾶς ἐπ’ αὐτῆς, ἀλλ’ ἢ
      Χαλεβ υἱὸς Ιεφοννη καὶ Ἰησοῦς ὁ τοῦ Ναυη.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲛⲉⲙ ⲛⲓⲕⲟⲩϫⲓ ⲛ̀ⲁⲗⲱⲟⲩⲓ ⲛⲏ
      ⲉⲧⲁⲣⲉⲧⲉⲧⲉⲛϫⲟⲥ ϫⲉ ⲉⲩⲉ̀ϣⲱⲡⲓ ⲉ̀ⲡϩⲱⲗⲉⲙ ϯⲛⲁⲟⲗⲟⲩ ⲉ̀ϧⲟⲩⲛ ⲉ̀ⲡⲓⲕⲁϩⲓ ⲟⲩⲟϩ
      ⲉⲩⲉ̀ⲉⲣⲕⲗⲏⲣⲟⲛⲟⲙⲓⲛ ⲙ̀ⲡⲓⲕⲁϩⲓ ⲫⲏ ⲛ̀ⲑⲱⲧⲉⲛ ⲉⲧⲁⲣⲉⲧⲉⲛϩⲉⲛ ⲑⲏⲛⲟⲩ ⲥⲁⲃⲟⲗ ⲙ̀ⲙⲟϥ</td>
      <td><span style="color:#b00e23">(31)</span> And your little ones, who ye
      said should be a prey, them will I bring into the land; and they shall
      inherit the land, which ye rejected.</td>
      <td><span style="color:#b00e23">(31)</span> καὶ τὰ παιδία, ἃ εἴπατε ἐν
      διαρπαγῇ ἔσεσθαι, εἰσάξω αὐτοὺς εἰς τὴν γῆν, καὶ κληρονοµήσουσιν τὴν γῆν,
      ἣν ὑµεῖς ἀπέστητε ἀπ’ αὐτῆς.</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲟⲩⲟϩ ⲛⲉⲧⲉⲛⲕⲉⲗⲓ ⲉⲩⲉ̀ϩⲉⲓ ϩⲓ
      ⲡϣⲁϥⲉ</td>
      <td><span style="color:#b00e23">(32)</span> And your carcases shall fall
      in this wilderness.</td>
      <td><span style="color:#b00e23">(32)</span> καὶ τὰ κῶλα ὑµῶν πεσεῖται ἐν
      τῇ ἐρήµῳ ταύτῃ,</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲛⲉⲧⲉⲛϣⲏⲣⲓ ⲇⲉ ⲉⲩⲉ̀ϣⲱⲡⲓ
      ⲉⲩⲙⲟⲛⲓ ⲙ̀ⲙⲱⲟⲩ ϩⲓ ⲡϣⲁϥⲉ ⲛ̀ⲙ̅ ⲛ̀ⲣⲟⲙⲡⲓ ⲟⲩⲟϩ ⲉⲩⲉ̀ⲓⲛⲓ ⲉ̀ⲡϣⲱⲓ ⲛ̀ⲧⲉⲧⲉⲛⲡⲟⲣⲛⲓⲁ
      ϣⲁⲧⲟⲩϥⲱϯ ⲉ̀ⲃⲟⲗ ⲛ̀ϫⲉ ⲛⲉⲧⲉⲛⲕⲉⲗⲓ ϩⲓ ⲡϣⲁϥⲉ</td>
      <td><span style="color:#b00e23">(33)</span> And your sons shall be fed in
      the wilderness forty years, and they shall bear your fornication, until
      your carcases be consumed in the wilderness.</td>
      <td><span style="color:#b00e23">(33)</span> οἱ δὲ υἱοὶ ὑµῶν ἔσονται
      νεµόµενοι ἐν τῇ ἐρήµῳ τεσσαράκοντα ἔτη καὶ ἀνοίσουσιν τὴν πορνείαν ὑµῶν,
      ἕως ἂν ἀναλωθῇ τὰ κῶλα ὑµῶν ἐν τῇ ἐρήµῳ.</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ⲕⲁⲧⲁ ⲧⲏⲡⲓ ⲛ̀ⲛⲓⲉϩⲟⲟⲩ
      ⲉⲧⲁⲣⲉⲧⲉⲛϫⲉⲣ ⲡⲓⲕⲁϩⲓ ⲙ̀ⲙⲱⲟⲩ ⲙ̅ ⲛ̀ⲉϩⲟⲟⲩ ⲟⲩⲉϩⲟⲟⲩ ϧⲁ ⲟⲩⲣⲟⲙⲡⲓ ⲉⲣⲉⲧⲉⲛⲉ̀ϭⲓ
      ⲛ̀ⲛⲉⲧⲉⲛⲛⲟⲃⲓ ⲛ̀ⲙ̅ ⲛ̀ⲣⲟⲙⲡⲓ ⲟⲩⲟϩ ⲉⲣⲉⲧⲉⲛⲉ̀ⲉⲙⲓ ⲉ̀ⲡⲓϫⲱⲛⲧ ⲛ̀ⲧⲉ ⲡⲁⲙⲃⲟⲛ</td>
      <td><span style="color:#b00e23">(34)</span> According to the number of
      the days during which ye spied the land, forty days, a day for a year, ye
      shall bear your sins forty years, and ye shall know my fierce anger.</td>
      <td><span style="color:#b00e23">(34)</span> κατὰ τὸν ἀριθµὸν τῶν ἡµερῶν,
      ὅσας κατεσκέψασθε τὴν γῆν, τεσσαράκοντα ἡµέρας, ἡµέραν τοῦ ἐνιαυτοῦ,
      λήµψεσθε τὰς ἁµαρτίας ὑµῶν τεσσαράκοντα ἔτη καὶ γνώσεσθε τὸν θυµὸν τῆς
      ὀργῆς µου.</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ⲁ̀ⲛⲟⲕ ⲡϭ̅ⲥ̅ ⲁⲓⲥⲁϫⲓ ⲟⲩⲟϩ
      ϯⲛⲁⲓⲣⲓ ⲙ̀ⲡⲁⲓⲣⲏϯ ⲛ̀ⲧⲁⲓⲥⲩⲛⲁⲅⲱⲅⲏ ⲉⲧϩⲱⲟⲩ ⲑⲏ ⲉⲧⲁⲥⲧⲱⲛⲥ ⲉ̀ϩⲣⲏⲓ ⲉ̀ϫⲱⲓ ⲉⲩⲉ̀ⲙⲟⲩⲛⲕ
      ⲛ̀ϩⲣⲏⲓ ϩⲓ ⲡϣⲁϥⲉ ⲟⲩⲟϩ ⲉⲩⲉ̀ⲙⲟⲩ</td>
      <td><span style="color:#b00e23">(35)</span> I the Lord have spoken,
      Surely will I do thus to this evil congregation that has risen up
      together against me: in this wilderness they shall be utterly consumed,
      and there they shall die.</td>
      <td><span style="color:#b00e23">(35)</span> ἐγὼ κύριος ἐλάλησα· ἦ µὴν
      οὕτως ποιήσω τῇ συναγωγῇ τῇ πονηρᾷ ταύτῃ τῇ ἐπισυνεσταµένῃ ἐπ’ ἐµέ· ἐν τῇ
      ἐρήµῳ ταύτῃ ἐξαναλωθήσονται καὶ ἐκεῖ ἀποθανοῦνται.</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> ⲟⲩⲟϩ ⲛⲓⲣⲱⲙⲓ ⲉⲧⲁ ⲙⲱⲩ̀ⲥⲏⲥ
      ⲟⲩⲟⲣⲡⲟⲩ ⲉ̀ϫⲉⲣ ⲡⲓⲕⲁϩⲓ ⲉⲧⲁⲩⲧⲁⲥⲑⲟ ⲁⲩⲭⲣⲉⲙⲣⲉⲙ ⲛ̀ⲥⲱϥ ⲙ̀ⲡⲉⲙ̀ⲑⲟ ⲛ̀ϯⲥⲩⲛⲁⲅⲱⲅⲏ ⲉⲩⲓⲛⲓ
      ⲛ̀ϩⲁⲛⲥⲁϫⲓ ⲉⲩϩⲱⲟⲩ ⲛ̀ⲥⲁ ⲡⲓⲕⲁϩⲓ</td>
      <td><span style="color:#b00e23">(36)</span> And the men whom Moses sent
      to spy out the land, and who came and murmured against it to the assembly
      so as to bring out evil words concerning the land, —</td>
      <td><span style="color:#b00e23">(36)</span> καὶ οἱ ἄνθρωποι, οὓς
      ἀπέστειλεν Μωυσῆς κατασκέψασθαι τὴν γῆν καὶ παραγενηθέντες διεγόγγυσαν
      κατ’ αὐτῆς πρὸς τὴν συναγωγὴν ἐξενέγκαι ῥήµατα πονηρὰ περὶ τῆς γῆς,</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ⲟⲩⲟϩ ⲁⲩⲙⲟⲩ ⲛ̀ϫⲉ ⲛⲓⲣⲱⲙⲓ ⲛⲏ
      ⲉⲧⲁⲩϫⲉ ϩⲁⲛⲡⲉⲧϩⲱⲟⲩ ⲛ̀ⲥⲁ ⲡⲓⲕⲁϩⲓ ϧⲉⲛ ⲛⲓⲉⲣϧⲟⲧ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅</td>
      <td><span style="color:#b00e23">(37)</span> the men that spoke evil
      reports against the land, even died of the plague before the Lord.</td>
      <td><span style="color:#b00e23">(37)</span> καὶ ἀπέθανον οἱ ἄνθρωποι οἱ
      κατείπαντες κατὰ τῆς γῆς πονηρὰ ἐν τῇ πληγῇ ἔναντι κυρίου·</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> ⲟⲩⲟϩ ⲓⲏⲥⲟⲩ ⲡϣⲏⲣⲓ ⲛ̀ⲛⲁⲩⲏ ⲛⲉⲙ
      ⲭⲁⲗⲉⲃ ⲡϣⲏⲣⲓ ⲛⲓⲉⲫⲱⲛⲏ ⲁⲩⲱⲛϧ ⲉ̀ⲃⲟⲗ ϧⲉⲛ ⲛⲓⲣⲱⲙⲓ ⲉⲧⲉⲙ̀ⲙⲁⲩ ⲛⲏ ⲉⲧⲁⲩϣⲉ ⲛⲱⲟⲩ ⲉ̀ϫⲉⲣ
      ⲡⲓⲕⲁϩⲓ</td>
      <td><span style="color:#b00e23">(38)</span> And Joshua the son of Naue
      and Chaleb the son of Jephonne still lived of those men that went to spy
      out the land.</td>
      <td><span style="color:#b00e23">(38)</span> καὶ Ἰησοῦς υἱὸς Ναυη καὶ
      Χαλεβ υἱὸς Ιεφοννη ἔζησαν ἀπὸ τῶν ἀνθρώπων ἐκείνων τῶν πεπορευµένων
      κατασκέψασθαι τὴν γῆν.</td>
    </tr>

    <tr>
      <td><span style="color:#b00e23">(ⲗ̅ⲑ̅)</span> ⲟⲩⲟϩ ⲁ ⲙⲱⲩ̀ⲥⲏⲥ ⲥⲁϫⲓ
      ⲛ̀ⲛⲁⲓⲥⲁϫⲓ ⲛⲉⲙ ⲛⲉⲛϣⲏⲣⲓ ⲧⲏⲣⲟⲩ ⲙ̀ⲡⲓⲥ̅ⲗ̅ ⲟⲩⲟϩ ⲁϥⲉⲣϩⲏⲃⲓ ⲛ̀ϫⲉ ⲡⲓⲗⲁⲟⲥ ⲉⲙⲁϣⲱ</td>
      <td><span style="color:#b00e23">(39)</span> And Moses spoke these words
      to all the children of Israel; and the people mourned exceedingly.</td>
      <td><span style="color:#b00e23">(39)</span> Καὶ ἐλάλησεν Μωυσῆς τὰ ῥήµατα
      ταῦτα πρὸς πάντας υἱοὺς Ισραηλ, καὶ ἐπένθησεν ὁ λαὸς σφόδρα.</td>
    </tr>

    <tr>
      <td><span style="color:#b00e23">(ⲙ̅)</span> ⲟⲩⲟϩ ⲁⲩϣⲟⲣⲡⲟⲩ ⲛⲧⲟⲟⲩⲓ ⲁⲩϣⲉ
      ⲛⲱⲟⲩ ⲉ̀ϩⲣⲏⲓ ⲉ̀ϫⲉⲛ ⲧⲁⲫⲉ ⲙ̀ⲡⲓⲧⲱⲟⲩ ⲉⲩϫⲱ ⲙ̀ⲙⲟⲥ ϫⲉ ϩⲏⲡⲡⲉ ⲁ̀ⲛⲟⲕ ⲧⲉⲛⲛⲁϣⲉ ⲛⲁⲛ
      ⲉ̀ⲡⲓⲧⲟⲡⲟⲥ ⲉⲧⲁ ⲡϭ̅ⲥ̅ ϫⲟⲥ ⲛⲁⲛ ϫⲉ ⲁⲛⲉⲣⲛⲟⲃⲓ</td>
      <td><span style="color:#b00e23">(40)</span> And they rose early in the
      morning and went up to the top of the mountain, saying, Behold, we that
      are here will go up to the place of which the Lord has spoken, because we
      have sinned.</td>
      <td><span style="color:#b00e23">(40)</span> καὶ ὀρθρίσαντες τὸ πρωὶ
      ἀνέβησαν εἰς τὴν κορυφὴν τοῦ ὄρους λέγοντες Ἰδοὺ οἵδε ἡµεῖς ἀναβησόµεθα
      εἰς τὸν τόπον, ὃν εἶπεν κύριος, ὅτι ἡµάρτοµεν.</td>
    </tr>

    <tr>
      <td><span style="color:#b00e23">(ⲙ̅ⲁ̅)</span> ⲟⲩⲟϩ ⲡⲉϫⲉ ⲙⲱⲩ̀ⲥⲏⲥ ⲛⲱⲟⲩ ϫⲉ
      ⲉⲑⲃⲉⲟⲩ ⲛ̀ⲑⲱⲧⲉⲛ ⲧⲉⲧⲉⲛⲉⲣⲡⲁⲣⲁⲃⲉⲛⲓⲛ ⲙ̀ⲡⲓⲥⲁϫⲓ ⲛ̀ⲧⲉ ⲡϭ̅ⲥ̅ ⲡⲉⲧⲉⲛⲙⲱⲓⲧ ⲛⲁⲥⲱⲟⲩⲧⲉⲛ
      ⲁⲛ</td>
      <td><span style="color:#b00e23">(41)</span> And Moses said, Why do ye
      transgress the word of the Lord? ye shall not prosper.</td>
      <td><span style="color:#b00e23">(41)</span> καὶ εἶπεν Μωυσῆς Ἵνα τί ὑµεῖς
      παραβαίνετε τὸ ῥῆµα κυρίου; οὐκ εὔοδα ἔσται ὑµῖν.</td>
    </tr>

    <tr>
      <td><span style="color:#b00e23">(ⲙ̅ⲃ̅)</span> ⲙ̀ⲡⲉⲣϣⲉ ⲛⲱⲧⲉⲛ ⲡϭ̅ⲥ̅ ⲅⲁⲣ
      ϥⲛⲉⲙⲱⲧⲉⲛ ⲁⲛ ⲟⲩⲟϩ ⲧⲉⲧⲉⲛⲛⲁϩⲉⲓ ⲙ̀ⲡⲉⲙ̀ⲑⲟ ⲛ̀ⲛⲉⲧⲉⲛϫⲁϫⲓ</td>
      <td><span style="color:#b00e23">(42)</span> Go not up, for the Lord is
      not with you; so shall ye fall before the face of your enemies.</td>
      <td><span style="color:#b00e23">(42)</span> µὴ ἀναβαίνετε· οὐ γάρ ἐστιν
      κύριος µεθ’ ὑµῶν, καὶ πεσεῖσθε πρὸ προσώπου τῶν ἐχθρῶν ὑµῶν.</td>
    </tr>

    <tr>
      <td><span style="color:#b00e23">(ⲙ̅ⲅ̅)</span> ϫⲉ ⲡⲓⲁⲙⲁⲗⲏⲕ ⲛⲉⲙ ⲡⲓⲭⲁⲛⲁⲛⲉⲟⲥ
      ⲙ̀ⲙⲁⲩ ϧⲁϫⲱⲧⲉⲛ ⲟⲩⲟϩ ⲧⲉⲧⲉⲛⲛⲁϩⲉⲓ ⲛ̀ⲧⲥⲏϥⲓ ⲉⲫⲙⲁ ϫⲉ ⲁⲣⲉⲧⲉⲛⲧⲁⲥⲑⲟ ⲉⲣⲉⲧⲉⲛⲟⲓ
      ⲛ̀ⲁⲧⲥⲱⲧⲉⲙ ⲛⲥⲁ ⲡϭ̅ⲥ̅ ⲟⲩⲟϩ ⲡϭ̅ⲥ̅ ⲛⲁϣⲱⲡⲓ ϧⲉⲛ ⲑⲏⲛⲟⲩ ⲁⲛ</td>
      <td><span style="color:#b00e23">(43)</span> For Amalec and the Chananite
      are there before you, and ye shall fall by the sword; because ye have
      disobeyed the Lord and turned aside, and the Lord will not be among
      you.</td>
      <td><span style="color:#b00e23">(43)</span> ὅτι ὁ Αµαληκ καὶ ὁ Χαναναῖος
      ἐκεῖ ἔµπροσθεν ὑµῶν, καὶ πεσεῖσθε µαχαίρᾳ· οὗ εἵνεκεν ἀπεστράφητε
      ἀπειθοῦντες κυρίῳ, καὶ οὐκ ἔσται κύριος ἐν ὑµῖν.</td>
    </tr>

    <tr>
      <td><span style="color:#b00e23">(ⲙ̅ⲇ̅)</span> ⲟⲩⲟϩ ⲁⲩⲉⲣϭⲓⲛ̀ϫⲟⲛⲥ ⲁⲩϣⲉ ⲛⲱⲟⲩ
      ⲉ̀ϩⲣⲏⲓ ⲉ̀ϫⲉⲛ ⲧⲁⲫⲉ ⲙ̀ⲡⲓⲧⲱⲟⲩ ϯⲕⲩⲃⲱⲧⲟⲥ ⲇⲉ ⲛ̀ⲧⲉ ϯⲇⲓⲁⲑⲏⲕⲏ ⲛ̀ⲧⲉ ⲡϭ̅ⲥ̅ ⲛⲉⲙ
      ⲙⲱⲩ̀ⲥⲏⲥ ⲙ̀ⲡⲟⲩⲕⲓⲙ ⲙ̀ⲙⲱⲟⲩ ⲉ̀ⲃⲟⲗ ϧⲉⲛ ϯⲡⲁⲣⲉⲙⲃⲟⲗⲏ</td>
      <td><span style="color:#b00e23">(44)</span> And having forced their
      passage, they went up to the top of the mountain; but the ark of the
      covenant of the Lord and Moses stirred not out of the camp.</td>
      <td><span style="color:#b00e23">(44)</span> καὶ διαβιασάµενοι ἀνέβησαν
      ἐπὶ τὴν κορυφὴν τοῦ ὄρους· ἡ δὲ κιβωτὸς τῆς διαθήκης κυρίου καὶ Μωυσῆς
      οὐκ ἐκινήθησαν ἐκ τῆς παρεµβολῆς.</td>
    </tr>

    <tr>
      <td><span style="color:#b00e23">(ⲙ̅ⲉ̅)</span> ⲟⲩⲟϩ ⲁϥⲓ̀ ⲉⲡⲉⲥⲏⲧ ⲛ̀ϫⲉ
      ⲡⲓⲁⲙⲁⲗⲏⲕ ⲛⲉⲙ ⲡⲓⲭⲁⲛⲁⲛⲉⲟⲥ ⲉⲧϣⲟⲡ ϩⲓ ⲡⲓⲧⲱⲟⲩ ⲉⲧⲉⲙ̀ⲙⲁⲩ ⲟⲩⲟϩ ⲁⲩϩⲓⲟⲩⲓ ⲛ̀ⲥⲱⲟⲩ ⲟⲩⲟϩ
      ⲁⲩϭⲟⲧϭⲉⲧ ⲛ̀ⲥⲱⲟⲩ ϣⲁ ⲉ̀ϩⲣⲏⲓ ⲉ̀ⲉⲣⲙⲁ ⲟⲩⲟϩ ⲁⲩⲧⲁⲥⲑⲟ ⲉ̀ϯⲡⲁⲣⲉⲙⲃⲟⲗⲏ</td>
      <td><span style="color:#b00e23">(45)</span> And Amalec and the Chananite
      that dwelt in that mountain came down, and routed them, and destroyed
      them unto Herman; and they returned to the camp.</td>
      <td><span style="color:#b00e23">(45)</span> καὶ κατέβη ὁ Αµαληκ καὶ ὁ
      Χαναναῖος ὁ ἐγκαθήµενος ἐν τῷ ὄρει ἐκείνῳ καὶ ἐτρέψαντο αὐτοὺς καὶ
      κατέκοψαν αὐτοὺς ἕως Ερµαν· καὶ ἀπεστράφησαν εἰς τὴν παρεµβολήν.</td>
    </tr>
  </table>
</body>
</html>
