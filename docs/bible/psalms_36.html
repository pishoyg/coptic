<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_37.html" rel="next">
  <link href="psalms_35.html" rel="prev">
  <script src="main.js" type="module"></script>
</head>
<body class="bible">
  <h4 id="psalms_36">Psalms 36</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲗ̅ⲋ̅.
      ⲫⲁ ⲇⲁⲩⲓⲇ.</span>
      </td>
      <td class="language Sahidic">ⲗ̅ⲋ̅. ⲛ̅ⲇⲁⲩⲉⲓⲇ</td>
      <td class="language English">A Psalm of David.</td>
      <td class="language Greek">Τοῦ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲙⲡⲉⲣⲭⲟϩ ⲉ̀ⲛⲏ ⲉⲧⲓⲣⲓ ⲙ̀ⲡⲓⲡⲉⲧϩⲱⲟⲩ: ⲟⲩⲇⲉ ⲙ̀ⲡⲉⲣⲭⲟϩ ⲉ̀ⲛⲏ ⲉⲧⲓⲣⲓ ⲛ̀ϯⲁⲛⲟⲙⲓⲁ:</td>
      <td class="language Sahidic"><span style="color:#b00e23">(ⲁ︦)</span>
      ⲙ̅ⲡⲣ̅ⲕⲱϩ ⲉⲛⲉⲧⲟ ⲙ̅ⲡⲟⲛⲏⲣⲟⲥ ⲟⲩⲇⲉ ⲙ̅ⲡⲣ̅ⲕⲟϩ ⲉⲛⲉⲧⲉⲓⲣⲉ ⲛ̅ⲧⲁⲛⲟⲙⲓⲁ.</td>
      <td class="language English"><span style="color:#b00e23">(1)</span> Fret
      not thyself because of evil-doers, neither be envious of them that do
      iniquity.</td>
      <td class="language Greek"><span style="color:#b00e23">(1)</span> Μὴ
      παραζήλου ἐν πονηρευοµένοις µηδὲ ζήλου τοὺς ποιοῦντας τὴν ἀνοµίαν·</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ϫⲉ ⲙ̀ⲫⲣⲏϯ ⲛ̀ⲟⲩⲥⲓⲙ ⲥⲉⲛⲁϣⲱⲟⲩⲓ
      ⲛ̀ⲭⲱⲗⲉⲙ: ⲟⲩⲟϩ ⲥⲉⲛⲁϩⲉⲓ ⲉ̀ⲃⲟⲗ ⲛ̀ⲭⲱⲗⲉⲙ ⲙ̀ⲫⲣⲏϯ ⲛ̀ϩⲁⲛⲟⲩⲟϯ ⲉⲩⲟⲩⲉⲧⲟⲩⲱⲧ.</td>
      <td class="language Sahidic"><span style="color:#b00e23">(ⲃ︦)</span> ϫⲉ
      ⲛ̅ⲑⲉ ⲛ̅ⲟⲩⲭⲟⲣⲧⲟⲥ ⲥⲉⲛⲁϣⲟⲟⲩⲉ ϩⲛ̅ ⲟⲩϭⲉⲡⲏ. ⲁⲩⲱ ⲛ̅ⲑⲉ ⲛ̅ⲛⲓⲟⲩⲟⲟⲧⲉ ⲉⲧⲟⲩⲉⲧⲟⲩⲱⲧ
      ⲥⲉⲛⲁⲥⲣⲟϥⲣⲉϥ ϩⲛ̅ ⲟⲩϭⲉⲡⲏ.</td>
      <td class="language English"><span style="color:#b00e23">(2)</span> For
      they shall soon be withered as the grass, and shall soon fall away as the
      green herbs.</td>
      <td class="language Greek"><span style="color:#b00e23">(2)</span> ὅτι
      ὡσεὶ χόρτος ταχὺ ἀποξηρανθήσονται καὶ ὡσεὶ λάχανα χλόης ταχὺ
      ἀποπεσοῦνται.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ⲁⲣⲓϩⲉⲗⲡⲓⲥ ⲉ̀ⲡϭ̅ⲥ̅ ⲟⲩⲟϩ ⲁⲣⲓⲟⲩⲓ
      ⲛ̀ⲟⲩⲙⲉⲧⲭⲣ̅ⲥ̅: ⲉⲕⲉ̀ϣⲱⲡⲓ ϩⲓϫⲉⲛ ⲡⲕⲁϩⲓ ⲟⲩⲟϩ ⲉⲩⲉ̀ⲁⲙⲟⲛⲓ ⲙ̀ⲙⲟⲕ ϧⲉⲛ
      ⲧⲉϥⲙⲉⲧⲣⲁⲙⲁⲟ.</td>
      <td class="language Sahidic"><span style="color:#b00e23">(ⲅ︦)</span>
      ϩⲉⲗⲡⲓⲍⲉ ⲉⲡϫⲟⲉⲓⲥ ⲛⲅ̅ⲉⲓⲣⲉ ⲛ̅ⲟⲩⲙⲛ̅ⲧⲭⲣⲏⲥⲧⲟⲥ. ⲛⲅ̅ⲟⲩⲱϩ ϩⲓϫⲙ̅ ⲡⲕⲁϩ ⲛ̅ⲥⲉⲙⲟⲟⲛⲉ
      ⲙ̅ⲙⲟⲕ ϩⲓϫⲛ̅ ⲧⲉϥⲙⲛ̅ⲧⲣⲙ̅ⲙⲁⲟ.</td>
      <td class="language English"><span style="color:#b00e23">(3)</span> Hope
      in the Lord, and do good; and dwell on the land, and thou shalt be fed
      with the wealth of it.</td>
      <td class="language Greek"><span style="color:#b00e23">(3)</span> ἔλπισον
      ἐπὶ κύριον καὶ ποίει χρηστότητα καὶ κατασκήνου τὴν γῆν, καὶ ποιµανθήσῃ
      ἐπὶ τῷ πλούτῳ αὐτῆς·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲟⲩⲛⲟϥ ϧⲉⲛ ⲡϭ̅ⲥ̅ ⲟⲩⲟϩ ⲉϥⲉ̀ϯ ⲛⲁⲕ
      ⲛ̀ⲛⲓⲉⲧⲏⲙⲁ ⲛ̀ⲧⲉ ⲡⲉⲕϩⲏⲧ.</td>
      <td class="language Sahidic"><span style="color:#b00e23">(ⲇ︦)</span>
      ⲥⲁⲛⲟⲩϣⲕ̅ ⲙ̅ⲡϫⲟⲉⲓⲥ ⲧⲁⲣⲉϥϯ ⲛⲁⲕ ⲛ̅ⲛⲁⲓⲧⲏⲙⲁ ⲙ̅ⲡⲉⲕϩⲏⲧ</td>
      <td class="language English"><span style="color:#b00e23">(4)</span>
      Delight thyself in the Lord; and he shall grant thee the requests of
      thine heart.</td>
      <td class="language Greek"><span style="color:#b00e23">(4)</span>
      κατατρύφησον τοῦ κυρίου, καὶ δώσει σοι τὰ αἰτήµατα τῆς καρδίας σου.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(4)</span> ϭⲱⲣⲡ ⲙ̀ⲡⲉⲕⲙⲱⲓⲧ ⲉ̀ⲃⲟⲗ ⲙ̀ⲡϭ̅ⲥ̅ ⲟⲩⲟϩ
      ⲁⲣⲓϩⲉⲗⲡⲓⲥ ⲉ̀ⲣⲟϥ ⲟⲩⲟϩ ⲛ̀ⲑⲟϥ ϥⲛⲁⲓⲣⲓ.</td>
      <td class="language Sahidic"><span style="color:#b00e23">(ⲉ︦)</span> ⲟⲩⲛϩ
      ⲧⲉⲕϩⲓⲏ ⲉⲡϫⲟⲉⲓⲥ ⲛⲅ̅ϩⲉⲗⲡⲓⲍⲉ ⲉⲣⲟϥ ⲁⲩⲱ ϥⲛⲁⲉⲓⲣⲉ ⲛⲁⲕ.</td>
      <td class="language English"><span style="color:#b00e23">(5)</span>
      Disclose thy way to the Lord, and hope in him; and he shall bring it to
      pass.</td>
      <td class="language Greek"><span style="color:#b00e23">(5)</span>
      ἀποκάλυψον πρὸς κύριον τὴν ὁδόν σου καὶ ἔλπισον ἐπ’ αὐτόν, καὶ αὐτὸς
      ποιήσει</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(5)</span> ⲟⲩⲟϩ ⲉϥⲉ̀ⲓⲛⲓ ⲛ̀ⲧⲉⲕⲙⲉⲑⲙⲏⲓ ⲉ̀ⲃⲟⲗ
      ⲙ̀ⲫⲣⲏϯ ⲙ̀ⲡⲓⲟⲩⲱⲓⲛⲓ: ⲟⲩⲟϩ ⲛⲉⲕϩⲁⲡ ⲙ̀ⲫⲣⲏϯ ⲛ̀ϩⲁⲛⲁⲙⲉⲣⲓ.</td>
      <td class="language Sahidic"><span style="color:#b00e23">(ⲋ︦)</span>
      ϥⲛⲁⲉⲓⲛⲉ ⲉⲃⲟⲗ ⲛ̅ⲧⲉⲕⲇⲓⲕⲁⲓⲟⲥⲩⲛⲏ ⲛ̅ⲑⲉ ⲙ̅ⲡⲟⲩⲟⲉⲓⲛ ⲁⲩⲱ ⲛⲉⲕϩⲁⲡ ⲛ̅ⲑⲉ ⲙ̅ⲡⲛⲟⲩ
      ⲙ̅ⲙⲉⲉⲣⲉ.</td>
      <td class="language English"><span style="color:#b00e23">(6)</span> And
      he shall bring forth thy righteousness as the light, and thy judgment as
      the noon-day.</td>
      <td class="language Greek"><span style="color:#b00e23">(6)</span> καὶ
      ἐξοίσει ὡς φῶς τὴν δικαιοσύνην σου καὶ τὸ κρίµα σου ὡς µεσηµβρίαν.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(6)</span> ⲙⲁϭⲛⲉϫⲱⲕ ⲙ̀ⲡϭ̅ⲥ̅ ⲟⲩⲟϩ ⲧⲱⲃϩ ⲙ̀ⲙⲟϥ:
      ⲙ̀ⲡⲉⲣⲭⲟϩ ⲉ̀ⲫⲏ ⲉⲧⲉ ⲡⲉϥⲙⲱⲓⲧ ⲥⲉⲃⲧⲱⲧ ϧⲉⲛ ⲡⲉϥⲱⲛϧ: ϧⲉⲛ ⲟⲩⲣⲱⲙⲓ ⲉϥⲓⲣⲓ
      ⲛ̀ϯⲁⲛⲟⲙⲓⲁ.</td>
      <td class="language Sahidic"><span style="color:#b00e23">(ⲍ︦)</span>
      ϩⲩⲡⲟⲧⲁⲥⲥⲉ ⲙ̅ⲡϫⲟⲉⲓⲥ ⲁⲩⲱ ⲛⲅ̅ⲥⲉⲡⲥⲱⲡϥ̅. ⲙ̅ⲡⲣ̅ⲕⲱϩ ⲉⲡⲉⲧⲥⲟⲩⲧⲱⲛ ϩⲙ̅ ⲡⲉϥⲱⲛϩ̅. ϩⲛ̅
      ⲟⲩⲣⲱⲙⲉ ⲉϥⲉⲓⲣⲉ ⲛ̅ⲙ̅ⲡⲁⲣⲁⲛⲟⲙⲓⲁ.</td>
      <td class="language English"><span style="color:#b00e23">(7)</span>
      Submit thyself to the Lord, and supplicate him: fret not thyself because
      of him that prospers in his way, at the man that does unlawful
      deeds.</td>
      <td class="language Greek"><span style="color:#b00e23">(7)</span>
      ὑποτάγηθι τῷ κυρίῳ καὶ ἱκέτευσον αὐτόν· µὴ παραζήλου ἐν τῷ κατευοδουµένῳ
      ἐν τῇ ὁδῷ αὐτοῦ, ἐν ἀνθρώπῳ ποιοῦντι παρανοµίας.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(7)</span> ϩⲉⲛⲕ ⲉ̀ⲃⲟⲗ ⲙ̀ⲡϫⲱⲛⲧ ⲟⲩⲟϩ ⲭⲱ
      ⲙ̀ⲡⲉⲕⲙⲃⲟⲛ ⲛ̀ⲥⲱⲕ: ⲙ̀ⲡⲉⲣⲭⲟϩ ϩⲱⲥⲧⲉ ⲉ̀ⲓⲣⲓ ⲙ̀ⲡⲓⲡⲉⲧϩⲱⲟⲩ.</td>
      <td class="language Sahidic"><span style="color:#b00e23">(ⲏ︦)</span>
      ⲥⲁϩⲱⲕ ⲉⲃⲟⲗ ⲛ̅ⲧⲟⲣⲅⲏ ⲛⲅ̅ⲕⲱ ⲛ̅ⲥⲱⲕ ⲙ̅ⲡϭⲱⲛⲧ̅. ⲙ̅ⲡⲣ̅ⲕⲱϩ ϩⲱⲥⲧⲉ ⲉⲣ̅ⲡⲟⲛⲏⲣⲟⲥ</td>
      <td class="language English"><span style="color:#b00e23">(8)</span> ease
      from anger, and forsake wrath: fret not thyself so as to do evil.</td>
      <td class="language Greek"><span style="color:#b00e23">(8)</span> παῦσαι
      ἀπὸ ὀργῆς καὶ ἐγκατάλιπε θυµόν, µὴ παραζήλου ὥστε πονηρεύεσθαι·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ϫⲉ ⲛⲏ ⲉⲧⲓⲣⲓ ⲙ̀ⲡⲓⲡⲉⲧϩⲱⲟⲩ ⲥⲉⲛⲁϥⲟⲧⲟⲩ
      ⲉ̀ⲃⲟⲗ: ⲛⲏ ⲇⲉ ⲉⲧⲟϩⲓ ⲙ̀ⲡϭ̅ⲥ̅ ⲛ̀ⲑⲱⲟⲩ ⲥⲉⲛⲁⲉⲣⲕⲗⲏⲣⲟⲛⲟⲙⲓⲛ ⲙ̀ⲡⲓⲕⲁϩⲓ.</td>
      <td class="language Sahidic"><span style="color:#b00e23">(ⲑ︦)</span> ϫⲉ
      ⲛⲉⲧⲟ ⲙ̅ⲡⲟⲛⲏⲣⲟⲥ ⲥⲉⲛⲁϥⲟⲧⲟⲩ ⲉⲃⲟⲗ. ⲛⲉⲧϩⲩⲡⲟⲙⲉⲓⲛⲉ ⲇⲉ ⲉⲡϫⲟⲓ̈ⲥ ⲛ̅ⲧⲟⲟⲩ
      ⲛⲉⲧⲛⲁⲕⲗⲏⲣⲟⲛⲟⲙⲉⲓ ⲙ̅ⲡⲕⲁϩ.</td>
      <td class="language English"><span style="color:#b00e23">(9)</span> For
      evil-doers shall be destroyed: but they that wait on the Lord, they shall
      inherit the land.</td>
      <td class="language Greek"><span style="color:#b00e23">(9)</span> ὅτι οἱ
      πονηρευόµενοι ἐξολεθρευθήσονται, οἱ δὲ ὑποµένοντες τὸν κύριον αὐτοὶ
      κληρονοµήσουσιν γῆν.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ⲉⲧⲓ ⲕⲉⲕⲟⲩϫⲓ ϥⲛⲁϣⲱⲡⲓ ⲁⲛ ⲛ̀ϫⲉ
      ⲡⲓⲣⲉϥⲉⲣⲛⲟⲃⲓ: ⲉⲕⲉ̀ⲕⲱϯ ⲛ̀ⲥⲁ ⲡⲉϥⲙⲁ ⲟⲩⲟϩ ⲛ̀ⲛⲉⲕϫⲉⲙϥ.</td>
      <td class="language Sahidic"><span style="color:#b00e23">(ⲓ︦)</span> ⲉⲧⲓ
      ⲕⲉⲕⲟⲩⲓ ⲡⲉ ⲛ̅ⲧⲉⲧⲙ̅ ⲡⲣⲉϥⲣ̅ⲛⲟⲃⲉ ϣⲱⲡⲉ. ⲛⲅ̅ϣⲓⲛⲉ ⲛ̅ⲥⲁ ⲡⲉϥⲙⲁ ⲛⲅ̅ⲧⲙ̅ϩⲉ ⲉⲣⲟϥ.</td>
      <td class="language English"><span style="color:#b00e23">(10)</span> And
      yet a little while, and the sinner shall not be, and thou shalt seek for
      his place, and shalt not find it.</td>
      <td class="language Greek"><span style="color:#b00e23">(10)</span> καὶ
      ἔτι ὀλίγον καὶ οὐ µὴ ὑπάρξῃ ὁ ἁµαρτωλός, καὶ ζητήσεις τὸν τόπον αὐτοῦ καὶ
      οὐ µὴ εὕρῃς·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(10)</span> ⲛⲓⲣⲉⲙⲣⲁⲩϣ ⲇⲉ ⲛ̀ⲑⲱⲟⲩ
      ⲥⲉⲛⲁⲉⲣⲕⲗⲏⲣⲟⲛⲟⲙⲓⲛ ⲙ̀ⲡⲓⲕⲁϩⲓ: ⲟⲩⲟϩ ⲉⲩⲉ̀ⲟⲩⲛⲟϥ ⲙ̀ⲙⲱⲟⲩ ϧⲉⲛ ⲡⲁϣⲁⲓ ⲛ̀ⲧⲉ
      ϯϩⲓⲣⲏⲛⲏ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲛ̅ⲣⲙ̅ⲣⲁϣ ⲛ̅ⲧⲟⲟⲩ ⲛⲁⲕⲗⲏⲣⲟⲛⲟⲙⲉⲓ ⲙ̅ⲡⲕⲁϩ. ⲁⲩⲱ ⲥⲉⲛⲁⲥⲁⲛϣ ϩⲛ̅ ⲟⲩⲁϣⲏ
      ⲛ̅ⲉⲓⲣⲏⲛⲏ.</td>
      <td class="language English"><span style="color:#b00e23">(11)</span> But
      the meek shall inherit the earth; and shall delight themselves in the
      abundance of peace.</td>
      <td class="language Greek"><span style="color:#b00e23">(11)</span> οἱ δὲ
      πραεῖς κληρονοµήσουσιν γῆν καὶ κατατρυφήσουσιν ἐπὶ πλήθει εἰρήνης.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(11)</span> ⲡⲓⲣⲉϥⲉⲣⲛⲟⲃⲓ ϥⲛⲁϯϩⲑⲏϥ ⲉ̀ⲡⲓⲑⲙⲏⲓ:
      ⲟⲩⲟϩ ϥⲛⲁϧⲣⲁϫⲣⲉϫ ⲛ̀ⲛⲉϥⲛⲁϫϩⲓ ⲉ̀ϩⲣⲏⲓ ⲉ̀ϫⲱϥ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲡⲣⲉϥⲣ̅ⲛⲟⲃⲉ ⲛⲁϯ ϩⲧⲏϥ ⲉⲡⲇⲓⲕⲁⲓⲟⲥ. ⲛϥ̅ϩⲣⲟϫⲣⲉϫ ⲛ̅ⲛⲉϥⲛⲟⲃϩⲉ ⲉϫⲱϥ.</td>
      <td class="language English"><span style="color:#b00e23">(12)</span> The
      sinner will watch for the righteous, and gnash his teeth upon him.</td>
      <td class="language Greek"><span style="color:#b00e23">(12)</span>
      παρατηρήσεται ὁ ἁµαρτωλὸς τὸν δίκαιον καὶ βρύξει ἐπ’ αὐτὸν τοὺς ὀδόντας
      αὐτοῦ·</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(12)</span> ⲡϭ̅ⲥ̅ ⲇⲉ ⲉϥⲉ̀ⲥⲱⲃⲓ ⲙ̀ⲙⲟϥ ϫⲉ
      ⲁϥⲉⲣϣⲟⲣⲡ ⲛ̀ⲛⲁⲩ ϫⲉ ϥⲛⲏⲟⲩ ⲛ̀ϫⲉ ⲡⲉϥⲉϩⲟⲟⲩ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲡϫⲟⲉⲓⲥ ⲇⲉ ⲛⲁⲥⲱⲃⲉ ⲛ̅ⲥⲱϥ. ϫⲉ ϥϭⲱϣⲧ̅ ϫⲉ ⲡⲉϥϩⲟⲟⲩ ⲛⲏⲩ.</td>
      <td class="language English"><span style="color:#b00e23">(13)</span> But
      the Lord shall laugh at him: for he foresees that his day will come.</td>
      <td class="language Greek"><span style="color:#b00e23">(13)</span> ὁ δὲ
      κύριος ἐκγελάσεται αὐτόν, ὅτι προβλέπει ὅτι ἥξει ἡ ἡµέρα αὐτοῦ.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(13)</span> ⲁ ⲛⲓⲣⲉϥⲉⲣⲛⲟⲃⲓ ⲑⲱⲕⲉⲙ ⲛ̀ⲧⲟⲩⲥⲏϥⲓ:
      ⲁⲩϭⲱⲗⲕ ⲛ̀ⲧⲟⲩⲫⲓϯ ⲉ̀ⲡϫⲓⲛⲣⲱϧⲧ ⲛ̀ⲟⲩϩⲏⲕⲓ ⲛⲉⲙ ⲟⲩϫⲱⲃ:</td>
      <td class="language Sahidic"><span style="color:#b00e23">(ⲓ︦ⲇ︦)</span> ⲁ
      ⲛ̅ⲣⲉϥⲣⲛⲟⲃⲉ ⲧⲱⲕⲙ̅ ⲛ̅ⲧⲉⲩⲥⲏϥⲉ ⲁⲩⲥⲱⲙⲛⲧ̅ ⲛ̅ⲧⲉⲩⲡⲓⲧⲉ ⲉⲧⲁⲩⲟ ⲉϩⲣⲁⲓ ⲛ̅ⲟⲩϩⲏⲕⲉ ⲙⲛ̅
      ⲟⲩⲉⲃⲓⲏⲛ.</td>
      <td class="language English"><span style="color:#b00e23">(14)</span>
      Sinners have drawn their swords, they have bent their bow, to cast down
      the poor and needy one, and to slay the upright in heart.</td>
      <td class="language Greek"><span style="color:#b00e23">(14)</span>
      ῥοµφαίαν ἐσπάσαντο οἱ ἁµαρτωλοί, ἐνέτειναν τόξον αὐτῶν τοῦ καταβαλεῖν
      πτωχὸν καὶ πένητα, τοῦ σφάξαι τοὺς εὐθεῖς τῇ καρδίᾳ·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      <span style="color:#05537d">(13)</span> ⲟⲩⲟϩ ⲉϧⲟⲗϧⲉⲗ ⲛ̀ⲛⲏ ⲉⲧⲥⲟⲩⲧⲱⲛ ϧⲉⲛ
      ⲡⲟⲩϩⲏⲧ. <span style="color:#05537d">(14)</span> ⲧⲟⲩⲥⲏϥⲓ ⲉⲥⲉ̀ϣⲉ ⲉ̀ϧⲟⲩⲛ
      ⲉ̀ⲡⲟⲩϩⲏⲧ: ⲟⲩⲟϩ ⲛⲟⲩⲫⲓϯ ⲉⲩⲉ̀ϧⲟⲙϧⲉⲙ.</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲉⲕⲱⲛⲥ̅ ⲛ̅ⲛⲉⲧⲥⲟⲩⲧⲱⲛ ϩⲙ̅ ⲡⲉⲩϩⲏⲧ. ⲉⲣⲉ ⲧⲉⲩⲥⲏϥⲉ ⲃⲱⲕ ⲉϩⲟⲩⲛ ⲉⲡⲉⲩϩⲏⲧ. ⲁⲩⲱ ⲛ̅ⲧⲉ
      ⲛⲉⲩⲥⲟⲧⲉ ⲟⲩⲱϣϥ̅.</td>
      <td class="language English"><span style="color:#b00e23">(15)</span> Let
      their sword enter into their own heart, and their bows be broken.</td>
      <td class="language Greek"><span style="color:#b00e23">(15)</span> ἡ
      ῥοµφαία αὐτῶν εἰσέλθοι εἰς τὴν καρδίαν αὐτῶν, καὶ τὰ τόξα αὐτῶν
      συντριβείησαν.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      <span style="color:#05537d">(15)</span> ⲛⲁⲛⲉ ⲟⲩⲕⲟⲩϫⲓ ⲛ̀ⲧⲉ ⲡⲓⲑⲙⲏⲓ ⲉ̀ϩⲟⲧⲉ
      ⲟⲩⲙⲉⲧⲣⲁⲙⲁⲟ ⲛ̀ⲧⲉ ⲛⲓⲣⲉϥⲉⲣⲛⲟⲃⲓ ⲉ̀ⲛⲁϣⲱⲥ:</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲛⲁⲛⲟⲩ ⲟⲩⲕⲟⲩⲓ ⲙ̅ⲡⲇⲓⲕⲁⲓⲟⲥ ⲉϩⲟⲩⲉ ⲉⲩⲙⲛ̅ⲧⲣⲙ̅ⲙⲁⲟ ⲉⲛⲁϣⲱⲥ ⲛ̅ⲛ̅ⲣⲉϥⲣ̅ⲛⲟⲃⲉ.</td>
      <td class="language English"><span style="color:#b00e23">(16)</span> A
      little is better to the righteous than abundant wealth of sinners.</td>
      <td class="language Greek"><span style="color:#b00e23">(16)</span>
      κρεῖσσον ὀλίγον τῷ δικαίῳ ὑπὲρ πλοῦτον ἁµαρτωλῶν πολύν·</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(15)</span> ϫⲉ ⲛⲓϣⲱⲃϣ ⲛ̀ⲧⲉ ⲛⲓⲣⲉϥⲉⲣⲛⲟⲃⲓ
      ⲥⲉⲛⲁϧⲟⲙϧⲉⲙ: ⲡϭ̅ⲥ̅ ⲇⲉ ϥⲧⲁϫⲣⲟ ⲛ̀ⲛⲓⲑⲙⲏⲓ.</td>
      <td class="language Sahidic"><span style="color:#b00e23">(ⲓ︦ⲍ︦)</span> ϫⲉ
      ⲛⲉϭⲃⲟⲓ ⲛ̅ⲛ̅ⲣⲉϥⲣⲛⲟⲃⲉ ⲛⲁⲟⲩⲱϣϥ̅ ⲡϫⲟⲉⲓⲥ ⲇⲉ ⲧⲁϫⲣⲟ ⲛ̅ⲛ̅ⲇⲓⲕⲁⲓⲟⲥ.</td>
      <td class="language English"><span style="color:#b00e23">(17)</span> For
      the arms of sinners shall be broken; but the Lord supports the
      righteous.</td>
      <td class="language Greek"><span style="color:#b00e23">(17)</span> ὅτι
      βραχίονες ἁµαρτωλῶν συντριβήσονται, ὑποστηρίζει δὲ τοὺς δικαίους
      κύριος.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      <span style="color:#05537d">(16)</span> ⲡϭ̅ⲥ̅ ⲥⲱⲟⲩⲛ ⲙ̀ⲫⲙⲱⲓⲧ ⲛ̀ⲧⲉ
      ⲛⲓⲁⲧⲁϭⲛⲓ: ⲟⲩⲟϩ ⲧⲟⲩⲕⲗⲏⲣⲟⲛⲟⲙⲓⲁ ⲉⲥⲉ̀ϣⲱⲡⲓ ϣⲁ ⲉⲛⲉϩ.</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲡϫⲟⲉⲓⲥ ⲥⲟⲟⲩⲛ ⲛ̅ⲛⲉϩⲓⲟⲟⲩⲉ ⲛ̅ⲛⲉϥⲡⲉⲧⲟⲩⲁⲁⲃ. ⲁⲩⲱ ⲧⲉⲩⲕⲗⲏⲣⲟⲛⲟⲙⲓⲁ ⲛⲁϣⲱⲡⲉ ϣⲁ
      ⲉⲛⲉϩ.</td>
      <td class="language English"><span style="color:#b00e23">(18)</span> The
      Lord knows the ways of the perfect; and their inheritance shall be for
      ever.</td>
      <td class="language Greek"><span style="color:#b00e23">(18)</span>
      γινώσκει κύριος τὰς ὁδοὺς τῶν ἀµώµων, καὶ ἡ κληρονοµία αὐτῶν εἰς τὸν
      αἰῶνα ἔσται·</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      <span style="color:#05537d">(17)</span> ϧⲉⲛ ⲟⲩⲥⲏⲟⲩ ⲉϥϩⲱⲟⲩ ⲛ̀ⲛⲟⲩϭⲓϣⲓⲡⲓ:
      ⲟⲩⲟϩ ϧⲉⲛ ϩⲁⲛⲉϩⲟⲟⲩ ⲛ̀ⲧⲉ ⲟⲩϩⲃⲱⲛ ⲉⲩⲉ̀ⲥⲓ.</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲛ̅ⲥⲉⲛⲁϫⲓϣⲓⲡⲉ ⲁⲛ ϩⲛ̅ ⲟⲩⲟⲉⲓϣ ⲉϥϩⲟⲟⲩ. ⲁⲩⲱ ⲥⲉⲛⲁⲥⲉⲓ ϩⲛ̅ ⲛⲉϩⲟⲟⲩ ⲙ̅ⲡϩⲉⲃⲱⲱⲛ.</td>
      <td class="language English"><span style="color:#b00e23">(19)</span> They
      shall not be ashamed in an evil time; and in days of famine they shall be
      satisfied.</td>
      <td class="language Greek"><span style="color:#b00e23">(19)</span> οὐ
      καταισχυνθήσονται ἐν καιρῷ πονηρῷ καὶ ἐν ἡµέραις λιµοῦ
      χορτασθήσονται.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      <span style="color:#05537d">(18)</span> ϫⲉ ⲛⲓⲣⲉϥⲉⲣⲛⲟⲃⲓ ⲥⲉⲛⲁⲧⲁⲕⲟ: ⲛⲓϫⲁϫⲓ
      ⲇⲉ ⲛ̀ⲧⲉ ⲡϭ̅ⲥ̅ ϧⲉⲛ ⲡϫⲓⲛⲑⲣⲟⲩϭⲓⲱⲟⲩ ⲟⲩⲟϩ ⲛ̀ⲥⲉϭⲓⲥⲓ ϧⲉⲛ ⲟⲩⲙⲟⲩⲛⲕ ⲁⲩⲙⲟⲩⲛⲕ ⲙ̀ⲫⲣⲏϯ
      ⲛ̀ⲟⲩⲭⲣⲉⲙⲧⲥ ⲁϥϣⲁⲛⲙⲟⲩⲛⲕ.</td>
      <td class="language Sahidic"><span style="color:#b00e23">(ⲕ︦)</span> ϫⲉ
      ⲛ̅ⲣⲉϥⲣ̅ⲛⲟⲃⲉ ⲛⲁⲧⲁⲕⲟ. ⲛ̅ϫⲁϫⲉ ⲙ̅ⲡϫⲟⲉⲓⲥ ϩⲙ̅ ⲡⲧⲣⲉⲩϫⲓⲉⲟⲟⲩ ⲛ̅ⲥⲉϫⲓⲥⲉ ϩⲛ̅ ⲟⲩⲱϫⲛ̅
      ⲁⲩⲱϫⲛ̅ ⲛ̅ⲑⲉ ⲛ̅ⲟⲩⲕⲁⲡⲛⲟⲥ</td>
      <td class="language English"><span style="color:#b00e23">(20)</span> For
      the sinners shall perish; and the enemies of the Lord at the moment of
      their being honoured and exalted have utterly vanished like smoke.</td>
      <td class="language Greek"><span style="color:#b00e23">(20)</span> ὅτι οἱ
      ἁµαρτωλοὶ ἀπολοῦνται, οἱ δὲ ἐχθροὶ τοῦ κυρίου ἅµα τῷ δοξασθῆναι αὐτοὺς
      καὶ ὑψωθῆναι ἐκλιπόντες ὡσεὶ καπνὸς ἐξέλιπον.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      <span style="color:#05537d">(19)</span> ⲡⲓⲣⲉϥⲉⲣⲛⲟⲃⲓ ϥϭⲓⲉⲑⲙⲏⲥⲓ ⲟⲩⲟϩ
      ⲙ̀ⲡⲁϥϯ: ⲡⲓⲑⲙⲏⲓ ⲇⲉ ⲛ̀ⲑⲟϥ ϣⲁϥϣⲉⲛϩⲏⲧ ⲟⲩⲟϩ ϣⲁϥϯ:</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ϣⲁⲣⲉ ⲡⲣⲉϥⲣ̅ⲛⲟⲃⲉ ϫⲓ ⲉϫⲱϥ ⲛϥ̅ⲧⲙ̅ⲧⲁⲁⲩ. ϣⲁⲣⲉ ⲡⲇⲓⲕⲁⲓⲟⲥ ⲇⲉ ϣⲛ̅ϩⲧⲏϥ ⲁⲩⲱ
      ⲛϥ̅ϯ.</td>
      <td class="language English"><span style="color:#b00e23">(21)</span> The
      sinner borrows, and will not pay again: but the righteous has compassion,
      and gives.</td>
      <td class="language Greek"><span style="color:#b00e23">(21)</span>
      δανείζεται ὁ ἁµαρτωλὸς καὶ οὐκ ἀποτείσει, ὁ δὲ δίκαιος οἰκτίρει καὶ
      διδοῖ·</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      <span style="color:#05537d">(19)</span> ⲛⲏ ⲉⲧⲥⲙⲟⲩ ⲉ̀ⲣⲟϥ ⲥⲉⲛⲁⲉⲣⲕⲗⲏⲣⲟⲛⲟⲙⲓⲛ
      ⲙ̀ⲡⲓⲕⲁϩⲓ: ⲛⲏ ⲇⲉ ⲉⲧⲥⲁϩⲟⲩⲓ ⲉ̀ⲣⲟϥ ⲥⲉⲛⲁϥⲟⲧⲟⲩ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲕ︦ⲃ︦)</span> ϫⲉ
      ⲛⲉⲧⲥⲙⲟⲩ ⲉⲣⲟϥ ⲛⲁⲕⲗⲏⲣⲟⲛⲟⲙⲁⲉⲓ ⲙ̅ⲡⲕⲁϩ. ⲛⲉⲧⲥⲁϩⲟⲩ ⲇⲉ ⲙ̅ⲙⲟϥ ⲥⲉⲛⲁϥⲟⲧⲟⲩ ⲉⲃⲟⲗ</td>
      <td class="language English"><span style="color:#b00e23">(22)</span> For
      they that bless him shall inherit the earth; and they that curse him
      shall be utterly destroyed.</td>
      <td class="language Greek"><span style="color:#b00e23">(22)</span> ὅτι οἱ
      εὐλογοῦντες αὐτὸν κληρονοµήσουσι γῆν, οἱ δὲ καταρώµενοι αὐτὸν
      ἐξολεθρευθήσονται.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      <span style="color:#05537d">(20)</span> ⲛⲓϣⲉⲛⲧⲁⲧⲥⲓ ⲛ̀ⲧⲉ ⲫⲣⲱⲙⲓ ϣⲁⲩⲥⲱⲟⲩⲧⲉⲛ
      ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅: ⲟⲩⲟϩ ⲡⲉϥⲙⲱⲓⲧ ⲉϥⲉ̀ⲟⲩⲁϣϥ.</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲉⲣⲉ ⲛⲉϩⲓⲟⲟⲩⲉ ⲙ̅ⲡⲣⲱⲙⲉ ⲥⲟⲩⲧⲱⲛ ϩⲓⲧⲙ̅ ⲡϫⲟⲉⲓⲥ. ⲁⲩⲱ ϥⲛⲁⲟⲩⲉϣ ⲧⲉϥϩⲓⲏ.</td>
      <td class="language English"><span style="color:#b00e23">(23)</span> The
      steps of a man are rightly ordered by the Lord: and he will take pleasure
      in his way.</td>
      <td class="language Greek"><span style="color:#b00e23">(23)</span> παρὰ
      κυρίου τὰ διαβήµατα ἀνθρώπου κατευθύνεται, καὶ τὴν ὁδὸν αὐτοῦ
      θελήσει·</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      <span style="color:#05537d">(21)</span> ⲉ̀ϣⲱⲡ ⲁϥϣⲁⲛϩⲉⲓ ⲛ̀ⲛⲉϥϣⲑⲟⲣⲧⲉⲣ: ϫⲉ
      ⲡϭ̅ⲥ̅ ⲡⲉⲧⲧⲁϫⲣⲟ ⲛ̀ⲧⲟⲧϥ.</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲉⲣϣⲁⲛ ⲡⲇⲓⲕⲁⲓⲟⲥ ϩⲉⲛϥ̅ ⲛⲁϣⲧⲟⲣⲧⲣ ⲁⲛ ϫⲉ ⲡϫⲟⲉⲓⲥ ϯⲛ̅ⲧⲟⲟⲧϥ̅.</td>
      <td class="language English"><span style="color:#b00e23">(24)</span> When
      he falls, he shall not be ruined: for the Lord supports his hand.</td>
      <td class="language Greek"><span style="color:#b00e23">(24)</span> ὅταν
      πέσῃ, οὐ καταραχθήσεται, ὅτι κύριος ἀντιστηρίζει χεῖρα αὐτοῦ.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      <span style="color:#05537d">(22)</span> ⲛⲁⲓⲟⲓ ⲛ̀ⲁⲗⲟⲩ ⲡⲉ ⲕⲉ ⲅⲁⲣ ⲁⲓⲉⲣϧⲉⲗⲗⲟ:
      ⲙ̀ⲡⲓⲛⲁⲩ ⲉⲑⲙⲏⲓ ⲉⲛⲉϩ ⲉⲁ ⲡϭ̅ⲥ̅ ⲭⲁϥ ⲛ̀ⲥⲱϥ: ⲟⲩⲇⲉ ⲡⲉϥⲕⲉϫⲣⲟϫ ⲉϥⲕⲱϯ ⲛ̀ⲥⲁ
      ⲟⲩⲱⲓⲕ.</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲛⲉⲓⲟ ⲛ̅ⲕⲟⲩⲓ ⲡⲉ ⲁⲩⲱ ⲁⲓⲣ̅ϩⲗⲗⲟ ⲙ̅ⲡⲓⲛⲁⲩ ⲉⲇⲓⲕⲁⲓⲟⲥ ⲉⲁϥⲕⲁⲁϥ ⲛ̅ⲥⲱϥ. ⲟⲩⲇⲉ
      ⲡⲉϥⲥⲡⲉⲣⲙⲁ ⲉϥϣⲓⲛⲉ ⲛ̅ⲥⲁ ⲟⲉⲓⲕ.</td>
      <td class="language English"><span style="color:#b00e23">(25)</span> I
      was once young, indeed I am now old; yet I have not seen the righteous
      forsaken, nor his seed seeking bread.</td>
      <td class="language Greek"><span style="color:#b00e23">(25)</span>
      νεώτερος ἐγενόµην καὶ γὰρ ἐγήρασα καὶ οὐκ εἶδον δίκαιον ἐγκαταλελειµµένον
      οὐδὲ τὸ σπέρµα αὐτοῦ ζητοῦν ἄρτους·</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      <span style="color:#05537d">(23)</span> ⲙ̀ⲡⲓⲉϩⲟⲟⲩ ⲧⲏⲣϥ ϥⲛⲁⲓ ⲟⲩⲟϩ
      ϥϯⲉⲑⲙⲏⲥⲓ: ⲟⲩⲟϩ ⲡⲉϥⲕⲉϫⲣⲟϫ ⲉϥⲉ̀ϣⲱⲡⲓ ⲉϥⲥⲙⲁⲣⲱⲟⲩⲧ.</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲙ̅ⲡⲉϩⲟⲟⲩ ⲧⲏⲣϥ̅ ϣⲁϥⲛⲁ ⲁⲩⲱ ⲛϥ̅ϯ. ⲁⲩⲱ ⲡⲉϥⲥⲡⲉⲣⲙⲁ ⲛⲁϣⲱⲡⲉ ⲉⲩⲥⲙⲟⲩ.</td>
      <td class="language English"><span style="color:#b00e23">(26)</span> He
      is merciful, and lends continually; and his seed shall be blessed.</td>
      <td class="language Greek"><span style="color:#b00e23">(26)</span> ὅλην
      τὴν ἡµέραν ἐλεᾷ καὶ δανείζει, καὶ τὸ σπέρµα αὐτοῦ εἰς εὐλογίαν
      ἔσται.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      <span style="color:#05537d">(24)</span> ⲣⲓⲕⲓ ⲥⲁⲃⲟⲗ ⲙ̀ⲡⲓⲡⲉⲧϩⲱⲟⲩ ⲟⲩⲟϩ
      ⲁⲣⲓⲟⲩⲓ ⲙ̀ⲡⲓⲡⲉⲑⲛⲁⲛⲉϥ: ⲟⲩⲟϩ ⲉⲕⲉ̀ϣⲱⲡⲓ ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ. (25) ϫⲉ ⲟⲩⲏⲓ
      ⲡϭ̅ⲥ̅ ⲙⲉⲓ ⲙ̀ⲡϩⲁⲡ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲥⲁϩⲱⲕ ⲉⲃⲟⲗ ⲙ̅ⲡⲡⲉⲑⲟⲟⲩ ⲛⲅ̅ⲉⲓⲣⲉ ⲙ̅ⲡⲡⲉⲧⲛⲁⲛⲟⲩϥ. ⲛⲅ̅ⲟⲩⲱϩ ϣⲁ ⲉⲛⲉϩ ⲛ̅ⲉⲛⲉϩ ϫⲉ
      ⲡϫⲟⲉⲓⲥ ⲙⲉ ⲙ̅ⲡϩⲁⲡ</td>
      <td class="language English"><span style="color:#b00e23">(27)</span> Turn
      aside from evil, and do good; and dwell for ever. <span style=
      "color:#b00e23">(28)</span> For the Lord loves judgment,</td>
      <td class="language Greek"><span style="color:#b00e23">(27)</span>
      ἔκκλινον ἀπὸ κακοῦ καὶ ποίησον ἀγαθὸν καὶ κατασκήνου εἰς αἰῶνα αἰῶνος·
      <span style="color:#b00e23">(28)</span> ὅτι κύριος ἀγαπᾷ κρίσιν</td>
    </tr>

    <tr class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      <span style="color:#05537d">(25)</span> ⲟⲩⲟϩ ⲛ̀ⲛⲉϥⲭⲱ ⲛ̀ⲥⲱϥ ⲛ̀ⲛⲏ ⲉⲑⲟⲩⲁⲃ
      ⲛ̀ⲧⲁϥ: ⲉϥⲉ̀ⲁⲣⲉϩ ⲉ̀ⲣⲱⲟⲩ ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ. <span style=
      "color:#05537d">(26)</span> ⲛⲓⲁⲧⲁϭⲛⲓ ⲥⲉⲛⲁϭⲓ ⲙ̀ⲡⲟⲩϭⲓ ⲙ̀ⲡϣⲓϣ: ⲟⲩⲟϩ ⲡϫⲣⲟϫ
      ⲛ̀ⲧⲉ ⲛⲓⲁⲥⲉⲃⲏⲥ ⲥⲉⲛⲁϥⲟⲧϥ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲁⲩⲱ ϥⲛⲁⲕⲱ ⲁⲛ ⲛ̅ⲥⲱϥ ⲛ̅ⲛⲉϥⲡⲉⲧⲟⲩⲁⲁⲃ. ⲥⲉⲛⲁϩⲁⲣⲉϩ ⲉⲣⲟⲟⲩ ϣⲁ ⲉⲛⲉϩ. ⲥⲉⲛⲁⲣ̅ ⲡϩⲁⲡ
      ⲛ̅ⲛⲉⲧⲟⲩⲁⲁⲃ. ⲁⲩⲱ ⲡⲉⲥⲡⲉⲣⲙⲁ ⲛ̅ⲛ̅ⲁⲥⲉⲃⲏⲥ ⲥⲉⲛⲁϥⲟⲧϥ̅ ⲉⲃⲟⲗ.</td>
      <td class="language English">and will not forsake his saints; they shall
      be preserved for ever: the blameless shall be avenged, but the seed of
      the ungodly shall be utterly destroyed.</td>
      <td class="language Greek">καὶ οὐκ ἐγκαταλείψει τοὺς ὁσίους αὐτοῦ, εἰς
      τὸν αἰῶνα φυλαχθήσονται. ἄνοµοι δὲ ἐκδιωχθήσονται, καὶ σπέρµα ἀσεβῶν
      ἐξολεθρευθήσεται·</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      <span style="color:#05537d">(27)</span> ⲛⲓⲑⲙⲏⲓ ⲇⲉ ⲛ̀ⲑⲱⲟⲩ ⲥⲉⲛⲁⲉⲣⲕⲗⲏⲣⲟⲛⲟⲙⲓⲛ
      ⲙ̀ⲡⲓⲕⲁϩⲓ: ⲟⲩⲟϩ ⲉⲩⲉ̀ϣⲱⲡⲓ ϩⲓⲱⲧϥ ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ.</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲛ̅ⲇⲓⲕⲁⲓⲟⲥ ⲛⲁⲕⲗⲏⲣⲟⲛⲟⲙⲉⲓ ⲙ̅ⲡⲕⲁϩ. ⲁⲩⲱ ⲥⲉⲛⲁⲟⲩⲱϩ ϩⲓϫⲱϥ ϣⲁ ⲉⲛⲉϩ ⲛ̅ⲉⲛⲉϩ.</td>
      <td class="language English"><span style="color:#b00e23">(29)</span> But
      the righteous shall inherit the earth, and dwell upon it for ever.</td>
      <td class="language Greek"><span style="color:#b00e23">(29)</span>
      δίκαιοι δὲ κληρονοµήσουσι γῆν καὶ κατασκηνώσουσιν εἰς αἰῶνα αἰῶνος ἐπ’
      αὐτῆς.</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      <span style="color:#05537d">(28)</span> ⲣⲱϥ ⲙ̀ⲡⲓⲑⲙⲏⲓ ϣⲁϥⲉⲣⲙⲉⲗⲉⲧⲁⲛ
      ⲛ̀ϯⲥⲟⲫⲓⲁ ⲟⲩⲟϩ ⲡⲉϥⲗⲁⲥ ϣⲁϥⲥⲁϫⲓ ⲙ̀ⲡϩⲁⲡ:</td>
      <td class="language Sahidic"><span style="color:#b00e23">(ⲗ︦)</span>
      ⲧⲧⲁⲡⲣⲟ ⲙ̅ⲡⲇⲓⲕⲁⲓⲟⲥ ⲛⲁⲙⲉⲗⲉⲧⲁ ⲛ̅ⲧⲥⲟⲫⲓⲁ. ⲁⲩⲱ ⲡⲉϥⲗⲁⲥ ⲛⲁϫⲱ ⲙ̅ⲡϩⲁⲡ</td>
      <td class="language English"><span style="color:#b00e23">(30)</span> The
      mouth of the righteous will meditate wisdom, and his tongue will speak of
      judgment.</td>
      <td class="language Greek"><span style="color:#b00e23">(30)</span> στόµα
      δικαίου µελετήσει σοφίαν, καὶ ἡ γλῶσσα αὐτοῦ λαλήσει κρίσιν·</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      <span style="color:#05537d">(28)</span> ⲡⲓⲛⲟⲙⲟⲥ ⲛ̀ⲧⲉ ⲫϯ ϥⲭⲏ ϧⲉⲛ ⲡⲉϥϩⲏⲧ
      ⲟⲩⲟϩ ⲛⲉϥⲧⲁⲧⲥⲓ ⲛ̀ⲛⲟⲩⲥⲗⲁϯ</td>
      <td class="language Sahidic"><span style="color:#b00e23">(ⲗ︦ⲁ︦)</span>
      ⲡⲛⲟⲙⲟⲥ ⲙ̅ⲡⲉϥⲛⲟⲩⲧⲉ ϩⲙ̅ ⲡⲉϥϩⲏⲧ ⲁⲩⲱ ⲛⲉϥⲧⲁϭⲥⲉ ⲛⲁⲥⲗⲁⲁⲧⲉ ⲁ̅.</td>
      <td class="language English"><span style="color:#b00e23">(31)</span> The
      law of his God is in his heart; and his steps shall not slide.</td>
      <td class="language Greek"><span style="color:#b00e23">(31)</span> ὁ
      νόµος τοῦ θεοῦ αὐτοῦ ἐν καρδίᾳ αὐτοῦ, καὶ οὐχ ὑποσκελισθήσεται τὰ
      διαβήµατα αὐτοῦ.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      <span style="color:#05537d">(29)</span> ⲡⲓⲣⲉϥⲉⲣⲛⲟⲃⲓ ϥϫⲟⲩϣⲧ ⲛ̀ⲥⲁ ⲡⲓⲑⲙⲏⲓ
      ⲟⲩⲟϩ ϥⲕⲱϯ ⲉϥⲟⲩⲱϣ ⲉ̀ϧⲟⲑⲃⲉϥ:</td>
      <td class="language Sahidic"><span style="color:#b00e23">(ⲗ︦ⲃ︦)</span>
      ⲡⲣⲉϥⲣ̅ⲛⲟⲃⲉ ϯⲛ̅ϩⲧⲏϥ ⲉⲡⲇⲓⲕⲁⲓⲟⲥ. ⲁⲩⲱ ϥϣⲓⲛⲉ ⲛ̅ⲥⲁ ⲙⲟⲟⲩⲧϥ̅.</td>
      <td class="language English"><span style="color:#b00e23">(32)</span> The
      sinner watches the righteous, and seeks to slay him.</td>
      <td class="language Greek"><span style="color:#b00e23">(32)</span>
      κατανοεῖ ὁ ἁµαρτωλὸς τὸν δίκαιον καὶ ζητεῖ τοῦ θανατῶσαι αὐτόν,</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      <span style="color:#05537d">(29)</span> ⲡϭ̅ⲥ̅ ⲇⲉ ⲛ̀ⲛⲉϥⲥⲟϫⲡϥ ϧⲉⲛ ⲛⲉϥϫⲓϫ:
      ⲟⲩⲇⲉ ⲛ̀ⲛⲉϥϩⲓⲧϥ ⲉ̀ⲡϩⲁⲡ ⲁϥϣⲁⲛϭⲓϩⲁⲡ ⲛⲉⲙⲁϥ.</td>
      <td class="language Sahidic"><span style="color:#b00e23">(ⲗ︦ⲅ︦)</span>
      ⲛ̅ⲛⲉ ⲡϫⲟⲉⲓⲥ ⲇⲉ ⲧⲁⲁϥ ⲉϩⲣⲁⲓ ⲉⲛⲉϥϭⲓϫ. ⲁⲩⲱ ⲛ̅ⲛⲉϥⲧϭⲁⲉⲓⲟϥ ⲉϥϣⲁⲛϫⲓϩⲁⲡ
      ⲛⲙ̅ⲙⲁϥ.</td>
      <td class="language English"><span style="color:#b00e23">(33)</span> But
      the Lord will not leave him in his hands, nor by any means condemn him
      when he is judged.</td>
      <td class="language Greek"><span style="color:#b00e23">(33)</span> ὁ δὲ
      κύριος οὐ µὴ ἐγκαταλίπῃ αὐτὸν εἰς τὰς χεῖρας αὐτοῦ οὐδὲ µὴ καταδικάσηται
      αὐτόν, ὅταν κρίνηται αὐτῷ.</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      <span style="color:#05537d">(30)</span> ⲁⲙⲟⲛⲓ ⲛ̀ⲧⲟⲧⲕ ⲙ̀ⲡϭ̅ⲥ̅ ⲟⲩⲟϩ ⲁⲣⲉϩ
      ⲉ̀ⲡⲉϥⲙⲱⲓⲧ: ⲟⲩⲟϩ ϥⲛⲁϭⲁⲥⲕ ⲉ̀ⲡϫⲓⲛⲉⲣⲕⲗⲏⲣⲟⲛⲟⲙⲓⲛ ⲙ̀ⲡⲓⲕⲁϩⲓ: ⲟⲩⲟϩ ϧⲉⲛ ⲡϫⲓⲛⲑⲣⲟⲩϥⲉⲧ
      ⲛⲓⲣⲉϥⲉⲣⲛⲟⲃⲓ ⲉ̀ⲃⲟⲗ ⲉⲕⲉ̀ⲛⲁⲩ.</td>
      <td class="language Sahidic"><span style="color:#b00e23">(ⲗ︦ⲇ︦)</span>
      ϩⲩⲡⲟⲙⲉⲓⲛⲉ ⲉⲡϫⲟⲉⲓⲥ ⲛⲅ̅ϩⲁⲣⲉϩ ⲉⲧⲉϥϩⲓⲏ. ⲁⲩⲱ ϥⲛⲁϫⲁⲥⲧⲕ̅ ⲉⲧⲣⲉⲕⲕⲗⲏⲣⲟⲛⲟⲙⲉⲓ ⲙ̅ⲡⲕⲁϩ.
      ⲕⲛⲁⲩⲛⲁⲩ ⲉⲛ̅ⲣⲉϥⲣ̅ⲛⲟⲃⲉ ⲉⲩⲛⲁϥⲟⲧⲟⲩ ⲉⲃⲟⲗ.</td>
      <td class="language English"><span style="color:#b00e23">(34)</span> Wait
      on the Lord, and keep his way, and he shall exalt thee to inherit the
      land: when the wicked are destroyed, thou shalt see it.</td>
      <td class="language Greek"><span style="color:#b00e23">(34)</span>
      ὑπόµεινον τὸν κύριον καὶ φύλαξον τὴν ὁδὸν αὐτοῦ, καὶ ὑψώσει σε τοῦ
      κατακληρονοµῆσαι γῆν· ἐν τῷ ἐξολεθρεύεσθαι ἁµαρτωλοὺς ὄψῃ.</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      <span style="color:#05537d">(31)</span> ⲁⲓⲛⲁⲩ ⲉ̀ⲡⲓⲁⲥⲉⲃⲏⲥ ⲉ̀ⲁϥⲉⲣϩⲟⲩⲟ ϭⲓⲥⲓ
      ⲟⲩⲟϩ ⲉϥϥⲁⲓ ⲙ̀ⲙⲟϥ ⲉ̀ⲡϣⲱⲓ ⲙ̀ⲫⲣⲏϯ ⲙ̀ⲡⲓϣⲉⲛⲥⲓϥⲓ ⲛ̀ⲧⲉ ⲡⲓⲗⲓⲃⲁⲛⲟⲥ:</td>
      <td class="language Sahidic"><span style="color:#b00e23">(ⲗ︦ⲉ︦)</span>
      ⲁⲓⲛⲁⲩ ⲉⲡⲁⲥⲉⲃⲏⲥ ⲉϥϫⲓⲥⲉ ⲙ̅ⲙⲟϥ ⲁⲩⲱ ⲉϥⲧⲱⲟⲩⲛ ⲉϩⲣⲁⲓ ⲛ̅ⲑⲉ ⲛ̅ⲛ̅ⲕⲉⲇⲣⲟⲥ
      ⲙ̅ⲡⲗⲓⲃⲁⲛⲟⲥ.</td>
      <td class="language English"><span style="color:#b00e23">(35)</span> I
      saw the ungodly very highly exalting himself, and lifting himself up like
      the cedars of Libanus.</td>
      <td class="language Greek"><span style="color:#b00e23">(35)</span> εἶδον
      ἀσεβῆ ὑπερυψούµενον καὶ ἐπαιρόµενον ὡς τὰς κέδρους τοῦ Λιβάνου·</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      <span style="color:#05537d">(31)</span> ⲁⲓⲥⲓⲛⲓ ⲟⲩⲟϩ ϩⲏⲡⲡⲉ ⲛⲁϥϣⲟⲡ ⲁⲛ ⲡⲉ:
      ⲁⲓⲕⲱϯ ⲛ̀ⲥⲱϥ ⲟⲩⲟϩ ⲙ̀ⲡⲓϫⲉⲙ ⲡⲉϥⲙⲁ.</td>
      <td class="language Sahidic"><span style="color:#b00e23">(ⲗ︦ⲋ︦)</span>
      ⲁⲓⲥⲁⲁⲧϥ̅ ⲁⲩⲱ ⲁϥⲱϫⲛ̅. ⲁⲓϣⲓⲛⲉ ⲛ̅ⲥⲁ ⲡⲉϥⲙⲁ ⲙ̅ⲡⲓϩⲉ ⲉⲣⲟϥ.</td>
      <td class="language English"><span style="color:#b00e23">(36)</span> Yet
      I passed by, and lo! he was not: and I sought him, but his place was not
      found.</td>
      <td class="language Greek"><span style="color:#b00e23">(36)</span> καὶ
      παρῆλθον, καὶ ἰδοὺ οὐκ ἦν, καὶ ἐζήτησα αὐτόν, καὶ οὐχ εὑρέθη ὁ τόπος
      αὐτοῦ.</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      <span style="color:#05537d">(32)</span> ⲁⲣⲉϩ ⲉ̀ϯⲙⲉⲧⲁⲧⲕⲁⲕⲓⲁ ⲟⲩⲟϩ ⲁⲛⲁⲩ
      ⲉ̀ⲡⲉⲧⲥⲟⲩⲧⲱⲛ: ϫⲉ ⲟⲩⲟⲛ ⲟⲩⲥⲱϫⲡ ⲛⲁϣⲱⲡⲓ ⲛ̀ⲟⲩⲣⲱⲙⲓ ⲛ̀ϩⲓⲣⲏⲛⲏⲕⲟⲥ.</td>
      <td class="language Sahidic"><span style="color:#b00e23">(ⲗ︦ⲍ︦)</span>
      ϩⲁⲣⲉϩ ⲉⲧⲙⲛ̅ⲧⲃⲁⲗϩⲏⲧ ⲛⲅ̅ⲛⲁⲩ ⲉⲡⲥⲟⲟⲩⲧⲛ̅. ϫⲉ ⲟⲩⲛ ⲟⲩϣⲱϫⲡ̅ ϣⲟⲟⲡ ⲙ̅ⲡⲣⲱⲙⲉ
      ⲛ̅ⲣⲉϥⲣ̅ⲉⲓⲣⲏⲛⲏ.</td>
      <td class="language English"><span style="color:#b00e23">(37)</span>
      Maintain innocence, and behold uprightness: for there is a remnant to the
      peaceable man.</td>
      <td class="language Greek"><span style="color:#b00e23">(37)</span>
      φύλασσε ἀκακίαν καὶ ἰδὲ εὐθύτητα, ὅτι ἔστιν ἐγκατάλειµµα ἀνθρώπῳ
      εἰρηνικῷ·</td>
    </tr>

    <tr id="v38" class="verse">
      <td class="language Bohairic"><span style="color:#b00e23">(ⲗ̅ⲏ̅)</span>
      <span style="color:#05537d">(33)</span> ⲛⲓⲡⲁⲣⲁⲛⲟⲙⲟⲥ ⲇⲉ ⲉⲩⲉ̀ϥⲱϯ ⲉ̀ⲃⲟⲗ
      ⲉⲩⲥⲟⲡ ⲟⲩⲟϩ ⲛⲓⲥⲱϫⲡ ⲛ̀ⲧⲉ ⲛⲓⲁⲥⲉⲃⲏⲥ ⲉⲩⲉ̀ϥⲱϯ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲗ︦ⲏ︦)</span>
      ⲙ̅ⲡⲁⲣⲁⲛⲟⲙⲟⲥ ⲇⲉ ⲛ̅ⲧⲟⲟⲩ ⲥⲉⲛⲁϥⲟⲧⲟⲩ ⲉⲃⲟⲗ ϩⲓ ⲟⲩⲥⲟⲡ. ⲛ̅ϣⲱϫⲡ̅ ⲛ̅ⲛ̅ⲁⲥⲉⲃⲏⲥ
      ⲥⲉⲛⲁⲧⲁⲕⲟⲟⲩ.</td>
      <td class="language English"><span style="color:#b00e23">(38)</span> But
      the transgressors shall be utterly destroyed together: the remnants of
      the ungodly shall be utterly destroyed.</td>
      <td class="language Greek"><span style="color:#b00e23">(38)</span> οἱ δὲ
      παράνοµοι ἐξολεθρευθήσονται ἐπὶ τὸ αὐτό, τὰ ἐγκαταλείµµατα τῶν ἀσεβῶν
      ἐξολεθρευθήσονται.</td>
    </tr>

    <tr id="v39" class="verse">
      <td class="language Bohairic"><span style="color:#b00e23">(ⲗ̅ⲑ̅)</span>
      <span style="color:#05537d">(34)</span> ⲫⲛⲟϩⲉⲙ ⲛ̀ⲧⲉ ⲛⲓⲑⲙⲏⲓ ϥⲭⲏ ϧⲁⲧⲉⲛ
      ⲡϭ̅ⲥ̅ ⲟⲩⲟϩ ⲛ̀ⲑⲟϥ ⲡⲉ ⲡⲟⲩⲛⲁϣϯ: ϧⲉⲛ ⲡⲥⲏⲟⲩ ⲙ̀ⲡϩⲟϫϩⲉϫ.</td>
      <td class="language Sahidic"><span style="color:#b00e23">(ⲗ︦ⲑ︦)</span>
      ⲉⲣⲉ ⲡⲟⲩϫⲁⲓ ⲇⲉ ⲛ̅ⲛ̅ⲇⲓⲕⲁⲓⲟⲥ ⲛ̅ⲧⲙ̅ ⲡϫⲟⲉⲓⲥ. ⲁⲩⲱ ⲧⲉⲩⲛⲁϣⲧⲉ ⲡⲉ ϩⲙ̅ ⲡⲉⲟⲩⲟⲉⲓϣ
      ⲛ̅ⲧⲉⲩⲑⲗⲓⲯⲓⲥ.</td>
      <td class="language English"><span style="color:#b00e23">(39)</span> But
      the salvation of the righteous is of the Lord; and he is their defender
      in the time of affliction.</td>
      <td class="language Greek"><span style="color:#b00e23">(39)</span>
      σωτηρία δὲ τῶν δικαίων παρὰ κυρίου, καὶ ὑπερασπιστὴς αὐτῶν ἐστιν ἐν καιρῷ
      θλίψεως,</td>
    </tr>

    <tr id="v40" class="verse">
      <td class="language Bohairic"><span style="color:#b00e23">(ⲙ̅)</span>
      <span style="color:#05537d">(35)</span> ⲡϭ̅ⲥ̅ ⲉϥⲉ̀ⲉⲣⲃⲟⲏⲑⲓⲛ ⲉ̀ⲣⲱⲟⲩ ⲟⲩⲟϩ
      ⲉϥⲉ̀ⲛⲁϩⲙⲟⲩ: ⲉϥⲉ̀ⲧⲟⲩϫⲱⲟⲩ ⲉ̀ⲃⲟⲗ ϧⲉⲛ ⲛⲓⲣⲉϥⲉⲣⲛⲟⲃⲓ: ⲟⲩⲟϩ ⲉϥⲉ̀ⲛⲁϩⲙⲟⲩ ϫⲉ
      ⲁⲩⲉⲣϩⲉⲗⲡⲓⲥ ⲉ̀ⲣⲟϥ.</td>
      <td class="language Sahidic"><span style="color:#b00e23">(ⲙ︦)</span>
      ⲡϫⲟⲉⲓⲥ ⲛⲁⲃⲟⲏⲑⲉⲓ ⲉⲣⲟⲟⲩ ⲁⲩⲱ ⲛϥ̅ⲛⲁϩⲙⲟⲩ. ⲁⲩⲱ ϥⲛⲁⲧⲟⲩϫⲟⲟⲩ ⲉⲃⲟⲗ ϩⲓⲧⲛ̅
      ⲛ̅ⲣⲉϥⲣ̅ⲛⲟⲃⲉ. ⲁⲩⲱ ⲛϥ̅ⲛⲁϩⲙⲟⲩ ϫⲉ ⲁⲩϩⲉⲗⲡⲓⲍⲉ ⲉⲣⲟϥ.</td>
      <td class="language English"><span style="color:#b00e23">(40)</span> And
      the Lord shall help them, and deliver them: and he shall rescue them from
      sinners, and save them, because they have hoped in him.</td>
      <td class="language Greek"><span style="color:#b00e23">(40)</span> καὶ
      βοηθήσει αὐτοῖς κύριος καὶ ῥύσεται αὐτοὺς καὶ ἐξελεῖται αὐτοὺς ἐξ
      ἁµαρτωλῶν καὶ σώσει αὐτούς, ὅτι ἤλπισαν ἐπ’ αὐτόν.</td>
    </tr>
  </table>
</body>
</html>
