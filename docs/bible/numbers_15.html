<!DOCTYPE html>
<html>
<head>
  <title>Numbers</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="numbers_16.html" rel="next">
  <link href="numbers_14.html" rel="prev">
  <script src="main.js" type="module"></script>
</head>
<body class="chapter">
  <h4 id="numbers_15" class="title">Numbers 15</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲁ ⲡϭ̅ⲥ̅ ⲥⲁϫⲓ ⲛⲉⲙ ⲙⲱⲩ̀ⲥⲏⲥ ⲉϥϫⲱ ⲙ̀ⲙⲟⲥ</td>
      <td class="language English"><span style="color:#b00e23">(1)</span> And
      the Lord spoke to Moses, saying,</td>
      <td class="language Greek"><span style="color:#b00e23">(1)</span> Καὶ
      εἶπεν κύριος πρὸς Μωυσῆν λέγων</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲥⲁϫⲓ ⲛⲉⲙ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉⲕϫⲱ ⲙ̀ⲙⲟⲥ ⲛⲱⲟⲩ ϫⲉ ⲉ̀ϣⲱⲡ ⲁⲣⲉⲧⲉⲛϣⲁⲛϣⲉ ⲛⲱⲧⲉⲛ
      ⲉ̀ϧⲟⲩⲛ ⲉ̀ⲡⲓⲕⲁϩⲓ ⲛ̀ⲧⲉ ⲡⲉⲧⲉⲛⲙⲁⲛ̀ϣⲱⲡⲓ ⲫⲏ ⲉ̀ϯⲛⲁⲧⲏⲓϥ ⲛⲱⲧⲉⲛ</td>
      <td class="language English"><span style="color:#b00e23">(2)</span> Speak
      to the children of Israel, and thou shalt say to them, When ye are come
      into the land of your habitation, which I give to you,</td>
      <td class="language Greek"><span style="color:#b00e23">(2)</span>
      Λάλησον τοῖς υἱοῖς Ισραηλ καὶ ἐρεῖς πρὸς αὐτούς Ὅταν
      εἰσέλθητε εἰς τὴν γῆν τῆς κατοικήσεως ὑµῶν, ἣν ἐγὼ δίδωµι
      ὑµῖν,</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲉⲣⲉⲧⲉⲛⲉ̀ⲓⲣⲓ ⲛ̀ϩⲁⲛϭⲗⲓⲗ ⲙ̀ⲡϭ̅ⲥ̅ ⲓⲉ ⲟⲩϣⲟⲩϣⲱⲟⲩϣⲓ ⲉ̀ⲑⲣⲉ ⲟⲩⲉⲩⲭⲏ ⲉⲣⲛⲓϣϯ ⲓⲉ
      ϧⲉⲛ ⲟⲩⲱϣ ⲛ̀ϩⲏⲧ ⲓⲉ ⲛ̀ϧⲣⲏⲓ ϧⲉⲛ ⲛⲉⲧⲉⲛϣⲁⲓ ⲉ̀ⲓⲣⲓ ⲛ̀ⲟⲩⲥⲑⲩⲛⲟⲩϥⲓ ⲙ̀ⲡϭ̅ⲥ̅ ⲓⲥϫⲉ ⲙⲉⲛ
      ⲉ̀ⲃⲟⲗ ϧⲉⲛ ⲛⲓⲉϩⲱⲟⲩ ⲓⲉ ⲉ̀ⲃⲟⲗ ϧⲉⲛ ⲛⲓⲉⲥⲱⲟⲩ</td>
      <td class="language English"><span style="color:#b00e23">(3)</span> and
      thou wilt offer whole-burnt-offerings to the Lord, a whole-burnt-offering
      or a meat-offering to perform a vow, or a free-will offering, or to offer
      in your feasts a sacrifice of sweet savour to the Lord, whether of the
      herd or the flock:</td>
      <td class="language Greek"><span style="color:#b00e23">(3)</span> καὶ
      ποιήσεις ὁλοκαυτώµατα κυρίῳ, ὁλοκάρπωµα ἢ θυσίαν, µεγαλῦναι
      εὐχὴν ἢ καθ’ ἑκούσιον ἢ ἐν ταῖς ἑορταῖς ὑµῶν ποιῆσαι
      ὀσµὴν εὐωδίας κυρίῳ, εἰ µὲν ἀπὸ τῶν βοῶν ἢ ἀπὸ τῶν
      προβάτων,</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲉϥⲉ̀ⲓⲛⲓ ⲛ̀ϫⲉ ⲫⲏ ⲉⲧⲛⲁⲓⲛⲓ ⲙ̀ⲡⲉϥⲇⲱⲣⲟⲛ ⲉ̀ϧⲟⲩⲛ ⲙ̀ⲡϭ̅ⲥ̅ ⲛ̀ⲟⲩϣⲟⲩϣⲱⲟⲩϣⲓ
      ⲛ̀ⲥⲓⲙⲉⲇⲁⲗⲓⲟⲛ ⲫⲣⲉⲙⲏⲧ ⲛ̀ⲟⲩⲱⲓⲡⲓ ⲉⲥⲟⲩⲟϣⲉⲙ ϧⲉⲛ ⲟⲩⲛⲉϩ ϧⲉⲛ ⲫⲣⲉⲇ̅ ⲛ̀ⲟⲩϩⲓⲛ</td>
      <td class="language English"><span style="color:#b00e23">(4)</span> then
      he that offers his gift to the Lord shall bring a meat-offering of fine
      flour, a tenth part of an ephah mingled with oil, even with the fourth
      part of a hin.</td>
      <td class="language Greek"><span style="color:#b00e23">(4)</span> καὶ
      προσοίσει ὁ προσφέρων τὸ δῶρον αὐτοῦ κυρίῳ θυσίαν σεµιδάλεως
      δέκατον τοῦ οιφι ἀναπεποιηµένης ἐν ἐλαίῳ ἐν τετάρτῳ τοῦ
      ιν·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ⲛⲉⲙ
      ⲟⲩⲏⲣⲡ ⲉⲩⲟⲩⲱⲧⲉⲛ ⲉ̀ⲃⲟⲗ ⲫⲣⲉⲇ̅ ⲛ̀ⲟⲩϩⲓⲛ ⲉⲣⲉⲧⲉⲛⲉ̀ⲁⲓϥ ϩⲓϫⲉⲛ ⲡⲓϭⲗⲓⲗ ⲓⲉ ⲉ̀ϩⲣⲏⲓ
      ⲉ̀ϫⲉⲛ ⲡⲓϣⲟⲩϣⲱⲟⲩϣⲓ ⲙ̀ⲡⲓϩⲓⲏⲃ ⲛ̀ⲟⲩⲁⲓ ⲉⲕⲉ̀ⲓⲣⲓ ⲛ̀ⲟⲩϭⲗⲓⲗ ⲛ̀ⲥⲑⲩⲛⲟⲩϥⲓ
      ⲙ̀ⲡϭ̅ⲥ̅</td>
      <td class="language English"><span style="color:#b00e23">(5)</span> And
      for a drink-offering ye shall offer the fourth part of a hin on the
      whole-burnt-offering, or on the meat-offering: for every lamb thou shalt
      offer so much, as a sacrifice, a smell of sweet savour to the Lord.</td>
      <td class="language Greek"><span style="color:#b00e23">(5)</span> καὶ
      οἶνον εἰς σπονδὴν τὸ τέταρτον τοῦ ιν ποιήσετε ἐπὶ τῆς
      ὁλοκαυτώσεως ἢ ἐπὶ τῆς θυσίας· τῷ ἀµνῷ τῷ ἑνὶ ποιήσεις
      τοσοῦτο, κάρπωµα ὀσµὴν εὐωδίας τῷ κυρίῳ.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲡⲓⲱⲓⲗⲓ ⲉ̀ϣⲱⲡ ⲁⲣⲉⲧⲉⲛϣⲁⲛⲑⲁⲙⲓⲟϥ ⲉⲩϭⲗⲓⲗ ⲓⲉ ⲉⲩϣⲟⲩϣⲱⲟⲩϣⲓ ⲉⲕⲉ̀ⲓⲣⲓ
      ⲛ̀ⲟⲩϣⲟⲩϣⲱⲟⲩϣⲓ ⲛ̀ⲥⲓⲙⲉⲇⲁⲗⲓⲟⲛ ⲣⲉⲙⲏⲧ ⲃ̅ ⲉⲩⲟⲩⲟϣⲉⲙ ϧⲉⲛ ⲟⲩⲛⲉϩ ⲉⲧⲉ ⲫⲣⲉⲅ̅ ⲛ̀ⲟⲩϩⲓⲛ
      ⲡⲉ</td>
      <td class="language English"><span style="color:#b00e23">(6)</span> And
      for a ram, when ye offer it as a whole-burnt-offering or as a sacrifice,
      thou shalt prepare as a meat-offering two tenths of fine flour mingled
      with oil, the third part of a hin.</td>
      <td class="language Greek"><span style="color:#b00e23">(6)</span> καὶ
      τῷ κριῷ, ὅταν ποιῆτε αὐτὸν ἢ εἰς ὁλοκαύτωµα ἢ εἰς
      θυσίαν, ποιήσεις θυσίαν σεµιδάλεως δύο δέκατα ἀναπεποιηµένης ἐν
      ἐλαίῳ, τὸ τρίτον τοῦ ιν·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲛⲉⲙ
      ⲟⲩⲏⲣⲡ ⲉⲩⲟⲩⲱⲧⲉⲛ ⲉ̀ⲃⲟⲗ ⲫⲣⲉⲅ̅ ⲛ̀ⲟⲩϩⲓⲛ ⲉⲣⲉⲧⲉⲛⲉ̀ⲉⲛϥ ⲛ̀ⲟⲩⲥⲑⲟⲓ ⲛ̀ⲥⲑⲩⲛⲟⲩϥⲓ
      ⲙ̀ⲡϭ̅ⲥ̅</td>
      <td class="language English"><span style="color:#b00e23">(7)</span> And
      ye shall offer for a smell of sweet savour to the Lord wine for a
      drink-offering, the third part of a hin.</td>
      <td class="language Greek"><span style="color:#b00e23">(7)</span> καὶ
      οἶνον εἰς σπονδὴν τὸ τρίτον τοῦ ιν προσοίσετε εἰς ὀσµὴν
      εὐωδίας κυρίῳ.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲉ̀ϣⲱⲡ ⲁⲣⲉⲧⲉⲛϣⲁⲛⲓⲛⲓ ⲉ̀ⲃⲟⲗ ϧⲉⲛ ⲛⲓⲉϩⲱⲟⲩ ⲉⲩϭⲗⲓⲗ ⲓⲉ ⲟⲩϣⲟⲩϣⲱⲟⲩϣⲓ ⲉⲣⲉ
      ⲟⲩⲉⲩⲭⲏ ⲉⲣⲛⲓϣϯ ⲉⲩⲟⲩϫⲁⲓ ⲙⲡϭ̅ⲥ̅</td>
      <td class="language English"><span style="color:#b00e23">(8)</span> And
      if ye sacrifice a bullock from the herd for a whole-burnt-offering or for
      a sacrifice, to perform a vow or a peace-offering to the Lord,</td>
      <td class="language Greek"><span style="color:#b00e23">(8)</span> ἐὰν
      δὲ ἀπὸ τῶν βοῶν ποιῆτε εἰς ὁλοκαύτωµα ἢ εἰς θυσίαν
      µεγαλῦναι εὐχὴν ἢ εἰς σωτήριον κυρίῳ,</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉϥⲉ̀ⲓⲛⲓ ⲉ̀ϫⲉⲛ ⲡⲓⲙⲁⲥⲓ ⲛ̀ⲟⲩϣⲟⲩϣⲱⲟⲩϣⲓ ⲛ̀ⲥⲓⲙⲉⲇⲁⲗⲓⲟⲛ ⲅ̅ ⲛ̀ⲣⲉⲙⲏⲧ ⲉⲩⲟⲩⲟϣⲉⲙ ϧⲉⲛ
      ⲟⲩⲛⲉϩ ⲛⲉⲙ ⲧⲫⲁϣⲓ ⲛ̀ⲟⲩϩⲓⲛ</td>
      <td class="language English"><span style="color:#b00e23">(9)</span> then
      the worshipper shall offer upon the calf a meat-offering, three tenth
      deals of fine flour mingled with oil, even the half of a hin.</td>
      <td class="language Greek"><span style="color:#b00e23">(9)</span> καὶ
      προσοίσει ἐπὶ τοῦ µόσχου θυσίαν σεµιδάλεως τρία δέκατα
      ἀναπεποιηµένης ἐν ἐλαίῳ ἥµισυ τοῦ ιν</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ⲛⲉⲙ
      ⲟⲩⲏⲣⲡ ⲛ̀ⲟⲩⲟⲩⲱⲧⲉⲛ ⲉ̀ⲃⲟⲗ ⲧⲫⲁϣⲓ ⲛ̀ⲟⲩϩⲓⲛ ⲉⲩϭⲗⲓⲗ ⲛ̀ⲥⲑⲩⲛⲟⲩϥⲓ ⲙ̀ⲡϭ̅ⲥ̅</td>
      <td class="language English"><span style="color:#b00e23">(10)</span> And
      wine for a drink-offering the half of a hin, a sacrifice for a smell of
      sweet savour to the Lord.</td>
      <td class="language Greek"><span style="color:#b00e23">(10)</span> καὶ
      οἶνον εἰς σπονδὴν τὸ ἥµισυ τοῦ ιν κάρπωµα ὀσµὴν εὐωδίας
      κυρίῳ.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲡⲁⲓⲣⲏϯ ⲉⲕⲉⲓⲣⲓ ⲙ̀ⲡⲓⲙⲁⲥⲓ ⲡⲓⲟⲩⲁⲓ ⲓⲉ ⲡⲓⲱⲓⲗⲓ ⲉ̀ⲃⲟⲗ ϧⲉⲛ ⲛⲓⲉⲥⲱⲟⲩ ⲓⲉ ⲉ̀ⲃⲟⲗ ϧⲉⲛ
      ⲛⲓⲃⲁⲉⲙⲡⲓ</td>
      <td class="language English"><span style="color:#b00e23">(11)</span> Thus
      shalt thou do to one calf or to one ram, or to one lamb of the sheep or
      kid of the goats.</td>
      <td class="language Greek"><span style="color:#b00e23">(11)</span>
      οὕτως ποιήσεις τῷ µόσχῳ τῷ ἑνὶ ἢ τῷ κριῷ τῷ ἑνὶ ἢ
      τῷ ἀµνῷ τῷ ἑνὶ ἐκ τῶν προβάτων ἢ ἐκ τῶν αἰγῶν·</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲕⲁⲧⲁ ϯⲏⲡⲓ ⲉⲧⲉⲧⲉⲛⲛⲁⲁⲓⲥ ⲡⲁⲓⲣⲏϯ ⲉⲣⲉⲧⲉⲛⲉ̀ⲓⲣⲓ ⲙ̀ⲡⲓⲟⲩⲁⲓ ⲡⲓⲟⲩⲁⲓ ⲕⲁⲧⲁ ⲧⲟⲩⲏⲡⲓ</td>
      <td class="language English"><span style="color:#b00e23">(12)</span>
      According to the number of what ye shall offer, so shall ye do to each
      one, according to their number.</td>
      <td class="language Greek"><span style="color:#b00e23">(12)</span> κατὰ
      τὸν ἀριθµὸν ὧν ἐὰν ποιήσητε, οὕτω ποιήσετε τῷ ἑνὶ κατὰ
      τὸν ἀριθµὸν αὐτῶν.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲡⲓⲣⲉⲙⲛ̀ϯⲙⲓ ⲛⲓⲃⲉⲛ ⲉϥⲉⲓⲣⲓ ⲙ̀ⲡⲁⲓⲣⲏϯ ⲉ̀ⲓⲛⲓ ⲛ̀ϩⲁⲛϭⲗⲓⲗ ⲙ̀ⲡϭ̅ⲥ̅</td>
      <td class="language English"><span style="color:#b00e23">(13)</span>
      Every native of the country shall do thus to offer such things as
      sacrifices for a smell of sweet savour to the Lord.</td>
      <td class="language Greek"><span style="color:#b00e23">(13)</span> πᾶς
      ὁ αὐτόχθων ποιήσει οὕτως τοιαῦτα, προσενέγκαι καρπώµατα εἰς
      ὀσµὴν εὐωδίας κυρίῳ.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲉ̀ϣⲱⲡ ⲛ̀ⲧⲉ ⲟⲩϣⲉⲙⲙⲟ ⲓ ϩⲁⲣⲱⲧⲉⲛ ϧⲉⲛ ⲡⲉⲧⲉⲛⲕⲁϩⲓ ⲓⲉ ⲫⲏ ⲉⲧⲛⲁϣⲱⲡⲓ ϧⲉⲛ ⲑⲏⲛⲟⲩ
      ϧⲉⲛ ⲛⲉⲧⲉⲛⲅⲉⲛⲉⲁ ⲟⲩⲟϩ ⲉϥⲉ̀ⲓⲣⲓ ⲛ̀ⲟⲩϭⲗⲓⲗ ⲉⲩⲥⲑⲩⲛⲟⲩϥⲓ ⲙ̀ⲡϭ̅ⲥ̅ ⲙ̀ⲡⲓⲣⲏϯ ⲉⲧⲉⲧⲉⲛⲓⲣⲓ
      ⲛ̀ⲑⲱⲧⲉⲛ ⲡⲁⲓⲣⲏϯ ⲉⲥⲉ̀ⲓⲣⲓ ⲛ̀ϫⲉ ϯⲥⲩⲛⲁⲅⲱⲅⲏ ⲙ̀ⲡϭ̅ⲥ̅</td>
      <td class="language English"><span style="color:#b00e23">(14)</span> And
      if there should be a stranger among you in your land, or one who should
      be born to you among your generations, and he will offer a sacrifice, a
      smell of sweet savour to the Lord—as ye do, so the whole congregation
      shall offer to the Lord.</td>
      <td class="language Greek"><span style="color:#b00e23">(14)</span> ἐὰν
      δὲ προσήλυτος ἐν ὑµῖν προσγένηται ἐν τῇ γῇ ὑµῶν ἢ ὃς
      ἂν γένηται ἐν ὑµῖν ἐν ταῖς γενεαῖς ὑµῶν, καὶ ποιήσει
      κάρπωµα ὀσµὴν εὐωδίας κυρίῳ· ὃν τρόπον ποιεῖτε ὑµεῖς,
      οὕτως ποιήσει ἡ συναγωγὴ κυρίῳ.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲛⲟⲙⲟⲥ ⲛ̀ⲟⲩⲱⲧ ⲉϥⲉ̀ϣⲱⲡⲓ ⲛⲱⲧⲉⲛ ⲛⲉⲙ ⲡⲓϣⲉⲙⲙⲟ ⲉⲧⲟⲩⲉϩ ⲉ̀ⲣⲱⲧⲉⲛ ⲟⲩⲛⲟⲙⲟⲥ ϣⲁ ⲉⲛⲉϩ
      ⲛ̀ⲛⲉⲧⲉⲛⲅⲉⲛⲉⲁ ⲟⲩⲟϩ ⲉϥⲉ̀ϣⲱⲡⲓ ⲛ̀ϫⲉ ⲡⲓϣⲉⲙⲙⲟ ⲙ̀ⲡⲉⲧⲉⲛⲣⲏϯ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅</td>
      <td class="language English"><span style="color:#b00e23">(15)</span>
      There shall be one law for you and for the strangers abiding among you, a
      perpetual law for your generations: as ye are, so shall the stranger be
      before the Lord.</td>
      <td class="language Greek"><span style="color:#b00e23">(15)</span> νόµος
      εἷς ἔσται ὑµῖν καὶ τοῖς προσηλύτοις τοῖς προσκειµένοις ἐν
      ὑµῖν, νόµος αἰώνιος εἰς γενεὰς ὑµῶν· ὡς ὑµεῖς, καὶ ὁ
      προσήλυτος ἔσται ἔναντι κυρίου·</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲛⲟⲙⲟⲥ ⲛ̀ⲟⲩⲱⲧ ⲛⲉⲙ ⲟⲩⲙⲉⲑⲙⲏⲓ ⲉⲩⲉ̀ϣⲱⲡⲓ ⲛⲱⲧⲉⲛ ⲛⲉⲙ ⲡⲓϣⲉⲙⲙⲟ ⲉⲧⲟⲩⲉϩ
      ⲉ̀ⲣⲱⲧⲉⲛ</td>
      <td class="language English"><span style="color:#b00e23">(16)</span>
      There shall be one law and one ordinance for you, and for the stranger
      that abides among you.</td>
      <td class="language Greek"><span style="color:#b00e23">(16)</span> νόµος
      εἷς ἔσται καὶ δικαίωµα ἓν ἔσται ὑµῖν καὶ τῷ προσηλύτῳ
      τῷ προσκειµένῳ ἐν ὑµῖν.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ⲁ ⲡϭ̅ⲥ̅ ⲥⲁϫⲓ ⲛⲉⲙ ⲙⲱⲩ̀ⲥⲏⲥ ⲉϥϫⲱ ⲙ̀ⲙⲟⲥ</td>
      <td class="language English"><span style="color:#b00e23">(17)</span> And
      the Lord spoke to Moses, saying,</td>
      <td class="language Greek"><span style="color:#b00e23">(17)</span> Καὶ
      ἐλάλησεν κύριος πρὸς Μωυσῆν λέγων</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ϫⲉ ⲥⲁϫⲓ ⲛⲉⲙ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉⲕϫⲱ ⲙ̀ⲙⲟⲥ ϫⲉ ϧⲉⲛ ⲡϫⲓⲛⲑⲣⲉⲧⲉⲧⲉⲛϣⲉ ⲉ̀ϧⲟⲩⲛ
      ⲉ̀ⲡⲓⲕⲁϩⲓ ⲉ̀ϯⲛⲁⲉⲗ ⲑⲏⲛⲟⲩ ⲁ̀ⲛⲟⲕ ⲉ̀ϧⲟⲩⲛ ⲉ̀ⲣⲟϥ</td>
      <td class="language English"><span style="color:#b00e23">(18)</span>
      Speak to the sons of Israel, and thou shalt say to them, When ye are
      entering into the land, into which I bring you,</td>
      <td class="language Greek"><span style="color:#b00e23">(18)</span>
      Λάλησον τοῖς υἱοῖς Ισραηλ καὶ ἐρεῖς πρὸς αὐτούς Ἐν τῷ
      εἰσπορεύεσθαι ὑµᾶς εἰς τὴν γῆν, εἰς ἣν ἐγὼ εἰσάγω ὑµᾶς
      ἐκεῖ,</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ⲉⲥⲉ̀ϣⲱⲡⲓ ⲁⲣⲉⲧⲉⲛϣⲁⲛⲟⲩⲱⲙ ⲛ̀ⲑⲱⲧⲉⲛ ⲉ̀ⲃⲟⲗ ϧⲉⲛ ⲛⲓⲱⲓⲕ ⲛ̀ⲧⲉ ⲡⲓⲕⲁϩⲓ
      ⲉⲣⲉⲧⲉⲛⲉ̀ⲓⲛⲓ ⲛ̀ⲟⲩⲁⲫⲉⲣⲉⲙⲁ ⲉⲥⲫⲟⲣϫ ⲉ̀ⲃⲟⲗ ⲙ̀ⲡϭ̅ⲥ̅</td>
      <td class="language English"><span style="color:#b00e23">(19)</span> then
      it shall come to pass, when ye shall eat of the bread of the land, ye
      shall separate a wave-offering, a special offering to the Lord, the
      first-fruits of your dough.</td>
      <td class="language Greek"><span style="color:#b00e23">(19)</span> καὶ
      ἔσται ὅταν ἔσθητε ὑµεῖς ἀπὸ τῶν ἄρτων τῆς γῆς, ἀφελεῖτε
      ἀφαίρεµα ἀφόρισµα κυρίῳ·</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ϯⲁⲡⲁⲣⲭⲏ ⲛ̀ⲧⲉ ⲛⲉⲧⲉⲛⲟⲩⲱϣⲉⲙ ⲟⲩⲱⲓⲕ ⲛ̀ⲁⲫⲉⲣⲉⲙⲁ ⲉⲣⲉⲧⲉⲛⲉ̀ⲫⲟⲣϫϥ ⲉ̀ⲃⲟⲗ ⲙ̀ⲫⲣⲏϯ
      ⲛ̀ⲟⲩⲁⲫⲉⲣⲉⲙⲁ ⲉ̀ⲃⲟⲗ ϧⲉⲛ ⲟⲩϭⲛⲱⲟⲩ ⲡⲁⲓⲣⲏϯ ⲉⲣⲉⲧⲉⲛⲉ̀ⲱⲗⲓ</td>
      <td class="language English"><span style="color:#b00e23">(20)</span> Ye
      shall offer your bread a heave-offering: as a heave-offering from the
      threshing-floor, so shall ye separate it,</td>
      <td class="language Greek"><span style="color:#b00e23">(20)</span>
      ἀπαρχὴν φυράµατος ὑµῶν ἄρτον ἀφαίρεµα ἀφοριεῖτε αὐτό· ὡς
      ἀφαίρεµα ἀπὸ ἅλω, οὕτως ἀφελεῖτε αὐτόν,</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲛ̀ⲛⲓⲁⲡⲁⲣⲭⲏ ⲛ̀ⲧⲉ ⲛⲉⲧⲉⲛⲟⲩⲱϣⲉⲙ ⲟⲩⲟϩ ⲉⲣⲉⲧⲉⲛⲉ̀ⲧⲏⲓⲧⲟⲩ ⲙ̀ⲡϭ̅ⲥ̅ ⲛ̀ⲟⲩⲁⲫⲉⲣⲉⲙⲁ ϧⲉⲛ
      ⲛⲉⲧⲉⲛϫⲱⲟⲩ</td>
      <td class="language English"><span style="color:#b00e23">(21)</span> even
      the first-fruits of your dough, and ye shall give the Lord a
      heave-offering throughout your generations.</td>
      <td class="language Greek"><span style="color:#b00e23">(21)</span>
      ἀπαρχὴν φυράµατος ὑµῶν, καὶ δώσετε κυρίῳ ἀφαίρεµα εἰς τὰς
      γενεὰς ὑµῶν.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲉ̀ϣⲱⲡ ⲇⲉ ⲛ̀ⲧⲉⲧⲉⲛⲉⲣⲛⲟⲃⲓ ⲟⲩⲟϩ ⲛ̀ⲧⲉⲧⲉⲛϣ̀ⲧⲉⲙϫⲱⲕ ⲉ̀ⲃⲟⲗ ⲛ̀ⲛⲁⲓⲉⲛⲧⲟⲗⲏ ⲧⲏⲣⲟⲩ ⲛⲁⲓ
      ⲉⲧⲁ ⲡϭ̅ⲥ̅ ⲥⲁϫⲓ ⲙ̀ⲙⲱⲟⲩ ⲛⲉⲙ ⲙⲱⲩ̀ⲥⲏⲥ</td>
      <td class="language English"><span style="color:#b00e23">(22)</span> But
      whensoever ye shall transgress, and not perform all these commands, which
      the Lord spoke to Moses;</td>
      <td class="language Greek"><span style="color:#b00e23">(22)</span> Ὅταν
      δὲ διαµάρτητε καὶ µὴ ποιήσητε πάσας τὰς ἐντολὰς ταύτας, ἃς
      ἐλάλησεν κύριος πρὸς Μωυσῆν,</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲕⲁⲧⲁ ⲫⲣⲏϯ ⲉⲧⲁ ⲡϭ̅ⲥ̅ ⲟⲩⲁϩⲥⲁϩⲛⲓ ⲛⲱⲧⲉⲛ ϧⲉⲛ ⲧϫⲓϫ ⲙ̀ⲙⲱⲩ̀ⲥⲏⲥ ⲓⲥϫⲉⲛ ⲡⲓⲉϩⲟⲟⲩ ⲉⲧⲁ
      ⲡϭ̅ⲥ̅ ⲟⲩⲁϩⲥⲁϩⲛⲓ ⲛⲱⲧⲉⲛ ⲛⲉⲙ ϣⲁ ⲛⲉⲧⲉⲛϫⲱⲟⲩ</td>
      <td class="language English"><span style="color:#b00e23">(23)</span> as
      the Lord appointed you by the hand of Moses, from the day which the Lord
      appointed you and forward throughout your generations,</td>
      <td class="language Greek"><span style="color:#b00e23">(23)</span> καθὰ
      συνέταξεν κύριος πρὸς ὑµᾶς ἐν χειρὶ Μωυσῆ ἀπὸ τῆς ἡµέρας,
      ἧς συνέταξεν κύριος πρὸς ὑµᾶς, καὶ ἐπέκεινα εἰς τὰς γενεὰς
      ὑµῶν,</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲟⲩⲟϩ ⲉⲥⲉ̀ϣⲱⲡⲓ ⲁⲣⲉϣⲁⲛ ⲟⲩϩⲱⲃ ϣⲱⲡⲓ ⲉ̀ⲃⲟⲗ ϧⲉⲛ ⲛⲉⲛⲃⲁⲗ ⲛ̀ϯⲥⲩⲛⲁⲅⲱⲅⲏ ⲛ̀ⲥⲉⲙⲓ ⲁⲛ
      ⲉⲥⲉ̀ⲓⲛⲓ ⲛ̀ϫⲉ ϯⲥⲩⲛⲁⲅⲱⲅⲏ ⲧⲏⲣⲥ ⲛ̀ⲟⲩⲙⲁⲥⲓ ⲉ̀ⲃⲟⲗ ϧⲉⲛ ϩⲁⲛⲉϩⲱⲟⲩ ⲉϥⲧⲟⲩⲃⲏⲟⲩⲧ
      ⲉ̀ⲟⲩϭⲗⲓⲗ ⲛⲉⲙ ⲟⲩϩⲓⲏⲃ ⲉⲩⲥⲑⲩⲛⲟⲩϥⲓ ⲙ̀ⲡϭ̅ⲥ̅ ⲛⲉⲙ ⲡⲓϣⲟⲩϣⲱⲟⲩϣⲓ ⲛ̀ⲧⲉ ⲫⲁⲓ ⲛⲉⲙ
      ⲡⲉϥⲟⲩⲱⲧⲉⲛ ⲉ̀ⲃⲟⲗ ⲕⲁⲧⲁ ⲡⲓⲟⲩⲁϩⲥⲁϩⲛⲓ ⲛⲉⲙ ⲟⲩⲃⲁⲣⲏⲓⲧ ⲉ̀ⲃⲟⲗ ϧⲉⲛ ϩⲁⲛⲃⲁⲉⲙⲡⲓ ⲉ̀ϫⲉⲛ
      ⲫⲛⲟⲃⲓ</td>
      <td class="language English"><span style="color:#b00e23">(24)</span> then
      it shall come to pass, if a trespass be committed unwillingly, unknown to
      the congregation, then shall all the congregation offer a calf of the
      herd without blemish for a whole-burnt-offering of sweet savour to the
      Lord, and its meat-offering and its drink-offering according to the
      ordinance, and one kid of the goats for a sin-offering.</td>
      <td class="language Greek"><span style="color:#b00e23">(24)</span> καὶ
      ἔσται ἐὰν ἐξ ὀφθαλµῶν τῆς συναγωγῆς γενηθῇ ἀκουσίως, καὶ
      ποιήσει πᾶσα ἡ συναγωγὴ µόσχον ἕνα ἐκ βοῶν ἄµωµον εἰς
      ὁλοκαύτωµα εἰς ὀσµὴν εὐωδίας κυρίῳ καὶ θυσίαν τούτου καὶ
      σπονδὴν αὐτοῦ κατὰ τὴν σύνταξιν καὶ χίµαρον ἐξ αἰγῶν ἕνα
      περὶ ἁµαρτίας.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲟⲩⲟϩ ⲉⲣⲉ ⲡⲓⲟⲩⲏⲃ ⲧⲱⲃϩ ⲉ̀ϩⲣⲏⲓ ⲉ̀ϫⲉⲛ ϯⲥⲩⲛⲁⲅⲱⲅⲏ ⲧⲏⲣⲥ ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅
      ⲟⲩⲟϩ ⲉⲩⲉ̀ⲭⲱ ⲛⲱⲟⲩ ⲉ̀ⲃⲟⲗ ϫⲉ ⲟⲩⲙⲉⲧⲁⲧⲉⲙⲓ ⲧⲉ ⲟⲩⲟϩ ⲛ̀ⲑⲱⲟⲩ ⲁⲩⲓⲛⲓ ⲛ̀ⲛⲟⲩⲇⲱⲣⲟⲛ
      ⲉ̀ϧⲟⲩⲛ ⲛ̀ϭⲗⲓⲗ ⲙ̀ⲡϭ̅ⲥ̅ ⲉⲑⲃⲉ ⲡⲟⲩⲛⲟⲃⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲛⲉⲙ ⲉⲑⲃⲉ
      ⲧⲟⲩⲙⲉⲧⲁⲧⲉⲙⲓ</td>
      <td class="language English"><span style="color:#b00e23">(25)</span> And
      the priest shall make atonement for all the congregation of the children
      of Israel, and the trespass shall be forgiven them, because it is
      involuntary; and they have brought their gift, a burnt-offering to the
      Lord for their trespass before the Lord, even for their involuntary
      sins.</td>
      <td class="language Greek"><span style="color:#b00e23">(25)</span> καὶ
      ἐξιλάσεται ὁ ἱερεὺς περὶ πάσης συναγωγῆς υἱῶν Ισραηλ, καὶ
      ἀφεθήσεται αὐτοῖς· ὅτι ἀκούσιόν ἐστιν, καὶ αὐτοὶ ἤνεγκαν
      τὸ δῶρον αὐτῶν κάρπωµα κυρίῳ περὶ τῆς ἁµαρτίας αὐτῶν
      ἔναντι κυρίου περὶ τῶν ἀκουσίων αὐτῶν.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲟⲩⲟϩ ⲉⲩⲉ̀ⲭⲱ ⲉ̀ⲃⲟⲗ ⲛ̀ϯⲥⲩⲛⲁⲅⲱⲅⲏ ⲧⲏⲣⲥ ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲛⲉⲙ ⲡⲓϣⲉⲙⲙⲟ
      ⲉⲧⲛⲁⲓ ϩⲁⲣⲱⲧⲉⲛ ϫⲉ ⲟⲩⲙⲉⲧⲁⲧⲉⲙⲓ ⲧⲉ ⲛ̀ⲧⲉ ⲡⲓⲗⲁⲟⲥ ⲧⲏⲣϥ</td>
      <td class="language English"><span style="color:#b00e23">(26)</span> And
      it shall be forgiven as respects all the congregation of the children of
      Israel, and the stranger that is abiding among you, because it is
      involuntary to all the people.</td>
      <td class="language Greek"><span style="color:#b00e23">(26)</span> καὶ
      ἀφεθήσεται κατὰ πᾶσαν συναγωγὴν υἱῶν Ισραηλ καὶ τῷ προσηλύτῳ
      τῷ προσκειµένῳ πρὸς ὑµᾶς, ὅτι παντὶ τῷ λαῷ ἀκούσιον. —
      </td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲉ̀ϣⲱⲡ ⲇⲉ ⲛ̀ⲧⲉ ⲟⲩⲯⲩⲭⲏ ⲉⲣⲛⲟⲃⲓ ⲛ̀ⲥⲉⲙⲓ ⲁⲛ ⲉϥⲉ̀ⲓⲛⲓ ⲛ̀ⲟⲩⲃⲁⲉⲙⲡⲓ ⲉⲧⲁⲥⲉⲣⲟⲩⲣⲟⲙⲡⲓ
      ⲉ̀ϫⲉⲛ ⲫⲛⲟⲃⲓ</td>
      <td class="language English"><span style="color:#b00e23">(27)</span> And
      if one soul sin unwillingly, he shall bring one she-goat of a year old
      for a sin-offering.</td>
      <td class="language Greek"><span style="color:#b00e23">(27)</span> ἐὰν
      δὲ ψυχὴ µία ἁµάρτῃ ἀκουσίως, προσάξει αἶγα µίαν ἐνιαυσίαν
      περὶ ἁµαρτίας,</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲟⲩⲟϩ ⲉⲣⲉ ⲡⲓⲟⲩⲏⲃ ⲧⲱⲃϩ ⲉ̀ϫⲉⲛ ϯⲯⲩⲭⲏ ⲉⲧⲁⲥⲉⲣⲛⲟⲃⲓ ⲙ̀ⲡⲉⲙⲑⲟ ⲙ̀ⲡϭ̅ⲥ̅ ⲛ̀ⲥⲉⲙⲓ ⲁⲛ
      ⲉⲧⲱⲃϩ ⲉⲑⲃⲏⲧⲥ</td>
      <td class="language English"><span style="color:#b00e23">(28)</span> And
      the priest shall make atonement for the soul that committed the trespass
      unwillingly, and that sinned unwillingly before the Lord, to make
      atonement for him.</td>
      <td class="language Greek"><span style="color:#b00e23">(28)</span> καὶ
      ἐξιλάσεται ὁ ἱερεὺς περὶ τῆς ψυχῆς τῆς ἀκουσιασθείσης καὶ
      ἁµαρτούσης ἀκουσίως ἔναντι κυρίου ἐξιλάσασθαι περὶ
      αὐτοῦ.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲟⲩⲛⲟⲙⲟⲥ ⲛ̀ⲟⲩⲱⲧ ⲉϥⲉ̀ϣⲱⲡⲓ ϧⲉⲛ ⲡⲓⲣⲉⲙⲛ̀ϯⲙⲓ ϧⲉⲛ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲛⲉⲙ ⲡⲓϣⲉⲙⲙⲟ
      ⲉⲑⲟⲩⲉϩ ⲉ̀ⲣⲱⲧⲉⲛ ⲟⲩⲟⲛ ⲛⲓⲃⲉⲛ ⲉⲧⲛⲁⲓⲣⲓ ⲛ̀ⲟⲩⲙⲉⲧⲁⲧⲉⲙⲓ</td>
      <td class="language English"><span style="color:#b00e23">(29)</span>
      There shall be one law for the native among the children of Israel, and
      for the stranger that abides among them, whosoever shall commit a
      trespass unwillingly.</td>
      <td class="language Greek"><span style="color:#b00e23">(29)</span> τῷ
      ἐγχωρίῳ ἐν υἱοῖς Ισραηλ καὶ τῷ προσηλύτῳ τῷ προσκειµένῳ
      ἐν αὐτοῖς, νόµος εἷς ἔσται αὐτοῖς, ὃς ἂν ποιήσῃ
      ἀκουσίως.</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲟⲩⲯⲩⲭⲏ ⲉⲥⲛⲁⲓⲣⲓ ϧⲉⲛ ⲛⲉⲥϫⲓϫ ⲛ̀ⲟⲩⲙⲉⲧϭⲁⲥⲓϩⲏⲧ ϧⲉⲛ ⲛⲓⲣⲉⲙⲛ̀ϯⲙⲓ ⲓⲉ ϧⲉⲛ ⲛⲓϣⲉⲙⲙⲱⲟⲩ
      ⲉⲣⲉ ⲫⲁⲓ ϯϫⲱⲛⲧ ⲙ̀ⲫϯ ⲉⲩⲉ̀ϥⲱϯ ⲛϯⲯⲩⲭⲏ ⲉⲧⲉⲙ̀ⲙⲁⲩ ⲉ̀ⲃⲟⲗ ϧⲉⲛ ⲡⲉⲥⲗⲁⲟⲥ</td>
      <td class="language English"><span style="color:#b00e23">(30)</span> And
      whatever soul either of the natives or of the strangers shall do any
      thing with a presumptuous hand, he will provoke God; that soul shall be
      cut off from his people,</td>
      <td class="language Greek"><span style="color:#b00e23">(30)</span> καὶ
      ψυχή, ἥτις ποιήσει ἐν χειρὶ ὑπερηφανίας ἀπὸ τῶν αὐτοχθόνων
      ἢ ἀπὸ τῶν προσηλύτων, τὸν θεὸν οὗτος παροξύνει·
      ἐξολεθρευθήσεται ἡ ψυχὴ ἐκείνη ἐκ τοῦ λαοῦ αὐτῆς,</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ϫⲉ ⲡⲓⲥⲁϫⲓ ⲛ̀ⲧⲉ ⲡϭ̅ⲥ̅ ⲁⲥϣⲟϣϥ ⲟⲩⲟϩ ⲛⲉϥⲉⲛⲧⲟⲗⲏ ⲁⲥϫⲟⲣⲟⲩ ⲉ̀ⲃⲟⲗ ϧⲉⲛ ⲟⲩϥⲱϯ
      ⲉⲩⲉ̀ϥⲱϯ ⲛ̀ϯⲯⲩⲭⲏ ⲉⲧⲉⲙ̀ⲙⲁⲩ ⲉ̀ⲃⲟⲗ ⲡⲉⲥⲛⲟⲃⲓ ⲉϥⲉ̀ϣⲱⲡⲓ ⲛ̀ϧⲏⲧⲥ</td>
      <td class="language English"><span style="color:#b00e23">(31)</span> for
      he has set at nought the word of the Lord and broken his commands: that
      soul shall be utterly destroyed, his sin is upon him.</td>
      <td class="language Greek"><span style="color:#b00e23">(31)</span> ὅτι
      τὸ ῥῆµα κυρίου ἐφαύλισεν καὶ τὰς ἐντολὰς αὐτοῦ διεσκέδασεν,
      ἐκτρίψει ἐκτριβήσεται ἡ ψυχὴ ἐκείνη, ἡ ἁµαρτία αὐτῆς ἐν
      αὐτῇ.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲟⲩⲟϩ ⲛⲁⲣⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲭⲏ ϩⲓ ⲡϣⲁϥⲉ ⲡⲉ ⲟⲩⲟϩ ⲁⲩϫⲓⲙⲓ ⲛ̀ⲟⲩⲣⲱⲙⲓ ⲉϥⲥⲉⲕ ⲣⲟⲕϩ
      ϧⲉⲛ ⲡⲓⲉϩⲟⲟⲩ ⲛ̀ⲧⲉ ⲛⲓⲥⲁⲃⲃⲁⲧⲟⲛ</td>
      <td class="language English"><span style="color:#b00e23">(32)</span> And
      the children of Israel were in the wilderness, and they found a man
      gathering sticks on the sabbath-day.</td>
      <td class="language Greek"><span style="color:#b00e23">(32)</span> Καὶ
      ἦσαν οἱ υἱοὶ Ισραηλ ἐν τῇ ἐρήµῳ καὶ εὗρον ἄνδρα
      συλλέγοντα ξύλα τῇ ἡµέρᾳ τῶν σαββάτων.</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲟⲩⲟϩ ⲁⲩⲉⲛϥ ϩⲁ ⲙⲱⲩ̀ⲥⲏⲥ ⲛⲉⲙ ⲁⲁⲣⲱⲛ ⲟⲩⲟϩ ϩⲁ ϯⲥⲩⲛⲁⲅⲱⲅⲏ ⲧⲏⲣⲥ ⲛ̀ⲧⲉ ⲛⲉⲛϣⲏⲣⲓ
      ⲙ̀ⲡⲓⲥ̅ⲗ̅ ⲉⲩϫⲱ ⲙ̀ⲙⲟⲥ ϫⲉ ⲁⲛϫⲓⲙⲓ ⲙ̀ⲫⲁⲓ ⲉϥⲥⲉⲕ ⲣⲟⲕϩ ϧⲉⲛ ⲡⲓⲉϩⲟⲟⲩ ⲛ̀ⲧⲉ
      ⲛⲓⲥⲁⲃⲃⲁⲧⲟⲛ</td>
      <td class="language English"><span style="color:#b00e23">(33)</span> And
      they who found him gathering sticks on the sabbath-day brought him to
      Moses and Aaron, and to all the congregation of the children of
      Israel.</td>
      <td class="language Greek"><span style="color:#b00e23">(33)</span> καὶ
      προσήγαγον αὐτὸν οἱ εὑρόντες αὐτὸν συλλέγοντα ξύλα τῇ
      ἡµέρᾳ τῶν σαββάτων πρὸς Μωυσῆν καὶ Ααρων καὶ πρὸς πᾶσαν
      συναγωγὴν υἱῶν Ισραηλ.</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲟⲩⲟϩ ⲁⲩϩⲓⲧϥ ⲉ̀ⲡϣⲧⲉⲕⲟ ⲙ̀ⲡⲁⲧⲟⲩⲉⲙⲓ ⲅⲁⲣ ⲡⲉ ϫⲉ ⲟⲩ ⲡⲉⲧⲉ ⲡϭ̅ⲥ̅ ⲛⲁⲁⲓϥ ⲛⲁϥ</td>
      <td class="language English"><span style="color:#b00e23">(34)</span> And
      they placed him in custody, for they did not determine what they should
      do to him.</td>
      <td class="language Greek"><span style="color:#b00e23">(34)</span> καὶ
      ἀπέθεντο αὐτὸν εἰς φυλακήν· οὐ γὰρ συνέκριναν, τί ποιήσωσιν
      αὐτόν.</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ⲟⲩⲟϩ ⲁ ⲡϭ̅ⲥ̅ ⲥⲁϫⲓ ⲛⲉⲙ ⲙⲱⲩ̀ⲥⲏⲥ ⲉϥϫⲱ ⲙ̀ⲙⲟⲥ ϫⲉ ϧⲉⲛ ⲟⲩⲙⲟⲩ ⲉϥⲉ̀ⲙⲟⲩ ⲛ̀ϫⲉ ⲡⲓⲣⲱⲙⲓ
      ⲉⲥⲉ̀ϩⲓⲱⲛⲓ ⲉ̀ⲣⲟϥ ϧⲉⲛ ⲡⲱⲛⲓ ⲛ̀ϫⲉ ϯⲥⲩⲛⲁⲅⲱⲅⲏ ⲧⲏⲣⲥ</td>
      <td class="language English"><span style="color:#b00e23">(35)</span> And
      the Lord spoke to Moses, saying, Let the man be by all means put to
      death: do ye all the congregation, stone him with stones.</td>
      <td class="language Greek"><span style="color:#b00e23">(35)</span> καὶ
      ἐλάλησεν κύριος πρὸς Μωυσῆν λέγων Θανάτῳ θανατούσθω ὁ
      ἄνθρωπος· λιθοβολήσατε αὐτὸν λίθοις, πᾶσα ἡ συναγωγή.</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      ⲟⲩⲟϩ ⲁⲥⲉⲛϥ ⲉ̀ⲃⲟⲗ ⲛ̀ϫⲉ ϯⲥⲩⲛⲁⲅⲱⲅⲏ ⲧⲏⲣⲥ ⲥⲁⲃⲟⲗ ⲛ̀ϯⲡⲁⲣⲉⲙⲃⲟⲗⲏ ⲟⲩⲟϩ ⲁⲩϩⲓⲱⲛⲓ
      ⲉ̀ⲣⲟϥ ϧⲉⲛ ⲡⲱⲛⲓ ⲛ̀ϫⲉ ϯⲥⲩⲛⲁⲅⲱⲅⲏ ⲧⲏⲣⲥ ⲥⲁⲃⲟⲗ ⲛ̀ϯⲡⲁⲣⲉⲙⲃⲟⲗⲏ ⲕⲁⲧⲁ ⲫⲣⲏϯ ⲉⲧⲁ ⲡϭ̅ⲥ̅
      ⲟⲩⲁϩⲥⲁϩⲛⲓ ⲉ̀ⲧⲟⲧϥ ⲙ̀ⲙⲱⲩ̀ⲥⲏⲥ</td>
      <td class="language English"><span style="color:#b00e23">(36)</span> And
      all the congregation brought him forth out of the camp; and all the
      congregation stoned him with stones outside the camp, as the Lord
      commanded Moses.</td>
      <td class="language Greek"><span style="color:#b00e23">(36)</span> καὶ
      ἐξήγαγον αὐτὸν πᾶσα ἡ συναγωγὴ ἔξω τῆς παρεµβολῆς, καὶ
      ἐλιθοβόλησαν αὐτὸν πᾶσα ἡ συναγωγὴ λίθοις ἔξω τῆς παρεµβολῆς,
      καθὰ συνέταξεν κύριος τῷ Μωυσῇ.</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ⲙ̀ⲙⲱⲩ̀ⲥⲏⲥ ⲉϥϫⲱ ⲙ̀ⲙⲟⲥ</td>
      <td class="language English"><span style="color:#b00e23">(37)</span> And
      the Lord spoke to Moses, saying,</td>
      <td class="language Greek"><span style="color:#b00e23">(37)</span> Καὶ
      εἶπεν κύριος πρὸς Μωυσῆν λέγων</td>
    </tr>

    <tr id="v38" class="verse">
      <td class="language Bohairic"><span style="color:#b00e23">(ⲗ̅ⲏ̅)</span>
      ϫⲉ ⲥⲁϫⲓ ⲛⲉⲙ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲟⲩⲟϩ ⲉⲕⲉ̀ϫⲟⲥ ⲛⲱⲟⲩ ⲟⲩⲟϩ ⲙⲁⲣⲟⲩⲑⲁⲙⲓⲟ ⲛⲱⲟⲩ
      ⲛ̀ϩⲁⲛϣⲧⲁϯ ϩⲓ ⲛⲓⲧⲉⲛϩ ⲛ̀ⲧⲉ ⲛⲟⲩϩⲃⲟⲥ ϣⲁ ⲛⲟⲩϫⲱⲟⲩ ⲟⲩⲟϩ ⲉⲣⲉⲧⲉⲛⲉ̀ⲭⲱ ϩⲓϫⲉⲛ ⲛⲓϣⲧⲁϯ
      ⲛ̀ⲧⲉ ⲛⲓⲧⲉⲛϩ ⲛ̀ⲟⲩϩⲃⲱⲥ ⲛ̀ϩⲩⲁⲕⲓⲛⲑⲓⲛⲟⲛ</td>
      <td class="language English"><span style="color:#b00e23">(38)</span>
      Speak to the children of Israel, and thou shalt tell them; and let them
      make for themselves fringes upon the borders of their garments throughout
      their generations: and ye shall put upon the fringes of the borders a
      lace of blue.</td>
      <td class="language Greek"><span style="color:#b00e23">(38)</span>
      Λάλησον τοῖς υἱοῖς Ισραηλ καὶ ἐρεῖς πρὸς αὐτοὺς καὶ
      ποιησάτωσαν ἑαυτοῖς κράσπεδα ἐπὶ τὰ πτερύγια τῶν ἱµατίων
      αὐτῶν εἰς τὰς γενεὰς αὐτῶν καὶ ἐπιθήσετε ἐπὶ τὰ κράσπεδα
      τῶν πτερυγίων κλῶσµα ὑακίνθινον.</td>
    </tr>

    <tr id="v39" class="verse">
      <td class="language Bohairic"><span style="color:#b00e23">(ⲗ̅ⲑ̅)</span>
      ⲟⲩⲟϩ ⲉϥⲉ̀ϣⲱⲡⲓ ⲛⲱⲧⲉⲛ ϧⲉⲛ ⲛⲉⲧⲉⲛϣⲧⲁϯ ⲟⲩⲟϩ ⲉⲣⲉⲧⲉⲛⲉ̀ⲛⲁⲩ ⲉ̀ⲣⲱⲟⲩ ⲉⲣⲉⲧⲉⲛⲉ̀ⲉⲣⲫⲙⲉⲩⲓ
      ⲛ̀ⲛⲓⲉⲛⲧⲟⲗⲏ ⲧⲏⲣⲟⲩ ⲛ̀ⲧⲉ ⲡϭ̅ⲥ̅ ⲟⲩⲟϩ ⲉⲣⲉⲧⲉⲛⲉ̀ⲁⲓⲧⲟⲩ ⲟⲩⲟϩ ⲛ̀ⲛⲉⲧⲉⲛⲧⲁⲥⲑⲟ ⲉ̀ⲫⲁϩⲟⲩ
      ⲛ̀ⲛⲉⲧⲉⲛⲙⲉⲩⲓ ⲛ̀ϩⲏⲧ ⲛⲉⲙ ⲛⲉⲧⲉⲛⲃⲁⲗ ⲛⲏ ⲛ̀ⲑⲱⲧⲉⲛ ⲉⲧⲉⲧⲉⲛⲉⲣⲡⲟⲣⲛⲉⲩⲓⲛ ⲥⲁⲙⲉⲛϩⲏⲟⲩ</td>
      <td class="language English"><span style="color:#b00e23">(39)</span> And
      it shall be on your fringes, and ye shall look on them, and ye shall
      remember all the commands of the Lord, and do them: and ye shall not turn
      back after your imaginations, and after the sight of your eyes in the
      things after which ye go a whoring;</td>
      <td class="language Greek"><span style="color:#b00e23">(39)</span> καὶ
      ἔσται ὑµῖν ἐν τοῖς κρασπέδοις καὶ ὄψεσθε αὐτὰ καὶ
      µνησθήσεσθε πασῶν τῶν ἐντολῶν κυρίου καὶ ποιήσετε αὐτὰς καὶ
      οὐ διαστραφήσεσθε ὀπίσω τῶν διανοιῶν ὑµῶν καὶ ὀπίσω τῶν
      ὀφθαλµῶν ὑµῶν, ἐν οἷς ὑµεῖς ἐκπορνεύετε ὀπίσω αὐτῶν,</td>
    </tr>

    <tr id="v40" class="verse">
      <td class="language Bohairic"><span style="color:#b00e23">(ⲙ̅)</span>
      ϩⲓⲛⲁ ⲛ̀ⲧⲉⲧⲉⲛⲉⲣⲫⲙⲉⲩⲓ ⲟⲩⲟϩ ⲛ̀ⲧⲉⲧⲉⲛⲓⲣⲓ ⲛ̀ⲛⲁⲉⲛⲧⲟⲗⲏ ⲧⲏⲣⲟⲩ ⲟⲩⲟϩ ⲉⲣⲉⲧⲉⲛⲉ̀ϣⲱⲡⲓ
      ⲉⲣⲉⲧⲉⲛⲟⲩⲁⲃ ⲙ̀ⲡϭ̅ⲥ̅ ⲡⲉⲧⲉⲛⲛⲟⲩϯ</td>
      <td class="language English"><span style="color:#b00e23">(40)</span> that
      ye may remember and perform all my commands, and ye shall be holy unto
      your God.</td>
      <td class="language Greek"><span style="color:#b00e23">(40)</span> ὅπως
      ἂν µνησθῆτε καὶ ποιήσητε πάσας τὰς ἐντολάς µου καὶ ἔσεσθε
      ἅγιοι τῷ θεῷ ὑµῶν.</td>
    </tr>

    <tr id="v41" class="verse">
      <td class="language Bohairic"><span style="color:#b00e23">(ⲙ̅ⲁ̅)</span>
      ⲁ̀ⲛⲟⲕ ⲡⲉ ⲡϭ̅ⲥ̅ ⲡⲉⲧⲉⲛⲛⲟⲩϯ ⲫⲏ ⲉⲧⲁϥⲉⲛ ⲑⲏⲛⲟⲩ ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲭⲏⲙⲓ ⲉ̀ⲑⲣⲓϣⲱⲡⲓ
      ⲛⲱⲧⲉⲛ ⲛ̀ⲛⲟⲩϯ ⲁ̀ⲛⲟⲕ ⲡⲉ ⲡϭ̅ⲥ̅ ⲡⲉⲧⲉⲛⲛⲟⲩϯ</td>
      <td class="language English"><span style="color:#b00e23">(41)</span> I am
      the Lord your God that brought you out of the land of Egypt, to be your
      God: I am the Lord your God.</td>
      <td class="language Greek"><span style="color:#b00e23">(41)</span> ἐγὼ
      κύριος ὁ θεὸς ὑµῶν ὁ ἐξαγαγῶν ὑµᾶς ἐκ γῆς Αἰγύπτου εἶναι
      ὑµῶν θεός, ἐγὼ κύριος ὁ θεὸς ὑµῶν.</td>
    </tr>
  </table>
</body>
</html>
