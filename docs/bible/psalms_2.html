<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_3.html" rel="next">
  <link href="psalms_1.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_2">Psalms 2</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲃ̅. ⲧⲱ ⲇⲁⲩⲓⲇ ϯⲡⲣⲟⲫⲏⲧⲓⲁ ⲉⲑⲃⲉ
      ⲛⲓⲙⲕⲁⲩϩ ⲛ̀ⲧⲉ ⲡⲭ̅ⲥ̅.</span>
      </td>
      <td><span style="color:#000000">ⲃ̅. ⲧⲱⲇⲏ ⲛ̅ⲇⲁⲩⲉⲓⲇ:</span>
      </td>
      <td>
      </td>
      <td>
      </td>
    </tr>

    <tr>
      <td><span style="color:#b00e23">(ⲁ̅)</span> ⲉⲑⲃⲉ ⲟⲩ ϩⲁⲛⲉⲑⲛⲟⲥ ⲁⲩⲱϣ ⲉ̀ⲃⲟⲗ
      ⲟⲩⲟϩ ϩⲁⲛⲗⲁⲟⲥ ⲁⲩⲉⲣⲙⲉⲗⲉⲧⲁⲛ ϧⲉⲛ ϩⲁⲛⲡⲉⲧϣⲟⲩⲓⲧ.</td>
      <td><span style="color:#b00e23">(ⲁ︦)</span> ⲁϩⲣⲟⲟⲩ ⲛ̅ϩⲉⲑⲛⲟⲥ ⲁⲩϫⲓⲥⲉ ⲛ̅ϩⲏⲧ.
      ⲁ ⲛ̅ⲗⲁⲟⲥ ⲙⲉⲗⲉⲧⲁ ⲛ̅ϩⲉⲛⲡⲉⲧϣⲟⲩⲉⲓⲧ.</td>
      <td><span style="color:#b00e23">(1)</span> Wherefore did the heathen
      rage, and the nations imagine vain things?</td>
      <td><span style="color:#b00e23">(1)</span> Ἵνα τί ἐφρύαξαν ἔθνη καὶ λαοὶ
      ἐµελέτησαν κενά;</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲁⲩⲟϩⲓ ⲉ̀ⲣⲁⲧⲟⲩ ⲛ̀ϫⲉ ⲛⲓⲟⲩⲣⲱⲟⲩ ⲛ̀ⲧⲉ ⲡⲕⲁϩⲓ ⲟⲩⲟϩ
      ⲛⲓⲕⲉⲁⲣⲭⲱⲛ ⲁⲩⲑⲱⲟⲩϯ ⲉⲩⲙⲁ ⲉ̀ϯⲟⲩⲃⲉ ⲡϭ̅ⲥ̅ ⲛⲉⲙ ⲉ̀ϯⲟⲩⲃⲉ ⲡⲉϥⲭⲣ̅ⲥ̅.</td>
      <td><span style="color:#b00e23">(ⲃ︦)</span> ⲁⲩⲁϩⲉⲣⲁⲧⲟⲩ ⲛ̅ϭⲓ ⲛ̅ⲉⲣⲣⲱⲟⲩ
      ⲙ̅ⲡⲕⲁϩ ⲁⲩⲱ ⲁ ⲛ̅ⲁⲣⲭⲱⲛ ⲥⲱⲟⲩϩ ⲉⲩⲙⲁ ⲛ̅ⲟⲩⲱⲧ. ⲉϯⲟⲩⲃⲉ ⲡϫⲟⲉⲓⲥ ⲙⲛ̅ ⲡⲉϥⲭⲣ̅ⲥ̅.
      ⲇⲓⲁⲯⲁⲗⲙⲁ.</td>
      <td><span style="color:#b00e23">(2)</span> The kings of the earth stood
      up, and the rulers gathered themselves together, against the Lord, and
      against his Christ;</td>
      <td><span style="color:#b00e23">(2)</span> παρέστησαν οἱ βασιλεῖς τῆς
      γῆς, καὶ οἱ ἄρχοντες συνήχθησαν ἐπὶ τὸ αὐτὸ κατὰ τοῦ κυρίου καὶ κατὰ τοῦ
      χριστοῦ αὐτοῦ. διάψαλµα.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲙⲁⲣⲉⲛⲥⲱⲗⲡ ⲛ̀ⲛⲟⲩⲥⲛⲁⲩϩ ⲟⲩⲟϩ ⲛ̀ⲧⲉⲛϩⲓⲟⲩⲓ
      ⲙ̀ⲡⲟⲩⲕⲉⲛⲁϩⲃⲉϥ ⲉ̀ⲃⲟⲗ ϩⲓϫⲱⲛ</td>
      <td><span style="color:#b00e23">(ⲅ︦)</span> ⲙⲁⲣⲉⲛⲥⲱⲗⲡ̅ ⲛ̅ⲛⲉⲩⲙⲣ̅ⲣⲉ.
      ⲛ̅ⲧⲛ̅ⲛⲟⲩϫⲉ ⲙ̅ⲡⲉⲩⲛⲁϩⲃ̅ ⲉⲃⲟⲗ ϩⲓϫⲱⲛ.</td>
      <td><span style="color:#b00e23">(3)</span> saying, Let us break through
      their bonds, and cast away their yoke from us.</td>
      <td><span style="color:#b00e23">(3)</span> Διαρρήξωµεν τοὺς δεσµοὺς αὐτῶν
      καὶ ἀπορρίψωµεν ἀφ’ ἡµῶν τὸν ζυγὸν αὐτῶν.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ⲡⲉⲧϣⲟⲡ ϧⲉⲛ ⲛⲓⲫⲏⲟⲩⲓ ⲉϥⲉ̀ⲥⲱⲃⲓ ⲙ̀ⲙⲱⲟⲩ ⲟⲩⲟϩ ⲡϭ̅ⲥ̅
      ⲉϥⲉ̀ⲉⲗⲕϣⲁⲓ ⲛ̀ⲥⲱⲟⲩ.</td>
      <td><span style="color:#b00e23">(ⲇ︦)</span> ⲡⲉⲧⲟⲩⲏϩ ϩⲛ̅ ⲙ̅ⲡⲏⲩⲉ ⲛⲁⲥⲱⲃⲉ
      ⲛ̅ⲥⲱⲟⲩ. ⲁⲩⲱ ⲡϫⲟⲉⲓⲥ ⲛⲁⲕⲟⲙϣⲟⲩ.</td>
      <td><span style="color:#b00e23">(4)</span> He that dwells in the heavens
      shall laugh them to scorn, and the Lord shall mock them.</td>
      <td><span style="color:#b00e23">(4)</span> ὁ κατοικῶν ἐν οὐρανοῖς
      ἐκγελάσεται αὐτούς, καὶ ὁ κύριος ἐκµυκτηριεῖ αὐτούς.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲧⲟⲧⲉ ⲉϥⲉ̀ⲥⲁϫⲓ ⲛⲉⲙⲱⲟⲩ ⲛ̀ϩⲣⲏⲓ ϧⲉⲛ ⲡⲉϥϫⲱⲛⲧ ⲟⲩⲟϩ
      ⲛ̀ϧⲣⲏⲓ ϧⲉⲛ ⲡⲉϥⲙⲃⲟⲛ ⲉϥⲉ̀ϣⲧⲉⲣⲑⲱⲣⲟⲩ.</td>
      <td><span style="color:#b00e23">(ⲉ︦)</span> ⲧⲟⲧⲉ ϥⲛⲁϣⲁϫⲉ ⲛⲙ̅ⲙⲁⲩ ϩⲛ
      ⲧⲉϥⲟⲣⲅⲏ. ⲛϥ̅ϣⲧⲣ̅ⲧⲱⲣⲟⲩ ϩⲙ̅ ⲡⲉϥϭⲱⲛⲧ̅.</td>
      <td><span style="color:#b00e23">(5)</span> Then shall he speak to them in
      his anger, and trouble them in his fury.</td>
      <td><span style="color:#b00e23">(5)</span> τότε λαλήσει πρὸς αὐτοὺς ἐν
      ὀργῇ αὐτοῦ καὶ ἐν τῷ θυµῷ αὐτοῦ ταράξει αὐτούς</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(4)</span> ⲁ̀ⲛⲟⲕ ⲇⲉ ⲁϥⲧⲁϩⲟⲓ ⲉ̀ⲣⲁⲧ ⲛ̀ⲟⲩⲟⲩⲣⲟ ⲉ̀ⲃⲟⲗ ϩⲓⲧⲟⲧϥ
      ⲉ̀ϫⲉⲛ ⲥⲓⲱⲛ ⲡⲓⲧⲱⲟⲩ ⲉⲑⲟⲩⲁⲃ ⲛ̀ⲧⲁϥ</td>
      <td><span style="color:#b00e23">(ⲋ︦)</span> ⲁⲛⲟⲕ ⲇⲉ ⲁⲩⲕⲁⲑⲓⲥⲧⲁ ⲙ̅ⲙⲟⲓ̈
      ⲛ̅ⲣ̅ⲣⲟ ⲉⲃⲟⲗ ϩⲓ̈ⲧⲟⲟⲧϥ̅. ⲉϫⲛ̅ ⲥⲓ̈ⲱⲛ ⲡⲉϥⲧⲟⲟⲩ ⲉⲧⲟⲩⲁⲁⲃ.</td>
      <td><span style="color:#b00e23">(6)</span> But I have been made king by
      him on Sion his holy mountain,</td>
      <td><span style="color:#b00e23">(6)</span> Ἐγὼ δὲ κατεστάθην βασιλεὺς ὑπ’
      αὐτοῦ ἐπὶ Σιων ὄρος τὸ ἅγιον αὐτοῦ</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(4)</span> ⲉ̀ϩⲓⲱⲓϣ ⲙ̀ⲡⲓⲟⲩⲁϩⲥⲁϩⲛⲓ ⲛ̀ⲧⲉ ⲡϭ̅ⲥ̅ <span style=
      "color:#05537d">(5)</span> ⲡϭ̅ⲥ̅ ⲁϥϫⲟⲥ ⲛⲏⲓ ϫⲉ ⲛ̀ⲑⲟⲕ ⲡⲉ ⲡⲁϣⲏⲣⲓ ⲁ̀ⲛⲟⲕ
      ⲁⲓϫⲫⲟⲕ ⲙ̀ⲫⲟⲟⲩ.</td>
      <td><span style="color:#b00e23">(ⲍ︦)</span> ⲉⲓϫⲱ ⲙ̅ⲡⲟⲩⲉϩⲥⲁϩⲛⲉ ⲙ̅ⲡϫⲟⲉⲓⲥ.
      ⲡⲉϫⲉ ⲡϫⲟⲉⲓⲥ ⲛⲁⲓ ϫⲉ ⲛ̅ⲧⲟⲕ ⲡⲉ ⲡⲁϣⲏⲣⲉ ⲁⲛⲟⲕ ⲁⲓϫⲡⲟⲕ ⲙ̅ⲡⲟⲟⲩ.</td>
      <td><span style="color:#b00e23">(7)</span> declaring the ordinance of the
      Lord: the Lord said to me, Thou art my Son, to-day have I begotten
      thee.</td>
      <td><span style="color:#b00e23">(7)</span> διαγγέλλων τὸ πρόσταγµα κυρίου
      Κύριος εἶπεν πρός µε Υἱός µου εἶ σύ, ἐγὼ σήµερον γεγέννηκά σε·</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(6)</span> ⲁⲣⲓⲉⲧⲓⲛ ⲛ̀ⲧⲟⲧ ⲛ̀ⲧⲁϯ ⲛⲁⲕ ⲛ̀ϩⲁⲛⲉⲑⲛⲟⲥ
      ⲉⲧⲉⲕⲕⲗⲏⲣⲟⲛⲟⲙⲓⲁ ⲟⲩⲟϩ ⲡⲉⲕⲁⲙⲁϩⲓ ϣⲁ ⲁⲩⲣⲏϫϥ ⲙ̀ⲡⲕⲁϩⲓ</td>
      <td><span style="color:#b00e23">(ⲏ︦)</span> ⲁⲓⲧⲓ ⲙ̅ⲙⲟⲟⲩ ⲁϯⲛⲁⲕ ⲛ̅ϩⲉⲛϩⲉⲑⲛⲟⲥ
      ⲉⲧⲉⲕⲕⲗⲏⲣⲟⲛⲟⲙⲓⲁ. ⲁⲩⲱ ⲡⲉⲕⲁⲙⲁϩⲧⲉ ϣⲁ ⲁⲣⲏϫϥ̅ ⲙ̅ⲡⲕⲁϩ.</td>
      <td><span style="color:#b00e23">(8)</span> Ask of me, and I will give
      thee the heathen for thine inheritance, and the ends of the earth for thy
      possession.</td>
      <td><span style="color:#b00e23">(8)</span> αἴτησαι παρ’ ἐµοῦ, καὶ δώσω
      σοι ἔθνη τὴν κληρονοµίαν σου καὶ τὴν κατάσχεσίν σου τὰ πέρατα τῆς
      γῆς·</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(6)</span> ⲉⲕⲉ̀ⲁⲙⲟⲛⲓ ⲙ̀ⲙⲱⲟⲩ ϧⲉⲛ ⲟⲩϣⲃⲱⲧ ⲙ̀ⲃⲉⲛⲓⲡⲓ ⲟⲩⲟϩ
      ⲉⲕⲉ̀ⲟⲩⲟϣϥⲟⲩ ⲙ̀ⲫⲣⲏϯ ⲛ̀ⲟⲩⲥⲕⲉⲩⲟⲥ ⲛ̀ⲕⲉⲣⲁⲙⲉⲩⲥ.</td>
      <td><span style="color:#b00e23">(ⲑ︦)</span> ⲕⲛⲁⲙⲟⲟⲛⲉ ⲙ̅ⲙⲟⲟⲩ ϩⲛ̅ ⲟⲩϭⲉⲣⲱⲃ
      ⲙ̅ⲡⲉⲛⲓ̈ⲡⲉ. ⲛⲅ̅ⲟⲩⲟϣϥⲟⲩ ⲛ̅ⲑⲉ ⲛ̅ϩⲉⲛϩⲛⲁⲁⲩ ⲛ̅ⲕⲉⲣⲁⲙⲉⲩⲥ.</td>
      <td><span style="color:#b00e23">(9)</span> Thou shalt rule them with a
      rod of iron; thou shalt dash them in pieces as a potter’s vessel.</td>
      <td><span style="color:#b00e23">(9)</span> ποιµανεῖς αὐτοὺς ἐν ῥάβδῳ
      σιδηρᾷ, ὡς σκεῦος κεραµέως συντρίψεις αὐτούς.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(7)</span> ϯⲛⲟⲩ ⲛⲓⲟⲩⲣⲱⲟⲩ ⲕⲁϯ ϭⲓⲥⲃⲱ. ⲟⲩⲟⲛ ⲛⲓⲃⲉⲛ ⲉⲧϯϩⲁⲡ
      ⲉ̀ⲡⲕⲁϩⲓ</td>
      <td><span style="color:#b00e23">(ⲓ︦)</span> ⲧⲉⲛⲟⲩ ϭⲉ ⲛ̅ⲉⲣⲣⲱⲟⲩ ϯϩⲧⲏⲧⲛ̅
      ϫⲓⲥⲃⲱ ⲧⲏⲣⲧⲛ̅ ⲛⲉⲧⲕⲣⲓⲛⲉ ⲙ̅ⲡⲕⲁϩ.</td>
      <td><span style="color:#b00e23">(10)</span> Now therefore understand, ye
      kings: be instructed, all ye that judge the earth.</td>
      <td><span style="color:#b00e23">(10)</span> καὶ νῦν, βασιλεῖς, σύνετε·
      παιδεύθητε, πάντες οἱ κρίνοντες τὴν γῆν.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(7)</span> ⲁⲣⲓⲃⲱⲕ ⲙ̀ⲡϭ̅ⲥ̅ ϧⲉⲛ ⲟⲩϩⲟϯ. ⲟⲩⲟϩ ⲑⲉⲗⲏⲗ ⲛⲁϥ ϧⲉⲛ
      ⲟⲩⲥⲑⲉⲣⲧⲉⲣ.</td>
      <td><span style="color:#b00e23">(ⲓ︦ⲁ︦)</span> ⲁⲣⲓϩⲙ̅ϩⲁⲗ ⲙ̅ⲡϫⲟⲉⲓⲥ ϩⲛ̅
      ⲟⲩϩⲟⲧⲉ ⲛ̅ⲧⲉⲧⲛ̅ⲧⲉⲗⲏⲗ ⲛⲁϥ ϩⲛ̅ ⲟⲩⲥⲧⲱⲧ.</td>
      <td><span style="color:#b00e23">(11)</span> Serve the Lord with fear, and
      rejoice in him with trembling.</td>
      <td><span style="color:#b00e23">(11)</span> δουλεύσατε τῷ κυρίῳ ἐν φόβῳ
      καὶ ἀγαλλιᾶσθε αὐτῷ ἐν τρόµῳ.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(8)</span> ⲁⲙⲟⲛⲓ ⲛ̀ⲟⲩⲥⲃⲱ ⲙ̀ⲡⲉⲣⲭⲁⲥ ⲛ̀ⲧⲉ ⲡϭ̅ⲥ̅ ϫⲱⲛⲧ ⲟⲩⲟϩ
      ⲛ̀ⲧⲉⲧⲉⲛⲧⲁⲕⲟ ⲉ̀ⲃⲟⲗ ϩⲁ ⲫⲙⲱⲓⲧ ⲛ̀ⲧⲉ ϯⲙⲉⲑⲙⲏⲓ. <span style=
      "color:#05537d">(9)</span> ⲉ̀ϣⲱⲡ ⲁⲣⲉϣⲁⲛ ⲡⲉϥϫⲱⲛⲧ ⲙⲟϩ ⲛ̀ⲭⲱⲗⲉⲙ. ⲱⲟⲩⲛⲓⲁⲧⲟⲩ
      ⲛ̀ⲟⲩⲟⲛ ⲛⲓⲃⲉⲛ ⲉⲧⲉ ϩⲑⲏⲟⲩ ⲭⲏ ⲉ̀ⲣⲟϥ.</td>
      <td><span style="color:#b00e23">(ⲓ︦ⲃ︦)</span> ϭⲗϫ̅ ⲧⲏⲩⲧⲛ̅ ⲛ̅ⲧⲉⲥⲃⲱ ⲙⲏⲡⲟⲧⲉ
      ⲛ̅ⲧⲉ ⲡϫⲟⲉⲓⲥ ⲛⲟⲩϭⲥ̅. ⲛ̅ⲧⲉⲧⲛ̅ϩⲉ ⲉⲃⲟⲗ ϩⲓ ⲧⲉϩⲓⲏ ⲛ̅ⲧⲉϥⲙⲛ̅ⲧⲙⲉ. ⲉⲣϣⲁⲛ ⲡⲉϥϭⲱⲛⲧ̅
      ⲙⲟⲩϩ ϩⲛ̅ ⲟⲩϭⲉⲡⲏ ⲛⲁⲓ̈ⲁⲧⲟⲩ ⲛ̅ⲟⲩⲟⲛ ⲛⲓⲙ ⲉⲧⲕⲱ ⲛ̅ϩⲧⲏⲩ ⲉⲣⲟϥ.</td>
      <td><span style="color:#b00e23">(12)</span> Accept correction, lest at
      any time the Lord be angry, and ye should perish from the righteous way:
      whensoever his wrath shall be suddenly kindled, blessed are all they that
      trust in him.</td>
      <td><span style="color:#b00e23">(12)</span> δράξασθε παιδείας, µήποτε
      ὀργισθῇ κύριος καὶ ἀπολεῖσθε ἐξ ὁδοῦ δικαίας. ὅταν ἐκκαυθῇ ἐν τάχει ὁ
      θυµὸς αὐτοῦ, µακάριοι πάντες οἱ πεποιθότες ἐπ’ αὐτῷ.</td>
    </tr>
  </table>
</body>
</html>
