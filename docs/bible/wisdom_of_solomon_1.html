<!DOCTYPE html>
<html>
<head>
  <title>Wisdom of Solomon</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="wisdom_of_solomon_2.html" rel="next">
  <link href="song_of_songs_8.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="wisdom_of_solomon1">Wisdom of Solomon 1</h3>

  <table>
    <tr>
      <td>
      </td>
      <td>ⲧⲥⲟⲫⲓⲁ ⲛ̅ⲥⲟⲗⲟⲙⲱⲛ</td>
      <td>
      </td>
      <td>
      </td>
    </tr>

    <tr>
      <td><span style="color:#b00e23">(ⲁ̅)</span> ⲙⲉⲛⲣⲉ ϯⲙⲉⲑⲙⲏⲓ ⲛⲏ ⲉⲧϯϩⲁⲡ
      ⲉ̀ⲡⲕⲁϩⲓ ⲁⲣⲓⲫⲙⲉⲩⲓ ⲡϭ̅ⲥ̅ ϧⲉⲛ ⲟⲩⲙⲉⲧⲁⲅⲁⲑⲟⲥ ⲉⲣⲉⲧⲉⲛⲕⲱϯ ⲛ̀ⲥⲱϥ ϧⲉⲛ ϯⲙⲉⲧⲁⲡⲗⲟⲩⲥ
      ⲛ̀ⲧⲉ ⲡⲉⲧⲉⲛϩⲏⲧ</td>
      <td><span style="color:#b00e23">(ⲁ︦)</span> ⲙⲉⲣⲉ ⲧⲇⲓⲕⲁⲓⲟⲥⲩⲛⲏ ⲛⲉⲧⲕⲣⲓⲛⲉ
      ⲙ̅ⲡⲕⲁϩ ⲁⲣⲓⲡⲙⲉⲉⲩⲉ ⲙ̅ⲡϫⲟⲉⲓⲥ ϩⲛ̅ ⲟⲩⲙⲛ̅ⲧⲁⲅⲁⲑⲟⲥ ⲛ̅ⲧⲉⲧⲛ̅ϣⲓⲛⲉ ⲛ̅ⲥⲱϥ ϩⲛ̅
      ⲟⲩⲙⲛ̅ⲧϩⲁⲡⲗⲟⲩⲥ ⲛ̅ⲧⲉ ⲡⲉⲧⲛ̅ϩⲏⲧ.</td>
      <td><span style="color:#b00e23">(1)</span> Love righteousness, ye that be
      judges of the earth: think of the Lord with a good (heart,) and in
      simplicity of heart seek him.</td>
      <td><span style="color:#b00e23">(1)</span> Ἀγαπήσατε δικαιοσύνην, οἱ
      κρίνοντες τὴν γῆν, φρονήσατε περὶ τοῦ κυρίου ἐν ἀγαθότητι καὶ ἐν ἁπλότητι
      καρδίας ζητήσατε αὐτόν.</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ϣⲁⲩϫⲓⲙⲓ ⲙ̀ⲙⲟϥ ⲛ̀ϫⲉ ⲛⲏ ⲉⲧⲉ
      ⲛ̀ⲥⲉⲉⲣⲡⲓⲣⲁⲍⲓⲛ ⲙ̀ⲙⲟϥ ⲁⲛ ϣⲁϥⲟⲩⲱⲛϩ ⲉ̀ⲃⲟⲗ ⲛ̀ⲛⲏ ⲉⲧⲉ ⲛ̀ⲥⲉⲟⲓ ⲛ̀ⲁⲑⲛⲁϩϯ ⲉ̀ⲣⲟϥ
      ⲁⲛ</td>
      <td><span style="color:#b00e23">(ⲃ︦)</span> ϫⲉ ϣⲁⲩϩⲉ ⲉⲣⲟϥ ⲛ̅ϭⲓ ⲛⲉⲧⲉ
      ⲛ̅ⲥⲉⲡⲉⲓⲣⲁⲍⲉ ⲙ̅ⲙⲟϥ ⲁⲛ ϣⲁϥⲟⲩⲱⲛϩ̅ ⲇⲉ ⲉⲃⲟⲗ ⲛ̅ⲛⲉⲧⲉ ⲛ̅ⲥⲉⲟ ⲛ̅ⲁⲧⲛⲁϩⲧⲉ ⲉⲣⲟϥ
      ⲁⲛ.</td>
      <td><span style="color:#b00e23">(2)</span> For he will be found of them
      that tempt him not; and sheweth himself unto such as do not distrust
      him.</td>
      <td><span style="color:#b00e23">(2)</span> ὅτι εὑρίσκεται τοῖς µὴ
      πειράζουσιν αὐτόν, ἐµφανίζεται δὲ τοῖς µὴ ἀπιστοῦσιν αὐτῷ.</td>
    </tr>

    <tr>
      <td><span style="color:#b00e23">(ⲅ̅)</span> ϣⲁⲣⲉ ⲡⲓⲙⲉⲩⲓ ⲅⲁⲣ ⲉⲧϩⲱⲟⲩ ⲫⲟⲣϫⲟⲩ
      ⲉ̀ⲃⲟⲗ ϩⲁ ⲫϯ ⲟⲩⲟϩ ⲧⲉϥϫⲟⲙ ⲉⲑⲟⲩⲱⲛϩ ⲉ̀ⲃⲟⲗ ϣⲁⲥⲥⲟϩⲓ ⲛ̀ⲛⲓⲁⲧϩⲏⲧ</td>
      <td><span style="color:#b00e23">(ⲅ︦)</span> ϣⲁⲣⲉ ⲡⲙⲉⲉⲩⲉ ⲅⲁⲣ ⲉⲑⲟⲟⲩ ⲡⲟⲣϫⲟⲩ
      ⲉⲡⲛⲟⲩⲧⲉ. ⲁⲩⲱ ⲧⲉϥϭⲟⲙ ⲉⲧⲟⲩⲟⲛϩ̅ ⲉⲃⲟⲗ ϣⲁⲥϫⲡⲉⲓⲉ ⲛ̅ⲁⲑⲏⲧ:</td>
      <td><span style="color:#b00e23">(3)</span> For froward thoughts separate
      from God: and his power, when it is tried, reproveth the unwise.</td>
      <td><span style="color:#b00e23">(3)</span> σκολιοὶ γὰρ λογισµοὶ
      χωρίζουσιν ἀπὸ θεοῦ, δοκιµαζοµένη τε ἡ δύναµις ἐλέγχει τοὺς ἄφρονας.</td>
    </tr>

    <tr>
      <td><span style="color:#b00e23">(ⲇ̅)</span> ϫⲉ ⲙ̀ⲡⲁⲣⲉ ϯⲥⲟⲫⲓⲁ ϣⲉ ⲉ̀ϧⲟⲩⲛ
      ⲉ̀ⲟⲩⲯⲩⲭⲏ ⲉ̀ⲥϩⲱⲟⲩ ⲟⲩⲇⲉ ⲙ̀ⲡⲁⲥⲟⲩⲱⲛϩ ϧⲉⲛ ⲟⲩⲥⲱⲙⲁ ⲛ̀ⲣⲉϥⲉⲣⲛⲟⲃⲓ</td>
      <td><span style="color:#b00e23">(ⲇ︦)</span> ϫⲉ ⲙⲉⲣⲉ ⲧⲥⲟⲫⲓⲁ ⲅⲁⲣ ⲃⲱⲕ ⲉϩⲟⲩⲛ
      ⲉⲩⲯⲩⲭⲏ ⲉⲥϩⲟⲟⲩ ⲟⲩⲇⲉ ⲙⲉⲥⲟⲩⲱϩ ϩⲛ̅ ⲥⲱⲙⲁ ⲣ̅ⲣⲉϥⲣ̅ⲛⲟⲃⲉ.</td>
      <td><span style="color:#b00e23">(4)</span> For into a malicious soul
      wisdom shall not enter; nor dwell in the body that is subject unto
      sin.</td>
      <td><span style="color:#b00e23">(4)</span> ὅτι εἰς κακότεχνον ψυχὴν οὐκ
      εἰσελεύσεται σοφία οὐδὲ κατοικήσει ἐν σώµατι κατάχρεῳ ἁµαρτίας.</td>
    </tr>

    <tr>
      <td><span style="color:#b00e23">(ⲉ̅)</span> ⲡⲓⲡⲛⲁ ⲅⲁⲣ ⲉⲑⲟⲩⲁⲃ ⲛ̀ⲧⲉ ϯⲥⲟⲫⲓⲁ
      ϣⲁϥⲫⲱⲧ ⲉ̀ⲃⲟⲗ ⲛ̀ⲭⲣⲟϥ ⲛⲓⲃⲉⲛ ⲟⲩⲟϩ ϣⲁϥⲟⲩⲉⲓ ⲉ̀ⲃⲟⲗ ⲛ̀ⲛⲓⲙⲟⲕⲙⲉⲕ ⲛ̀ⲧⲉ ⲛⲓⲁⲧϩⲏⲧ ⲟⲩⲟϩ
      ϣⲁϥⲥⲟϩⲓ ⲙ̀ⲡⲓϭⲓⲛϫⲟⲛⲥ ⲁϥϣⲁⲛⲓ̀</td>
      <td><span style="color:#b00e23">(ⲉ︦)</span> ⲡⲉⲡⲛⲉⲩⲙⲁ ⲅⲁⲣ ⲉⲧⲟⲩⲁⲁⲃ ⲛ̅ⲧⲥⲟⲫⲓⲁ
      ϣⲁϥⲡⲱⲧ ⲉⲃⲟⲗ ⲛ̅ⲕⲣⲟϥ ⲁⲩⲱ ϣⲁϥⲟⲩⲉ ⲛ̅ⲙ̅ⲙⲟⲕⲙⲉⲕ ⲛ̅ⲛ̅ⲁⲑⲏⲧ ⲁⲩⲱ ϣⲁϥϫⲡⲓⲉ ⲡϫⲓⲛ̅ϭⲟⲛⲥ̅
      ⲉϥϣⲁⲛⲉⲓ</td>
      <td><span style="color:#b00e23">(5)</span> For the holy spirit of
      discipline will flee deceit, and remove from thoughts that are without
      understanding, and will not abide when unrighteousness cometh in.</td>
      <td><span style="color:#b00e23">(5)</span> ἅγιον γὰρ πνεῦµα παιδείας
      φεύξεται δόλον καὶ ἀπαναστήσεται ἀπὸ λογισµῶν ἀσυνέτων καὶ ἐλεγχθήσεται
      ἐπελθούσης ἀδικίας.</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲙⲁⲓⲣⲱⲙⲓ ⲅⲁⲣ ⲡⲉ ⲡⲓⲡⲛ̅ⲁ̅ ⲛ̀ⲧⲉ
      ϯⲥⲟⲫⲓⲁ ⲟⲩⲟϩ ϥⲉⲣⲑⲙⲁⲓⲟ ⲁⲛ ⲙ̀ⲫⲏ ⲉⲧϫⲉⲟⲩⲁ ϧⲉⲛ ⲛⲉϥⲥⲫⲟⲧⲟⲩ ϫⲉ ⲫϯ ⲡⲉ ⲡⲓⲙⲉⲑⲣⲉ
      ⲛ̀ⲛⲉϥϭⲗⲱⲧ ⲟⲩⲟϩ ⲡⲉⲧϧⲟⲧϧⲉⲧ ⲙ̀ⲙⲏⲓ ⲛⲧⲉ ⲡⲉϥϩⲏⲧ ⲟⲩⲟϩ ⲉⲧⲥⲱⲧⲉⲙ ⲉ̀ⲡⲉϥⲗⲁⲥ</td>
      <td><span style="color:#b00e23">(ⲋ︦)</span> ⲟⲩⲙⲁⲉⲓ ⲣⲱⲙⲉ ⲅⲁⲣ ⲡⲉ ⲡⲉⲡⲛⲉⲩⲙⲁ
      ⲛ̅ⲧⲥⲟⲫⲓⲁ ⲁⲩⲱ ⲛϥ̅ⲛⲁⲧⲙⲁⲓ̈ⲉ ⲡϫⲓⲟⲩⲁ ⲁⲛ ϩⲛ̅ ⲛⲉϥⲥⲡⲟⲧⲟⲩ: ϫⲉ ⲡⲛⲟⲩⲧⲉ ⲡⲉ ⲡⲙⲛ̅ⲧⲣⲉ
      ⲛ̅ⲛⲉϥϭⲗⲟⲧⲉ ⲁⲩⲱ ⲡⲉⲧⲙⲟⲩϣⲧ̅ ⲛⲁⲙⲉ ⲙ̅ⲡⲉϥϩⲏⲧ ⲁⲩⲱ ⲡⲉⲧⲥⲱⲧⲙ̅ ⲉⲡⲉϥⲗⲁⲥ.</td>
      <td><span style="color:#b00e23">(6)</span> For wisdom is a loving spirit;
      and will not acquit a blasphemer of his words: for God is witness of his
      reins, and a true beholder of his heart, and a hearer of his tongue.</td>
      <td><span style="color:#b00e23">(6)</span> φιλάνθρωπον γὰρ πνεῦµα σοφία
      καὶ οὐκ ἀθῳώσει βλάσφηµον ἀπὸ χειλέων αὐτοῦ· ὅτι τῶν νεφρῶν αὐτοῦ µάρτυς
      ὁ θεὸς καὶ τῆς καρδίας αὐτοῦ ἐπίσκοπος ἀληθὴς καὶ τῆς γλώσσης
      ἀκουστής.</td>
    </tr>

    <tr>
      <td><span style="color:#b00e23">(ⲍ̅)</span> ϫⲉ ⲡⲓⲡⲛ̅ⲁ̅ ⲛ̀ⲧⲉ ⲡϭ̅ⲥ̅ ⲁϥⲙⲟϩ
      ⲛ̀ϯⲟⲓⲕⲟⲩⲙⲉⲛⲏ ⲟⲩⲟϩ ⲫⲏ ⲉⲧⲥⲱϫⲡ ⲙ̀ⲡⲧⲏⲣϥ ϥⲥⲱⲟⲩⲛ ⲉ̀ⲡⲟⲩϧⲣⲱⲟⲩ</td>
      <td><span style="color:#b00e23">(ⲍ︦)</span> ϫⲉ ⲡⲉⲡⲛⲉⲩⲙⲁ ⲙ̅ⲡϫⲟⲉⲓⲥ ⲁϥⲙⲉϩ
      ⲧⲟⲓⲕⲟⲩⲙⲉⲛⲏ ⲁⲩⲱ ⲡⲉⲧϣⲱⲡ ⲙ̅ⲡⲧⲏⲣϥ̅ ⲉϥⲥⲟⲟⲩⲛ ⲙ̅ⲡⲉⲩϩⲣⲟⲟⲩ.</td>
      <td><span style="color:#b00e23">(7)</span> For the Spirit of the Lord
      filleth the world: and that which containeth all things hath knowledge of
      the voice.</td>
      <td><span style="color:#b00e23">(7)</span> ὅτι πνεῦµα κυρίου πεπλήρωκεν
      τὴν οἰκουµένην, καὶ τὸ συνέχον τὰ πάντα γνῶσιν ἔχει φωνῆς.</td>
    </tr>

    <tr>
      <td><span style="color:#b00e23">(ⲏ̅)</span> ⲉⲑⲃⲉ ⲫⲁⲓ ⲙ̀ⲙⲟⲛ ϩⲗⲓ ⲛⲁϣϩⲱⲡ
      ⲉⲡⲉϥⲥⲁϫⲓ ϧⲉⲛ ⲟⲩϭⲓⲛ̀ϫⲟⲛⲥ ⲟⲩⲇⲉ ⲛ̀ⲛⲉϥⲉⲣⲉⲃⲟⲗ ⲉ̀ϯⲕⲣⲏⲥⲓⲥ ⲉⲑⲛⲏⲟⲩ</td>
      <td><span style="color:#b00e23">(ⲏ︦)</span> ⲉⲧⲃⲉ ⲡⲁⲓ̈ ⲙⲛ̅ ⲗⲁⲁⲩ ⲛⲁϩⲱⲡ
      ⲉϥϣⲁϫⲉ ϩⲛ̅ ⲟⲩϫⲓⲛ̅ϭⲟⲛⲥ̅ ⲟⲩⲇⲉ ⲛϥ̅ⲛⲁⲣ̅ⲃⲟⲗ ⲁⲛ ⲉⲧⲉⲕⲣⲓⲥⲓⲥ ⲉⲧⲛ̅ⲛⲏⲩ</td>
      <td><span style="color:#b00e23">(8)</span> Therefore he that speaketh
      unrighteous things cannot be hid: neither shall vengeance, when it
      punisheth, pass by him.</td>
      <td><span style="color:#b00e23">(8)</span> διὰ τοῦτο φθεγγόµενος ἄδικα
      οὐδεὶς µὴ λάθῃ, οὐδὲ µὴ παροδεύσῃ αὐτὸν ἐλέγχουσα ἡ δίκη.</td>
    </tr>

    <tr>
      <td><span style="color:#b00e23">(ⲑ̅)</span> ⲉⲩⲉ̀ϫⲉⲙⲡϣⲓⲛⲓ ⲅⲁⲣ ⲙ̀ⲡⲓⲁⲥⲉⲃⲏⲥ
      ϧⲉⲛ ⲡⲉϥⲥⲟϭⲛⲓ ⲟⲩⲟϩ ⲡϭ̅ⲥ̅ ⲛⲁⲥⲱⲧⲉⲙ ⲁⲛ ⲉ̀ⲛⲉϥⲥⲁϫⲓ ⲉ̀ⲫⲟⲩⲱⲛϩ ⲉ̀ⲃⲟⲗ
      ⲛ̀ⲛⲉϥⲁⲛⲟⲙⲓⲁ</td>
      <td><span style="color:#b00e23">(ⲑ︦)</span> ⲥⲉⲛⲁϭⲙ̅ⲡϣⲓⲛⲉ ⲅⲁⲣ ⲙ̅ⲡϣⲟϫⲛⲉ
      ⲙ̅ⲡⲁⲥⲉⲃⲏⲥ ⲁⲩⲱ ⲡϫⲟⲉⲓⲥ ⲛⲁⲥⲱⲧⲙ̅ ⲉⲛⲉϥϣⲁϫⲉ ⲉⲡⲟⲩⲱⲛϩ̅ ⲉⲃⲟⲗ ⲛ̅ⲛⲉϥⲁⲛⲟⲙⲓⲁ.</td>
      <td><span style="color:#b00e23">(9)</span> For inquisition shall be made
      into the counsels of the ungodly: and the sound of his words shall come
      unto the Lord for the manifestation of his wicked deeds.</td>
      <td><span style="color:#b00e23">(9)</span> ἐν γὰρ διαβουλίοις ἀσεβοῦς
      ἐξέτασις ἔσται, λόγων δὲ αὐτοῦ ἀκοὴ πρὸς κύριον ἥξει εἰς ἔλεγχον
      ἀνοµηµάτων αὐτοῦ·</td>
    </tr>

    <tr>
      <td><span style="color:#b00e23">(ⲓ̅)</span>
      </td>
      <td><span style="color:#b00e23">(ⲓ︦)</span> ϫⲉ ⲡⲙⲁⲁϫⲉ ⲙⲡⲉϥⲕⲱϩ ϣⲁϥⲥⲱⲧⲙ̅
      ⲉϩⲱⲃ ⲛⲓⲙ. ⲁⲩⲱ ⲡⲉϩⲣⲟⲟⲩ ⲛ̅ⲛⲉⲕⲣⲙ̅ⲣⲙ̅ ⲛⲁϩⲱⲡ ⲁⲛ.</td>
      <td><span style="color:#b00e23">(10)</span> For the ear of jealousy
      heareth all things: and the noise of murmurings is not hid.</td>
      <td><span style="color:#b00e23">(10)</span> ὅτι οὖς ζηλώσεως ἀκροᾶται τὰ
      πάντα, καὶ θροῦς γογγυσµῶν οὐκ ἀποκρύπτεται.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span>
      </td>
      <td><span style="color:#b00e23">(ⲓ︦ⲁ︦)</span> ϩⲁⲣⲉϩ ϭⲉ ⲉⲣⲱⲧⲛ̅ ⲉⲡⲉⲕⲣⲙ̅ⲣⲙ̅
      ⲉⲧϣⲟⲩⲉⲓⲧ ⲁⲩⲱ ϯⲥⲟ ⲉⲡⲉⲧⲛ̅ⲗⲁⲥ ⲉⲃⲟⲗ ϩⲛ̅ ⲧⲕⲁⲧⲁⲗⲁⲗⲓⲁ ϫⲉ ⲙⲛ̅ ⲟⲩϣⲁϫⲉ ⲉϥϣⲟⲩⲉⲓⲧ
      ⲛⲁϩⲱⲡ ⲟⲩⲧⲁⲡⲣⲟ ⲉⲥϫⲓϭⲟⲗ ϣⲁⲥⲧⲁⲕⲉ ⲧⲉⲯⲩⲭⲏ.</td>
      <td><span style="color:#b00e23">(11)</span> Therefore beware of
      murmuring, which is unprofitable; and refrain your tongue from
      backbiting: for there is no word so secret, that shall go for nought: and
      the mouth that belieth slayeth the soul.</td>
      <td><span style="color:#b00e23">(11)</span> Φυλάξασθε τοίνυν γογγυσµὸν
      ἀνωφελῆ καὶ ἀπὸ καταλαλιᾶς φείσασθε γλώσσης· ὅτι φθέγµα λαθραῖον κενὸν οὐ
      πορεύσεται, στόµα δὲ καταψευδόµενον ἀναιρεῖ ψυχήν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span>
      </td>
      <td><span style="color:#b00e23">(ⲓ︦ⲃ︦)</span> ⲙ̅ⲡⲣ̅ⲕⲱϩ ϭⲉ ⲉⲡⲙⲟⲩ ϩⲛ̅
      ⲧⲉⲡⲗⲁⲛⲏ ⲙ̅ⲡⲉⲧⲛ̅ⲱⲛϩ̅ ⲟⲩⲇⲉ ⲙ̅ⲡⲣ̅ⲥⲱⲕ ⲛⲏⲧⲛ̅ ⲙ̅ⲡⲧⲁⲕⲟ ϩⲛ̅ ⲛⲉϩⲃⲏⲩⲉ
      ⲛ̅ⲛⲉⲧⲛ̅ϭⲓϫ</td>
      <td><span style="color:#b00e23">(12)</span> Seek not death in the error
      of your life: and pull not upon yourselves destruction with the works of
      your hands.</td>
      <td><span style="color:#b00e23">(12)</span> µὴ ζηλοῦτε θάνατον ἐν πλάνῃ
      ζωῆς ὑµῶν µηδὲ ἐπισπᾶσθε ὄλεθρον ἐν ἔργοις χειρῶν ὑµῶν·</td>
    </tr>

    <tr>
      <td><span style="color:#b00e23">(ⲓ̅ⲅ̅)</span>
      </td>
      <td><span style="color:#b00e23">(ⲓ︦ⲅ︦)</span> ϫⲉ ⲙ̅ⲡⲉ ⲡⲛⲟⲩⲧⲉ ⲧⲁⲙⲓⲉ ⲡⲙⲟⲩ
      ⲟⲩⲇⲉ ⲛϥ̅ⲣⲁϣⲉ ⲁⲛ ⲉϫⲙ̅ ⲡⲧⲁⲕⲟ ⲛ̅ⲛⲉⲧⲟⲛϩ.</td>
      <td><span style="color:#b00e23">(13)</span> For God made not death:
      neither hath he pleasure in the destruction of the living.</td>
      <td><span style="color:#b00e23">(13)</span> ὅτι ὁ θεὸς θάνατον οὐκ
      ἐποίησεν οὐδὲ τέρπεται ἐπ’ ἀπωλείᾳ ζώντων.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span>
      </td>
      <td><span style="color:#b00e23">(ⲓ︦ⲇ︦)</span> ⲛ̅ⲧⲁϥⲥⲟⲛⲧⲟⲩ ⲅⲁⲣ ⲧⲏⲣⲟⲩ
      ⲉⲧⲣⲉⲩϭⲱ ϣⲁⲃⲟⲗ ⲁⲩⲱ ⲉⲧⲣⲉⲩⲟⲩϫⲁⲓ̈ ⲛ̅ϭⲓ ⲛ̅ⲥⲱⲛⲧ ⲙ̅ⲡⲕⲟⲥⲙⲟⲥ: ⲙ̅ⲙⲛ̅ ⲡⲁϩⲣⲉ ⲙ̅ⲙⲟⲩ
      ϩⲣⲁⲓ̈ ⲛ̅ϩⲏⲧⲟⲩ ⲟⲩⲇⲉ ⲙ̅​ⲛⲧ​ⲉⲣⲟ ⲛ̅ⲁⲙⲛ̅ⲧⲉ ϩⲓϫⲙ̅ ⲡⲕⲁϩ.</td>
      <td><span style="color:#b00e23">(14)</span> For he created all things,
      that they might have their being: and the generations of the world were
      healthful; and there is no poison of destruction in them, nor the kingdom
      of death upon the earth:</td>
      <td><span style="color:#b00e23">(14)</span> ἔκτισεν γὰρ εἰς τὸ εἶναι τὰ
      πάντα, καὶ σωτήριοι αἱ γενέσεις τοῦ κόσµου, καὶ οὐκ ἔστιν ἐν αὐταῖς
      φάρµακον ὀλέθρου οὔτε ᾅδου βασίλειον ἐπὶ γῆς.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span>
      </td>
      <td><span style="color:#b00e23">(ⲓ︦ⲉ︦)</span> ⲧⲇⲓⲕⲁⲓⲟⲥⲩⲛⲏ ⲅⲁⲣ ⲟⲩⲁⲧⲙⲟⲩ
      ⲧⲉ</td>
      <td><span style="color:#b00e23">(15)</span> (For righteousness is
      immortal:)</td>
      <td><span style="color:#b00e23">(15)</span> δικαιοσύνη γὰρ ἀθάνατός
      ἐστιν.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span>
      </td>
      <td><span style="color:#b00e23">(ⲓ︦ⲋ︦)</span> ⲛ̅ⲁⲥⲉⲃⲏⲥ ⲇⲉ ϩⲛ̅ ⲛⲉⲩϭⲓϫ ⲙⲛ̅
      ⲛⲉⲩϣⲁϫⲉ ⲁⲩⲥⲟⲧⲡϥ̅ ⲛⲁⲩ: ⲁⲩⲧⲁⲁϥ ⲛⲁⲩ ⲛ̅ϣⲃⲏⲣ ⲁⲩⲃⲱⲗ ⲉⲃⲟⲗ ⲁⲩⲥⲙⲓⲛⲉ ⲛ̅ⲟⲩⲇⲓⲁⲑⲏⲕⲏ
      ⲛⲉⲙⲁϥ ϫⲉ ⲥⲉⲙ̅ⲡϣⲁ ⲛ̅ⲧⲙⲉⲣⲓⲥ ⲙ̅ⲡⲉⲧⲙ̅ⲙⲁⲩ.</td>
      <td><span style="color:#b00e23">(16)</span> But ungodly men with their
      works and words called it to them: for when they thought to have it their
      friend, they consumed to nought, and made a covenant with it, because
      they are worthy to take part with it.</td>
      <td><span style="color:#b00e23">(16)</span> Ἀσεβεῖς δὲ ταῖς χερσὶν καὶ
      τοῖς λόγοις προσεκαλέσαντο αὐτόν, φίλον ἡγησάµενοι αὐτὸν ἐτάκησαν καὶ
      συνθήκην ἔθεντο πρὸς αὐτόν, ὅτι ἄξιοί εἰσιν τῆς ἐκείνου µερίδος
      εἶναι.</td>
    </tr>
  </table>
</body>
</html>
