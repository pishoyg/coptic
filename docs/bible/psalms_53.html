<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_54.html" rel="next">
  <link href="psalms_52.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_53">Psalms 53</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲛ̅ⲅ̅. ⲉ̀ⲡϫⲱⲕ ⲉ̀ⲃⲟⲗ ⲉⲩⲕⲁϯ ⲛ̀ⲧⲉ
      ⲇⲁⲩⲓⲇ ϧⲉⲛ ϩⲁⲛϩⲱⲥ ϧⲉⲛ ⲡϫⲓⲛⲑⲣⲟⲩⲓ̀ ⲛ̀ϫⲉ ⲛⲓⲍⲓⲫⲉⲟⲥ ⲟⲩⲟϩ ⲉϫⲟⲥ ⲛ̀ⲥⲁⲟⲩⲗ ϫⲉ ϩⲏⲡⲡⲉ
      ⲓⲥ ⲇⲁⲩⲓⲇ ⲭⲏⲡ ϧⲁⲧⲟⲧⲉⲛ.</span>
      </td>
      <td>ⲛ̅ⲅ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ ϩⲙ̅ ⲡⲧⲣⲉ ⲛ̅ⲇⲓⲫⲁⲓⲟⲥ ⲉⲓ ⲛ̅ⲥⲉϫⲟⲟⲥ
      ⲛ̅ⲥⲁⲟⲩⲗ ϫⲉ ⲉⲓⲥ ⲇⲁⲩⲉⲓⲇ ϩⲏⲡ ϩⲁⲧⲏⲛ</td>
      <td>For the end, among Hymns of instruction by David, when the Ziphites
      came and said to Saul, Lo, is not David hid with us?</td>
      <td>Εἰς τὸ τέλος, ἐν ὕµνοις· συνέσεως τῷ Δαυιδ <span style=
      "color:#b00e23">(1)</span> ἐν τῷ ἐλθεῖν τοὺς Ζιφαίους καὶ εἰπεῖν τῷ Σαουλ
      Οὐκ ἰδοὺ Δαυιδ κέκρυπται παρ’ ἡµῖν;</td>
    </tr>

    <tr>
      <td><span style="color:#b00e23">(ⲁ̅)</span> ⲫϯ ⲛⲁϩⲙⲉⲧ ϧⲉⲛ ⲡⲉⲕⲣⲁⲛ: ⲟⲩⲟϩ
      ⲙⲁϩⲁⲡ ⲉ̀ⲣⲟⲓ ϧⲉⲛ ⲧⲉⲕϫⲟⲙ.</td>
      <td><span style="color:#b00e23">(ⲁ︦)</span> ⲙⲁⲧⲟⲩϫⲟⲓ ⲡⲁⲛⲟⲩⲧⲉ ϩⲙ̅ ⲡⲉⲕⲣⲁⲛ.
      ⲁⲩⲱ ⲕⲣⲓⲛⲉ ⲙ̅ⲙⲟⲓ ϩⲛ̅ ⲧⲉⲕϭⲟⲙ.</td>
      <td><span style="color:#b00e23">(1)</span> Save me, O God, by thy name,
      and judge me by thy might.</td>
      <td><span style="color:#b00e23">(2)</span> Ὁ θεός, ἐν τῷ ὀνόµατί σου
      σῶσόν µε καὶ ἐν τῇ δυνάµει σου κρῖνόν µε.</td>
    </tr>

    <tr>
      <td><span style="color:#b00e23">(ⲃ̅)</span> ⲫϯ ⲥⲱⲧⲉⲙ ⲉ̀ⲧⲁⲡⲣⲟⲥⲉⲩⲭⲏ: ϭⲓⲥⲙⲏ
      ⲉ̀ⲛⲓⲥⲁϫⲓ ⲛ̀ⲧⲉ ⲣⲱⲓ.</td>
      <td><span style="color:#b00e23">(ⲃ︦)</span> ⲡⲁⲛⲟⲩⲧⲉ ⲥⲱⲧⲙ̅ ⲉⲡⲁϣⲗⲏⲗ ϫⲓⲥⲙⲏ
      ⲉⲛ̅ϣⲁϫⲉ ⲛ̅ⲣⲱⲓ.</td>
      <td><span style="color:#b00e23">(2)</span> O God, hear my prayer; hearken
      to the words of my mouth.</td>
      <td><span style="color:#b00e23">(3)</span> ὁ θεός, εἰσάκουσον τῆς
      προσευχῆς µου, ἐνώτισαι τὰ ῥήµατα τοῦ στόµατός µου.</td>
    </tr>

    <tr>
      <td><span style="color:#b00e23">(ⲅ̅)</span> ϫⲉ ϩⲁⲛϣⲉⲙⲙⲱⲟⲩ ⲁⲩⲧⲱⲟⲩⲛⲟⲩ
      ⲉ̀ϩⲣⲏⲓ ⲉ̀ϫⲱⲓ: ⲟⲩⲟϩ ϩⲁⲛϫⲱⲣⲓ ⲁⲩⲕⲱϯ ⲛ̀ⲥⲁ ⲧⲁⲯⲩⲭⲏ: ⲙ̀ⲡⲟⲩⲉⲣϣⲟⲣⲡ ⲛ̀ⲭⲁ ⲫϯ
      ⲙ̀ⲡⲟⲩⲙ̀ⲑⲟ ⲉ̀ⲃⲟⲗ.</td>
      <td><span style="color:#b00e23">(ⲅ︦)</span> ϫⲉ ⲁ ϩⲉⲛϣⲙ̅ⲙⲟ ⲧⲱⲟⲩⲛ ⲉϩⲣⲁⲓ
      ⲉϫⲱⲓ. ⲁ ϩⲉⲛϫⲱⲱⲣⲉ ϣⲓⲛⲉ ⲛ̅ⲥⲁ ⲧⲁⲯⲩⲭⲏ. ⲙ̅ⲡⲟⲩⲕⲁ ⲡⲛⲟⲩⲧⲉ ⲙ̅ⲡⲉⲩⲙ̅ⲧⲟ ⲉⲃⲟⲗ.
      ⲇⲓⲁⲯⲁⲗⲙⲁ.</td>
      <td><span style="color:#b00e23">(3)</span> For strangers have risen up
      against me, and mighty men have sought my life: they have not set God
      before them. Pause.</td>
      <td><span style="color:#b00e23">(4)</span> ὅτι ἀλλότριοι ἐπανέστησαν ἐπ’
      ἐµέ, καὶ κραταιοὶ ἐζήτησαν τὴν ψυχήν µου· οὐ προέθεντο τὸν θεὸν ἐνώπιον
      αὐτῶν. διάψαλµα.</td>
    </tr>

    <tr>
      <td><span style="color:#b00e23">(ⲇ̅)</span> ϩⲏⲡⲡⲉ ⲓⲥ ⲫϯ ⲁϥⲉⲣⲃⲟⲏⲑⲓⲛ ⲉ̀ⲣⲟⲓ:
      ⲡϭ̅ⲥ̅ ⲡⲉ ⲫⲣⲉϥϣⲱⲡ ⲉ̀ⲣⲟϥ ⲛ̀ⲧⲁⲯⲩⲭⲏ.</td>
      <td><span style="color:#b00e23">(ⲇ︦)</span> ⲉⲓⲥ ϩⲏⲏⲧⲉ ⲅⲁⲣ ⲡⲛⲟⲩⲧⲉ ⲛⲁⲃⲟⲏⲑⲉⲓ
      ⲉⲣⲟⲓ. ⲁⲩⲱ ⲡϫⲟⲉⲓⲥ ⲡⲉ ⲡⲣⲉϥϣⲱⲡ ⲉⲣⲟϥ ⲛ̅ⲧⲁⲯⲩⲭⲏ.</td>
      <td><span style="color:#b00e23">(4)</span> For lo! God assists me; and
      the Lord is the helper of my soul.</td>
      <td><span style="color:#b00e23">(5)</span> ἰδοὺ γὰρ ὁ θεὸς βοηθεῖ µοι,
      καὶ ὁ κύριος ἀντιλήµπτωρ τῆς ψυχῆς µου.</td>
    </tr>

    <tr>
      <td><span style="color:#b00e23">(ⲉ̅)</span> ⲉϥⲉ̀ⲧⲁⲥⲑⲟ ⲛ̀ⲛⲓⲡⲉⲧϩⲱⲟⲩ
      ⲉ̀ⲛⲁϫⲁϫⲓ: ⲟⲩⲟϩ ⲛ̀ϧⲣⲏⲓ ϧⲉⲛ ⲧⲉⲕⲙⲉⲑⲙⲏⲓ ϥⲟⲧⲟⲩ ⲉ̀ⲃⲟⲗ:</td>
      <td><span style="color:#b00e23">(ⲉ︦)</span> ϥⲛⲁⲕⲧⲉ ⲙ̅ⲡⲉⲑⲟⲟⲩ ⲛ̅ⲛⲁϫⲁϫⲉ.
      ϥⲟⲧⲟⲩ ⲉⲃⲟⲗ ϩⲛ̅ ⲧⲉⲕⲙⲉ:</td>
      <td><span style="color:#b00e23">(5)</span> He shall return evil to mine
      enemies; utterly destroy them in thy truth.</td>
      <td><span style="color:#b00e23">(6)</span> ἀποστρέψει τὰ κακὰ τοῖς
      ἐχθροῖς µου· ἐν τῇ ἀληθείᾳ σου ἐξολέθρευσον αὐτούς.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(5)</span> ϧⲉⲛ ⲡⲁⲟⲩⲱϣ ϯⲛⲁϣⲱⲧ ⲛⲁⲕ. <span style=
      "color:#05537d">(6)</span> ϯⲛⲁⲟⲩⲱⲛϩ ⲙ̀ⲡⲉⲕⲣⲁⲛ ⲉ̀ⲃⲟⲗ ⲡϭ̅ⲥ̅ ϫⲉ ⲟⲩⲁⲅⲁⲑⲟⲥ
      ⲡⲉ:</td>
      <td><span style="color:#b00e23">(ⲋ︦)</span> ϯⲛⲁϣⲱⲱⲧ ⲛⲁⲕ ⲉϩⲛⲁⲓ ϯⲛⲁⲟⲩⲱⲛϩ̅
      ⲉⲃⲟⲗ ⲙ̅ⲡⲉⲕⲣⲁⲛ ⲡϫⲟⲉⲓⲥ ϫⲉ ⲛⲁⲛⲟⲩϥ.</td>
      <td><span style="color:#b00e23">(6)</span> I will willingly sacrifice to
      thee: I will give thanks to thy name, O Lord; for it is good.</td>
      <td><span style="color:#b00e23">(7)</span> ἑκουσίως θύσω σοι,
      ἐξοµολογήσοµαι τῷ ὀνόµατί σου, κύριε, ὅτι ἀγαθόν·</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(6)</span> ϫⲉ ⲁⲕⲛⲁϩⲙⲉⲧ ⲉ̀ⲃⲟⲗ ϧⲉⲛ ϩⲟϫϩⲉϫ ⲛⲓⲃⲉⲛ ⲟⲩⲟϩ ⲡⲁⲃⲁⲗ
      ⲁϥⲛⲁⲩ ϧⲉⲛ ⲛⲁϫⲁϫⲓ.</td>
      <td><span style="color:#b00e23">(ⲍ︦)</span> ϫⲉ ⲁⲕⲧⲟⲩϫⲟⲓ ⲉⲃⲟⲗ ϩⲛ̅ ⲑⲗⲓⲯⲓⲥ
      ⲛⲓⲙ. ⲁⲩⲱ ⲁ ⲡⲁⲃⲁⲗ ⲙⲉϩⲉⲓⲁⲧϥ̅ ⲛ̅ⲛⲁϫⲁϫⲉ:</td>
      <td><span style="color:#b00e23">(7)</span> For thou hast delivered me out
      of all affliction, and mine eye has seen my desire upon mine
      enemies.</td>
      <td><span style="color:#b00e23">(8)</span> ὅτι ἐκ πάσης θλίψεως ἐρρύσω
      µε, καὶ ἐν τοῖς ἐχθροῖς µου ἐπεῖδεν ὁ ὀφθαλµός µου.</td>
    </tr>
  </table>
</body>
</html>
