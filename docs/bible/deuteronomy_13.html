<!DOCTYPE html>
<html>
<head>
  <title>Deuteronomy</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="deuteronomy_14.html" rel="next">
  <link href="deuteronomy_12.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="deuteronomy_13">Deuteronomy 13</h4>

  <table>
    <tr>
      <td><span style="color:#b00e23">(ⲁ̅)</span> ⲉ̀ϣⲱⲡ ⲇⲉ ⲁϥϣⲁⲛⲧⲱⲛϥ ⲛ̀ϧⲏⲧⲕ
      ⲛ̀ϫⲉ ⲟⲩⲡⲣⲟⲫⲏⲧⲏⲥ ⲓⲉ ⲟⲩⲣⲉϥⲫⲉⲣⲣⲁⲥⲟⲩⲓ ϧⲉⲛ ⲟⲩⲣⲁⲥⲟⲩⲓ ⲟⲩⲟϩ ⲛ̀ⲧⲉϥϯ ⲛⲁⲕ ⲛ̀ⲟⲩⲙⲏⲓⲛⲓ
      ⲓⲉ ⲟⲩϣⲫⲏⲣⲓ</td>
      <td><span style="color:#b00e23">(1)</span> And if there arise within thee
      a prophet, or one who dreams a dream, and he gives thee a sign or a
      wonder,</td>
      <td><span style="color:#b00e23">(2)</span> Ἐὰν δὲ ἀναστῇ ἐν σοὶ προφήτης
      ἢ ἐνυπνιαζόµενος ἐνύπνιον καὶ δῷ σοι σηµεῖον ἢ τέρας</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲛ̀ⲧⲉϥⲓ̀ ⲛ̀ϫⲉ ⲡⲓⲙⲏⲓⲛⲓ ⲓⲉ
      ϯϣⲫⲏⲣⲓ ⲛⲏ ⲉⲧⲁϥⲥⲁϫⲓ ⲙ̀ⲙⲱⲟⲩ ⲛⲉⲙⲁⲕ ⲉϥϫⲱ ⲙ̀ⲙⲟⲥ ϫⲉ ⲙⲁⲣⲉⲛϣⲉ ⲛⲁⲛ ⲛ̀ⲧⲉⲛϣⲉⲙϣⲓ
      ⲛ̀ϩⲁⲛⲕⲉⲛⲟⲩϯ ⲛⲏ ⲉⲧⲉⲕⲥⲱⲟⲩⲛ ⲙ̀ⲙⲱⲟⲩ ⲁⲛ</td>
      <td><span style="color:#b00e23">(2)</span> and the sign or the wonder
      come to pass which he spoke to thee, saying, Let us go and serve other
      gods, which ye know not;</td>
      <td><span style="color:#b00e23">(3)</span> καὶ ἔλθῃ τὸ σηµεῖον ἢ τὸ
      τέρας, ὃ ἐλάλησεν πρὸς σὲ λέγων Πορευθῶµεν καὶ λατρεύσωµεν θεοῖς ἑτέροις,
      οὓς οὐκ οἴδατε,</td>
    </tr>

    <tr>
      <td><span style="color:#b00e23">(ⲅ̅)</span> ⲛ̀ⲛⲉⲧⲉⲛⲥⲱⲧⲉⲙ ⲛ̀ⲥⲁ ⲛⲉⲛⲥⲁϫⲓ
      ⲙ̀ⲡⲓⲡⲣⲟⲫⲏⲧⲏⲥ ⲉⲧⲉⲙ̀ⲙⲁⲩ ⲓⲉ ⲡⲓⲣⲉϥⲫⲉⲣⲣⲁⲥⲟⲩⲓ ϫⲉ ⲁϥⲉⲣⲡⲓⲣⲁⲍⲓⲛ ⲙ̀ⲙⲱⲧⲉⲛ ⲛ̀ϫⲉ ⲡϭ̅ⲥ̅
      ⲡⲉⲧⲉⲛⲛⲟⲩϯ ⲉ̀ⲛⲁⲩ ϫⲉ ⲁⲛ ⲧⲉⲧⲉⲛⲙⲉⲓ ⲙ̀ⲡϭ̅ⲥ̅ ⲡⲉⲧⲉⲛⲛⲟⲩϯ ⲉ̀ⲃⲟⲗ ϧⲉⲛ ⲡⲉⲧⲉⲛϩⲏⲧ ⲧⲏⲣϥ
      ⲛⲉⲙ ⲉ̀ⲃⲟⲗ ϧⲉⲛ ⲧⲉⲧⲉⲛⲯⲩⲭⲏ ⲧⲏⲣⲥ</td>
      <td><span style="color:#b00e23">(3)</span> ye shall not hearken to the
      words of that prophet, or the dreamer of that dream, because the Lord thy
      God tries you, to know whether ye love your God with all your heart and
      with all your soul.</td>
      <td><span style="color:#b00e23">(4)</span> οὐκ ἀκούσεσθε τῶν λόγων τοῦ
      προφήτου ἐκείνου ἢ τοῦ ἐνυπνιαζοµένου τὸ ἐνύπνιον ἐκεῖνο, ὅτι πειράζει
      κύριος ὁ θεὸς ὑµᾶς εἰδέναι εἰ ἀγαπᾶτε κύριον τὸν θεὸν ὑµῶν ἐξ ὅλης τῆς
      καρδίας ὑµῶν καὶ ἐξ ὅλης τῆς ψυχῆς ὑµῶν.</td>
    </tr>

    <tr>
      <td><span style="color:#b00e23">(ⲇ̅)</span> ⲡϭ̅ⲥ̅ ⲡⲉⲧⲉⲛⲛⲟⲩϯ ⲉⲣⲉⲧⲉⲛⲉ̀ⲙⲟϣⲓ
      ⲛ̀ⲥⲱϥ ⲟⲩⲟϩ ⲛ̀ⲑⲟϥ ⲉⲣⲉⲧⲉⲛⲉ̀ⲉⲣϩⲟϯ ϧⲁⲧⲉϥϩⲏ ⲟⲩⲟϩ ⲉⲣⲉⲧⲉⲛⲉ̀ⲁⲣⲉϩ ⲉ̀ⲛⲉϥⲉⲛⲧⲟⲗⲏ
      ⲉⲣⲉⲧⲉⲛⲉ̀ⲥⲱⲧⲉⲙ ⲛ̀ⲥⲁ ⲧⲉϥⲥⲙⲏ ⲟⲩⲟϩ ⲉⲣⲉⲧⲉⲛⲟⲩⲟϩ ⲑⲏⲛⲟⲩ ⲉ̀ⲣⲟϥ</td>
      <td><span style="color:#b00e23">(4)</span> Ye shall follow the Lord your
      God, and fear him, and ye shall hear his voice, and attach yourselves to
      him.</td>
      <td><span style="color:#b00e23">(5)</span> ὀπίσω κυρίου τοῦ θεοῦ ὑµῶν
      πορεύεσθε καὶ αὐτὸν φοβηθήσεσθε καὶ τὰς ἐντολὰς αὐτοῦ φυλάξεσθε καὶ τῆς
      φωνῆς αὐτοῦ ἀκούσεσθε καὶ αὐτῷ προστεθήσεσθε.</td>
    </tr>

    <tr>
      <td><span style="color:#b00e23">(ⲉ̅)</span> ⲡⲓⲡⲣⲟⲫⲏⲧⲏⲥ ⲇⲉ ⲉⲧⲧⲏ ⲓⲉ
      ⲡⲓⲣⲉϥⲫⲉⲣⲣⲁⲥⲟⲩⲓ ⲉⲧⲧⲏ ⲉϥⲉ̀ⲙⲟⲩ ⲁϥⲥⲁϫⲓ ⲅⲁⲣ ⲉⲥⲟⲣⲙⲉⲕ ⲉ̀ⲃⲟⲗ ϩⲁ ⲡϭ̅ⲥ̅ ⲡⲉⲕⲛⲟⲩϯ ⲫⲏ
      ⲉⲧⲁϥⲉⲛⲕ ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲭⲏⲙⲓ ⲫⲏ ⲉⲧⲁϥⲥⲟⲧⲕ ⲉ̀ⲃⲟⲗ ϧⲉⲛ ϯⲙⲉⲧⲃⲱⲕ ⲉ̀ϩⲓⲧⲕ ⲉ̀ⲃⲟⲗ
      ϩⲓ ⲡⲓⲙⲱⲓⲧ ⲫⲏ ⲉⲧⲁϥϩⲉⲛϩⲱⲛⲕ ⲉ̀ⲣⲟϥ ⲛ̀ϫⲉ ⲡϭ̅ⲥ̅ ⲡⲉⲕⲛⲟⲩϯ ⲉ̀ⲙⲟϣⲓ ϩⲓⲱⲧϥ ⲉⲕⲉ̀ⲧⲁⲕⲟ
      ⲙ̀ⲡⲓⲡⲉⲧϩⲱⲟⲩ ⲉ̀ⲃⲟⲗ ϧⲉⲛ ⲑⲏⲛⲟⲩ</td>
      <td><span style="color:#b00e23">(5)</span> And that prophet or that
      dreamer of a dream, shall die; for he has spoken to make thee err from
      the Lord thy God who brought thee out of the land of Egypt, who redeemed
      thee from bondage, to thrust thee out of the way which the Lord thy God
      commanded thee to walk in: so shalt thou abolish the evil from among
      you.</td>
      <td><span style="color:#b00e23">(6)</span> καὶ ὁ προφήτης ἐκεῖνος ἢ ὁ τὸ
      ἐνύπνιον ἐνυπνιαζόµενος ἐκεῖνος ἀποθανεῖται· ἐλάλησεν γὰρ πλανῆσαί σε ἀπὸ
      κυρίου τοῦ θεοῦ σου τοῦ ἐξαγαγόντος σε ἐκ γῆς Αἰγύπτου τοῦ λυτρωσαµένου
      σε ἐκ τῆς δουλείας ἐξῶσαί σε ἐκ τῆς ὁδοῦ, ἧς ἐνετείλατό σοι κύριος ὁ θεός
      σου πορεύεσθαι ἐν αὐτῇ· καὶ ἀφανιεῖς τὸν πονηρὸν ἐξ ὑµῶν αὐτῶν.</td>
    </tr>

    <tr>
      <td><span style="color:#b00e23">(ⲋ̅)</span> ⲉ̀ϣⲱⲡ ⲇⲉ ⲁϥϣⲁⲛϯϩⲟ ⲉ̀ⲣⲟⲕ ⲛ̀ϫⲉ
      ⲡⲉⲕⲥⲟⲛ ⲛ̀ϣⲉⲛⲓⲱⲧ ⲓⲉ ⲛ̀ϣⲉⲛⲙⲁⲩ ⲓⲉ ⲡⲉⲕϣⲏⲣⲓ ⲓⲉ ⲧⲉⲕϣⲉⲣⲓ ⲓⲉ ⲧⲉⲕⲥϩⲓⲙⲓ ⲉⲧϧⲉⲛ ⲕⲉⲛⲕ
      ⲓⲉ ⲡⲉⲕϣⲫⲏⲣ ⲉⲧⲟⲓ ⲛ̀ϩⲩⲥⲟⲥ ⲛⲉⲙ ⲧⲉⲕⲯⲩⲭⲏ ⲛ̀ⲭⲱⲡ ⲉϥϫⲱ ⲙ̀ⲙⲟⲥ ϫⲉ ⲙⲁⲣⲉⲛϣⲉ ⲛⲁⲛ
      ⲛ̀ⲧⲉⲛϣⲉⲙϣⲓ ⲛ̀ϩⲁⲛⲕⲉⲛⲟⲩϯ ⲛ̀ϣⲉⲙⲙⲟ ⲛⲏ ⲉⲧⲉⲕⲥⲱⲟⲩⲛ ⲙ̀ⲙⲱⲟⲩ ⲁⲛ ⲛ̀ⲑⲟⲕ ⲛⲉⲙ
      ⲛⲉⲕⲓⲟϯ</td>
      <td><span style="color:#b00e23">(6)</span> And if thy brother by thy
      father or mother, or thy son, or daughter, or thy wife in thy bosom, or
      friend who is equal to thine own soul, entreat thee secretly, saying, Let
      us go and serve other gods, which neither thou nor thy fathers have
      known,</td>
      <td><span style="color:#b00e23">(7)</span> Ἐὰν δὲ παρακαλέσῃ σε ὁ ἀδελφός
      σου ἐκ πατρός σου ἢ ἐκ µητρός σου ἢ ὁ υἱός σου ἢ ἡ θυγάτηρ σου ἢ ἡ γυνὴ ἡ
      ἐν κόλπῳ σου ἢ ὁ φίλος ὁ ἴσος τῆς ψυχῆς σου λάθρᾳ λέγων Βαδίσωµεν καὶ
      λατρεύσωµεν θεοῖς ἑτέροις, οὓς οὐκ ᾔδεις σὺ καὶ οἱ πατέρες σου,</td>
    </tr>

    <tr>
      <td><span style="color:#b00e23">(ⲍ̅)</span> ⲉ̀ⲃⲟⲗ ϧⲉⲛ ⲛⲓⲛⲟⲩϯ ⲛ̀ⲧⲉ ⲛⲓⲉⲑⲛⲟⲥ
      ⲛⲏ ⲉⲧⲕⲱϯ ⲉ̀ⲣⲱⲧⲉⲛ ⲛⲏ ⲉⲧϧⲉⲛⲧ ⲓⲉ ⲛⲏ ⲉⲧⲟⲩⲏⲟⲩ ⲙ̀ⲙⲱⲧⲉⲛ ⲓⲥϫⲉⲛ ⲁⲩⲣⲏϫϥ ⲙ̀ⲡⲓⲕⲁϩⲓ ϣⲁ
      ⲁⲩⲣⲏϫϥ ⲙ̀ⲡⲓⲕⲁϩⲓ</td>
      <td><span style="color:#b00e23">(7)</span> of the gods of the nations
      that are round about you, who are near thee or at a distance from thee,
      from one end of the earth to the other;</td>
      <td><span style="color:#b00e23">(8)</span> ἀπὸ τῶν θεῶν τῶν ἐθνῶν τῶν
      περικύκλῳ ὑµῶν τῶν ἐγγιζόντων σοι ἢ τῶν µακρὰν ἀπὸ σοῦ ἀπ’ ἄκρου τῆς γῆς
      ἕως ἄκρου τῆς γῆς,</td>
    </tr>

    <tr>
      <td><span style="color:#b00e23">(ⲏ̅)</span> ⲛ̀ⲛⲉⲕⲟⲩⲱϣ ⲛⲉⲙⲁϥ ⲟⲩⲇⲉ
      ⲛ̀ⲛⲉⲕⲥⲱⲧⲉⲙ ⲛ̀ⲥⲱϥ ⲟⲩⲟϩ ⲛ̀ⲛⲉ ⲡⲉⲕⲃⲁⲗ ϯⲁⲥⲟ ⲉ̀ⲣⲟϥ ⲟⲩⲇⲉ ⲛ̀ⲛⲉⲕⲙⲉⲛⲣⲓⲧϥ ⲟⲩⲇⲉ
      ⲛ̀ⲛⲉⲕⲉⲣⲥⲕⲉⲡⲁⲍⲓⲛ ⲙ̀ⲙⲟϥ</td>
      <td><span style="color:#b00e23">(8)</span> thou shalt not consent to him,
      neither shalt thou hearken to him; and thine eye shall not spare him,
      thou shalt feel no regret for him, neither shalt thou at all protect
      him:</td>
      <td><span style="color:#b00e23">(9)</span> οὐ συνθελήσεις αὐτῷ καὶ οὐκ
      εἰσακούσῃ αὐτοῦ, καὶ οὐ φείσεται ὁ ὀφθαλµός σου ἐπ’ αὐτῷ, οὐκ ἐπιποθήσεις
      ἐπ’ αὐτῷ οὐδ’ οὐ µὴ σκεπάσῃς αὐτόν·</td>
    </tr>

    <tr>
      <td><span style="color:#b00e23">(ⲑ̅)</span> ϧⲉⲛ ⲟⲩⲧⲁⲙⲟ ⲉⲕⲉ̀ⲧⲁⲙⲱⲟⲩ ⲉⲑⲃⲏⲧϥ
      ⲟⲩⲟϩ ⲛⲉⲕϫⲓϫ ⲉⲩⲉ̀ϣⲱⲡⲓ ϩⲓϫⲱϥ ⲛ̀ϣⲟⲣⲡ ⲉ̀ⲡϧⲟⲑⲃⲉϥ ⲟⲩⲟϩ ⲛⲉⲛϫⲓϫ ⲙ̀ⲡⲓⲗⲁⲟⲥ ⲧⲏⲣϥ
      ⲉ̀ⲡϧⲁⲉ̀</td>
      <td><span style="color:#b00e23">(9)</span> thou shalt surely report
      concerning him, and thy hands shall be upon him among the first to slay
      him, and the hands of all the people at the last.</td>
      <td><span style="color:#b00e23">(10)</span> ἀναγγέλλων ἀναγγελεῖς περὶ
      αὐτοῦ, αἱ χεῖρές σου ἔσονται ἐπ’ αὐτὸν ἐν πρώτοις ἀποκτεῖναι αὐτόν, καὶ
      αἱ χεῖρες παντὸς τοῦ λαοῦ ἐπ’ ἐσχάτῳ,</td>
    </tr>

    <tr>
      <td><span style="color:#b00e23">(ⲓ̅)</span> ⲉⲩⲉ̀ϩⲓⲱⲛⲓ ⲉ̀ⲣⲟϥ ϧⲉⲛ ⲡⲱⲛⲓ ⲟⲩⲟϩ
      ⲉϥⲉ̀ⲙⲟⲩ ϫⲉ ⲁϥⲕⲱϯ ⲛ̀ⲥⲁ ⲫⲟⲛϩⲕ ⲉ̀ⲃⲟⲗ ϩⲁ ⲡϭ̅ⲥ̅ ⲡⲉⲕⲛⲟⲩϯ ⲫⲏ ⲉⲧⲁϥⲉⲛⲕ ⲉ̀ⲃⲟⲗ ϧⲉⲛ
      ⲡⲕⲁϩⲓ ⲛ̀ⲭⲏⲙⲓ ⲉ̀ⲃⲟⲗ ϧⲉⲛ ⲡⲏⲓ ⲛ̀ⲧⲉ ϯⲙⲉⲧⲃⲱⲕ</td>
      <td><span style="color:#b00e23">(10)</span> And they shall stone him with
      stones, and he shall die, because he sought to draw thee away from the
      Lord thy God who brought thee out of the land of Egypt, out of the house
      of bondage.</td>
      <td><span style="color:#b00e23">(11)</span> καὶ λιθοβολήσουσιν αὐτὸν ἐν
      λίθοις, καὶ ἀποθανεῖται, ὅτι ἐζήτησεν ἀποστῆσαί σε ἀπὸ κυρίου τοῦ θεοῦ
      σου τοῦ ἐξαγαγόντος σε ἐκ γῆς Αἰγύπτου ἐξ οἴκου δουλείας.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲡⲓⲗⲁⲟⲥ ⲧⲏⲣϥ ⲁⲩϣⲁⲛⲥⲱⲧⲉⲙ
      ⲉⲩⲉ̀ⲉⲣϩⲟϯ ⲟⲩⲟϩ ⲛ̀ⲛⲟⲩⲟⲩⲁϩⲧⲟⲧⲟⲩ ϫⲉ ⲉ̀ⲓⲣⲓ ⲕⲁⲧⲁ ⲡⲁⲓϩⲱⲃ ⲉⲧϩⲱⲟⲩ ϧⲉⲛ ⲑⲏⲛⲟⲩ</td>
      <td><span style="color:#b00e23">(11)</span> And all Israel shall hear,
      and fear, and shall not again do according to this evil thing among
      you.</td>
      <td><span style="color:#b00e23">(12)</span> καὶ πᾶς Ισραηλ ἀκούσας
      φοβηθήσεται καὶ οὐ προσθήσουσιν ἔτι ποιῆσαι κατὰ τὸ ῥῆµα τὸ πονηρὸν τοῦτο
      ἐν ὑµῖν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲉ̀ϣⲱⲡ ⲇⲉ ⲁⲕϣⲁⲛⲥⲱⲧⲉⲙ ϧⲉⲛ
      ⲟⲩⲓ̀ ⲛ̀ⲛⲓⲃⲁⲕⲓ ⲛⲏ ⲉⲧⲉϥⲛⲁⲧⲏⲓⲧⲟⲩ ⲛⲁⲕ ⲛ̀ϫⲉ ⲡϭ̅ⲥ̅ ⲡⲉⲕⲛⲟⲩϯ ⲉ̀ϣⲱⲡ ⲙ̀ⲙⲁⲩ ⲉⲩϫⲱ
      ⲙ̀ⲙⲟⲥ</td>
      <td><span style="color:#b00e23">(12)</span> And if in one of thy cities
      which the Lord God gives thee to dwell therein, thou shalt hear men
      saying,</td>
      <td><span style="color:#b00e23">(13)</span> Ἐὰν δὲ ἀκούσῃς ἐν µιᾷ τῶν
      πόλεών σου, ὧν κύριος ὁ θεός σου δίδωσίν σοι κατοικεῖν σε ἐκεῖ,
      λεγόντων</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ϫⲉ ⲁⲩⲓ̀ ⲉ̀ⲃⲟⲗ ϧⲉⲛ ⲑⲏⲛⲟⲩ
      ⲛ̀ϫⲉ ϩⲁⲛⲣⲱⲙⲓ ⲙ̀ⲡⲁⲣⲁⲛⲟⲙⲟⲥ ⲟⲩⲟϩ ⲁⲩⲫⲉⲛϩ ⲟⲩⲟⲛ ⲛⲓⲃⲉⲛ ⲉⲧϣⲟⲡ ϧⲉⲛ ⲧⲟⲩⲃⲁⲕⲓ ⲉⲩϫⲱ
      ⲙ̀ⲙⲟⲥ ϫⲉ ⲙⲁⲣⲉⲛϣⲉ ⲛⲁⲛ ⲛ̀ⲧⲉⲛϣⲉⲙϣⲓ ⲛ̀ϩⲁⲛⲕⲉⲛⲟⲩϯ ⲉⲧⲉⲧⲉⲛⲥⲱⲟⲩⲛ ⲙ̀ⲙⲱⲟⲩ ⲁⲛ</td>
      <td><span style="color:#b00e23">(13)</span> Evil men have gone out from
      you, and have caused all the inhabitants of their land to fall away,
      saying, Let us go and worship other gods, whom ye knew not,</td>
      <td><span style="color:#b00e23">(14)</span> Ἐξήλθοσαν ἄνδρες παράνοµοι ἐξ
      ὑµῶν καὶ ἀπέστησαν πάντας τοὺς κατοικοῦντας τὴν πόλιν αὐτῶν λέγοντες
      Πορευθῶµεν καὶ λατρεύσωµεν θεοῖς ἑτέροις, οὓς οὐκ ᾔδειτε,</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲉⲕⲉ̀ϣⲓⲛⲓ ⲟⲩⲟϩ ⲉⲕⲉ̀ϧⲟⲧϧⲉⲧ
      ⲉ̀ⲙⲁϣⲱ ϩⲏⲡⲡⲉ ⲁϥⲉⲣⲙⲉⲑⲙⲏⲓ ⲛ̀ϫⲉ ⲡⲓⲥⲁϫⲓ ⲁϥϣⲱⲡⲓ ⲛ̀ϫⲉ ⲡⲁⲓⲱⲣⲉⲃ ϧⲉⲛ ⲡⲓⲥ̅ⲗ̅</td>
      <td><span style="color:#b00e23">(14)</span> then thou shalt enquire and
      ask, and search diligently, and behold, if the thing is clearly true, and
      this abomination has taken place among you,</td>
      <td><span style="color:#b00e23">(15)</span> καὶ ἐρωτήσεις καὶ ἐραυνήσεις
      σφόδρα, καὶ ἰδοὺ ἀληθὴς σαφῶς ὁ λόγος, γεγένηται τὸ βδέλυγµα τοῦτο ἐν
      ὑµῖν,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ϧⲉⲛ ⲟⲩϧⲱⲧⲉⲃ ⲉⲕⲉ̀ϧⲱⲧⲉⲃ
      ⲛ̀ⲟⲩⲟⲛ ⲛⲓⲃⲉⲛ ⲉⲧϣⲟⲡ ϧⲉⲛ ϯⲃⲁⲕⲓ ⲉⲧⲉⲙ̀ⲙⲁⲩ ϧⲉⲛ ⲟⲩϧⲱⲧⲉⲃ ⲛ̀ⲧⲥⲏϥⲓ ⲉⲕⲉ̀ⲁⲓⲥ
      ⲛ̀ⲁⲛⲁⲑⲉⲙⲁ ⲛⲉⲙ ⲛ̀ⲭⲁⲓ ⲛⲓⲃⲉⲛ ⲉⲧϣⲟⲡ ⲛ̀ϧⲏⲧⲥ</td>
      <td><span style="color:#b00e23">(15)</span> thou shalt utterly destroy
      all the dwellers in that land with the edge of the sword; ye shall
      solemnly curse it, and all things in it.</td>
      <td><span style="color:#b00e23">(16)</span> ἀναιρῶν ἀνελεῖς πάντας τοὺς
      κατοικοῦντας ἐν τῇ πόλει ἐκείνῃ ἐν φόνῳ µαχαίρας, ἀναθέµατι ἀναθεµατιεῖτε
      αὐτὴν καὶ πάντα τὰ ἐν αὐτῇ</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ⲛⲉⲥϣⲱⲗ ⲧⲏⲣⲟⲩ
      ⲉⲕⲉ̀ⲑⲟⲩⲱⲧⲟⲩ ⲉ̀ⲃⲟⲗ ⲉ̀ⲛⲉⲥⲙⲱⲓⲧ ⲟⲩⲟϩ ⲉⲕⲉ̀ⲣⲱⲕϩ ⲛ̀ϯⲃⲁⲕⲓ ϧⲉⲛ ⲡⲓⲭⲣⲱⲙ ⲛⲉⲙ ⲛⲉⲥϣⲱⲗ
      ⲧⲏⲣⲟⲩ ⲛⲉⲙ ⲡⲉⲥⲙⲏϣ ⲧⲏⲣϥ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲡⲉⲕⲛⲟⲩϯ ⲟⲩⲟϩ ⲉⲥⲉ̀ϣⲱⲡⲓ ⲛ̀ⲁⲧϣⲱⲡⲓ
      ⲛ̀ϧⲏⲧⲥ ϣⲁ ⲉⲛⲉϩ ⲛ̀ⲛⲟⲩⲕⲟⲧⲥ ϫⲉ</td>
      <td><span style="color:#b00e23">(16)</span> And all its spoils thou shalt
      gather into its public ways, and thou shalt burn the city with fire, and
      all its spoils publicly before the Lord thy God; and it shall be
      uninhabited for ever, it shall not be built again.</td>
      <td><span style="color:#b00e23">(17)</span> καὶ πάντα τὰ σκῦλα αὐτῆς
      συνάξεις εἰς τὰς διόδους αὐτῆς καὶ ἐµπρήσεις τὴν πόλιν ἐν πυρὶ καὶ πάντα
      τὰ σκῦλα αὐτῆς πανδηµεὶ ἐναντίον κυρίου τοῦ θεοῦ σου, καὶ ἔσται ἀοίκητος
      εἰς τὸν αἰῶνα, οὐκ ἀνοικοδοµηθήσεται ἔτι.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲛ̀ⲛⲉ ϩⲗⲓ ⲧⲱⲙⲓ ⲉ̀ⲧⲉⲕϫⲓϫ
      ⲉ̀ⲃⲟⲗ ϧⲉⲛ ⲡⲓⲁⲛⲁⲑⲉⲙⲁ ϩⲓⲛⲁ ⲛ̀ⲧⲉ ⲡϭ̅ⲥ̅ ⲧⲁⲥⲑⲟ ⲉ̀ⲃⲟⲗ ϩⲁ ⲡⲉⲙⲃⲟⲛ ⲛ̀ⲧⲉ ⲡⲉϥϫⲱⲛⲧ
      ⲟⲩⲟϩ ⲛ̀ⲧⲉϥϯ ⲛⲁⲕ ⲛ̀ⲟⲩⲛⲁⲓ ⲛ̀ⲧⲉϥⲛⲁⲓ ⲛⲁⲕ ⲛ̀ⲧⲉϥⲑⲣⲉⲕⲁϣⲁⲓ ⲕⲁⲧⲁ ⲫⲣⲏϯ ⲉⲧⲁϥⲱⲣⲕ
      ⲛ̀ⲛⲉⲕⲓⲟϯ</td>
      <td><span style="color:#b00e23">(17)</span> And there shall nothing of
      the cursed thing cleave to thy hand, that the Lord may turn from his
      fierce anger, and shew thee mercy, and pity thee, and multiply thee, as
      he sware to thy fathers;</td>
      <td><span style="color:#b00e23">(18)</span> οὐ προσκολληθήσεται ἐν τῇ
      χειρί σου οὐδὲν ἀπὸ τοῦ ἀναθέµατος, ἵνα ἀποστραφῇ κύριος ἀπὸ θυµοῦ τῆς
      ὀργῆς αὐτοῦ καὶ δώσει σοι ἔλεος καὶ ἐλεήσει σε καὶ πληθυνεῖ σε, ὃν τρόπον
      ὤµοσεν κύριος τοῖς πατράσιν σου,</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲉ̀ϣⲱⲡ ⲁⲣⲉⲧⲉⲛϣⲁⲛⲥⲱⲧⲉⲙ ⲛ̀ⲥⲁ
      ⲧⲥⲙⲏ ⲙ̀ⲡϭ̅ⲥ̅ ⲡⲉⲧⲉⲛⲛⲟⲩϯ ⲉ̀ⲁⲣⲉϩ ⲉ̀ⲛⲉϥⲉⲛⲧⲟⲗⲏ ⲧⲏⲣⲟⲩ ⲛⲁⲓ ⲁ̀ⲛⲟⲕ ⲉ̀ϯϩⲟⲛϩⲉⲛ
      ⲙ̀ⲙⲱⲟⲩ ⲉ̀ⲧⲟⲧⲕ ⲙ̀ⲫⲟⲟⲩ ⲉⲑⲣⲉⲕⲓⲣⲓ ⲙ̀ⲡⲓⲡⲉⲑⲛⲁⲛⲉϥ ⲛⲉⲙ ⲡⲉⲑⲣⲁⲛⲁϥ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅
      ⲡⲉⲕⲛⲟⲩϯ</td>
      <td><span style="color:#b00e23">(18)</span> if thou wilt hear the voice
      of the Lord thy God, to keep his commandments, all that I charge thee
      this day, to do that which is good and pleasing before the Lord thy
      God.</td>
      <td><span style="color:#b00e23">(19)</span> ἐὰν ἀκούσῃς τῆς φωνῆς κυρίου
      τοῦ θεοῦ σου φυλάσσειν πάσας τὰς ἐντολὰς αὐτοῦ, ὅσας ἐγὼ ἐντέλλοµαί σοι
      σήµερον, ποιεῖν τὸ καλὸν καὶ τὸ ἀρεστὸν ἐναντίον κυρίου τοῦ θεοῦ
      σου.</td>
    </tr>
  </table>
</body>
</html>
