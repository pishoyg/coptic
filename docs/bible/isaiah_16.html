<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_17.html" rel="next">
  <link href="isaiah_15.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="isaiah_16">Isaiah 16</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲉⲓⲉ̀ⲟⲩⲟⲣⲡϥ ⲉ̀ⲃⲟⲗ. ⲙ̀ⲫⲣⲏϯ ⲛ̀ϩⲁⲛϭⲁⲧϥⲓ ϩⲓϫⲉⲛ ⲡⲓⲕⲁϩⲓ. ⲙⲏ ⲟⲩⲡⲉⲧⲣⲁ ⲉⲥϣⲏϥ ⲡⲉ
      ⲡⲧⲱⲟⲩ ⲛ̀ⲥⲓⲱⲛ.</td>
      <td class="language English"><span style="color:#b00e23">(1)</span> I
      will send as it were reptiles on the land: is not the mount of the
      daughter of Sion a desolate rock?</td>
      <td class="language Greek"><span style="color:#b00e23">(1)</span>
      Ἀποστελῶ ὡς ἑρπετὰ ἐπὶ τὴν γῆν· µὴ πέτρα ἔρηµός ἐστιν τὸ ὄρος Σιων;</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲉⲣⲉ̀ϣⲱⲡⲓ ⲅⲁⲣ ⲙ̀ⲫⲣⲏϯ ⲛ̀ⲟⲩⲙⲁⲥ ⲛ̀ϩⲁⲗⲏⲧ ⲉϥϩⲏⲗ. ⲉ̀ⲁⲩⲟⲗϥ ⲛ̀ⲧϣⲉⲣⲓ ⲙ̀ⲙⲱⲁⲃ.</td>
      <td class="language English"><span style="color:#b00e23">(2)</span> For
      thou shalt be as a young bird taken away from a bird that has flown: even
      thou shalt be so, daughter of Moab: and then do thou, O Arnon,</td>
      <td class="language Greek"><span style="color:#b00e23">(2)</span> ἔσῃ γὰρ
      ὡς πετεινοῦ ἀνιπταµένου νεοσσὸς ἀφῃρηµένος, θύγατερ Μωαβ. ἔπειτα δέ,
      Αρνων,</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲙⲉⲛⲉⲛⲥⲱⲥ ⲇⲉ ⲁⲣⲛⲱⲛ ⲥⲟϭⲛⲓ ⲟⲩⲟϩ ⲁⲣⲓⲟⲩⲓ ⲛ̀ⲟⲩⲥⲕⲉⲡⲏ ⲉ̀ⲃⲟⲗ ϩⲁ ⲡϩⲟ ⲙ̀ⲫⲏ
      ⲉⲧⲉⲣⲇⲓⲱⲕⲓⲛ</td>
      <td class="language English"><span style="color:#b00e23">(3)</span> take
      farther counsel, and continually make thou a shelter from grief: they
      flee in darkness at mid-day; they are amazed; be not thou led
      captive.</td>
      <td class="language Greek"><span style="color:#b00e23">(3)</span> πλείονα
      βουλεύου, ποιεῖτε σκέπην πένθους αὐτῇ διὰ παντός· ἐν µεσηµβρινῇ σκοτίᾳ
      φεύγουσιν, ἐξέστησαν, µὴ ἀπαχθῇς.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ϫⲉ
      ⲁⲓⲱⲗⲓ ⲛ̀ⲛⲏ ⲉⲧϯ ⲉ̀ϩⲣⲏⲓ ⲉ̀ϫⲱ. ⲟⲩⲟϩ ⲡⲓⲁⲣⲭⲱⲛ ⲁϥⲧⲁⲕⲟ. ⲫⲏ ⲉⲧϩⲟⲙϩⲉⲙ ϩⲓϫⲉⲛ
      ⲡⲕⲁϩⲓ.</td>
      <td class="language English"><span style="color:#b00e23">(4)</span> The
      fugitives of Moab shall sojourn with thee; they shall be to you a shelter
      from the face of the pursuer: for thine alliance has been taken away, and
      the oppressing ruler has perished from off the earth.</td>
      <td class="language Greek"><span style="color:#b00e23">(4)</span>
      παροικήσουσίν σοι οἱ φυγάδες Μωαβ, ἔσονται σκέπη ὑµῖν ἀπὸ προσώπου
      διώκοντος, ὅτι ἤρθη ἡ συµµαχία σου, καὶ ὁ ἄρχων ἀπώλετο ὁ καταπατῶν ἐπὶ
      τῆς γῆς.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲉϥⲉ̀ⲟϩⲓ ⲉ̀ⲣⲁⲧϥ ϧⲉⲛ ⲟⲩⲛⲁⲓ ⲛ̀ϫⲉ ⲡⲓⲑⲣⲟⲛⲟⲥ ⲟⲩⲟϩ ⲉϥⲉ̀ϩⲉⲙⲥⲓ ϩⲓϫⲱϥ ϧⲉⲛ
      ⲟⲩⲙⲉⲑⲙⲏⲓ ϧⲉⲛ ϯⲥⲕⲉⲡⲏ ⲛ̀ⲧⲉ ⲇⲁⲩⲓⲇ ⲉ̀ϯϩⲁⲡ. ⲟⲩⲟϩ ⲉϥⲕⲱϯ ⲛ̀ⲥⲁ ⲟⲩϩⲁⲡ ⲟⲩⲟϩ ⲉϥⲓⲏⲥ
      ⲛ̀ⲥⲁ ⲟⲩⲙⲉⲑⲙⲏⲓ.</td>
      <td class="language English"><span style="color:#b00e23">(5)</span> And a
      throne shall be established with mercy; and one shall sit upon it with
      truth in the tabernacle of David, judging, and earnestly seeking
      judgments, and hasting righteousness.</td>
      <td class="language Greek"><span style="color:#b00e23">(5)</span> καὶ
      διορθωθήσεται µετ’ ἐλέους θρόνος, καὶ καθίεται ἐπ’ αὐτοῦ µετὰ ἀληθείας ἐν
      σκηνῇ Δαυιδ κρίνων καὶ ἐκζητῶν κρίµα καὶ σπεύδων δικαιοσύνην.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁⲛⲥⲱⲧⲉⲙ ⲉ̀ⲡϣⲱϣ ⲙ̀ⲙⲱⲁⲃ ⲟⲩⲣⲉϥϯϣⲱϣ ⲉ̀ⲙⲁϣⲱ. ϯⲙⲉⲧϭⲁⲥⲓϩⲏⲧ ⲁⲓϥⲟⲧⲥ ⲉ̀ⲃⲟⲗ. ⲡⲁⲓⲣⲏϯ
      ⲁⲛ ⲡⲉ ⲡⲉⲕϣⲓⲛⲓ ⲙ̀ⲡⲁⲓⲣⲏϯ ⲁⲛ</td>
      <td class="language English"><span style="color:#b00e23">(6)</span> We
      have heard of the pride of Moab; he is very proud. I have cut off his
      pride: thy prophecy shall not be thus, no not thus.</td>
      <td class="language Greek"><span style="color:#b00e23">(6)</span>
      Ἠκούσαµεν τὴν ὕβριν Μωαβ, ὑβριστὴς σφόδρα, τὴν ὑπερηφανίαν ἐξῆρας. οὐχ
      οὕτως ἡ µαντεία σου,</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲉϥⲉ̀ϣⲗⲏⲗⲟⲩⲓ ⲉ̀ⲃⲟⲗ ⲛ̀ϫⲉ ⲙⲱⲁⲃ ⲛ̀ϩⲣⲏⲓ ⲇⲉ ϧⲉⲛ ϯⲙⲱⲁⲃⲓⲧⲏⲥ. ⲉⲩⲉ̀ϣⲗⲏⲗⲟⲩⲓ ⲉ̀ⲃⲟⲗ
      ⲧⲏⲣⲟⲩ. ⲟⲩⲟϩ ⲉⲕⲉ̀ⲉⲣⲙⲉⲗⲉⲧⲁⲛ ϧⲉⲛ ⲛⲏ ⲉⲧϣⲟⲡ ϧⲉⲛ ⲇⲉⲥⲉⲑ. ⲟⲩⲟϩ ⲛ̀ⲛⲉⲕϣⲫⲓⲧ</td>
      <td class="language English"><span style="color:#b00e23">(7)</span> Moab
      shall howl; for all shall howl in the land of Moab: but thou shalt care
      for them that dwell in Seth, and thou shalt not be ashamed.</td>
      <td class="language Greek"><span style="color:#b00e23">(7)</span> οὐχ
      οὕτως. ὀλολύξει Μωαβ, ἐν γὰρ τῇ Μωαβίτιδι πάντες ὀλολύξουσιν· τοῖς
      κατοικοῦσιν Δεσεθ µελετήσεις καὶ οὐκ ἐντραπήσῃ.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ϧⲁⲧϩⲏ ⲛ̀ⲛⲓⲙⲉϣϣⲟϯ ⲛ̀ⲧⲉ ⲉⲥⲉⲃⲱⲛ ⲉⲥⲉ̀ⲉⲣϩⲏⲃⲓ ⲛ̀ϫⲉ ϯⲃⲱ ⲛ̀ⲁⲗⲟⲗⲓ ⲛ̀ⲧⲉ ⲥⲁⲃⲁⲙⲁ. ⲛⲏ
      ⲉⲧⲱⲙⲕ ⲛ̀ⲛⲓⲉⲑⲛⲟⲥ. ϩⲱⲙⲓ ⲉ̀ϫⲉⲛ ⲛⲉⲥⲁⲗⲟⲗⲓ ϣⲁ ⲓⲁⲍⲏⲣ. ⲥⲱⲣⲉⲙ ϩⲓ ⲡϣⲁϥⲉ ⲛⲏ
      ⲉⲧⲁⲩⲟⲩⲟⲣⲡⲟⲩ. ⲁⲩⲥⲟϫⲡⲟⲩ ⲁⲩⲉⲣϫⲓⲛⲓⲟⲣ ⲙ̀ⲫⲓⲟⲙ.</td>
      <td class="language English"><span style="color:#b00e23">(8)</span> The
      plains of Esebon shall mourn, the vine of Sebama: swallowing up the
      nations, trample ye her vines, even to Jazer: ye shall not come together;
      wander ye in the desert: they that were sent are deserted, for they have
      gone over to the sea.</td>
      <td class="language Greek"><span style="color:#b00e23">(8)</span> τὰ
      πεδία Εσεβων πενθήσει, ἄµπελος Σεβαµα· καταπίνοντες τὰ ἔθνη καταπατήσατε
      τὰς ἀµπέλους αὐτῆς ἕως Ιαζηρ· οὐ µὴ συνάψητε, πλανήθητε τὴν ἔρηµον· οἱ
      ἀπεσταλµένοι ἐγκατελείφθησαν, διέβησαν γὰρ τὴν ἔρηµον.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉⲑⲃⲉ ⲫⲁⲓ ϯⲛⲁⲣⲓⲙⲓ ⲙ̀ⲫⲣⲏϯ ⲙ̀ⲡⲓⲣⲓⲙⲓ ⲛ̀ⲧⲉ ⲓⲁⲍⲏⲣ ⲉ̀ⲡⲓⲓⲁϩⲁⲗⲟⲗⲓ ⲛ̀ⲧⲉ ⲥⲁⲃⲁⲙⲁ
      ⲁⲥⲣⲱϧⲧ ⲛ̀ⲛⲉⲥϣϣⲏⲛ ⲛ̀ϫⲉ ⲉⲥⲉⲃⲱⲛ. ⲟⲩⲟϩ ⲁⲥⲥⲁϫⲓ ⲟⲛ ⲉ̀ϩⲣⲏⲓ ⲉ̀ϫⲉⲛ ⲡⲉⲥⲱⲥϧ ⲛⲉⲙ
      ⲡⲉⲥϣⲱⲗ. ⲉⲩⲉ̀ϩⲱⲙⲓ ⲉ̀ϫⲱⲟⲩ. ⲟⲩⲟϩ ⲉⲩⲉ̀ϩⲉⲓ ⲧⲏⲣⲟⲩ</td>
      <td class="language English"><span style="color:#b00e23">(9)</span>
      Therefore will I weep as with the weeping of Jazer for the vine of
      Sebama; Esebon and Eleale have cast down thy trees; for I will trample on
      thy harvest and on thy vintages, and all thy plants shall fall.</td>
      <td class="language Greek"><span style="color:#b00e23">(9)</span> διὰ
      τοῦτο κλαύσοµαι ὡς τὸν κλαυθµὸν Ιαζηρ ἄµπελον Σεβαµα· τὰ δένδρα σου
      κατέβαλεν, Εσεβων καὶ Ελεαλη, ὅτι ἐπὶ τῷ θερισµῷ καὶ ἐπὶ τῷ τρυγήτῳ σου
      καταπατήσω, καὶ πάντα πεσοῦνται.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟϩ ⲉⲩⲉ̀ⲱⲗⲓ ⲙ̀ⲡⲑⲉⲗⲏⲗ ⲛⲉⲙ ⲡⲟⲩⲛⲟϥ ⲉ̀ⲃⲟⲗ ϧⲉⲛ ⲛⲓⲓⲁϩⲁⲗⲟⲗⲓ. ⲟⲩⲟϩ ⲛ̀ⲛⲟⲩⲟⲩⲛⲟϥ ϫⲉ
      ϧⲉⲛ ⲛⲉⲓⲁϩⲁⲗⲟⲗⲓ. ⲟⲩⲇⲉ ⲛ̀ⲛⲟⲩϩⲉⲙ ⲏⲣⲡ ϧⲉⲛ ⲛⲉϩⲣⲱⲧ ⲁϥⲕⲏⲛ ⲅⲁⲣ.</td>
      <td class="language English"><span style="color:#b00e23">(10)</span> And
      gladness and rejoicing shall be taken away from the vineyards; and they
      shall not at all tread wine into the vats; for the vintage has
      ceased.</td>
      <td class="language Greek"><span style="color:#b00e23">(10)</span> καὶ
      ἀρθήσεται εὐφροσύνη καὶ ἀγαλλίαµα ἐκ τῶν ἀµπελώνων σου, καὶ ἐν τοῖς
      ἀµπελῶσίν σου οὐ µὴ εὐφρανθήσονται καὶ οὐ µὴ πατήσουσιν οἶνον εἰς τὰ
      ὑπολήνια, πέπαυται γάρ.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉⲑⲃⲉ ⲫⲁⲓ ⲧⲁⲛⲉϫⲓ ⲉⲥⲉ̀ⲱϣ ⲉ̀ⲃⲟⲗ ⲙ̀ⲫⲣⲏϯ ⲛ̀ⲟⲩⲕⲓⲑⲁⲣⲁ ⲉ̀ϩⲣⲏⲓ ⲉ̀ϫⲉⲛ ⲙⲱⲁⲃ. ⲟⲩⲟϩ ⲛⲏ
      ⲉⲧⲥⲁϧⲟⲩⲛ ⲙ̀ⲙⲟⲓ ⲙ̀ⲫⲣⲏϯ ⲛ̀ⲟⲩⲥⲟⲃⲧ ⲉ̀ⲁⲕⲁⲓϥ ⲙ̀ⲃⲉⲣⲓ.</td>
      <td class="language English"><span style="color:#b00e23">(11)</span>
      Therefore my belly shall sound as a harp for Moab, and thou hast repaired
      my inward parts as a wall.</td>
      <td class="language Greek"><span style="color:#b00e23">(11)</span> διὰ
      τοῦτο ἡ κοιλία µου ἐπὶ Μωαβ ὡς κιθάρα ἠχήσει, καὶ τὰ ἐντός µου ὡσεὶ
      τεῖχος, ὃ ἐνεκαίνισας.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲉⲥⲉ̀ϣⲱⲡⲓ ⲉ̀ⲑⲣⲉⲕϣⲫⲓⲧ ϫⲉ ⲁϥϭⲓⲥⲓ ⲛ̀ϫⲉ ⲙⲱⲁⲃ ⲉ̀ϩⲣⲏⲓ ⲉ̀ϫⲉⲛ ⲛⲓϣⲏⲟⲩⲓ. ⲟⲩⲟϩ
      ⲉϥⲉ̀ϣⲉ ⲉ̀ϧⲟⲩⲛ ϩⲁ ⲛⲉϥⲙⲟⲩⲛⲕ ⲛ̀ϫⲓϫ. ϩⲱⲥⲇⲉ ⲛ̀ⲧⲉϥⲧⲱⲃϩ ⲟⲩⲟϩ ⲛ̀ⲛⲟⲩϣ̀ϫⲉⲙϫⲟⲙ
      ⲛ̀ⲛⲁϩⲙⲉϥ.</td>
      <td class="language English"><span style="color:#b00e23">(12)</span> And
      it shall be to thy shame, (for Moab is wearied at the altars,) that he
      shall go in to the idols thereof to pray, but they shall not be at all
      able to deliver him.</td>
      <td class="language Greek"><span style="color:#b00e23">(12)</span> καὶ
      ἔσται εἰς τὸ ἐντραπῆναί σε, ὅτι ἐκοπίασεν Μωαβ ἐπὶ τοῖς βωµοῖς καὶ
      εἰσελεύσεται εἰς τὰ χειροποίητα αὐτῆς ὥστε προσεύξασθαι, καὶ οὐ µὴ
      δύνηται ἐξελέσθαι αὐτόν.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲫⲁⲓ ⲡⲉ ⲡⲓⲥⲁϫⲓ ⲉⲧⲁϥⲥⲁϫⲓ ⲙ̀ⲙⲟϥ ⲛ̀ϫⲉ ⲡϭ̅ⲥ̅ ⲉ̀ϫⲉⲛ ⲙⲱⲁⲃ. ϩⲟⲧⲉ ⲉⲧⲁϥⲥⲁϫⲓ</td>
      <td class="language English"><span style="color:#b00e23">(13)</span> This
      is the word which the Lord spoke against Moab, when he spoke.</td>
      <td class="language Greek"><span style="color:#b00e23">(13)</span> Τοῦτο
      τὸ ῥῆµα, ὃ ἐλάλησεν κύριος ἐπὶ Μωαβ, ὁπότε καὶ ἐλάλησεν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ϯⲛⲟⲩ ϯϫⲱ ⲙ̀ⲙⲟⲥ ϫⲉ ϧⲉⲛ ⲅ̅ ⲛ̀ⲣⲟⲙⲡⲓ ⲛ̀ⲉϩⲟⲟⲩ ⲛ̀ⲧⲉ ⲟⲩⲣⲉⲙⲃⲉⲭⲉ. ⲉϥⲉ̀ϣⲱⲡⲓ
      ⲛ̀ϫⲉ ⲡⲱⲟⲩ ⲙ̀ⲙⲱⲁⲃ ϧⲉⲛ ϯⲙⲉⲧⲣⲁⲙⲁⲟ ⲧⲏⲣⲥ ⲉⲧⲟϣ. ⲟⲩⲟϩ ⲉϥⲉ̀ⲥⲱϫⲡ ϧⲉⲛ ⲟⲩⲕⲟⲩϫⲓ ⲛ̀ⲏⲡⲓ
      ⲟⲩⲟϩ ⲛ̀ϥⲧⲁⲓⲏⲟⲩⲧ ⲁⲛ</td>
      <td class="language English"><span style="color:#b00e23">(14)</span> And
      now I say, in three years, of the years of an hireling, the glory of Moab
      shall be dishonoured with all his great wealth; and he shall be left few
      in number, and not honoured.</td>
      <td class="language Greek"><span style="color:#b00e23">(14)</span> καὶ
      νῦν λέγω Ἐν τρισὶν ἔτεσιν ἐτῶν µισθωτοῦ ἀτιµασθήσεται ἡ δόξα Μωαβ ἐν
      παντὶ τῷ πλούτῳ τῷ πολλῷ, καὶ καταλειφθήσεται ὀλιγοστὸς καὶ οὐκ
      ἔντιµος.</td>
    </tr>
  </table>
</body>
</html>
