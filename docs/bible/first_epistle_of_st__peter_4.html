<!DOCTYPE html>
<html>
<head>
  <title>First Epistle of St. Peter</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="first_epistle_of_st__peter_5.html" rel="next">
  <link href="first_epistle_of_st__peter_3.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="first_epistle_of_st._peter4">First Epistle of St. Peter 4</h3>

  <table>
    <tr>
      <td><span style="color:#b00e23">(ⲁ̅)</span> ⲡⲭ̅ⲥ̅ ⲟⲩⲛ ⲉⲧⲁϥϣⲉⲡⲙⲕⲁϩ ϧⲉⲛ
      ⲧⲥⲁⲣⲝ ⲉ̀ϩⲣⲏⲓ ⲉ̀ϫⲱⲛ ⲟⲩⲟϩ ⲛ̀ⲑⲱⲧⲉⲛ ϩⲱⲧⲉⲛ ϧⲉⲕ ⲑⲏⲛⲟⲩ ⲙ̀ⲡⲁⲓⲥⲙⲟⲧ ϫⲉ ⲫⲏ
      ⲉⲧⲁϥϭⲓⲙⲕⲁϩ ϧⲉⲛ ⲧⲥⲁⲣⲝ ⲁϥⲧⲁⲗϭⲟϥ ⲉ̀ⲃⲟⲗ ϩⲁ ⲫⲛⲟⲃⲓ</td>
      <td><span style="color:#b00e23">(ⲁ︦)</span> ⲡⲉⲭ̅ⲥ̅ ϭⲉ ⲁϥϣⲡ̅ ϩⲓⲥⲉ ϩⲛ̅
      ⲧⲥⲁⲣⲝ̅ ⲛ̅ⲧⲱⲧⲛ̅ ϩⲱⲧ ⲧⲏⲩⲧⲛ̅ ϩⲱⲕ ⲙ̅ⲙⲱⲧⲛ̅ ⲙ̅ⲡⲉⲓⲙⲉⲉⲩⲉ ϫⲉ ⲡⲉⲛⲧⲁϥⲙⲟⲩ ϩⲛ̅ ⲧⲥⲁⲣⲝ̅
      ⲁϥⲗⲟ ϩⲙ̅ ⲡⲛⲟⲃⲉ</td>
      <td><span style="color:#b00e23">(1)</span> Christ then having suffered in
      (the) flesh for us, [and] ye also arm yourselves in this form; because he
      who suffered in (the) flesh recovered himself from (the) sin;</td>
      <td><span style="color:#b00e23">(1)</span> Χριστοῦ οὖν παθόντος σαρκὶ καὶ
      ὑμεῖς τὴν αὐτὴν ἔννοιαν ὁπλίσασθε, ὅτι ὁ παθὼν σαρκὶ πέπαυται
      ἁμαρτίας,</td>
    </tr>

    <tr>
      <td><span style="color:#b00e23">(ⲃ̅)</span> ⲉ̀ⲡϫⲓⲛⲑⲣⲉϥϣ̀ⲧⲉⲙϣⲱⲡⲓ ϫⲉ ϧⲉⲛ
      ϩⲁⲛⲉⲡⲓⲑⲩⲙⲓⲁ ⲛ̀ⲣⲱⲙⲓ ⲁⲗⲗⲁ ⲡⲥⲉⲡⲓ ⲛ̀ⲧⲉ ⲡⲉϥⲱⲛϧ ϧⲉⲛ ⲧⲥⲁⲣⲝ ⲛ̀ⲧⲉϥⲁⲓϥ ϧⲉⲛ ⲫⲟⲩⲱϣ
      ⲙ̀ⲫϯ</td>
      <td><span style="color:#b00e23">(ⲃ︦)</span> ⲉⲧⲙ̅ⲧⲣⲉϥϣⲱⲡⲉ ϭⲉ ϩⲛ̅
      ⲛ̅ⲉⲡⲓⲑⲩⲙⲓⲁ ⲛ̅ⲣⲣⲱⲙⲉ ⲁⲗⲗⲁ ϩⲛ̅ ⲡⲕⲉⲥⲉⲡⲉ ⲛ̅ⲛⲉϩⲟⲟⲩ ⲙ̅ⲡⲉϥⲱⲛϩ̅ ϩⲙ̅ ⲡⲟⲩⲱϣⲉ
      ⲙ̅ⲡⲛⲟⲩⲧⲉ</td>
      <td><span style="color:#b00e23">(2)</span> so as not to remain any more
      in lusts of man, but to spend (the) rest of his life in (the) flesh in
      (the) wish of God.</td>
      <td><span style="color:#b00e23">(2)</span> εἰς τὸ μηκέτι ἀνθρώπων
      ἐπιθυμίαις ἀλλὰ θελήματι θεοῦ τὸν ἐπίλοιπον ἐν σαρκὶ βιῶσαι χρόνον.</td>
    </tr>

    <tr>
      <td><span style="color:#b00e23">(ⲅ̅)</span> ⲕⲏⲛ ⲅⲁⲣ ⲉ̀ⲣⲱⲧⲉⲛ ⲙ̀ⲡⲓⲥⲏⲟⲩ
      ⲉⲧⲁϥⲥⲓⲛⲓ ⲉⲣⲉⲧⲉⲛⲓⲣⲓ ⲙ̀ⲫⲟⲩⲱϣ ⲛ̀ⲛⲓⲉⲑⲛⲟⲥ ⲉⲣⲉⲧⲉⲛⲙⲟϣⲓ ⲛ̀ϧⲣⲏⲓ ϧⲉⲛ ϩⲁⲛϭⲱϧⲉⲙ ⲛⲉⲙ
      ϩⲁⲛⲉⲡⲓⲑⲩⲙⲓⲁ ⲛⲉⲙ ϩⲁⲛⲑⲓϧⲓ ⲛ̀ⲟⲩⲑⲟ ⲛ̀ⲣⲏϯ ⲛⲉⲙ ϩⲁⲛϫⲉⲣϫⲉⲣ ⲛⲉⲙ ϩⲁⲛⲥⲱϥ ⲛⲉⲙ ϩⲁⲛⲑⲟ
      ⲙ̀ⲃⲟϯ ⲙ̀ⲙⲉⲧϣⲁⲙϣⲉ ⲓⲇⲱⲗⲟⲛ</td>
      <td><span style="color:#b00e23">(ⲅ︦)</span> ϩⲱ ⲅⲁⲣ ⲉⲡⲉⲩⲟⲉⲓϣ ⲛ̅ⲧⲁϥⲟⲩⲉⲓⲛⲉ
      ⲉⲁⲧⲉⲧⲛ̅ⲉⲓⲣⲉ ⲙ̅ⲡⲟⲩⲱϣ ⲛ̅ⲛ̅ϩⲉⲑⲛⲟⲥ ⲉⲧⲉⲧⲛ̅ⲙⲟⲟϣⲉ ϩⲛ̅ ⲛ̅ϫⲱϩⲙ̅ ⲙⲛ̅ ⲛ̅ⲉⲡⲓⲑⲩⲙⲓⲁ ⲙⲛ̅
      ⲛ̅ϯϩⲉ ⲙⲛ̅ ⲛ̅ϫⲏⲣ ⲙⲛ̅ⲛ̅ⲥⲱ ⲙⲛ̅ ⲛ̅ⲙⲛ̅ⲧⲣⲉϥϣⲙ̅ϣⲉ ⲉⲓⲇⲱⲗⲟⲛ ⲉⲧϫⲁϩⲙ̅.</td>
      <td><span style="color:#b00e23">(3)</span> For the time which was passed
      was sufficient for you doing (the) wish of the Gentiles, walking in
      pollutions and lusts, and drunkennesses of many kinds, and revellings and
      defilements and many profane idolatries:</td>
      <td><span style="color:#b00e23">(3)</span> ἀρκετὸς γὰρ ὁ παρεληλυθὼς
      χρόνος τὸ βούλημα τῶν ἐθνῶν κατειργάσθαι, πεπορευμένους ἐν ἀσελγείαις,
      ἐπιθυμίαις, οἰνοφλυγίαις, κώμοις, πότοις, καὶ ἀθεμίτοις
      εἰδωλολατρίαις.</td>
    </tr>

    <tr>
      <td><span style="color:#b00e23">(ⲇ̅)</span> ⲉⲧⲉ ⲫⲏ ⲡⲉ ⲉⲧⲟⲩⲟⲓ ⲛ̀ϣⲉⲙⲙⲟ
      ⲛ̀ϧⲏⲧϥ ⲛ̀ⲧⲉⲧⲉⲛϭⲟϫⲓ ⲛⲉⲙⲱⲟⲩ ⲁⲛ ⲉ̀ϧⲟⲩⲛ ⲉ̀ⲡⲓⲫⲱⲛ ⲉ̀ⲃⲟⲗ ⲣⲱ ⲛ̀ⲧⲉ ϯⲙⲉⲧⲁⲧⲟⲩϫⲁⲓ
      ⲉⲩϫⲉⲟⲩⲁ</td>
      <td><span style="color:#b00e23">(ⲇ︦)</span> ϩⲙ̅ ⲡⲁⲓ ⲉϣⲁⲩⲣ̅ϣⲡⲏⲣⲉ
      ⲛ̅ⲧⲉⲧⲛ̅ⲡⲏⲧ ⲁⲛ ⲛⲙ̅ⲙⲁⲩ ϩⲛ̅ ⲛⲉϩⲃⲏⲩⲉ ⲉⲡⲉϣⲧⲟⲣⲧⲣ̅ ⲙ̅ⲙⲛ̅ⲧϣⲛⲁ ⲛ̅ⲥⲉϫⲓ ⲟⲩⲁ</td>
      <td><span style="color:#b00e23">(4)</span> that is to say, they who think
      it strange that ye run not with them into the same effusion of [the]
      dissoluteness, blaspheming:</td>
      <td><span style="color:#b00e23">(4)</span> ἐν ᾧ ξενίζονται μὴ
      συντρεχόντων ὑμῶν εἰς τὴν αὐτὴν τῆς ἀσωτίας ἀνάχυσιν, βλασφημοῦντες·</td>
    </tr>

    <tr>
      <td><span style="color:#b00e23">(ⲉ̅)</span> ⲛⲏ ⲉⲑⲛⲁϯⲗⲟⲅⲟⲥ ⲙ̀ⲫⲏ ⲉⲧⲥⲉⲃⲧⲱⲧ
      ⲉ̀ϯϩⲁⲡ ⲉ̀ⲛⲏ ⲉⲧⲟⲛϧ ⲛⲉⲙ ⲛⲏ ⲉⲑⲙⲱⲟⲩⲧ</td>
      <td><span style="color:#b00e23">(ⲉ︦)</span> ⲛⲁⲓ ⲉⲧⲛⲁϯ ⲗⲟⲅⲟⲥ ⲙ̅ⲡⲉⲧⲥⲃ̅ⲧⲱⲧ
      ⲉⲕⲣⲓⲛⲉ ⲛ̅ⲛⲉⲧⲟⲛϩ̅ ⲙⲛ̅ ⲛⲉⲧⲙⲟⲟⲩⲧ</td>
      <td><span style="color:#b00e23">(5)</span> they who will give account to
      him who is prepared to judge them who are alive and them who are
      dead.</td>
      <td><span style="color:#b00e23">(5)</span> οἳ ἀποδώσουσιν λόγον τῷ
      ἑτοίμως ἔχοντι κρῖναι ζῶντας καὶ νεκρούς·</td>
    </tr>

    <tr>
      <td><span style="color:#b00e23">(ⲋ̅)</span> ⲉⲑⲃⲉⲫⲁⲓ ⲅⲁⲣ ⲁⲩϩⲓϣⲉⲛⲛⲟⲩϥⲓ
      ⲛ̀ⲛⲓⲕⲉⲣⲉϥⲙⲱⲟⲩⲧ ϩⲓⲛⲁ ⲛ̀ⲥⲉϯϩⲁⲡ ⲙⲉⲛ ⲉ̀ⲣⲱⲟⲩ ⲕⲁⲧⲁ ⲛⲓⲣⲱⲙⲓ ϧⲉⲛ ⲧⲥⲁⲣⲝ ⲛ̀ⲧⲟⲩⲱⲛϧ ⲇⲉ
      ⲕⲁⲧⲁ ⲫϯ ϧⲉⲛ ⲡⲓⲡⲛ̅ⲁ̅</td>
      <td><span style="color:#b00e23">(ⲋ︦)</span> ⲉⲧⲃⲉ ⲡⲁⲓ ⲅⲁⲣ ⲁⲩⲉⲩⲁⲅⲅⲉⲗⲓⲍⲉ
      ⲛ̅ⲛⲉⲕⲉⲣⲉϥⲙⲟⲟⲩⲧ ϫⲉⲕⲁⲁⲥ ⲉⲩⲉⲕⲣⲓⲛⲉ ⲙⲛ̅ ⲙ̅ⲙⲟⲟⲩ ⲕⲁⲧⲁ ⲣⲱⲙⲉ ϩⲛ̅ ⲧⲥⲁⲣⲝ̅ ⲛ̅ⲥⲉⲱⲛϩ
      ⲕⲁⲧⲁ ⲡⲛⲟⲩⲧⲉ ϩⲙ̅ ⲡⲉⲡⲛ̅ⲁ̅</td>
      <td><span style="color:#b00e23">(6)</span> For therefore were good
      tidings preached also to the dead, that they indeed might be judged
      according to [the] men in (the) flesh, but might live according to God in
      the spirit.</td>
      <td><span style="color:#b00e23">(6)</span> εἰς τοῦτο γὰρ καὶ νεκροῖς
      εὐηγγελίσθη ἵνα κριθῶσι μὲν κατὰ ἀνθρώπους σαρκὶ ζῶσι δὲ κατὰ θεὸν
      πνεύματι.</td>
    </tr>

    <tr>
      <td><span style="color:#b00e23">(ⲍ̅)</span> ⲡϫⲱⲕ ⲇⲉ ⲛ̀ϩⲱⲃ ⲛⲓⲃⲉⲛ ⲁϥϧⲱⲛⲧ
      ϫⲉⲙⲕⲁϯ ⲟⲩⲛ ⲟⲩⲟϩ ⲣⲱⲓⲥ ϧⲉⲛ ⲛⲓⲡⲣⲟⲥⲉⲩⲭⲏ</td>
      <td><span style="color:#b00e23">(ⲍ︦)</span> ⲑⲁⲏ ⲇⲉ ⲛ̅ⲟⲩⲟⲛ ⲛⲓⲙ ⲁⲥϩⲱⲛ ⲉϩⲟⲩⲛ
      ϭⲙ̅ ⲡⲉⲧⲛ̅ϩⲏⲧ ⲛ̅ⲧⲉⲧⲛ̅ⲛⲏⲫⲉ ⲉⲛⲉϣⲗⲏⲗ</td>
      <td><span style="color:#b00e23">(7)</span> But (the) end of all things
      drew near: be understanding then, and watch in the prayers:</td>
      <td><span style="color:#b00e23">(7)</span> Πάντων δὲ τὸ τέλος ἤγγικεν.
      σωφρονήσατε οὖν καὶ νήψατε εἰς προσευχάς·</td>
    </tr>

    <tr>
      <td><span style="color:#b00e23">(ⲏ̅)</span> ϣⲟⲣⲡ ⲇⲉ ⲛ̀ϩⲱⲃ ⲛⲓⲃⲉⲛ ⲙⲁⲣⲉ
      ϯⲁⲅⲁⲡⲏ ϣⲱⲡⲓ ⲉⲥⲙⲏⲛ ϧⲉⲛ ⲑⲏⲛⲟⲩ ⲉ̀ⲛⲉⲧⲉⲛⲉⲣⲏⲟⲩ ϫⲉ ϯⲁⲅⲁⲡⲏ ϣⲁⲥϩⲱⲃⲥ ⲉ̀ⲃⲟⲗ ⲉϫⲉⲛ
      ⲟⲩⲙⲏϣ ⲛ̀ⲛⲟⲃⲓ</td>
      <td><span style="color:#b00e23">(ⲏ︦)</span> ϩⲁⲑⲏ ⲛ̅ϩⲱⲃ ⲛⲓⲙ ⲉⲩⲛ̅ⲧⲏⲧⲛ̅
      ⲙⲙⲟⲟⲩ ⲛ̅ⲧⲁⲅⲁⲡⲏ ⲉϩⲟⲩⲛ ⲛⲉⲧⲛ̅ⲉⲣⲏⲩ ⲁϫⲛ̅ ⲱϫⲛ̅ ϫⲉ ϣⲁⲣⲉ ⲧⲁⲅⲁⲡⲏ ϩⲱⲃⲥ̅ ⲉⲃⲟⲗ ⲉϫⲛ̅
      ⲟⲩⲙⲏⲏϣⲉ ⲛ̅ⲛⲟⲃⲉ</td>
      <td><span style="color:#b00e23">(8)</span> but first of all things let
      [the] love be continuous in you one to another, because [the] love
      covereth over many sins.</td>
      <td><span style="color:#b00e23">(8)</span> πρὸ πάντων τὴν εἰς ἑαυτοὺς
      ἀγάπην ἐκτενῆ ἔχοντες, ὅτι ἀγάπη καλύπτει πλῆθος ἁμαρτιῶν·</td>
    </tr>

    <tr>
      <td><span style="color:#b00e23">(ⲑ̅)</span> ϣⲱⲡⲓ ⲉⲣⲉⲧⲉⲛⲟⲓ ⲙ̀ⲙⲁⲓϣⲉⲙⲙⲟ
      ⲉ̀ϧⲟⲩⲛ ⲉ̀ⲛⲉⲧⲉⲛⲉⲣⲏⲟⲩ ⲉⲣⲉⲧⲉⲛⲟⲓ ⲛ̀ⲁⲧⲭⲣⲉⲙⲣⲉⲙ</td>
      <td><span style="color:#b00e23">(ⲑ︦)</span> ⲉⲧⲉⲧⲛ̅ⲟ ⲙ̅ⲙⲁⲉⲓϣⲙ̅ⲙⲟ ⲉϩⲟⲩⲛ
      ⲉⲛⲉⲧⲛ̅ⲉⲣⲏⲩ ⲁϫⲛ̅ ⲕⲣⲙ̅ⲣⲙ̅</td>
      <td><span style="color:#b00e23">(9)</span> Be hospitable one towards
      another, without murmuring:</td>
      <td><span style="color:#b00e23">(9)</span> φιλόξενοι εἰς ἀλλήλους ἄνευ
      γογγυσμοῦ·</td>
    </tr>

    <tr>
      <td><span style="color:#b00e23">(ⲓ̅)</span> ⲡⲓⲟⲩⲁⲓ ⲡⲓⲟⲩⲁⲓ ⲕⲁⲧⲁ ⲡⲓϩⲙⲟⲧ
      ⲉⲧⲁϥϭⲓⲧϥ ⲉⲣⲉⲧⲉⲛϣⲉⲙϣⲓ ⲛ̀ϧⲏⲧϥ ϧⲁⲣⲓ ϧⲁⲣⲱⲧⲉⲛ ⲙ̀ⲫⲣⲏϯ ⲛ̀ϩⲁⲛⲟⲓⲕⲟⲛⲟⲙⲟⲥ ⲉ̀ⲛⲁⲛⲉⲩ
      ⲛ̀ⲧⲉ ⲡⲓϩⲙⲟⲧ ⲛ̀ⲧⲉ ⲫϯ ⲛ̀ⲟⲩⲑⲟ ⲛ̀ⲣⲏϯ</td>
      <td><span style="color:#b00e23">(ⲓ︦)</span> ⲡⲉⲭⲁⲣⲓⲥⲙⲁ ⲛ̅ⲧⲁ ⲡⲟⲩⲁ ⲡⲟⲩⲁ
      ϫⲓⲧϥ̅ ⲛ̅ⲧⲉⲧⲛ̅ⲇⲓⲁⲕⲟⲛⲓ ⲙ̅ⲙⲟϥ ⲛ̅ⲛⲉⲧⲛ̅ⲉⲣⲏⲩ ϩⲱⲥ ⲟⲓⲕⲟⲛⲟⲙⲟⲥ ⲛ̅ⲛⲁⲛⲟⲩϥ ⲛ̅ⲧⲉⲭⲁⲣⲓⲥ
      ⲙ̅ⲡⲛⲟⲩⲧⲉ ⲉⲧϣⲟⲃⲉ</td>
      <td><span style="color:#b00e23">(10)</span> each one (of you) according
      to the grace which he received, ministering in it among yourselves, as
      good stewards of the grace of God of many kinds.</td>
      <td><span style="color:#b00e23">(10)</span> ἕκαστος καθὼς ἔλαβεν χάρισμα,
      εἰς ἑαυτοὺς αὐτὸ διακονοῦντες ὡς καλοὶ οἰκονόμοι ποικίλης χάριτος
      θεοῦ·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲫⲏ ⲉⲑⲛⲁⲥⲁϫⲓ ϩⲱⲥ ϩⲁⲛⲥⲁϫⲓ
      ⲛ̀ⲧⲉ ⲫϯ ⲫⲏ ⲉⲑⲛⲁϣⲉⲙϣⲓ ϩⲱⲥ ⲉ̀ⲃⲟⲗ ϧⲉⲛ ⲟⲩϫⲟⲙ ⲑⲏ ⲉⲧⲉ ⲫϯ ⲛⲁⲥⲉⲃⲧⲱⲧⲥ ϩⲓⲛⲁ ϧⲉⲛ ϩⲱⲃ
      ⲛⲓⲃⲉⲛ ⲛ̀ⲧⲉϥϭⲓⲱⲟⲩ ⲛ̀ϫⲉ ⲫϯ ⲉ̀ⲃⲟⲗ ϩⲓⲧⲉⲛ ⲓⲏ̅ⲥ̅ ⲡⲭ̅ⲥ̅ ⲫⲏ ⲉⲧⲉ ⲫⲱϥ ⲡⲉ ⲡⲓⲱⲟⲩ ϣⲁ
      ⲉⲛⲉϩ ⲛ̀ⲧⲉ ⲛⲓⲉⲛⲉϩ ⲧⲏⲣⲟⲩ ⲁⲙⲏⲛ</td>
      <td><span style="color:#b00e23">(ⲓ︦ⲁ︦)</span> ⲛⲉⲧϣⲁϫⲉ ϩⲱⲥ ⲉϩⲉⲛϣⲁϫⲉ ⲛ̅ⲧⲉ
      ⲡⲛⲟⲩⲧⲉ ⲛⲉ ⲡⲉⲧⲇⲓⲁⲕⲟⲛⲉⲓ ϩⲱⲥ ⲉⲃⲟⲗ ϩⲓⲧⲛ̅ ⲧϭⲟⲙ ⲉⲧⲉ ⲡⲛⲟⲩⲧⲉ ϯ ⲙ̅ⲙⲟⲥ ϫⲉⲕⲁⲁⲥ ⲉⲣⲉ
      ⲡⲛⲟⲩⲧⲉ ϫⲓ ⲉⲟⲟⲩ ϩⲛ̅ ϩⲱⲃ ⲛⲓⲙ ϩⲓⲧⲛ̅ ⲓ̅ⲥ̅ ⲡⲉⲭ̅ⲥ̅ ⲡⲁⲓ ⲉⲧⲉ ⲡⲱϥ ⲡⲉ ⲡⲉⲟⲟⲩ ⲙⲛ̅
      ⲡⲁⲙⲁϩⲧⲉ ϣⲁ ⲛ̅ⲛⲉⲛⲉϩ ⲛ̅ⲉⲛⲉϩ ϩⲁⲙⲏⲛ.</td>
      <td><span style="color:#b00e23">(11)</span> He who will speak, as words
      of God: he who will minister, as from a power which God will prepare:
      that in all things God may be glorified through Jesus Christ, whose is
      the glory unto age of all the ages. Amēn.</td>
      <td><span style="color:#b00e23">(11)</span> εἴ τις λαλεῖ, ὡς λόγια θεοῦ·
      εἴ τις διακονεῖ, ὡς ἐξ ἰσχύος ἧς χορηγεῖ ὁ θεός· ἵνα ἐν πᾶσιν δοξάζηται ὁ
      θεὸς διὰ Ἰησοῦ Χριστοῦ, ᾧ ἐστιν ἡ δόξα καὶ τὸ κράτος εἰς τοὺς αἰῶνας τῶν
      αἰώνων· ἀμήν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲛⲁⲙⲉⲛⲣⲁϯ ⲙ̀ⲡⲉⲣⲉⲣ ⲑⲏⲛⲟⲩ
      ⲛ̀ϣⲉⲙⲙⲟ ϧⲉⲛ ⲡⲓⲣⲱⲕϩ ⲉⲑⲛⲁϣⲱⲡⲓ ϧⲉⲛ ⲑⲏⲛⲟⲩ ⲉ̀ⲟⲩⲡⲓⲣⲁⲥⲙⲟⲥ ⲛⲱⲧⲉⲛ ⲙ̀ⲫⲣⲏϯ ⲛ̀ⲟⲩϩⲱⲃ
      ⲛ̀ϣⲉⲙⲙⲟ ⲉ̀ⲁϥϫⲉⲙ ⲑⲏⲛⲟⲩ</td>
      <td><span style="color:#b00e23">(ⲓ︦ⲃ︦)</span> ⲛⲁⲙⲉⲣⲁⲧⲉ ⲙ̅ⲡⲣ̅ⲣ̅ϣⲡⲏⲣⲉ
      ⲙ̅ⲡⲧⲙ̅ϩⲟ ⲉⲧⲛ̅ϩⲏⲧ ⲧⲏⲩⲧⲛ̅ ⲉⲧϣⲟⲟⲡ ⲛⲏⲧⲛ̅ ⲉⲩϫⲱⲛⲧ̅ ϩⲱⲥ ⲉⲩϩⲱⲃ ⲛ̅ⲃⲣ̅ⲣⲉ ⲡⲉⲧⲧⲁϩⲟ
      ⲙ̅ⲙⲱⲧⲛ̅</td>
      <td><span style="color:#b00e23">(12)</span> my beloved, think it not
      strange in the burning which will happen among you for a trial to you, as
      a strange thing which befell you.</td>
      <td><span style="color:#b00e23">(12)</span> Ἀγαπητοί, μὴ ξενίζεσθε τῇ ἐν
      ὑμῖν πυρώσει πρὸς πειρασμὸν ὑμῖν γινομένῃ ὡς ξένου ὑμῖν
      συμβαίνοντος,</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲁⲗⲗⲁ ⲙ̀ⲫⲣⲏϯ ⲉⲣⲉⲧⲉⲛⲟⲓ ⲛ̀ϣⲫⲏⲣ
      ⲉ̀ⲛⲓⲙⲕⲁⲩϩ ⲛ̀ⲧⲉ ⲡⲭ̅ⲥ̅ ⲣⲁϣⲓ ϩⲓⲛⲁ ϧⲉⲛ ⲡⲓⲕⲉϭⲱⲣⲡ ⲉ̀ⲃⲟⲗ ⲛ̀ⲧⲉ ⲡⲉϥⲱⲟⲩ ⲛ̀ⲧⲉⲧⲉⲛⲣⲁϣⲓ
      ϧⲉⲛ ⲟⲩⲑⲉⲗⲏⲗ</td>
      <td><span style="color:#b00e23">(ⲓ︦ⲅ︦)</span> ⲁⲗⲗⲁ ⲕⲁⲧⲁ ⲑⲏ ⲉⲧⲉⲧⲛ̅ⲕⲟⲓⲛⲱⲛⲉⲓ
      ⲙ̅ⲙⲟⲕϩⲥ̅ ⲙ̅ⲡⲉⲭ̅ⲥ̅ ⲣⲁϣⲉ ⲛⲏⲧⲛ̅ ϫⲉⲕⲁⲁⲥ ⲟⲛ ⲉⲧⲉⲧⲛ̅ⲣⲁϣⲉ ϩⲙ̅ ⲡϭⲱⲗⲡ̅ ⲉⲃⲟⲗ
      ⲙ̅ⲡⲉϥⲉⲟⲟⲩ ⲉⲧⲉⲧⲛ̅ⲧⲉⲗⲏⲗ</td>
      <td><span style="color:#b00e23">(13)</span> But as being fellow-sufferers
      of Christ rejoice, that in the revelation also of his glory ye may
      rejoice in [a] gladness.</td>
      <td><span style="color:#b00e23">(13)</span> ἀλλὰ καθὸ κοινωνεῖτε τοῖς τοῦ
      Χριστοῦ παθήμασιν χαίρετε, ἵνα καὶ ἐν τῇ ἀποκαλύψει τῆς δόξης αὐτοῦ
      χαρῆτε ἀγαλλιώμενοι.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲓⲥϫⲉ ⲇⲉ ⲥⲉϣⲱϣ ⲙ̀ⲙⲱⲧⲉⲛ ϧⲉⲛ
      ⲫⲣⲁⲛ ⲙ̀ⲡϭ̅ⲥ̅ ⲱⲟⲩⲛⲓⲁⲧⲉⲛ ⲑⲏⲛⲟⲩ ϫⲉ ⲫⲁ ⲡⲓⲱⲟⲩ ⲛⲉⲙ ϯϫⲟⲙ ⲛⲉⲙ ⲡⲓⲡⲛ̅ⲁ̅ ⲛ̀ⲧⲉ ⲫϯ
      ⲁϥⲙⲧⲟⲛ ⲙ̀ⲙⲟϥ ⲉ̀ϫⲉⲛ ⲑⲏⲛⲟⲩ</td>
      <td><span style="color:#b00e23">(ⲓ︦ⲇ︦)</span> ⲉϣϫⲉ ⲥⲉⲛⲟϭⲛⲉϭ ⲙ̅ⲙⲱⲧⲛ̅ ⲉⲧⲃⲉ
      ⲡⲣⲁⲛ ⲙ̅ⲡⲉⲭ̅ⲥ̅ ⲛⲁⲓⲁⲧ ⲧⲏⲩⲧⲛ̅ ϫⲉ ⲡⲉⲡⲛ̅ⲁ̅ ⲙ̅ⲡⲉⲟⲟⲩ ⲙⲛ̅ ⲧϭⲟⲙ ⲙ̅ⲡⲛⲟⲩⲧⲉ ⲁϥⲙ̅ⲧⲟⲛ
      ⲙ̅ⲙⲟϥ ⲉϫⲛ̅ ⲧⲏⲩⲧⲛ̅ ⲕⲁⲧⲁ ⲣⲟⲟⲩ ⲙⲉⲛ ⲉⲩϫⲓ ⲟⲩⲁ ⲉⲣⲟϥ ⲕⲁⲧⲁⲣⲱⲧⲛ̅ ⲇⲉ ⲉϥϫⲓ ⲉⲟⲟⲩ</td>
      <td><span style="color:#b00e23">(14)</span> But if ye are reproached in
      (the) name of the Lord, blessed are ye, because (the spirit ) of the
      glory and the power and the spirit of God rested itself upon you.</td>
      <td><span style="color:#b00e23">(14)</span> εἰ ὀνειδίζεσθε ἐν ὀνόματι
      Χριστοῦ, μακάριοι, ὅτι τὸ τῆς δόξης καὶ τὸ τοῦ θεοῦ πνεῦμα ἐφʼ ὑμᾶς
      ἀναπαύεται.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲙ̀ⲡⲉⲛⲑⲣⲉ ⲟⲩⲁⲓ ⲇⲉ ⲙ̀ⲙⲱⲧⲉⲛ
      ϣⲉⲡⲙⲕⲁϩ ⲓⲉ ⲙ̀ⲫⲣⲏϯ ⲛ̀ⲟⲩⲣⲉϥϧⲱⲧⲉⲃ ⲓⲉ ⲙ̀ⲫⲣⲏϯ ⲛ̀ⲟⲩⲣⲉϥϭⲓⲟⲩⲓ ⲓⲉ ⲙ̀ⲫⲣⲏϯ
      ⲛ̀ⲟⲩⲥⲁⲙⲡⲉⲧϩⲱⲟⲩ ⲓⲉ ⲙ̀ⲫⲣⲏϯ ⲛ̀ⲟⲩⲣⲉϥϫⲟⲩϣⲧ ⲛ̀ⲥⲁ ⲡⲉⲧⲉⲫⲱϥ ⲁⲛ ⲡⲉ</td>
      <td><span style="color:#b00e23">(ⲓ︦ⲉ︦)</span> ⲙ̅ⲡⲣ̅ⲧⲣⲉ ⲗⲁⲁⲩ ⲅⲁⲣ ⲙ̅ⲙⲱⲧⲛ̅
      ϣⲡ̅ϩⲓⲥⲉ ϩⲱⲥ ⲫⲱⲛⲉⲩⲥ ⲏ ⲣⲉϥϩⲱϥⲧ̅ ⲏ ⲣⲉϥⲣ̅ ⲡⲉⲑⲟⲟⲩ ⲏ ⲙⲁⲓ ⲡⲉⲧⲉ ⲛ̅ⲡⲱϥ ⲁⲛ ⲡⲉ</td>
      <td><span style="color:#b00e23">(15)</span> But let not one of you suffer
      either as a murderer, or as a thief, or as an evil doer, or as a looker
      after that which is not his:</td>
      <td><span style="color:#b00e23">(15)</span> μὴ γάρ τις ὑμῶν πασχέτω ὡς
      φονεὺς ἢ κλέπτης ἢ κακοποιὸς ἢ ὡς ἀλλοτριεπίσκοπος·</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲓⲥϫⲉ ⲇⲉ ϩⲱⲥ ⲭⲣⲓⲥⲧⲓⲁⲛⲟⲥ
      ⲙ̀ⲡⲉⲛⲑⲣⲉϥϣⲓⲡⲓ ⲙⲁⲣⲉϥϯⲱⲟⲩ ⲇⲉ ⲙ̀ⲫϯ ϧⲉⲛ ⲡⲁⲓⲣⲁⲛ</td>
      <td><span style="color:#b00e23">(ⲓ︦ⲋ︦)</span> ⲉϣⲱⲡⲉ ϩⲱⲥ ⲭⲣⲏⲥⲧⲓⲁⲛⲟⲥ
      ⲙ̅ⲡⲣ̅ⲧⲣⲉϥϣⲓⲡⲉ ⲙⲁⲣⲉϥϯ ⲉⲟⲟⲩ ⲇⲉ ⲛ̅ⲧⲟϥ ⲙ̅ⲡⲛⲟⲩⲧⲉ ⲉϩⲣⲁⲓ ⲉϫⲙ̅ ⲡⲉⲓⲣⲁⲛ</td>
      <td><span style="color:#b00e23">(16)</span> but if as Christian, let him
      not be ashamed; but let him glorify God in this name.</td>
      <td><span style="color:#b00e23">(16)</span> εἰ δὲ ὡς Χριστιανός, μὴ
      αἰσχυνέσθω, δοξαζέτω δὲ τὸν θεὸν ἐν τῷ ὀνόματι τούτῳ.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ϫⲉ ⲡⲥⲏⲟⲩ ⲡⲉ ⲉⲑⲣⲉϥⲉⲣϩⲏⲧⲥ
      ⲛ̀ϫⲉ ⲡⲓϩⲁⲡ ⲉ̀ⲃⲟⲗ ϧⲉⲛ ⲡⲏⲓ ⲙ̀ⲫϯ ⲓⲥϫⲉ ⲁϥⲛⲁⲉⲣϩⲏⲧⲥ ⲉ̀ⲃⲟⲗ ⲛ̀ϧⲏⲧⲉⲛ ⲛ̀ϣⲟⲣⲡ ⲓⲉ ⲁϣ
      ⲡⲉ ⲡϫⲱⲕ ⲛ̀ⲧⲉ ⲛⲏ ⲉⲧⲟⲓ ⲛ̀ⲁⲧⲑⲱⲧ ⲛ̀ϩⲏⲧ ⲉ̀ⲡⲓⲉⲩⲁⲅⲅⲉⲗⲓⲟⲛ ⲛ̀ⲧⲉ ⲫϯ</td>
      <td><span style="color:#b00e23">(ⲓ︦ⲍ︦)</span> ϫⲉ ⲁ ⲡⲉⲩⲟⲩⲟⲉⲓϣ ϣⲱⲡⲉ ⲛ̅ⲧⲉ
      ⲡϩⲁⲡ ⲁⲣⲭⲓ ⲉⲃⲟⲗ ϩⲙ̅ ⲡⲏⲉⲓ ⲙ̅ⲡⲛⲟⲩⲧⲉ ⲉϣϫⲉ ⲉϥⲛⲁⲣ̅ϣⲟⲣⲡ̅ ⲇⲉ ⲙ̅ⲙⲟⲛ ⲉⲓ ⲟⲩ ⲧⲉ ⲧⲑⲁⲏ
      ⲛ̅ⲛⲉⲧⲟ ⲛ̅ⲁⲧⲥⲱⲧⲙ̅ ⲛ̅ⲥⲁ ⲡⲉⲩⲁⲅⲅⲉⲗⲉⲓⲟⲛ ⲙ̅ⲡⲛⲟⲩⲧⲉ</td>
      <td><span style="color:#b00e23">(17)</span> Because it is (the) time for
      the judgement to begin from (the) house of God: if it was to begin from
      us first, then what is (the) end of them who are disobedient to the
      Gospel of God?</td>
      <td><span style="color:#b00e23">(17)</span> ὅτι ὁ καιρὸς τοῦ ἄρξασθαι τὸ
      κρίμα ἀπὸ τοῦ οἴκου τοῦ θεοῦ· εἰ δὲ πρῶτον ἀφʼ ἡμῶν, τί τὸ τέλος τῶν
      ἀπειθούντων τῷ τοῦ θεοῦ εὐαγγελίῳ;</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲓⲥϫⲉ ⲡⲓⲑⲙⲏⲓ ⲛ̀ϫⲟⲛⲥ ϥⲛⲁⲛⲟϩⲉⲙ
      ⲓⲉ ⲡⲓⲣⲉϥⲉⲣⲛⲟⲃⲓ ⲟⲩⲟϩ ⲛⲁⲥⲉⲃⲏⲥ ⲁϥⲟⲩⲟⲛϩϥ ⲑⲱⲛ</td>
      <td><span style="color:#b00e23">(ⲓ︦ⲏ︦)</span> ⲁⲩⲱ ⲉϣϫⲉ ⲙⲟⲅⲓⲥ ⲉⲣⲉ ⲡⲇⲓⲕⲁⲓⲟⲥ
      ⲛⲁⲟⲩϫⲁⲓ ⲉⲓ ⲡⲁⲥⲉⲃⲏⲥ ⲙⲛ̅ ⲡⲣⲉϥⲣ̅ⲛⲟⲃⲉ ⲛⲁⲟⲩⲱⲛϩ̅ ⲉⲃⲟⲗ ⲧⲱⲛ</td>
      <td><span style="color:#b00e23">(18)</span> If the righteous scarcely
      will be saved, then where appeared the sinner and godless?</td>
      <td><span style="color:#b00e23">(18)</span> καὶ εἰ ὁ δίκαιος μόλις
      σῴζεται, ὁ ἀσεβὴς καὶ ἁμαρτωλὸς ποῦ φανεῖται;</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ϩⲱⲥⲧⲉ ⲛⲏ ⲉⲧϭⲓⲙⲕⲁϩ ⲕⲁⲧⲁ
      ⲡⲓⲟⲩⲱϣ ⲛ̀ⲧⲉ ⲫϯ ⲙⲁⲣⲟⲩϫⲱⲓⲗⲓ ⲛ̀ⲛⲟⲩⲯⲩⲭⲏ ⲉ̀ⲫϯ ⲡⲓⲣⲉϥⲥⲱⲛⲧ ⲉⲧⲉⲛϩⲟⲧ ϧⲉⲛ ⲡϫⲓⲛⲓⲣⲓ
      ⲙ̀ⲡⲓⲡⲉⲑⲛⲁⲛⲉϥ</td>
      <td><span style="color:#b00e23">(ⲓ︦ⲑ︦)</span> ϩⲱⲥⲧⲉ ϭⲉ ⲛ̅ⲕⲟⲟⲩⲉ ⲉⲧϣⲡ̅ϩⲓⲥⲉ
      ⲕⲁⲧⲁ ⲡⲟⲩⲱϣ ⲙ̅ⲡⲛⲟⲩⲧⲉ ⲙⲁⲣⲟⲩϭⲟⲉⲓⲗⲉ ⲛ̅ⲛⲉⲩⲯⲩⲭⲏ ⲉⲡⲣⲉϥⲥⲱⲛⲧ̅ ⲙ̅ⲡⲓⲥⲧⲟⲥ ϩⲛ̅
      ⲟⲩⲙⲛ̅ⲧⲣⲉϥⲣ̅ ⲡⲡⲉⲧⲛⲁⲛⲟⲩϥ</td>
      <td><span style="color:#b00e23">(19)</span> Wherefore let them who suffer
      according to the wish of God commit their souls unto God the faithful
      creator in (the) doing the good.</td>
      <td><span style="color:#b00e23">(19)</span> ὥστε καὶ οἱ πάσχοντες κατὰ τὸ
      θέλημα τοῦ θεοῦ πιστῷ κτίστῃ παρατιθέσθωσαν τὰς ψυχὰς αὐτῶν ἐν
      ἀγαθοποιΐᾳ.</td>
    </tr>
  </table>
</body>
</html>
