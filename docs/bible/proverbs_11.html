<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_12.html" rel="next">
  <link href="proverbs_10.html" rel="prev">
  <script src="main.js" type="module"></script>
</head>
<body class="chapter">
  <h4 id="proverbs_11" class="title">Proverbs 11</h4>

  <table class="verses">
    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲛ̀ⲛⲟⲩ ϯϩⲏⲟⲩ ⲛ̀ϫⲉ ϩⲁⲛϩⲏⲡⲁⲣⲭⲟⲛⲧⲁ ϧⲉⲛ ⲡⲉϩⲟⲟⲩ ⲙ̀ⲡϫⲱⲛⲧ ϯⲙⲉⲑⲙⲏⲓ ⲇⲉ ϣⲁⲥⲛⲟϩⲉⲙ
      ⲉ̀ⲃⲟⲗ ϧⲉⲛ ⲫⲙⲟⲩ</td>
      <td class="language Sahidic"><span style="color:#b00e23">(ⲇ︦)</span>
      ⲙⲛ̅ⲭⲣⲏⲙⲁ ⲛⲁϯϩⲏⲩ ⲙ̅ⲡⲉϩⲟⲟⲩ ⲛ̅ⲧⲟⲣⲅⲏ ϣⲁⲣⲉ ⲧⲇⲓⲕⲁⲓⲟⲥⲩⲛⲏ ⲇⲉ ⲧⲟⲩϫⲟ ⲉⲃⲟⲗ ϩⲙ̅
      ⲡⲙⲟⲩ</td>
      <td class="language English"><span style="color:#b00e23">(4)</span>
      </td>
      <td class="language Greek"><span style="color:#b00e23">(4)</span>
      </td>
      <td class="language Akhmimic"><span style="color:#b00e23">(ⲇ︦)</span> ⲙⲛ̅
      ⲭⲣⲏⲙⲁ ⲛⲁϯϩⲏⲟⲩ ⲙ̅ⲡϩⲟⲟⲩⲉ ⲛ̅ⲧⲟⲣⲅⲏ ⳉⲁⲣⲉ ⲧⲇⲓⲕⲁⲓⲟⲥⲩⲛⲏ ⲇⲉ ⲧⲟⲩϫⲟ ⲁⲃⲁⲗ ⳉⲙ̅
      ⲡⲙⲟⲩ</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ϩⲁⲛⲙⲁϣⲓ ⲛ̀ⲭⲣⲟϥ ⲥⲉⲥⲟϥ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲟⲩϣⲓ ⲇⲉ ⲛ̀ⲑⲙⲏⲓ ϥϣⲏⲡ ⲛⲁϩⲣⲁϥ</td>
      <td class="language Sahidic"><span style="color:#b00e23">(ⲁ︦)</span>
      ϩⲉⲛⲃⲟⲧⲉ ⲙ̅ⲡⲉⲙⲧⲟ ⲉⲃⲟⲗ ⲙ̅ⲡϫⲟⲉⲓⲥ ⲛⲉ ϩⲉⲛϣⲓ ⲛ̅ⲕⲣⲟϥ ⲡϣⲓ ⲇⲉ ⲙⲙⲉ ⲥⲟⲧⲡ̅ ⲛⲁϥ.</td>
      <td class="language English"><span style="color:#b00e23">(1)</span> False
      balances are an abomination before the Lord: but a just weight is
      acceptable unto him.</td>
      <td class="language Greek"><span style="color:#b00e23">(1)</span> ζυγοὶ
      δόλιοι βδέλυγµα ἐνώπιον κυρίου, στάθµιον δὲ δίκαιον δεκτὸν
      αὐτῷ.</td>
      <td class="language Akhmimic"><span style="color:#b00e23">(ⲁ︦)</span>
      ϩⲉⲛⲃⲁⲧⲉ ⲙ̅ⲡⲙ̅ⲧⲟ ⲁⲃⲁⲗ ⲙ̅ⲡϫⲁⲉⲓⲥ ⲛⲉ ϩⲛ̅ⳉⲓ ⲛ̅ⲕⲣⲁϥ ⲡⳉⲓ ⲇⲉ ⲙ̅ⲙⲓⲉ ⲥⲁⲧⲡ̅ ⲛⲉϥ</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲡⲓⲙⲁ ⲉⲧⲉ ⲡϣⲱϣ ⲛⲁϣⲉ ⲉ̀ϧⲟⲩⲛ ⲉ̀ⲣⲟϥ ⲁⲥⲙⲙⲁⲩ ⲟⲛ ⲛ̀ϫⲉ ϯⲙⲉⲧⲣⲉϥϣⲁϣ ⲣⲱⲙⲓ ⲣⲱϥ ⲇⲉ
      ⲛ̀ⲛⲏ ⲉⲧⲑⲉⲃⲓⲏⲟⲩⲧ ϣⲁϥⲉⲣⲙⲉⲗⲉⲧⲁⲛ ⲛ̀ϯⲥⲟⲫⲓⲁ</td>
      <td class="language Sahidic"><span style="color:#b00e23">(ⲃ︦)</span> ⲡⲙⲁ
      ⲉⲧⲉⲣⲉ ⲡⲥⲱϣ ⲛⲁⲃⲱⲕ ⲉϩⲟⲩⲛ ⲉⲣⲟϥ ⲉⲣⲉ ⲡⲕⲉⲥⲱϣϥ̅ ⲙ̅ⲙⲁⲩ ⲧⲧⲁⲡⲣⲟ ⲇⲉ ⲛ̅ⲛⲉⲧⲑⲃ̅ⲃⲓⲏⲩ
      ⲛⲁⲙⲉⲗⲉⲧⲁ ⲛ̅ⲧⲥⲟⲫⲓⲁ.</td>
      <td class="language English"><span style="color:#b00e23">(2)</span>
      Wherever pride enters, there will be also disgrace: but the mouth of the
      lowly meditates wisdom.</td>
      <td class="language Greek"><span style="color:#b00e23">(2)</span> οὗ
      ἐὰν εἰσέλθῃ ὕβρις, ἐκεῖ καὶ ἀτιµία· στόµα δὲ ταπεινῶν
      µελετᾷ σοφίαν.</td>
      <td class="language Akhmimic"><span style="color:#b00e23">(ⲃ︦)</span> ⲡⲙⲁ
      ⲉⲧⲉ ⲡϣⲱⲥ ⲛⲁⲃⲱⲕ ⲁⳉⲟⲩⲛ ⲁⲣⲁϥ ⲁⲣⲉ ⲡⲕⲉⳉⲱⲥϥ ⲙ̅ⲙⲟ ⲧⲧⲁⲡⲣⲟ ⲇⲉ ⲛ̅ⲛⲉⲧⲑⲃ̅ⲃⲓⲏⲟⲩ
      ⲛⲁⲣ̅ⲙⲉⲗⲉⲧⲁ ⲛ̅ⲧⲥⲟⲫⲓⲁ</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲁϥϣⲁⲛⲙⲟⲩ ⲛ̀ϫⲉ ⲟⲩⲑⲙⲏⲓ ϣⲁϥⲭⲱ ⲛ̀ⲥⲱϥ ⲛ̀ⲟⲩⲱⲙ ⲛ̀ϩⲏⲧ ϣⲁϥϣⲱⲡⲓ ⲇⲉ ⲛ̀ϣⲟⲣⲡ ⲛ̀ϫⲉ
      ⲡⲧⲁⲕⲟ ⲛ̀ⲧⲉ ⲛⲓⲁⲥⲉⲃⲏⲥ ⲟⲩⲟϩ ϣⲁⲩⲣⲁϣⲓ ⲙ̀ⲙⲟϥ ϯⲙⲉⲧⲧⲉⲗⲓⲟⲥ ⲛ̀ⲧⲉ ⲛⲏ ⲉⲧⲥⲟⲩⲧⲱⲛ
      ⲉⲥⲉ̀ϭⲓⲙⲱⲓⲧ ⲛⲱⲟⲩ ⲟⲩⲟϩ ⲡⲓⲥⲗⲁϯ ⲛ̀ⲧⲉ ⲛⲏ ⲉⲧⲉⲣⲁⲑⲉⲧⲓⲛ ⲉϥⲉ̀ϣⲟⲗⲟⲩ</td>
      <td class="language Sahidic"><span style="color:#b00e23">(ⲅ︦)</span>
      ⲧⲙⲛ̅ⲧⲃⲁⲗϩⲏⲧ ⲇⲉ ⲛ̅ⲛⲉⲧⲥⲟⲩⲧⲱⲛ ⲛⲁϫⲓⲙⲟⲉⲓⲧ ϩⲏⲧⲟⲩ ⲉⲣϣⲁⲛ ⲡⲇⲓⲕⲁⲓⲟⲥ ⲙⲟⲩ ϣⲁⲩⲣ̅ϩⲧⲏⲩ
      ⲛ̅ⲥⲱϥ ϣⲁⲩⲉⲓⲁ ⲧⲟⲟⲧⲟⲩ ⲇⲉ ⲛ̅ⲥⲁ ⲡⲧⲁⲕⲟ ⲙ̅ⲡⲁⲥⲉⲃⲏⲥ ⲁⲩⲱ ϣⲁⲩⲣⲁϣⲉ ⲙ̅ⲙⲟϥ.</td>
      <td class="language English"><span style="color:#b00e23">(3)</span> When
      a just man dies he leaves regret: but the destruction of the ungodly is
      speedy, and causes joy.</td>
      <td class="language Greek"><span style="color:#b00e23">(3)</span>
      ἀποθανὼν δίκαιος ἔλιπεν µετάµελον, πρόχειρος δὲ γίνεται καὶ
      ἐπίχαρτος ἀσεβῶν ἀπώλεια.</td>
      <td class="language Akhmimic"><span style="color:#b00e23">(ⲅ︦)</span>
      ⲧⲙⲛ̅ⲧⲃⲁⲗϩⲏⲧ ⲛ̅ⲛⲉⲧⲥⲟⲩⲧⲁⲛⲧ ⲛⲁϫⲓ ⲙⲁⲉⲓⲧ ϩⲏⲧⲟⲩ ⲁϣⲁ ⲡⲇⲓⲕⲁⲓⲟⲥ ⲙⲟⲩ ⳉⲁⲣⲟⲩⲣ̅ϩⲧⲏⲟⲩ
      ⲛ̅ⲥⲱϥ ⳉⲁⲣⲟⲩⲉⲓⲁ ⲧⲟⲟⲧⲟⲩ ⲇⲉ ⲥⲉ ⲡⲧⲉⲕⲟ ⲙ̅ⲡⲁⲥⲉⲃⲏⲥ ⲁⲟⲩ ⳉⲁⲣⲟⲩⲣⲉϣⲉ ⲙ̅ⲙⲁϥ</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϯⲙⲉⲑⲙⲏⲓ ϣⲁⲥⲥⲟⲩⲧⲱⲛ ⲫⲙⲱⲓⲧ ⲛ̀ⲛⲓⲁⲧⲁϭⲛⲓ ϣⲁϥⲣⲁⲟⲩⲱ ⲇⲉ ϧⲉⲛ ⲟⲩⲙⲉⲧⲁⲥⲉⲃⲏⲥ ⲛ̀ϫⲉ
      ⲡⲓⲣⲉϥϭⲓⲛ̀ϫⲟⲛⲥ</td>
      <td class="language Sahidic"><span style="color:#b00e23">(ⲉ︦)</span>
      ⲧⲇⲓⲕⲁⲓⲟⲥⲩⲛⲏ ⲙ̅ⲡⲉⲧⲟⲩⲁⲁⲃ ⲛⲁⲥⲟⲟⲩⲧⲛ̅ ⲛ̅ⲛⲉϥϩⲓⲟⲟⲩⲉ ⲡⲣⲉϥϫⲓⲛ̅ϭⲟⲛⲥ̅ ⲇⲉ ⲛⲁϩⲉ ⲉϩⲣⲁⲓ̈
      ⲉⲩⲙⲛ̅ⲧϣⲁϥⲧⲉ.</td>
      <td class="language English"><span style="color:#b00e23">(5)</span>
      Righteousness traces out blameless paths: but ungodliness encounters
      unjust dealing.</td>
      <td class="language Greek"><span style="color:#b00e23">(5)</span>
      δικαιοσύνη ἀµώµους ὀρθοτοµεῖ ὁδούς, ἀσέβεια δὲ περιπίπτει
      ἀδικίᾳ.</td>
      <td class="language Akhmimic"><span style="color:#b00e23">(ⲉ︦)</span>
      ⲧⲇⲓⲕⲁⲓⲟⲥⲩⲛⲏ ⲙ̅ⲡⲉⲧⲟⲩⲁⲁⲃⲉ ⲛⲁⲥⲁⲩⲧⲛⲉ ⲛ̅ⲛⲉϥⳉⲱⲟⲩ ⲡⲣⲉϥϫⲓⲛ̅ϭⲁⲛⲥ̅ ⲇⲉ ⲛⲁϩⲉⲓ̈ⲉ
      ⲁⳉⲣⲏⲓ̈ ⲁⲩⲙⲛ̅ⲧⳉⲉϥⲧ</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ϯⲙⲉⲑⲙⲏⲓ ⲛ̀ⲧⲉ ϩⲁⲛⲣⲱⲙⲓ ⲉⲩⲥⲟⲩⲧⲱⲛ ϣⲁⲥⲛⲁϩⲙⲟⲩ ϧⲉⲛ ϯⲙⲉⲧⲁⲧⲥⲟϭⲛⲓ ⲇⲉ ϣⲁⲩⲧⲁⲕⲟ ⲛ̀ϫⲉ
      ϩⲁⲛⲡⲁⲣⲁⲛⲟⲙⲟⲥ</td>
      <td class="language Sahidic"><span style="color:#b00e23">(ⲋ︦)</span>
      ⲧⲇⲓⲕⲁⲓⲟⲥⲩⲛⲏ ⲛ̅ⲛ̅ⲣⲱⲙⲉ ⲉⲧⲥⲟⲩⲧⲱⲛ ⲛⲁⲧⲟⲩϫⲟⲟⲩ ⲉⲣⲉ ⲙ̅ⲡⲁⲣⲁⲛⲟⲙⲟⲥ ⲇⲉ ⲛⲁⲧⲁⲕⲟ ϩⲛ̅
      ⲧⲉⲩⲙⲛ̅ⲧϣⲁϥⲧⲉ.</td>
      <td class="language English"><span style="color:#b00e23">(6)</span> The
      righteousness of upright men delivers them: but transgressors are caught
      in their own destruction.</td>
      <td class="language Greek"><span style="color:#b00e23">(6)</span>
      δικαιοσύνη ἀνδρῶν ὀρθῶν ῥύεται αὐτούς, τῇ δὲ ἀπωλείᾳ
      αὐτῶν ἁλίσκονται παράνοµοι.</td>
      <td class="language Akhmimic"><span style="color:#b00e23">(ⲋ︦)</span>
      ⲧⲇⲓⲕⲁⲓⲟⲥⲩⲛⲏ ⲛ̅ⲛ̅ⲣⲱⲙⲉ ⲉⲧⲥⲟⲩⲧⲁⲛⲧ ⲛⲁⲧⲟⲩϫⲁⲩ ⲁ ⲙⲡⲁⲣⲁⲛⲟⲙⲟⲥ ⲇⲉ ⲛⲁⲧⲉⲕⲟ ⳉⲛ̅
      ⲧⲟⲩⲙⲛ̅ⲧⳉⲉϥⲧ</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲁϥϣⲁⲛⲙⲟⲩ ⲛ̀ϫⲉ ⲟⲩⲣⲱⲙⲓ ⲛ̀ⲑⲙⲏⲓ ⲙ̀ⲡⲁⲥⲧⲁⲕⲟ ⲛ̀ϫⲉ ⲧⲉϥϩⲉⲗⲡⲓⲥ ⲡϣⲟⲩϣⲟⲩ ⲇⲉ ⲛ̀ⲧⲉ
      ⲛⲓⲁⲥⲉⲃⲏⲥ ϥⲛⲁϭⲉⲛⲟ</td>
      <td class="language Sahidic"><span style="color:#b00e23">(ⲍ︦)</span>
      ⲉⲣϣⲁⲛ ⲟⲩⲣⲱⲙⲉ ⲉⲛⲁⲛⲟⲩϥ ⲙⲟⲩ ⲙⲉⲣⲉ ⲧⲉϥϩⲉⲗⲡⲓⲥ ⲧⲁⲕⲟ ⲡϣⲟⲩϣⲟⲩ ⲇⲉ ⲛ̅ⲛ̅ⲁⲥⲉⲃⲏⲥ
      ⲛⲁⲧⲁⲕⲟ.</td>
      <td class="language English"><span style="color:#b00e23">(7)</span> At
      the death of a just man his hope does not perish: but the boast of the
      ungodly perishes.</td>
      <td class="language Greek"><span style="color:#b00e23">(7)</span>
      τελευτήσαντος ἀνδρὸς δικαίου οὐκ ὄMυται ἐλπίς, τὸ δὲ καύχηµα
      τῶν ἀσεβῶν ὄMυται.</td>
      <td class="language Akhmimic"><span style="color:#b00e23">(ⲍ︦)</span> ⲁϣⲁ
      ⲟⲩⲣⲱⲙⲉ ⲉⲛⲁⲛⲟⲩϥ ⲙⲟⲩ ⲙⲁ ⲧϥϩⲉⲗⲡⲓⲥ ⲱϫⲛⲉ ⲡϣⲟⲩϣⲟⲩ ⲇⲉ ​ⲛ̅ⲛ̅ⲁⲥⲉⲃⲏⲥ ⲛⲁⲧⲉⲕⲟ</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲡⲓⲑⲙⲏⲓ ϣⲁϥⲉⲣⲉ̀ⲃⲟⲗ ϧⲉⲛ ⲟⲩⲫⲁϣ ⲡⲓⲣⲉϥⲉⲣⲛⲟⲃⲓ ⲇⲉ ⲉⲩⲉ̀ⲧⲏⲓϥ ⲛ̀ⲧⲉϥϣⲉⲃⲓⲱ</td>
      <td class="language Sahidic"><span style="color:#b00e23">(ⲏ︦)</span>
      ⲡⲇⲓⲕⲁⲓⲟⲥ ϣⲁϥⲉⲓ ⲉⲃⲟⲗ ϩⲁ ϩⲉⲛϣⲛⲏⲩ ⲥⲉⲛⲁϯ ⲇⲉ ⲙ̅ⲡⲣ̅ⲉϥⲣ̅ⲛⲟⲃⲉ ⲉⲡⲉϥⲙⲁ.</td>
      <td class="language English"><span style="color:#b00e23">(8)</span> A
      righteous man escapes from a snare, and the ungodly man is delivered up
      in his place.</td>
      <td class="language Greek"><span style="color:#b00e23">(8)</span>
      δίκαιος ἐκ θήρας ἐκδύνει, ἀντ’ αὐτοῦ δὲ παραδίδοται ὁ
      ἀσεβής.</td>
      <td class="language Akhmimic"><span style="color:#b00e23">(ⲏ︦)</span>
      ⲡⲇⲓⲕⲁⲓⲟⲥ ⳉⲁⲣⲉϥⲉⲓ ⲁⲃⲁⲗ ⳉⲁ ϩⲉⲛϣⲛⲏⲟⲩ ⲥⲉⲛⲁϯ ⲇⲉ ⲙ̅ⲡⲣⲉϥⲣⲛⲁⲃⲉ ⲁⲡϥ̅ⲙⲁ</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ϧⲉⲛ
      ⲣⲱⲟⲩ ⲛ̀ⲛⲓⲁⲥⲉⲃⲏⲥ ⲁϥϣⲟⲡ ⲛ̀ϫⲉ ⲟⲩⲫⲁϣ ⲛ̀ϩⲁⲛⲣⲉⲙⲙ̀ⲃⲁⲕⲓ ϯⲉⲥⲑⲉⲥⲓⲥ ⲇⲉ ⲛ̀ⲧⲉ ⲡⲓⲑⲙⲏⲓ
      ⲡⲉⲥⲙⲱⲓⲧ ⲛⲁⲛⲉϥ</td>
      <td class="language Sahidic"><span style="color:#b00e23">(ⲑ︦)</span> ⲟⲩⲛ̅
      ⲟⲩϭⲟⲣϭⲥ̅ ⲛ̅ⲛ̅ⲣⲙ̅ⲛ̅ϯⲙⲉ ϩⲛ̅ ⲧⲧⲁⲡⲣⲟ ⲛ̅ⲙ̅ⲡⲁⲣⲁⲛⲟⲙⲟⲥ ⲧⲁⲓⲥⲑⲏⲥⲓⲥ ⲇⲉ ⲛ̅ⲛ̅ⲇⲓⲕⲁⲓⲟⲥ
      ⲥⲟⲩⲧⲱⲛ ⲉⲣϣⲁⲛ ⲟⲩⲣⲱⲙⲉ ⲛ̅ⲁⲥⲉⲃⲏⲥ ⲙⲟⲩ ϥⲛⲁⲧⲁⲕⲟ.</td>
      <td class="language English"><span style="color:#b00e23">(9)</span> In
      the mouth of ungodly men is a snare to citizens: but the understanding of
      righteous men is prosperous.</td>
      <td class="language Greek"><span style="color:#b00e23">(9)</span> ἐν
      στόµατι ἀσεβῶν παγὶς πολίταις, αἴσθησις δὲ δικαίων
      εὔοδος.</td>
      <td class="language Akhmimic"><span style="color:#b00e23">(ⲑ︦)</span>
      ⲟⲩⲛ̅ ⲟⲩϭⲁⲣⲟϥ ​ⲛ̅ⲛ̅ⲣⲙ̅ⲛ̅ϯⲙⲉ ⳉⲛ̅ ⲧⲧⲁⲡⲣⲟ ⲙ̅ⲡⲡⲁⲣⲁⲛⲟⲙⲟⲥ ⲧⲁⲓⲥⲑⲏⲥⲓⲥ ⲇⲉ
      ⲛ̅ⲛ̅ⲇⲓⲕⲁⲓⲟⲥ ⲥⲟⲩⲧⲁⲛⲧ</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ϧⲉⲛ
      ⲛⲓⲁⲅⲁⲑⲟⲛ ⲛ̀ⲧⲉ ϩⲁⲛⲑⲙⲏⲓ ⲁⲥⲧⲁϩⲟ ⲉⲣⲁⲧⲥ ⲛ̀ϫⲉ ⲟⲩⲃⲁⲕⲓ ⲟⲩⲟϩ ϧⲉⲛ ⲡⲧⲁⲕⲟ ⲛ̀ⲛⲓⲁⲥⲉⲃⲏⲥ
      ϣⲁⲥⲑⲉⲗⲏⲗ</td>
      <td class="language Sahidic"><span style="color:#b00e23">(ⲓ︦)</span> ϣⲁⲣⲉ
      ⲙ̅ⲡⲟⲗⲓⲥ ⲇⲉ ϫⲓⲥⲉ ϩⲛ̅ ⲛⲉⲥⲙⲟⲩ ⲛ̅ⲛ̅ⲇⲓⲕⲁⲓⲟⲥ.</td>
      <td class="language English"><span style="color:#b00e23">(10)</span> In
      the prosperity of righteous men a city prospers:</td>
      <td class="language Greek"><span style="color:#b00e23">(10)</span> ἐν
      ἀγαθοῖς δικαίων κατώρθωσεν πόλις,</td>
      <td class="language Akhmimic"><span style="color:#b00e23">(ⲓ︦)</span>
      ⲁⳉⲁⲣⲉ ⲙ̅ⲡⲟⲗⲓⲥ ϫⲓⲥⲉ ⳉⲛ̅ ⲛ̅ⲥⲙⲟⲩ ⲛ̅ⲛ̅ⲇⲓⲕⲁⲓⲟⲥ</td>
    </tr>

    <tr class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ϧⲉⲛ ⲡⲥⲏⲟⲩ ⲛ̀ⲧⲉ ⲛⲏ ⲉⲧⲥⲟⲩⲧⲱⲛ ϣⲁⲥϭⲓⲥⲓ ⲛ̀ϫⲉ ⲟⲩⲡⲟⲗⲓⲥ ⲁⲥⲟⲩⲱϫⲡ ⲇⲉ ϧⲉⲛ ⲣⲱⲟⲩ
      ⲛ̀ⲛⲓⲁⲥⲉⲃⲏⲥ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ϣⲁⲩϣⲣ̅ϣⲱⲣⲟⲩ ⲇⲉ ϩⲛ̅ ⲧⲧⲁⲡⲣⲟ ⲛ̅ⲛ̅ⲁⲥⲉⲃⲏⲥ.</td>
      <td class="language English"><span style="color:#b00e23">(10a)</span> but
      by the mouth of ungodly men it is overthrown.</td>
      <td class="language Greek"><span style="color:#b00e23">(11)</span>
      στόµασιν δὲ ἀσεβῶν κατεσκάφη.</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ⳉⲁⲣⲟⲩⳉⲣ̅ⳉⲱⲣⲟⲩ ⲇⲉ ⳉⲛ̅ ⲧⲧⲁⲡⲣⲟ ⲛ̅ⲛ̅ⲁⲥⲉⲃⲏⲥ</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ϣⲁϥⲉⲗⲕϣⲁⲓ ⲛⲥⲁ ϩⲁⲛⲣⲉⲙⲙ̀ⲃⲁⲕⲓ ⲛ̀ϫⲉ ⲫⲏ ⲉⲧϣⲁⲧ ⲛ̀ⲥⲃⲱ ⲟⲩⲣⲱⲙⲓ ⲇⲉ ⲛ̀ⲥⲁⲃⲉ ϣⲁϥϣⲱⲡⲓ
      ⲉϥⲉⲣⲏⲥⲩⲭⲁⲍⲓⲛ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ϣⲁⲣⲉ ⲡⲁⲑⲏⲧ ⲕⲙ̅ϣ ⲛⲉϥⲣⲙ̅ⲛ̅ϯⲙⲉ ϣⲁⲣⲉ ⲟⲩⲣⲱⲙⲉ ⲇⲉ ⲛ̅ⲥⲁⲃⲉ ⲕⲁⲣⲱϥ.</td>
      <td class="language English"><span style="color:#b00e23">(12)</span> A
      man void of understanding sneers at his fellow citizens: but a sensible
      man is quiet.</td>
      <td class="language Greek"><span style="color:#b00e23">(12)</span>
      µυκτηρίζει πολίτας ἐνδεὴς φρενῶν, ἀνὴρ δὲ φρόνιµος ἡσυχίαν
      ἄγει.</td>
      <td class="language Akhmimic"><span style="color:#b00e23">(ⲓ︦ⲃ︦)</span>
      ⳉⲁⲣⲉ ⲡⲁⲑⲏⲧ ⲱⲗⲕ ϣⲉ ⲥⲉ ⲛⲉϥⲣⲙ̅ⲛ̅ϯⲙⲉ ⳉⲁⲣⲉ ⲟⲩⲣⲱⲙⲉ ⲇⲉ ⲛ̅ⲥⲁⲃⲉ ⲕⲁⲣⲱϥ</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲣⲱⲙⲓ ⲉϥⲟⲓ ⲛ̀ⲗⲁⲥ ⲃ̅ ϣⲁϥϭⲱⲣⲡ ⲛ̀ⲟⲩⲥⲟϭⲛⲓ ⲉ̀ⲃⲟⲗ ϧⲉⲛ ⲟⲩⲑⲱⲟⲩⲧⲥ ⲡⲓⲡⲓⲥⲧⲟⲥ ⲇⲉ ϧⲉⲛ
      ⲡⲉϥⲛⲓϥⲓ ϣⲁϥϩⲱⲃ ⲛ̀ϩⲁⲛϩⲃⲏⲟⲩⲓ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ϣⲁⲣⲉ ⲟⲩⲣⲱⲙⲉ ⲛ̅ⲗⲁⲥ ⲥⲛⲁⲩ ϭⲗⲡ̅ ϩⲉⲛϣⲟϫⲛⲉ ⲉⲃⲟⲗ ϩⲛ̅ ⲟⲩⲥⲟⲟⲩϩⲥ̅ ϣⲁⲣⲉ ⲡⲡⲓⲥⲧⲟⲥ ⲇⲉ
      ϩⲙ̅ ⲡⲉϥϣⲁϫⲉ ϩⲱⲡ ⲛ̅ϩⲉⲛϩⲃⲏⲩⲉ.</td>
      <td class="language English"><span style="color:#b00e23">(13)</span> A
      double-tongued man discloses the secret counsels of an assembly: but he
      that is faithful in spirit conceals matters.</td>
      <td class="language Greek"><span style="color:#b00e23">(13)</span> ἀνὴρ
      δίγλωσσος ἀποκαλύπτει βουλὰς ἐν συνεδρίῳ, πιστὸς δὲ πνοῇ
      κρύπτει πράγµατα.</td>
      <td class="language Akhmimic"><span style="color:#b00e23">(ⲓ︦ⲅ︦)</span>
      ⳉⲁⲣⲉ ⲟⲩⲣⲱⲙⲉ ⲛ̅ⲗⲉⲥ ⲥⲛⲟ ϭⲱⲗⲡ ϩⲉⲛϣⲁϫⲛⲉ ⲁⲃⲁⲗ ⳉⲛ̅ ⲟⲩⲥⲁⲩϩⲥ̅ ⳉⲁⲣⲉ ⲡⲡⲓⲥⲧⲟⲥ ⲇⲉ ⳉⲙ
      ⲡϥ̅ϣⲉϫⲉ ϩⲱⲡ ⲛ̅ϩⲉⲛϩⲃⲏⲟⲩⲉ</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲛⲏ ⲉⲧⲙ̀ⲙⲟⲛⲧⲟⲩ ⲙⲉⲧⲣⲉϥⲉⲣϩⲉⲙⲓ ⲙ̀ⲙⲁⲩ ϣⲁⲩϩⲉⲓ ⲙ̀ⲫⲣⲏϯ ⲛ̀ϩⲁⲛϫⲱⲃⲓ ⲟⲩⲟⲛ ⲟⲩϫⲁⲓ ⲇⲉ
      ϣⲟⲡ ϧⲉⲛ ⲟⲩⲥⲟϭⲛⲓ ⲉ̀ⲛⲁϣⲱϥ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ϣⲁⲣⲉ ⲛⲉⲧⲉⲙⲛ̅ⲧⲟⲩ ⲡⲣ̅ϩⲙ̅ⲙⲉ ⲥⲣⲟϥⲣⲉϥ ⲛ̅ⲑⲉ ⲛ̅ϩⲉⲛϭⲱⲃⲉ ⲉⲣⲉ ⲡⲟⲩϫⲁⲓ̈ ⲇⲉ ϩⲛ̅ ⲟⲩⲛⲟϭ
      ⲛ̅ϣⲟϫⲛⲉ.</td>
      <td class="language English"><span style="color:#b00e23">(14)</span> They
      that have no guidance fall like leaves: but in much counsel there is
      safety.</td>
      <td class="language Greek"><span style="color:#b00e23">(14)</span> οἷς
      µὴ ὑπάρχει κυβέρνησις, πίπτουσιν ὥσπερ φύλλα, σωτηρία δὲ
      ὑπάρχει ἐν πολλῇ βουλῇ.</td>
      <td class="language Akhmimic"><span style="color:#b00e23">(ⲓ︦ⲇ︦)</span>
      ⳉⲁⲣⲉ ⲛⲉⲧⲉ ⲙⲛ̅ⲧⲉⲩ ⲡⲣ̅ϩⲙ̅ⲙⲉ ⲥⲣⲁϥⲣⲉϥ ⲛ̅ⲧⳉⲉ ⲛ̅ϩⲉⲛϭⲱⲃⲉ ⲁⲣⲉ ⲡⲟⲩϫⲉⲓ̈ ⲇⲉ ⳉⲛ̅
      ⲟⲩⲛⲁϭ ⲛ̅ϣⲁϫⲛⲉ</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲡⲓⲡⲟⲛⲏⲣⲟⲥ ϣⲁϥⲉⲣϩⲁⲛⲡⲉⲧϩⲱⲟⲩ ⲁϥϣⲁⲛⲙⲟⲩϫⲧ ⲛⲉⲙ ⲡⲓⲑⲙⲏⲓ ϥⲙⲟⲥϯ ⲇⲉ ⲛ̀ϯⲥⲙⲏ ⲛ̀ⲧⲉ
      ⲡⲓⲧⲁϫⲣⲟ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ϣⲁⲣⲉ ⲡⲡⲟⲛⲏⲣⲟⲥ ⲙⲉⲉⲩⲉ ⲉⲛⲉ ⲡⲉⲑⲟⲟⲩ ⲉϥϣⲁⲛⲧⲱϩ ⲙⲛ̅ ⲡⲇⲓⲕⲁⲓⲟⲥ ϥⲙⲟⲥⲧⲉ ⲇⲉ ⲛ̅ⲛⲉϩⲃⲏⲩⲉ
      ⲙ̅ⲡⲱⲣϫ̅.</td>
      <td class="language English"><span style="color:#b00e23">(15)</span> A
      bad man does harm wherever he meets a just man: and he hates the sound of
      safety.</td>
      <td class="language Greek"><span style="color:#b00e23">(15)</span>
      πονηρὸς κακοποιεῖ, ὅταν συµµείξῃ δικαίῳ, µισεῖ δὲ ἦχον
      ἀσφαλείας.</td>
      <td class="language Akhmimic"><span style="color:#b00e23">(ⲓ︦ⲉ︦)</span>
      ⳉⲁⲣⲉ ⲡⲡⲟⲛⲏⲣⲟⲥ ⲙⲉⲩⲉ ⲁⲡⲡⲉⲑⲁⲩ ⲁϥϣⲁⲧⲱⳉ ⲙⲛ̅ ⲡⲇⲓⲕⲁⲓⲟⲥ ϥⲙⲁⲥⲧⲉ ⲇⲉ ⲛ̅ⲛ̅ϩⲃⲏⲟⲩⲉ
      ⲙ̅ⲡⲱⲣϫ</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲥϩⲓⲙⲓ ⲛ̀ⲣⲉϥϣⲉⲡϩⲙⲟⲧ ϣⲁⲥⲧⲟⲩⲛⲟⲥ ⲟⲩⲱⲟⲩ ⲙ̀ⲡⲉⲥϩⲁⲓ ⲟⲩⲑⲣⲟⲛⲟⲥ ⲇⲉ ⲛ̀ⲧⲉ ⲡϣⲱϣ ⲡⲉ
      ⲟⲩⲥϩⲓⲙⲓ ⲉⲥⲙⲟⲥϯ ⲛ̀ϯⲙⲉⲑⲙⲏⲓ ⲛⲓϭⲉⲛⲛⲉⲩ ϣⲁⲩϣⲱⲧ ⲛ̀ϯⲙⲉⲧⲣⲁⲙⲁⲟ ⲛⲓⲁϣⲓⲣⲓ ⲁⲩⲧⲁϫⲣⲟ ϧⲉⲛ
      ϯⲙⲉⲧⲣⲁⲙⲁⲟ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ϣⲁⲣⲉ ⲟⲩⲥϩⲓⲙⲉ ⲉⲩⲛ̅ⲧⲥ̅ ϩⲙⲟⲧ ⲧⲟⲩⲛⲉⲥ ⲟⲩⲉⲟⲟⲩ ⲙ̅ⲡⲉⲥϩⲁⲓ̈ ⲟⲩⲑⲣⲟⲛⲟⲥ ⲇⲉ ⲛ̅ⲥⲱϣ ⲡⲉ
      ⲟⲩⲥϩⲓⲙⲉ ⲉⲥⲙⲟⲥⲧⲉ ⲛ̅ϩⲉⲛⲙⲛ̅ⲧⲙⲉ. ⲛ̅ⲣⲉϥϫⲛⲁⲁⲩ ⲛⲁⲣ̅ϭⲣⲱϩ ⲛ̅ⲧⲙⲛ̅ⲧⲣⲙ̅ⲙⲁⲟ ⲛ̅ϫⲱⲱⲣⲉ ⲇⲉ
      ⲛⲁⲧⲁϫⲣⲟ ϩⲛ̅ ⲧⲙⲛ̅ⲧⲣⲙ̅ⲙⲁⲟ.</td>
      <td class="language English"><span style="color:#b00e23">(16)</span> A
      gracious wife brings glory to her husband: but a woman hating
      righteousness is a theme of dishonour. The slothful come to want: but the
      diligent support themselves with wealth.</td>
      <td class="language Greek"><span style="color:#b00e23">(16)</span> γυνὴ
      εὐχάριστος ἐγείρει ἀνδρὶ δόξαν, θρόνος δὲ ἀτιµίας γυνὴ
      µισοῦσα δίκαια. πλούτου ὀκνηροὶ ἐνδεεῖς γίνονται, οἱ δὲ
      ἀνδρεῖοι ἐρείδονται πλούτῳ.</td>
      <td class="language Akhmimic"><span style="color:#b00e23">(ⲓ︦ⲋ︦)</span>
      ⳉⲁⲣⲉ ⲟⲩⲥϩⲓⲙⲉ ⲉⲩⲛ̅ⲧⲉⲥ ϩⲙⲁⲧ ⲧⲟⲩⲛⲟⲩⲥ ⲟⲩⲉⲁⲩ ⲙ̅ⲡⲥϩⲉⲓ ⲟⲩⲑⲣⲟⲛⲟⲥ ⲇⲉ ⲛ̅ϣⲱⲥ ⲡⲉ
      ⲟⲩⲥϩⲓⲙⲉ ⲉⲥⲙⲁⲥⲧⲉ ⲛ̅ⲙ̅ⲙⲛ̅ⲧⲙⲓⲉ ⲛ̅ⲣⲉϥϫⲛⲟ ⲛⲁⲣ̅ϣⲧⲁ ⲛ̅ⲧⲙⲛ̅ⲧⲣⲙ̅ⲙⲁⲟ ⲛ̅ϫⲟⲣⲉ ⲇⲉ
      ⲛⲁⲧⲁϫⲣⲟ ⳉⲛ̅ ⲧⲙⲛ̅ⲧⲣⲙ̅ⲙⲁⲟ</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲁϥⲓⲣⲓ ⲛ̀ⲟⲩⲁⲅⲁⲑⲟⲛ ⲛ̀ⲧⲉϥⲯⲩⲭⲏ ⲛ̀ϫⲉ ⲡⲓⲣⲱⲙⲓ ⲛ̀ⲛⲁⲏⲧ ⲁϥⲧⲁⲕⲟ ⲙ̀ⲡⲉⲥⲱⲙⲁ ⲇⲉ ⲛ̀ϫⲉ
      ⲡⲓⲁⲑⲛⲁⲓ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲉⲣⲉ ⲟⲩⲣⲱⲙⲉ ⲛ̅ⲛⲁⲏⲧ ⲣ̅ⲁⲅⲁⲑⲟⲛ ⲛ̅ⲧⲉϥⲯⲩⲭⲏ ⲡⲁⲧⲛⲁ ⲇⲉ ⲛⲁⲧⲁⲕⲟ ⲙ̅ⲡⲉϥⲥⲱⲙⲁ ϣⲁⲣⲉ
      ⲡⲁⲥⲉⲃⲏⲥ ⲣ̅ ϩⲉⲛϩⲃⲏⲩⲉ ⲛ̅ϫⲓⲛ̅ϭⲟⲛⲥ̅.</td>
      <td class="language English"><span style="color:#b00e23">(17)</span> A
      merciful man does good to his own soul: but the merciless destroys his
      own body.</td>
      <td class="language Greek"><span style="color:#b00e23">(17)</span> τῇ
      ψυχῇ αὐτοῦ ἀγαθὸν ποιεῖ ἀνὴρ ἐλεήµων, ἐξολλύει δὲ αὐτοῦ
      σῶµα ὁ ἀνελεήµων.</td>
      <td class="language Akhmimic"><span style="color:#b00e23">(ⲓ︦ⲍ︦)</span>
      ⲁⲣⲉ ⲟⲩⲣⲱⲙⲉ ⲛ̅ⲛⲁⲏⲧ ⲣ̅ⲁⲅⲁⲑⲟⲛ ⲛ̅ⲧϥ̅ⲯⲩⲭⲏ ⲡⲁⲧⲛⲁⲉ ⲇⲉ ⲛⲁⲧⲉⲕⲟ ⲡϥ̅ⲥⲱⲙⲁ</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲡⲓⲁⲥⲉⲃⲏⲥ ϥⲓⲣⲓ ⲛ̀ϩⲁⲛϩⲃⲏⲟⲩⲓ ⲛ̀ϭⲓⲛ̀ϫⲟⲛⲥ ⲡϫⲣⲟϫ ⲛ̀ⲧⲉ ⲛⲓⲑⲙⲏⲓ ⲟⲩⲃⲉⲭⲉ ⲡⲉ ⲛ̀ⲧⲉ
      ϯⲙⲉⲑⲙⲏⲓ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲉⲣⲉ ⲡⲉⲧϫⲟ ⲇⲉ ⲛ̅ⲧⲇⲓⲕⲁⲓⲟⲥⲩⲛⲏ ⲣ̅ϩⲱⲃ ⲉⲧⲡⲓⲥⲧⲓⲥ ⲟⲩⲃⲉⲕⲉ ⲙ̅ⲙⲉ ⲡⲉ ⲡⲉⲥⲡⲉⲣⲙⲁ
      ⲛ̅ⲛ̅ⲇⲓⲕⲁⲓⲟⲥ.</td>
      <td class="language English"><span style="color:#b00e23">(18)</span> An
      ungodly man performs unrighteous works: but the seed of the righteous is
      a reward of truth.</td>
      <td class="language Greek"><span style="color:#b00e23">(18)</span>
      ἀσεβὴς ποιεῖ ἔργα ἄδικα, σπέρµα δὲ δικαίων µισθὸς
      ἀληθείας.</td>
      <td class="language Akhmimic"><span style="color:#b00e23">(ⲓ︦ⲏ︦)</span> ⲁ
      ⲡⲉⲧϫⲟ ⲇⲉ ⲛ̅ⲧⲇⲓⲕⲁⲓⲟⲥⲩⲛⲏ ⲣ̅ϩⲱⲃ ⲁⲧⲡⲓⲥⲧⲓⲥ ⲟⲩⲃⲉⲕⲉ ⲙ̅ⲙⲓⲉ ⲡⲉ ⲡⲥⲡⲉⲣⲙⲁ
      ⲛ̅ⲛ̅ⲇⲓⲕⲁⲓⲟⲥ</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲣⲱⲙⲓ ⲛ̀ⲑⲙⲏⲓ ϣⲁⲩⲙⲁⲥϥ ⲉ̀ⲡⲱⲛϧ ϥϭⲟⲥⲓ ⲇⲉ ⲛ̀ϫⲉ ⲡⲓⲁⲥⲉⲃⲏⲥ ⲉ̀ⲫⲙⲟⲩ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲉⲩϫⲡⲟ ⲛ̅ⲟⲩϣⲏⲣⲉ ⲛ̅ⲇⲓⲕⲁⲓⲟⲥ ⲉⲡⲱⲛϩ̅ ⲡⲇⲓⲱⲅⲙⲟⲥ ⲇⲉ ⲙ̅ⲡⲁⲥⲉⲃⲏⲥ ⲡⲉ ⲡⲙⲟⲩ.</td>
      <td class="language English"><span style="color:#b00e23">(19)</span> A
      righteous son is born for life: but the persecution of the ungodly ends
      in death.</td>
      <td class="language Greek"><span style="color:#b00e23">(19)</span> υἱὸς
      δίκαιος γεννᾶται εἰς ζωήν, διωγµὸς δὲ ἀσεβοῦς εἰς θάνατον.</td>
      <td class="language Akhmimic"><span style="color:#b00e23">(ⲓ︦ⲑ︦)</span>
      ⲁⲩⲧⳉⲡⲟ ⲟⲩϣⲏⲣⲉ ⲛ̅ⲇⲓⲕⲁⲓⲟⲥ ⲁⲡⲱⲛⳉ ⲡⲇⲓⲱⲅⲙⲟⲥ ⲇⲉ ⲙ̅ⲡⲁⲥⲉⲃⲏⲥ ⲡⲉ ⲡⲙⲟⲩ</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲥⲉⲟⲣⲉⲃ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲛ̀ϫⲉ ϩⲁⲛⲙⲱⲓⲧ ⲉⲩⲫⲟⲛϩ ⲥⲉϣⲏⲡ ⲇⲉ ⲛ̀ⲧⲟⲧϥ ⲛ̀ϫⲉ ⲛⲏ ⲧⲏⲣⲟⲩ
      ⲉⲧⲟⲓ ⲛ̀ⲁⲧⲁϭⲓⲛ ϩⲓ ⲛⲟⲩⲙⲱⲓⲧ</td>
      <td class="language Sahidic"><span style="color:#b00e23">(ⲕ︦)</span>
      ϩⲉⲛⲁⲕⲁⲑⲁⲣⲧⲟⲥ ⲛ̅ⲛⲁϩⲣⲙ̅ ⲡⲛⲟⲩⲧⲉ ⲛⲉ ⲛ̅ⲛⲁϣⲧ̅ϩⲏⲧ ⲟⲩⲃⲟⲧⲉ ⲙ̅ⲡϫⲟⲉⲓⲥ ⲡⲉ ⲡⲉⲧϭⲟⲟⲙⲉ ϩⲓ
      ⲧⲉϥϩⲓⲏ ⲥⲉϣⲏⲡ ⲇⲉ ⲛⲁϩⲣⲁϥ ⲛ̅ϭⲓ ⲟⲩⲟⲛ ⲛⲓⲙ ⲉⲧⲟⲩⲁⲁⲃ ϩⲛ̅ ⲧⲉⲩϩⲓⲏ ⲡⲉϥⲟⲩⲱϣ ⲅⲁⲣ ⲡⲉ
      ⲟⲩⲟⲛ ⲛⲓⲙ ⲉⲧⲟⲩⲁⲁⲃ ϩⲛ̅ ⲧⲉⲩϩⲓⲏ.</td>
      <td class="language English"><span style="color:#b00e23">(20)</span>
      Perverse ways are an abomination to the Lord: but all they that are
      blameless in their ways are acceptable to him.</td>
      <td class="language Greek"><span style="color:#b00e23">(20)</span>
      βδέλυγµα κυρίῳ διεστραµµέναι ὁδοί, προσδεκτοὶ δὲ αὐτῷ πάντες
      ἄµωµοι ἐν ταῖς ὁδοῖς αὐτῶν.</td>
      <td class="language Akhmimic"><span style="color:#b00e23">(ⲕ︦)</span>
      ϩⲉⲛⲁⲕⲁⲑⲁⲣⲧⲟⲥ ⲛ̅ⲛⲁϩⲣⲙ̅ ⲡⲛⲟⲩⲧⲉ ⲛⲉ ⲛ̅ⲛⲁⳉⲧϩⲏⲧ ⲥⲉϣⲏⲡ ⲇⲉ ⲛ̅ⲛⲁϩⲣⲉϥ ⲛ̅ϭⲓ ⲟⲩⲁⲛ ⲛⲓⲙ
      ⲉⲧⲟⲩⲁⲁⲃⲉ ⳉⲛ̅ ⲡⲟⲩⳉⲟ</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲫⲏ ⲉⲧⲛⲁⲓⲛⲓ ⲛ̀ⲟⲩϫⲓϫ ⲉ̀ϫⲉⲛ ϩⲁⲛϫⲓϫ ϧⲉⲛ ⲟⲩϭⲓⲛ̀ϫⲟⲛⲥ ϥⲛⲁϣⲱⲡⲓ ⲁⲛ ⲛⲁⲧⲧⲓϯⲙⲱⲣⲓⲁ ⲛⲁϥ
      ⲫⲏ ⲉⲧⲥⲓϯ ⲛ̀ⲟⲩⲇⲓⲕⲉⲟⲥⲩⲛⲏ ϥⲛⲁϭⲓ ⲛ̀ⲟⲩⲃⲉⲭⲉ ⲉϥⲉⲛϩⲟⲧ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲡⲉⲧⲛⲁϣⲡ ⲧⲟⲟⲧϥ̅ ⲛⲟⲩⲁ ϩⲛ̅ ⲟⲩϫⲓⲛ̅ϭⲟⲛⲥ̅ ⲛ̅ϥⲛⲁϣⲱⲡⲉ ⲁⲛ ⲉϥⲟⲩⲁⲁⲃ ⲉϩⲓⲥⲉ ⲡⲉⲧϫⲟ ⲇⲉ
      ϩⲛ̅ ⲟⲩⲇⲓⲕⲁⲓⲟⲥⲩⲛⲏ ϥⲛⲁϫⲓ ⲛ̅ⲟⲩⲃⲉⲕⲉ ⲛ̅ⲡⲓⲥⲧⲓⲥ</td>
      <td class="language English"><span style="color:#b00e23">(21)</span> He
      that unjustly strikes hands shall not be unpunished: but he that sows
      righteousness he shall receive a faithful reward.</td>
      <td class="language Greek"><span style="color:#b00e23">(21)</span> χειρὶ
      χεῖρας ἐµβαλὼν ἀδίκως οὐκ ἀτιµώρητος ἔσται, ὁ δὲ σπείρων
      δικαιοσύνην λήµψεται µισθὸν πιστόν.</td>
      <td class="language Akhmimic"><span style="color:#b00e23">(ⲕ︦ⲁ︦)</span>
      ⲡⲉⲧⲛⲁϣⲡ ⲧⲟⲟⲧϥ ⲛ̅ⲟⲩⲉ ⳉⲛ̅ ⲟⲩϫⲓⲛ̅ϭⲁⲛⲥ̅ ϥⲛⲁⳉⲱⲡⲉ ⲉⲛ ⲉϥⲟⲩⲁⲁⲃⲉ ⲁⳉⲓⲥⲉ ⲡⲉⲧϫⲟ ⲇⲉ
      ⲛ̅ⲟⲩⲇⲓⲕⲁⲓⲟⲥⲩⲛⲏ ϥⲛⲁϫⲓ ⲛ̅ⲟⲩⲃⲉⲕⲉ ⲙ̅ⲡⲓⲥⲧⲓⲥ</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲙ̀ⲫⲣⲏϯ ⲛ̀ⲟⲩⲗⲉⲟⲛ ⲉϥⲧⲟⲓ ⲉ̀ⲡϣⲁⲓ ⲛ̀ⲟⲩⲉϣⲱ ⲟⲩⲡⲁⲓⲣⲏϯ ⲡⲉⲧⲛⲁⲥⲁⲉ ⲛ̀ⲟⲩⲥϩⲓⲙⲓ ⲛ̀ⲥⲃⲱ
      ⲃⲟⲛⲓ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲛ̅ⲑⲉ ⲛⲟⲩϭⲁϫⲉ ⲉϥϩⲛ̅ ϣⲁⲛⲧⲥ̅ ⲛ̅ⲟⲩⲉϣⲱ ⲧⲁⲓ̈ ⲧⲉ ⲑⲉ ⲙ̅ⲡⲥⲁ ⲛ̅ⲟⲩⲥϩⲓⲙⲉ
      ⲉⲥⲃⲟⲟⲛⲉ.</td>
      <td class="language English"><span style="color:#b00e23">(22)</span> As
      an ornament in a swine’s snout, so is beauty to an ill-minded women.</td>
      <td class="language Greek"><span style="color:#b00e23">(22)</span>
      ὥσπερ ἐνώτιον ἐν ῥινὶ ὑός, οὕτως γυναικὶ κακόφρονι
      κάλλος.</td>
      <td class="language Akhmimic"><span style="color:#b00e23">(ⲕ︦ⲃ︦)</span>
      ⲛ̅ⲧⳉⲉ ⲛ̅ⲟⲩⲕⲁϣⲁⲃⲉⲗ ⲉϥⳉⲛ̅ ϣⲉⲛⲧⲥ̅ ⲛ̅ⲟⲩⲉϣⲟⲩ ⲧⲉⲓ̈ ⲧⲉ ⲧⳉⲉ ⲙ̅ⲡⲥⲁⲉⲓⲉ ⲛ̅ⲟⲩⲥϩⲓⲙⲉ
      ⲉⲥⲣ̅ⲃⲟⲟⲛⲉ</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲉⲡⲓⲑⲩⲙⲓⲁ ⲛⲓⲃⲉⲛ ⲛ̀ⲧⲉ ⲑⲙⲏⲓ ϩⲁⲛⲁⲅⲁⲑⲟⲛ ⲛⲉ ⲧϩⲉⲗⲡⲓⲥ ⲇⲉ ⲛ̀ⲧⲉ ⲛⲓⲁⲥⲉⲃⲏⲥ
      ⲉⲥⲉ̀ⲧⲁⲕⲟ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲛⲁⲛⲟⲩ ⲡⲟⲩⲱϣ ⲧⲏⲣϥ̅ ⲛ̅ⲛ̅ⲇⲓⲕⲁⲓⲟⲥ ⲑⲉⲗⲡⲓⲥ ⲇⲉ ⲛ̅ⲛ̅ⲁⲥⲉⲃⲏⲥ ⲛⲁⲧⲁⲕⲟ.</td>
      <td class="language English"><span style="color:#b00e23">(23)</span> All
      the desire of the righteous is good: but the hope of the ungodly shall
      perish.</td>
      <td class="language Greek"><span style="color:#b00e23">(23)</span>
      ἐπιθυµία δικαίων πᾶσα ἀγαθή, ἐλπὶς δὲ ἀσεβῶν ἀπολεῖται.</td>
      <td class="language Akhmimic"><span style="color:#b00e23">(ⲕ︦ⲅ︦)</span>
      ⲛⲁⲛⲟⲩ ⲡⲟⲩⲱⳉⲉ ⲧⲏⲣϥ̅ ⲛ̅ⲛ̅ⲇⲓⲕⲁⲓⲟⲥ ⲛ̅ⳉⲟⲟⲩ ⲇⲉ ⲛ̅ⲛ̅ⲁⲇⲓⲕⲟⲥ ϩⲁⲩ</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲟⲩⲟⲛ ϩⲁⲛⲟⲩⲟⲛ ⲇⲉ ⲉⲩⲥⲱⲣⲉⲙ ⲛ̀ⲛⲏ ⲉⲧⲉⲛⲟⲩⲟⲩ ⲟⲩⲟϩ ⲁⲩⲛⲏⲟⲩ ⲛ̀ⲉⲣϩⲟⲩⲟ ⲟⲩⲟⲛ ϩⲁⲛⲟⲩⲟⲛ
      ⲇⲉ ⲉⲩⲑⲱⲟⲩϯ ⲉ̀ϧⲟⲩⲛ ⲟⲩⲟϩ ⲉⲩⲛⲏⲟⲩ ⲛ̀ⲉⲣϧⲁⲉ̀</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲟⲩⲛ̅ ⲡⲉⲧϫⲟ ⲛ̅ⲛⲟⲩϥ ⲙ̅ⲙⲓⲛ ⲙ̅ⲙⲟϥ ⲉⲩⲣ̅ϩⲟⲩⲟ ⲛⲁϥ ⲟⲩⲛ̅ ⲛⲉⲧⲥⲱⲟⲩϩ ϩⲱⲟⲩ ⲉϩⲟⲩⲛ ⲁⲩⲱ
      ⲉⲩϣⲁⲁⲧ.</td>
      <td class="language English"><span style="color:#b00e23">(24)</span>
      There are some who scatter their own, and make it more: and there are
      some also who gather, yet have less.</td>
      <td class="language Greek"><span style="color:#b00e23">(24)</span>
      εἰσὶν οἳ τὰ ἴδια σπείροντες πλείονα ποιοῦσιν, εἰσὶν καὶ οἳ
      συνάγοντες ἐλαττονοῦνται.</td>
      <td class="language Akhmimic"><span style="color:#b00e23">(ⲕ︦ⲇ︦)</span>
      ⲟⲩⲛ̅ ⲡⲉⲧϫⲟ ⲛ̅ⲛⲱϥ ⲙ̅ⲙⲓⲛ ⲙ̅ⲙⲁϥ ⲉⲩⲣ̅ϩⲟⲩⲟ ⲛⲉϥ ⲟⲩⲛ̅ ⲛⲉⲧⲥⲱⲟⲩϩ̅ ϩⲟⲩⲉ ⲁⳉⲟⲩⲛ ⲁⲟⲩ
      ⲉⲩϣⲁⲁⲧ</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲟⲩⲯⲩⲭⲏ ⲉⲩⲥⲙⲟⲩ ⲉ̀ⲣⲟⲥ ⲟⲩϩⲁⲡⲗⲟⲩⲥ ⲧⲏⲣⲥ ⲧⲉ ⲟⲩⲣⲱⲙⲓ ⲇⲉ ⲛ̀ⲣⲉϥϫⲱⲛⲧ ⲡⲉϥⲥⲭⲏⲙⲁ
      ⲥⲟⲩⲃⲏⲟⲩⲧ ⲁⲛ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲯⲩⲭⲏ ⲛⲓⲙ ⲉⲧⲟⲩⲥⲙⲟⲩ ⲉⲣⲟⲥ ⲣⲟⲟⲩⲧ ⲛⲁⲛⲟⲩ ⲟⲩⲣⲱⲙⲉ ⲇⲉ ⲁⲛ ⲛ̅ⲣⲉϥϭⲱⲛⲧ.</td>
      <td class="language English"><span style="color:#b00e23">(25)</span>
      Every sincere soul is blessed: but a passionate man is not graceful.</td>
      <td class="language Greek"><span style="color:#b00e23">(25)</span> ψυχὴ
      εὐλογουµένη πᾶσα ἁπλῆ, ἀνὴρ δὲ θυµώδης οὐκ εὐσχήµων.</td>
      <td class="language Akhmimic"><span style="color:#b00e23">(ⲕ︦ⲉ︦)</span>
      ⲧⲯⲩⲭⲏ ⲉⲧⲟⲩⲥⲙⲟⲩ ⲁⲣⲁⲥ ⲣⲁⲩⲧ ⲧⲏⲣⲥ̅ ⲛⲁⲛⲟⲩ ⲟⲩⲣⲱⲙⲉ ⲇⲉ ⲉⲛ ⲛ̅ⲣⲉϥϭⲱⲛⲧ</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲫⲏ ⲉⲧⲁⲙⲁϩⲓ ⲉ̀ϫⲉⲛ ⲟⲩⲥⲟⲩⲟ ⲉϥⲉ̀ⲥⲱϫⲡ ⲙ̀ⲙⲟϥ ⲛ̀ⲛⲓⲉⲑⲛⲟⲥ ⲟⲩⲟⲛ ⲟⲩⲥⲙⲟⲩ ⲇⲉ ⲉ̀ϫⲉⲛ
      ⲧⲁⲫⲉ ⲙ̀ⲫⲏ ⲉⲧϯ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲡⲉⲧⲉⲧⲡ̅ ⲥⲟⲩⲟ ⲉϩⲟⲩⲛ ϣⲁⲣⲉ ⲡⲙⲏⲏϣⲉ ⲥϩⲟⲩⲱⲣϥ̅ ⲡⲉⲥⲙⲟⲩ ⲇⲉ ⲛⲏⲟⲩ ⲉϫⲛ̅ ⲧⲁⲡⲉ
      ⲙ̅ⲡⲉⲧϯ</td>
      <td class="language English"><span style="color:#b00e23">(26)</span> May
      he that hoards corn leave it to the nation: but blessing be on the head
      of him that gives it.</td>
      <td class="language Greek"><span style="color:#b00e23">(26)</span> ὁ
      συνέχων σῖτον ὑπολίποιτο αὐτὸν τοῖς ἔθνεσιν, εὐλογία δὲ εἰς
      κεφαλὴν τοῦ µεταδιδόντος.</td>
      <td class="language Akhmimic"><span style="color:#b00e23">(ⲕ︦ⲋ︦)</span>
      ⲡⲉⲧⲱⲧⲡ ⲥⲟⲩⲟ ⲁⳉⲟⲩⲛ ⳉⲁⲣⲉ ⲟⲩⲛⲓⲉⲓϣⲉ ⲥϩⲟⲩⲱⲣϥ ⲡⲥⲙⲟⲩ ⲇⲉ ⲛⲏⲟⲩ ⲁϫⲛ̅ ⲧⲁⲡⲉ
      ⲙ̅ⲡⲉⲧϯ</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲫⲏ ⲉⲧⲓⲣⲓ ⲛ̀ϩⲁⲛⲁⲅⲁⲑⲟⲛ ⲁϥⲕⲱϯ ⲛ̀ⲥⲁ ⲟⲩϩⲙⲟⲧ ⲛ̀ⲁⲅⲁⲑⲟⲛ ⲫⲏ ⲉⲧⲕⲱϯ ⲛ̀ⲥⲁ ϩⲁⲛⲡⲉⲧϩⲱⲟⲩ
      ⲉⲩⲉ̀ⲧⲁϩⲟϥ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲡⲉⲧⲙⲉⲉⲩⲉ ⲉϩⲉⲛⲡⲉⲧⲛⲁⲛⲟⲩⲟⲩ ⲉϥϣⲓⲛⲉ ⲛ̅ⲥⲁ ϩⲉⲛⲭⲁⲣⲓⲥ ⲉⲛⲁⲛⲟⲩⲟⲩ ⲙ̅ⲡⲉⲑⲟⲟⲩ ⲇⲉ ⲛⲁⲧⲁϩⲉ
      ⲛⲉⲧϣⲓⲛⲉ ⲛ̅ⲥⲱⲟⲩ</td>
      <td class="language English"><span style="color:#b00e23">(27)</span> He
      that devises good counsels seeks good favour: but as for him that seeks
      after evil, evil shall overtake him.</td>
      <td class="language Greek"><span style="color:#b00e23">(27)</span>
      τεκταινόµενος ἀγαθὰ ζητεῖ χάριν ἀγαθήν· ἐκζητοῦντα δὲ κακά,
      καταλήµψεται αὐτόν.</td>
      <td class="language Akhmimic"><span style="color:#b00e23">(ⲕ︦ⲍ︦)</span>
      ⲛⲉⲧⲙⲉⲩⲉ ⲁϩⲉⲛⲡⲉⲧⲛⲁⲛⲟⲩⲟⲩ ⲁϥϣⲓⲛⲉ ⲥⲉ ϩⲉⲛⲭⲁⲣⲓⲥ ⲉⲛⲁⲛⲟⲩⲟⲩ ⲙ̅ⲡⲉⲑⲁⲩ ⲇⲉ ⲛⲁⲧⲉϩⲟ
      ⲡⲉⲧϣⲓⲛⲉ ⲛ̅ⲥⲱⲟⲩ</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲫⲏ ⲉⲧⲉϩⲑⲏϥ ⲭⲏ ⲉ̀ⲟⲩⲙⲉⲧⲣⲁⲙⲁⲟ ⲉϥⲉ̀ϩⲉⲓ ⲫⲏ ⲉⲧϯ ⲛ̀ⲧⲟⲧⲟⲩ ⲛ̀ϩⲁⲛⲑⲙⲏⲓ ⲉϥⲉ̀ⲫⲓⲣⲓ
      ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲡⲉⲧⲕⲱ ⲛ̅ϩⲧⲏϥ̅ ⲉⲩⲙⲛ̅ⲧⲣⲙ̅ⲙⲁⲟ ϥⲛⲁϩⲉ ⲡⲉⲧⲛⲁ ⲇⲉ ⲛ̅ⲛ̅ϩⲏⲕⲉ ⲥⲉⲛⲁⲙⲁⲕⲁⲣⲓⲍⲉ ⲙ̅ⲙⲟϥ
      ⲡⲉⲧⲕⲱⲧ ⲙ̅ⲡⲉϥⲏⲓ̈ ϩⲛ̅ ⲟⲩϫⲓⲛ̅ϭⲟⲛⲥ̅ ⲉϥⲛⲁⲕⲁ ϩⲉⲛⲙ̅ⲕⲁϩ ⲛ̅ϩⲏⲧ ⲛ̅ⲛⲉϥϣⲏⲣⲉ.</td>
      <td class="language English"><span style="color:#b00e23">(28)</span> He
      that trusts in wealth shall fall; but he that helps righteous men shall
      rise.</td>
      <td class="language Greek"><span style="color:#b00e23">(28)</span> ὁ
      πεποιθὼς ἐπὶ πλούτῳ, οὗτος πεσεῖται· ὁ δὲ ἀντιλαµβανόµενος
      δικαίων, οὗτος ἀνατελεῖ.</td>
      <td class="language Akhmimic"><span style="color:#b00e23">(ⲕ︦ⲏ︦)</span>
      ⲡⲉⲧⲕⲟⲩ ⲛ̅ϩⲧⲏϥ ⲁⲩⲙⲛ̅ⲧⲣⲙ̅ⲙⲁⲟ ⲛⲁϩⲉⲓ̈ⲉ ⲡⲉⲧⲛⲁⲉ ⲇⲉ ⲛ̅ⲛ̅ϩⲏⲕⲉ ⲥⲉⲛⲁⲣ̅ⲙⲁⲕⲁⲣⲓⲍⲉ
      ⲙ̅ⲙⲁϥ ⲡⲉⲧⲕⲱⲧ ⲙ̅ⲡϥ̅ⲏⲓ̈ ⳉⲛ̅ ⲟⲩϫⲓⲛ̅ϭⲁⲛⲥ̅ ⲁϥⲛⲁⲕⲁ ϩⲉⲛⲙ̅ⲕⲁϩ ⲛ̅ϩⲏⲧ
      ⲛ̅ⲛⲉϥϣⲏⲣⲉ</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲫⲏ ⲉⲧⲉ ⲙ̀ⲡⲁϥϫⲉⲙⲙⲟ ⲛⲉⲙ ⲡⲉϥⲏⲓ ⲉϥⲉ̀ⲉⲣⲕⲗⲏⲣⲟⲛⲟⲙⲓⲛ ⲛ̀ⲟⲩⲑⲏⲟⲩ ⲡⲓⲁⲧϩⲏⲧ ⲇⲉ
      ⲉϥⲉ̀ⲉⲣⲃⲱⲕ ⲙ̀ⲡⲓⲥⲁⲃⲉ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲡⲉⲧⲉ ⲛ̅ϥϣⲉⲉⲓ ⲇⲉ ⲁⲛ ⲙ̅ⲡⲉϥⲏⲓ̈ ⲛⲁⲕⲗⲏⲣⲟⲛⲟⲙⲓ ⲛ̅ϩⲉⲛⲧⲏⲩ ⲡⲁⲑⲏⲧ ⲛⲁⲣ̅ϩⲙ̅ϩⲁⲗ
      ⲙ̅ⲡⲥⲁⲃⲉ.</td>
      <td class="language English"><span style="color:#b00e23">(29)</span> He
      that deals not graciously with his own house shall inherit the wind; and
      the fool shall be servant to the wise man.</td>
      <td class="language Greek"><span style="color:#b00e23">(29)</span> ὁ µὴ
      συµπεριφερόµενος τῷ ἑαυτοῦ οἴκῳ κληρονοµήσει ἄνεµον,
      δουλεύσει δὲ ἄφρων φρονίµῳ.</td>
      <td class="language Akhmimic"><span style="color:#b00e23">(ⲕ︦ⲑ︦)</span>
      ⲡⲉⲧϣⲉⲉⲓ ⲇⲉ ⲉⲛ ⲙⲛ ̅ⲡϥ̅ⲏⲓ̈ ⲛⲁⲣ̅ⲕⲗⲏⲣⲟⲛⲟⲙⲉⲓ ⲛ̅ϩⲉⲛⲧⲏⲟⲩ ⲡⲁⲑⲏⲧ ⲛⲁⲣ̅ⳉⲙ̅ⳉⲉⲗ
      ⲙ̅ⲡⲥⲁⲃⲉ</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲉ̀ⲃⲟⲗ ϧⲉⲛ ⲡⲟⲩⲧⲁϩ ⲛ̀ⲧⲉ ϯⲙⲉⲑⲙⲏⲓ ϣⲁϥⲣⲱⲧ ⲛ̀ϫⲉ ⲟⲩϣϣⲏⲛ ⲛ̀ⲧⲉ ⲡⲱⲛϧ ϣⲁⲩⲱⲗ ⲛ̀ⲧⲯⲩⲭⲏ
      ⲛ̀ⲧⲉ ⲛⲓⲡⲁⲣⲁⲛⲟⲙⲟⲥ ⲙ̀ⲡⲁⲧⲉ ⲧϩⲟϯ ϣⲱⲡⲓ</td>
      <td class="language Sahidic"><span style="color:#b00e23">(ⲗ︦)</span> ⲟⲩⲛ̅
      ⲟⲩϣⲏⲛ ⲛ̅ⲱⲛϩ̅ ⲉⲃⲟⲗ ϩⲙ̅ ⲡⲕⲁⲣⲡⲟⲥ ⲛ̅ⲧⲇⲓⲕⲁⲓⲟⲥⲩⲛⲏ ⲥⲉⲛⲁⲙⲟⲟⲩⲧ ⲇⲉ ⲛ̅ⲛⲉⲯⲩⲭⲏ
      ⲛ̅ⲙ̅ⲡⲁⲣⲁⲛⲟⲙⲟⲥ ϩⲛ̅ ⲟⲩⲙⲛ̅ⲧϣⲁⲣⲁϩⲉ.</td>
      <td class="language English"><span style="color:#b00e23">(30)</span> Out
      of the fruit of righteousness grows a tree of life; but the souls of
      transgressors are cut off before their time.</td>
      <td class="language Greek"><span style="color:#b00e23">(30)</span> ἐκ
      καρποῦ δικαιοσύνης φύεται δένδρον ζωῆς, ἀφαιροῦνται δὲ ἄωροι
      ψυχαὶ παρανόµων.</td>
      <td class="language Akhmimic"><span style="color:#b00e23">(ⲗ︦)</span>
      ⲟⲩⲛ̅ ⲟⲩϣⲏⲛ ⲛ̅ⲱⲛⳉ ⲛⲁⲣⲱⲧ ⲁⲃⲁⲗ ⳉⲙ̅ ⲡⲕⲁⲣⲡⲟⲥ ⲛ̅ⲧⲇⲓⲕⲁⲓⲟⲥⲩⲛⲏ ⲥⲉⲛⲁⲙⲟⲩⲟⲩⲧ ⲇⲉ
      ⲛ̅ⲙ̅ⲯⲩⲭⲏ ⲛ̅ⲙ̅ⲡⲁⲣⲁⲛⲟⲙⲟⲥ ⳉⲛ̅ ⲟⲩⲙⲛ̅ⲧϣⲁⲣⲁϩⲉ</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲓⲥϫⲉ ⲙⲟⲅⲓⲥ ⲉⲣⲉ ⲡⲓⲑⲙⲏⲓ ⲛⲁⲛⲟϩⲉⲙ ⲡⲓⲁⲥⲉⲃⲏⲥ ⲛⲉⲙ ⲡⲓⲣⲉϥⲉⲣⲛⲟⲃⲓ ⲁⲩⲛⲁⲟⲩⲟⲛϩⲟⲩ
      ⲑⲱⲛ</td>
      <td class="language Sahidic"><span style="color:#b00e23">(ⲗ︦ⲁ︦)</span>
      ⲉϣϫⲉ ⲙⲟⲅⲓⲥ ⲉⲣⲉ ⲡⲇⲓⲕⲁⲓⲟⲥ ⲛⲁⲟⲩϫⲁⲓ̈ ⲉⲓⲉ ⲉⲣⲉ ⲡⲣⲉϥⲣ̅ⲛⲟⲃⲉ ⲙⲛ̅ ⲡⲁⲥⲉⲃⲏⲥ ⲛⲁⲟⲩⲱⲛϩ̅
      ⲉⲃⲟⲗ ⲧⲱⲛ</td>
      <td class="language English"><span style="color:#b00e23">(31)</span> If
      the righteous scarcely be saved, where shall the ungodly and the sinner
      appear?</td>
      <td class="language Greek"><span style="color:#b00e23">(31)</span> εἰ ὁ
      µὲν δίκαιος µόλις σῴζεται, ὁ ἀσεβὴς καὶ ἁµαρτωλὸς ποῦ
      φανεῖται;</td>
      <td class="language Akhmimic"><span style="color:#b00e23">(ⲗ︦ⲁ︦)</span>
      ⳉⲡⲉ ⲙⲟⲅⲓⲥ ⲁⲣⲉ ⲡⲇⲓⲕⲁⲓⲟⲥ ⲛⲁⲟⲩϫⲉⲓ̈ ⲉⲓⲁ ⲡⲣⲉϥⲣ̅ⲛⲁⲃⲉ ⲙⲛ̅ ⲡⲁⲥⲉⲃⲏⲥ ⲁⲩⲛⲁⲟⲩⲱⲛϩ̅
      ⲁⲃⲁⲗ ⲧⲟⲛ​</td>
    </tr>
  </table>
</body>
</html>
