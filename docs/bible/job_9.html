<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_10.html" rel="next">
  <link href="job_8.html" rel="prev">
  <script src="main.js" type="module"></script>
</head>
<body class="chapter">
  <h4 id="job_9" class="title">Job 9</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁϥⲉ̀ⲣⲟⲩⲱ ⲛ̀ϫⲉ ⲓⲱⲃ ⲡⲉϫⲁϥ</td>
      <td class="language Sahidic"><span style="color:#b00e23">(ⲁ︦)</span> ⲁ
      ⲓ̈ⲱⲃ ⲇⲉ ⲟⲩⲱϣⲃ̅ ⲡⲉϫⲁϥ</td>
      <td class="language English"><span style="color:#b00e23">(1)</span> Then
      Job answered and said,</td>
      <td class="language Greek"><span style="color:#b00e23">(1)</span>
      Ὑπολαβὼν δὲ Ιωβ λέγει</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲧⲁⲫⲙⲏⲓ ϯⲉⲙⲓ ϫⲉ ⲟⲩ ⲡⲁⲓⲣⲏϯ ⲡⲉ ⲉⲧϣⲟⲡ ⲡⲱⲥ ⲅⲁⲣ ⲟⲩⲟⲛ ⲣⲱⲙⲓ ⲛⲁⲉⲣⲑⲙⲏⲓ ⲙ̀ⲡⲉⲙ̀ⲑⲟ
      ⲙ̀ⲡϭ̅ⲥ̅</td>
      <td class="language Sahidic"><span style="color:#b00e23">(ⲃ︦)</span> ϫⲉ
      ϩⲛ̅ ⲟⲩⲙⲉ ϯⲥⲟⲟⲩⲛ ϫⲉ ⲧⲁⲓ ⲧⲉ ⲑⲉ ⲉⲧⲥⲙⲟⲛⲧ̅. ⲛ̅ⲁϣ ⲅⲁⲣ ⲛ̅ϩⲉ ⲡⲣⲱⲙⲉ ⲛⲁϣⲣ̅ ⲇⲓⲕⲁⲓⲟⲥ
      ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ.</td>
      <td class="language English"><span style="color:#b00e23">(2)</span> I
      know of a truth that it is so: for how shall a mortal man be just before
      the Lord?</td>
      <td class="language Greek"><span style="color:#b00e23">(2)</span> Ἐπ’
      ἀληθείας οἶδα ὅτι οὕτως ἐστίν· πῶς γὰρ ἔσται δίκαιος
      βροτὸς παρὰ κυρίῳ;</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲁϥϣⲁⲛⲟⲩⲱϣ ⲅⲁⲣ ⲉ̀ϭⲓϩⲁⲡ ⲟⲩⲃⲏϥ ⲛⲛⲉϥⲉⲣⲟⲩⲱ ⲛⲁϥ ϩⲓⲛⲁ ⲛ̀ⲧⲉϥϣ̀ⲧⲉⲙⲉⲣⲁⲛⲧⲓⲗⲉⲅⲓⲛ ⲉⲑⲃⲉ
      ⲟⲩⲥⲁϫⲓ ⲛ̀ⲟⲩⲱⲧ ⲛ̀ⲧⲁϥ ⲉ̀ⲃⲟⲗ ϧⲉⲛ ϩⲁⲛⲁⲛϣⲟ</td>
      <td class="language Sahidic"><span style="color:#b00e23">(ⲅ︦)</span>
      ⲉϣⲱⲡⲉ ⲅⲁⲣ ⲉϥϣⲁⲛⲟⲩⲉϣ ϫⲓϩⲁⲡ ⲛⲙ̅ⲙⲁϥ ⲛ̅ⲛⲉϥⲥⲱⲧⲙ̅ ⲉⲣⲟϥ. ϫⲉⲕⲁⲥ ⲛ̅ⲛⲉϥⲟⲩⲟϣⲃⲉϥ
      ⲛ̅ⲟⲩϣⲁϫⲉ ⲛ̅ⲟⲩⲱⲧ ⲉⲃⲟⲗ ϩⲛ̅ ⲛⲉϥⲥⲡⲟⲧⲟⲩ.</td>
      <td class="language English"><span style="color:#b00e23">(3)</span> For
      if he would enter into judgment with him, God would not hearken to him,
      so that he should answer to one of his charges of a thousand.</td>
      <td class="language Greek"><span style="color:#b00e23">(3)</span> ἐὰν
      γὰρ βούληται κριθῆναι αὐτῷ, οὐ µὴ ὑπακούσῃ αὐτῷ, ἵνα µὴ
      ἀντείπῃ πρὸς ἕνα λόγον αὐτοῦ ἐκ χιλίων.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲥⲁⲃⲉ ⲅⲁⲣ ϧⲉⲛ ⲡⲉϥⲕⲁϯ ⲡⲉ ϥⲁⲙⲁϩⲓ ⲟⲩⲟϩ ⲟⲩⲛⲓϣϯ ⲡⲉ ⲛⲓⲙ ⲡⲉ ⲉⲧⲁϥϣⲱⲡⲓ ⲉϥⲟⲓ
      ⲛ̀ⲥⲩⲛⲕⲗⲏⲣⲟⲥ ⲙ̀ⲡⲉϥⲙ̀ⲑⲟ ⲟⲩⲟϩ ⲁϥⲁⲙⲟⲛⲓ ⲛ̀ⲧⲟⲧϥ</td>
      <td class="language Sahidic"><span style="color:#b00e23">(ⲇ︦)</span>
      ⲟⲩⲥⲟⲫⲟⲥ ⲅⲁⲣ ⲡⲉ ϩⲙ̅ ⲡⲉϥϩⲏⲧ ϥϫⲟⲟⲣ ⲁⲩⲱ ⲟⲩⲛⲟϭ ⲡⲉ. ⲛⲓⲙ ⲡⲉⲛⲧⲁϥϣⲱⲡⲉ ⲉϥⲛⲁϣⲧ̅
      ⲙ̅ⲡⲉϥⲙ̅ⲧⲟ ⲉⲃⲟⲗ ⲁϥϩⲩⲡⲟⲙⲓⲛⲏ.</td>
      <td class="language English"><span style="color:#b00e23">(4)</span> For
      he is wise in mind, and mighty, and great: who has hardened himself
      against him and endured?</td>
      <td class="language Greek"><span style="color:#b00e23">(4)</span> σοφὸς
      γάρ ἐστιν διανοίᾳ, κραταιός τε καὶ µέγας· τίς σκληρὸς γενόµενος
      ἐναντίον αὐτοῦ ὑπέµεινεν;</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ⲫⲏ
      ⲉⲧⲑⲣⲟ ⲛ̀ⲛⲓⲧⲱⲟⲩ ⲉ̀ⲉⲣⲁⲡⲁⲥ ⲟⲩⲟϩ ⲥⲉⲉⲙⲓ ⲁⲛ ⲫⲏ ⲉⲧⲟⲩⲱϫⲡ ⲙ̀ⲙⲱⲟⲩ ϧⲉⲛ ⲟⲩϫⲱⲛⲧ</td>
      <td class="language Sahidic"><span style="color:#b00e23">(ⲉ︦)</span>
      ⲡⲉⲧϩⲓⲧⲉ ⲛ̅ⲛ̅ⲧⲟⲟⲩ ⲛ̅ⲥⲉⲥⲟⲟⲩⲛ ⲁⲛ. ⲡⲉⲧϣⲟⲣϣⲣ̅ ⲙ̅ⲙⲟⲟⲩ ϩⲛ̅ ⲧⲉϥⲟⲣⲅⲏ.</td>
      <td class="language English"><span style="color:#b00e23">(5)</span> Who
      wears out the mountains, and men know it not: who overturns them in
      anger.</td>
      <td class="language Greek"><span style="color:#b00e23">(5)</span> ὁ
      παλαιῶν ὄρη καὶ οὐκ οἴδασιν, ὁ καταστρέφων αὐτὰ ὀργῇ·</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ⲫⲏ
      ⲉⲧⲙⲟⲛⲙⲉⲛ ⲛ̀ⲥⲁⲡⲉⲥⲏⲧ ⲛ̀ⲧⲫⲉ ⲛⲉⲙ ⲛⲟⲩⲥⲉⲛϯ</td>
      <td class="language Sahidic"><span style="color:#b00e23">(ⲋ︦)</span>
      ⲡⲉⲧⲛⲟⲉⲓⲛ ⲙ̅ⲡⲕⲁϩ ϣⲁ ⲛⲉϥⲥⲛ̅ⲧⲉ. ϣⲁⲣⲉ ⲛⲉϥⲥⲧⲏⲗⲗⲟⲥ ⲕⲓⲙ.</td>
      <td class="language English"><span style="color:#b00e23">(6)</span> Who
      shakes the earth under heaven from its foundations, and its pillars
      totter.</td>
      <td class="language Greek"><span style="color:#b00e23">(6)</span> ὁ
      σείων τὴν ὑπ’ οὐρανὸν ἐκ θεµελίων, οἱ δὲ στῦλοι αὐτῆς
      σαλεύονται·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲫⲏ
      ⲉⲧϫⲱ ⲙ̀ⲙⲟⲥ ⲙ̀ⲫⲣⲏ ⲟⲩⲟϩ ⲙ̀ⲡⲁϥϣⲁⲓ ϥⲉⲣⲥⲫⲣⲁⲅⲓⲍⲓⲛ ⲛ̀ⲧⲫⲉ ϧⲉⲛ ϩⲁⲛⲥⲓⲟⲩ</td>
      <td class="language Sahidic"><span style="color:#b00e23">(ⲍ︦)</span>
      ⲡⲉⲧϫⲱ ⲙ̅ⲙⲟⲥ ⲉⲡⲣⲏ ϫⲉ ⲙ̅ⲡⲣ̅ϣⲁ ⲁⲩⲱ ⲙⲉϥϣⲁ. ⲁⲩⲱ ⲉⲧⲧⲱⲱⲃⲉ ⲉⲣⲛ̅ ⲛ̅ⲥⲓⲟⲩ.</td>
      <td class="language English"><span style="color:#b00e23">(7)</span> Who
      commands the sun, and it rises not; and he seals up the stars.</td>
      <td class="language Greek"><span style="color:#b00e23">(7)</span> ὁ
      λέγων τῷ ἡλίῳ καὶ οὐκ ἀνατέλλει, κατὰ δὲ ἄστρων
      κατασφραγίζει·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span> ⲫⲏ
      ⲉⲧϭⲱⲗⲕ ⲛ̀ⲧⲫⲉ ⲙ̀ⲙⲁⲩⲁⲧϥ ⲟⲩⲟϩ ϥⲙⲟϣⲓ ϩⲓϫⲉⲛ ⲫⲓⲟⲙ ϩⲱⲥ ϩⲓϫⲉⲛ ⲡⲓⲕⲁϩⲓ</td>
      <td class="language Sahidic"><span style="color:#b00e23">(ⲏ︦)</span>
      ⲡⲉⲛⲧⲁϥⲧⲁⲙⲓⲉ ⲧⲡⲉ ⲙⲁⲩⲁⲁϥ. ⲡⲉⲧⲙⲟⲟϣⲉ ϩⲓϫⲛ̅ ⲑⲁⲗⲁⲥⲥⲁ ⲛ̅ⲑⲉ ⲙ̅ⲡⲉⲧⲙⲟⲟϣⲉ ϩⲓϫⲛ̅
      ⲡⲡⲉⲧϣⲟⲩⲱⲟⲩ.</td>
      <td class="language English"><span style="color:#b00e23">(8)</span> Who
      alone has stretched out the heavens, and walks on the sea as on firm
      ground.</td>
      <td class="language Greek"><span style="color:#b00e23">(8)</span> ὁ
      τανύσας τὸν οὐρανὸν µόνος καὶ περιπατῶν ὡς ἐπ’ ἐδάφους ἐπὶ
      θαλάσσης·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ⲫⲏ
      ⲉⲧⲑⲁⲙⲓⲟ ⲛ̀ϭⲓⲙⲟⲩⲧ ⲛⲉⲙ ⲡⲓⲥⲓⲟⲩ ⲛ̀ⲧⲉ ⲁⲣⲟⲩϩⲓ ⲛⲉⲙ ⲡⲓⲥⲓⲟⲩ ⲛ̀ⲧⲉ ϣⲱⲣⲡ ⲛⲉⲙ ⲡϣⲱⲃϣ
      ⲛⲉⲙ ⲛⲓⲧⲁⲙⲓⲟⲛ ⲛ̀ⲧⲉ ⲫⲣⲏⲥ</td>
      <td class="language Sahidic"><span style="color:#b00e23">(ⲑ︦)</span>
      ⲡⲉⲛⲧⲁϥⲧⲁⲙⲓⲉ ⲧϭⲓⲛⲙⲟⲩⲧ. ⲙⲛ̅ ⲡⲥⲟⲩⲛ̅ⲣⲟⲩϩⲉ. ⲙⲛ̅ ⲡϣⲱⲡϣ̅. ⲙⲛ̅ ⲛ̅ⲧⲁⲙⲓⲟⲛ
      ⲙ̅ⲡⲣⲏⲥ.</td>
      <td class="language English"><span style="color:#b00e23">(9)</span> Who
      makes Pleias, and Hesperus, and Arcturus, and the chambers of the
      south.</td>
      <td class="language Greek"><span style="color:#b00e23">(9)</span> ὁ
      ποιῶν Πλειάδα καὶ Ἕσπερον καὶ Ἀρκτοῦρον καὶ ταµιεῖα
      νότου·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ⲫⲏ
      ⲉⲧⲓⲣⲓ ⲛ̀ϩⲁⲛⲛⲓϣϯ ⲛⲉⲙ ϩⲁⲛⲁⲧϧⲉⲧϧⲉⲧⲟⲩ ⲛⲉⲙ ⲛⲓϩⲃⲏⲟⲩⲓ ⲉⲧϧⲉⲛ ⲡⲱⲟⲩ ⲛⲉⲙ ⲛⲓϣⲫⲏⲣⲓ ⲉⲧⲉ
      ⲙ̀ⲙⲟⲛ ⲏⲡⲓ ⲧⲟⲓ ⲉ̀ⲣⲱⲟⲩ</td>
      <td class="language Sahidic"><span style="color:#b00e23">(ⲓ︦)</span>
      ⲡⲉⲛⲧⲁϥⲧⲁⲙⲓⲉ ⲛⲉⲓⲛⲟϭ ⲙⲛ̅ ⲛⲉⲓⲁⲧⲁⲣⲏϫⲛⲟⲩ. ⲛⲉⲧⲧⲁⲉⲓⲏⲩ ⲁⲩⲱ ⲛⲉⲓϣⲡⲏⲣⲉ ⲉⲧⲉ ⲙⲛ̅ⲧⲟⲩ
      ⲏⲡⲉ.</td>
      <td class="language English"><span style="color:#b00e23">(10)</span> Who
      does great and unsearchable things; glorious also and excellent things,
      innumerable.</td>
      <td class="language Greek"><span style="color:#b00e23">(10)</span> ὁ
      ποιῶν µεγάλα καὶ ἀνεξιχνίαστα, ἔνδοξά τε καὶ ἐξαίσια, ὧν
      οὐκ ἔστιν ἀριθµός.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉ̀ϣⲱⲡ ⲁϥϣⲁⲛⲟⲩⲟⲑⲃⲉⲧ ⲛ̀ⲛⲁⲛⲁⲩ ⲉ̀ⲣⲟϥ ⲁϥϣⲁⲛⲥⲉⲛⲧ ⲛ̀ⲛⲁⲉⲙⲓ ⲟⲛ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲉϥϣⲁⲛⲥⲁⲁⲧ ⲛ̅ⲛⲁⲛⲁⲩ ⲉⲣⲟϥ. ⲁⲩⲱ ⲉⲣϣⲁⲛⲉⲓ ⲉⲃⲟⲗ ϩⲓⲧⲟⲟⲧ ⲛ̅ⲛⲁⲉⲓⲙⲉ.</td>
      <td class="language English"><span style="color:#b00e23">(11)</span> If
      ever he should go beyond me, I shall not see him: if he should pass by
      me, neither thus have I known it.</td>
      <td class="language Greek"><span style="color:#b00e23">(11)</span> ἐὰν
      ὑπερβῇ µε, οὐ µὴ ἴδω· καὶ ἐὰν παρέλθῃ µε, οὐδ’ ὧς
      ἔγνων.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲡⲁⲓⲣⲏϯ ⲟⲛ ⲉ̀ϣⲱⲡ ⲁϥϣⲁⲛϣⲁⲣⲓ ⲛⲓⲙ ⲡⲉ ⲉⲧⲛⲁⲧⲁⲥⲑⲟ ⲓⲉ ⲛⲓⲙ ⲉⲧⲛⲁϣ̀ϫⲟⲥ ⲛⲁϥ ϫⲉ ⲟⲩ
      ⲡⲉⲧⲁⲕⲁⲓϥ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲉϥϣⲁⲛⲧⲁⲕⲟⲟⲩ ⲛⲓⲙ ⲡⲉⲧⲛⲁⲧⲁⲛϩⲟⲟⲩ. ⲏ ⲛⲓⲙ ⲡⲉⲧⲛⲁϫⲟⲟⲥ ⲛⲁϥ ϫⲉ ⲛ̅ⲧⲁⲕⲣ̅ ⲟⲩ.</td>
      <td class="language English"><span style="color:#b00e23">(12)</span> If
      he would take away, who shall turn him back? or who shall say to him,
      What hast thou done?</td>
      <td class="language Greek"><span style="color:#b00e23">(12)</span> ἐὰν
      ἀπαλλάξῃ, τίς ἀποστρέψει; ἢ τίς ἐρεῖ αὐτῷ Τί
      ἐποίησας;</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲛ̀ⲑⲟϥ ⲇⲉ ⲁϥⲫⲱⲛϩ ⲙ̀ⲡⲉϥϩⲟ ⲥⲁⲃⲟⲗ ϩⲁ ⲟⲩϫⲱⲛⲧ ⲉⲧⲁⲩⲕⲱⲗϫ ⲇⲉ ⲉ̀ⲃⲟⲗ ⲙ̀ⲙⲟϥ ⲛ̀ϫⲉ
      ⲛⲓⲕⲏⲧⲟⲥ ⲉⲧⲥⲁⲡⲉⲥⲏⲧ ⲛ̀ⲧⲫⲉ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲛ̅ⲧⲟϥ ⲅⲁⲣ ⲙⲉⲣⲉ ⲟⲣⲅⲏ ⲕⲧⲟϥ. ⲛ̅ⲧⲁⲩⲕⲗ̅ϫ ⲛ̅ⲕⲏⲧⲟⲥ ⲉⲃⲟⲗ ϩⲓⲧⲟⲟⲧϥ̅ ⲉⲧϩⲁ ⲧⲡⲉ.</td>
      <td class="language English"><span style="color:#b00e23">(13)</span> For
      if he has turned away his anger, the whales under heaven have stooped
      under him.</td>
      <td class="language Greek"><span style="color:#b00e23">(13)</span>
      αὐτὸς γὰρ ἀπέστραπται ὀργήν, ὑπ’ αὐτοῦ ἐκάµφθησαν κήτη τὰ
      ὑπ’ οὐρανόν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲉ̀ϣⲱⲡ ⲇⲉ ⲛ̀ⲧⲉϥⲥⲱⲧⲉⲙ ⲉ̀ⲣⲟⲓ ⲓⲉ ⲛ̀ⲧⲉϥⲉⲣⲇⲓⲁⲕⲣⲓⲛⲓⲛ ⲛ̀ⲛⲁⲥⲁϫⲓ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲉϥϣⲁⲛⲥⲱⲧⲙ̅ ⲉⲣⲟⲓ ϥⲛⲁⲙⲉϣⲧ̅ ⲛⲁϣⲁϫⲉ. ϯⲛⲁⲥⲉⲡⲥ̅ ⲡⲉϥϩⲁⲡ.</td>
      <td class="language English"><span style="color:#b00e23">(14)</span> Oh
      then that he would hearken to me, or judge my cause.</td>
      <td class="language Greek"><span style="color:#b00e23">(14)</span> ἐὰν
      δέ µου ὑπακούσηται, ἦ διακρινεῖ τὰ ῥήµατά µου.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲉ̀ϣⲱⲡ ⲇⲉ ⲁ̀ⲛⲟⲕ ⲟⲩⲑⲙⲏⲓ ⲙ̀ⲡⲉϥⲥⲱⲧⲉⲙ ⲉ̀ⲣⲟⲓ ⲡⲉϥϩⲁⲡ ⲉⲓⲧⲱⲃϩ ⲙ̀ⲙⲟϥ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲉϣⲡⲉ ⲅⲁⲣ ⲁⲛⲅ̅ ⲟⲩⲇⲓⲕⲁⲓⲟⲥ. ⲛϥ̅ⲛⲁⲥⲱⲧⲙ̅ ⲉⲣⲟⲓ ⲁⲛ.</td>
      <td class="language English"><span style="color:#b00e23">(15)</span> For
      though I be righteous, he will not hearken to me: I will intreat his
      judgment.</td>
      <td class="language Greek"><span style="color:#b00e23">(15)</span> ἐάν
      τε γὰρ ὦ δίκαιος, οὐκ εἰσακούσεταί µου, τοῦ κρίµατος αὐτοῦ
      δεηθήσοµαι·</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲉ̀ϣⲱⲡ ⲅⲁⲣ ⲛ̀ⲧⲁⲙⲟⲩϯ ⲟⲩⲟϩ ⲛ̀ⲧⲉϥⲥⲱⲧⲉⲙ ⲉ̀ⲣⲟⲓ ⲛ̀ϯⲛⲁⲧⲉⲛϩⲟⲩⲧⲥ ⲁⲛ ϫⲉ ⲁϥⲥⲱⲧⲉⲙ
      ⲉ̀ⲣⲟⲓ ⲙⲏⲡⲱⲥ ⲛ̀ⲧⲉϥϥⲟⲧⲧ ⲉ̀ⲃⲟⲗ ϧⲉⲛ ⲟⲩⲅⲛⲟⲫⲟⲥ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲉϣⲱⲡⲉ ⲉⲓϣⲁⲛⲙⲟⲩⲧⲉ ⲛϥ̅ⲥⲱⲧⲙ ⲛ̅ⲛⲉⲓⲧⲁⲛϩⲟⲩⲧⲥ̅ ϫⲉ ⲁϥⲥⲱⲧⲙ̅ ⲉⲣⲟⲓ.</td>
      <td class="language English"><span style="color:#b00e23">(16)</span> And
      if I should call and he should not hearken, I cannot believe that he has
      listened to my voice. <span style="color:#b00e23">(17)</span> Let him not
      crush me with a dark storm:</td>
      <td class="language Greek"><span style="color:#b00e23">(16)</span> ἐάν
      τε καλέσω καὶ ὑπακούσῃ, οὐ πιστεύω ὅτι εἰσακήκοέν µου.
      <span style="color:#b00e23">(17)</span> µὴ γνόφῳ µε ἐκτρίψῃ;</td>
    </tr>

    <tr class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲁϥⲑⲣⲟⲩⲁϣⲁⲓ ⲛ̀ϫⲉ ⲛⲁϧⲟⲙϧⲉⲙ ϧⲉⲛ ⲟⲩⲡⲉⲧϣⲟⲩⲓⲧ</td>
      <td class="language Sahidic"><span style="color:#b00e23">(ⲓ︦ⲍ︦)</span> ⲙⲏ
      ⲉⲕⲛⲁⲟⲩⲟϣⲃⲉⲧ ϩⲛ̅ ⲟⲩϭⲟⲥⲙ̅. ⲁϥⲧⲁϣⲉ ⲛⲁⲟⲩⲱϣϥ̅ ⲅⲁⲣ ⲉⲡϫⲓⲛϫⲏ.</td>
      <td class="language English">but he has made by bruises many without
      cause.</td>
      <td class="language Greek">πολλὰ δέ µου τὰ συντρίµµατα πεποίηκεν
      διὰ κενῆς.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ϥⲭⲱ ⲙ̀ⲙⲟⲓ ⲁⲛ ⲉ̀ⲛⲓϥⲓ ⲁϥⲙⲁϩⲧ ⲅⲁⲣ ⲛ̀ϣⲁϣⲓ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲛϥ̅ⲛⲁⲕⲱ ⲁⲛ ⲙ̅ⲙⲟⲓ ⲉⲁⲛϣⲧⲏⲩ. ⲁϥⲙⲁϩⲧ̅ ⲅⲁⲣ ⲛ̅ⲛⲁϭⲥⲉ.</td>
      <td class="language English"><span style="color:#b00e23">(18)</span> For
      he suffers me not to take breath, but he has filled me with
      bitterness.</td>
      <td class="language Greek"><span style="color:#b00e23">(18)</span> οὐκ
      ἐᾷ γάρ µε ἀναπνεῦσαι, ἐνέπλησεν δέ µε πικρίας.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲧⲓ ⲙⲉⲛ ⲅⲁⲣ ⲁϥⲁⲙⲁϩⲓ ϧⲉⲛ ⲟⲩϫⲟⲙ ⲛⲓⲙ ⲉⲧⲛⲁϯ ⲉ̀ϧⲟⲩⲛ ⲉ̀ϩⲣⲁϥ ⲛⲉⲙ ⲡⲉϥϩⲁⲡ</td>
      <td class="language Sahidic"><span style="color:#b00e23">(ⲓ︦ⲑ︦)</span> ϫⲉ
      ϥⲁⲙⲁϩⲧⲉ ⲅⲁⲣ ϩⲛ̅ ⲧⲁϭⲟⲙ. ⲛⲓⲙ ϭⲉ ⲡⲉⲧⲛⲁϣϯⲟⲩⲃⲉ ⲡⲉϥϩⲁⲡ.</td>
      <td class="language English"><span style="color:#b00e23">(19)</span> For
      indeed he is strong in power: who then shall resist his judgment?</td>
      <td class="language Greek"><span style="color:#b00e23">(19)</span> ὅτι
      µὲν γὰρ ἰσχύι κρατεῖ· τίς οὖν κρίµατι αὐτοῦ
      ἀντιστήσεται;</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲉ̀ϣⲱⲡ ⲅⲁⲣ ⲁ̀ⲛⲟⲕ ⲟⲩⲑⲙⲏⲓ ⲣⲱⲓ ⲛⲁⲉⲣⲙⲉⲧⲁⲥⲉⲃⲏⲥ ⲉ̀ϣⲱⲡ ⲅⲁⲣ ⲁ̀ⲛⲟⲕ ⲟⲩⲁⲧⲁⲣⲓⲕⲓ ⲁⲓⲛⲁⲓ
      ⲉ̀ⲃⲟⲗ ⲉⲓⲕⲟⲗϫ</td>
      <td class="language Sahidic"><span style="color:#b00e23">(ⲕ︦)</span>
      ⲉϣⲱⲡⲉ ⲅⲁⲣ ⲁⲛⲅ̅ ⲟⲩⲇⲓⲕⲁⲓⲟⲥ ⲧⲁⲧⲁⲡⲣⲟ ⲣ̅ⲛⲟⲃⲉ. ⲉϣⲱⲡⲉ ⲇⲉ ⲁⲛⲅ̅ ⲟⲩⲥⲱⲧⲡ̅ ϯⲛⲏⲩ ⲉⲃⲟⲗ
      ⲉⲓϭⲟⲟⲙⲉ.</td>
      <td class="language English"><span style="color:#b00e23">(20)</span> For
      though I should seem righteous, my mouth will be profane: and though I
      should seem blameless, I shall be proved perverse.</td>
      <td class="language Greek"><span style="color:#b00e23">(20)</span> ἐὰν
      γὰρ ὦ δίκαιος, τὸ στόµα µου ἀσεβήσει· ἐάν τε ὦ ἄµεµπτος,
      σκολιὸς ἀποβήσοµαι.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲓⲧⲉ ⲅⲁⲣ ⲁⲓⲉⲣⲙⲉⲧⲁⲥⲉⲃⲏⲥ ϯⲉⲙⲓ ⲁⲛ ϧⲉⲛ ⲧⲁⲯⲩⲭⲏ ⲡⲗⲏⲛ ϫⲉ ⲁⲩⲱⲗⲓ ⲙ̀ⲡⲁⲱⲛϧ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲉϣϫⲉ ⲁⲓⲣ̅ⲛⲟⲃⲉ ⲅⲁⲣ ⲛ̅ϯⲥⲟⲟⲩⲛ ⲁⲛ ϩⲙ̅ ⲡⲁϩⲏⲧ. ⲡⲗⲏⲛ ⲣⲱ ⲥⲉϥⲓ ⲙ̅ⲡⲁⲱⲛϩ̅.</td>
      <td class="language English"><span style="color:#b00e23">(21)</span> For
      even if I have sinned, I know it not in my soul: but my life is taken
      away.</td>
      <td class="language Greek"><span style="color:#b00e23">(21)</span> εἴτε
      γὰρ ἠσέβησα, οὐκ οἶδα τῇ ψυχῇ, πλὴν ὅτι ἀφαιρεῖταί µου ἡ
      ζωή.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲉⲑⲃⲉⲫⲁⲓ ⲁⲓϫⲟⲥ ϫⲉ ⲟⲩⲛⲓϣϯ ⲛⲉⲙ ⲟⲩϫⲱⲣⲓ ϥⲛⲁⲧⲁⲕⲱⲟⲩ ϧⲉⲛ ⲟⲩϫⲱⲛⲧ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲉⲧⲃⲉ ⲡⲁⲓ ⲁⲓϫⲟⲟⲥ ϫⲉ ϣⲁⲣⲉ ⲧⲟⲣⲅⲏ ⲧⲁⲕⲉ ⲛ̅ⲛⲟϭ. ⲙⲛ̅ ⲛ̅ⲇⲩⲛⲁⲥⲧⲏⲥ.</td>
      <td class="language English"><span style="color:#b00e23">(22)</span>
      Wherefore I said, Wrath slays the great and mighty man.</td>
      <td class="language Greek"><span style="color:#b00e23">(22)</span> διὸ
      εἶπον Μέγαν καὶ δυνάστην ἀπολλύει ὀργή,</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ϫⲉ ⲛⲓⲥⲁⲙⲡⲉⲧϩⲱⲟⲩ ⲥⲉϧⲉⲛ ⲟⲩⲙⲟⲩ ⲉϥⲟⲓ ⲛ̀ϣⲫⲏⲣⲓ ⲁⲗⲗⲁ ⲥⲉⲥⲱⲃⲓ ⲛ̀ⲛⲓⲑⲙⲏⲓ</td>
      <td class="language Sahidic"><span style="color:#b00e23">(ⲕ︦ⲅ︦)</span> ϫⲉ
      ⲛⲉⲕⲣⲟϥ ⲛⲁⲙⲟⲩ ⲛ̅ⲟⲩⲙⲟⲩ ⲛ̅ϣⲡⲏⲣⲉ. ⲁⲗⲗⲁ ⲥⲉⲥⲱⲃⲉ ⲛ̅ⲥⲁ ⲛ̅ⲇⲓⲕⲁⲓⲟⲥ.</td>
      <td class="language English"><span style="color:#b00e23">(23)</span> For
      the worthless die, but the righteous are laughed to scorn.</td>
      <td class="language Greek"><span style="color:#b00e23">(23)</span> ὅτι
      φαῦλοι ἐν θανάτῳ ἐξαισίῳ, ἀλλὰ δίκαιοι καταγελῶνται·</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲁⲩⲧⲏⲓⲧⲟⲩ ⲅⲁⲣ ⲉ̀ϧⲣⲏⲓ ⲉ̀ⲧⲟⲧϥ ⲙ̀ⲡⲓⲁⲥⲉⲃⲏⲥ ⲛⲓϩⲟ ⲇⲉ ⲛ̀ⲧⲉ ⲛⲓⲣⲉϥϯϩⲁⲡ ϥϩⲱⲃⲥ ⲙ̀ⲙⲱⲟⲩ
      ⲟⲩⲟϩ ⲙ̀ⲙⲟⲛ ⲛ̀ⲑⲟϥ ⲡⲉ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲁⲩⲧⲁⲁⲧ ⲅⲁⲣ ⲉⲧⲟⲟⲧϥ̅ ⲙ̅ⲡⲁⲥⲉⲃⲏⲥ</td>
      <td class="language English"><span style="color:#b00e23">(24)</span> For
      they are delivered into the hands of the unrighteous man: he covers the
      faces of the judges of the earth: but if it be not he, who is it?</td>
      <td class="language Greek"><span style="color:#b00e23">(24)</span>
      παραδέδονται γὰρ εἰς χεῖρας ἀσεβοῦς. πρόσωπα κριτῶν αὐτῆς
      συγκαλύπτει· εἰ δὲ µὴ αὐτός, τίς ἐστιν;</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲡⲁϫⲓⲛⲱⲛϧ ⲇⲉ ϥⲁⲥⲓⲱⲟⲩ ⲉ̀ϩⲟⲧⲉ ⲟⲩϫⲓⲛϭⲟϫⲓ ⲁⲩⲫⲱⲧ ⲟⲩⲟϩ ⲙ̀ⲡⲟⲩⲛⲁⲩ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲡⲁⲁϩⲉ ⲅⲁⲣ ⲁⲥⲱⲟⲩ ⲉⲩⲣⲉϥⲡⲱⲧ. ⲁⲩⲡⲱⲧ ⲁⲩⲱ ⲙ̅ⲡⲟⲩⲛⲁⲩ.</td>
      <td class="language English"><span style="color:#b00e23">(25)</span> But
      my life is swifter than a post: my days have fled away, and they knew it
      not.</td>
      <td class="language Greek"><span style="color:#b00e23">(25)</span> ὁ δὲ
      βίος µού ἐστιν ἐλαφρότερος δροµέως· ἀπέδρασαν καὶ οὐκ
      εἴδοσαν.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲓⲥϫⲉ ⲟⲩⲟⲛ ⲧⲁⲧⲥⲓ ⲙ̀ⲙⲱⲓⲧ ⲛ̀ⲧⲉ ⲛⲓⲉϫⲏⲟⲩ ⲓⲉ ⲛ̀ⲧⲉ ⲟⲩⲁϧⲱⲙ ⲉϥϩⲏⲗ ⲉϥⲕⲱϯ ⲛ̀ⲥⲁ ⲟⲩϧⲣⲉ
      ⲛⲁϥ</td>
      <td class="language Sahidic"><span style="color:#b00e23">(ⲕ︦ⲋ︦)</span> ⲙⲏ
      ⲟⲩⲛ̅ ⲧⲁϭⲥⲉ ⲛ̅ϩⲓⲏ ⲛ̅ϫⲟⲓ. ⲏ ⲛⲁϩⲱⲙ ⲉϥϩⲏⲗ ⲉϥϣⲓⲛⲉ ⲛ̅ⲥⲁ ⲧⲉϥϩⲣⲉ.</td>
      <td class="language English"><span style="color:#b00e23">(26)</span> Or
      again, is there a trace of their path left by ships? or is there one of
      the flying eagle as it seeks its prey?</td>
      <td class="language Greek"><span style="color:#b00e23">(26)</span> ἦ
      καὶ ἔστιν ναυσὶν ἴχνος ὁδοῦ ἢ ἀετοῦ πετοµένου ζητοῦντος
      βοράν;</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲁⲓϣⲁⲛⲫⲓⲣⲓ ⲅⲁⲣ ϯⲛⲁⲉⲣⲡⲱⲃϣ ⲉⲓⲥⲁϫⲓ ⲁⲓⲛⲁⲕⲱⲗϫ ⲙ̀ⲡⲁϩⲟ ⲉ̀ϧⲣⲏⲓ ⲟⲩⲟϩ
      ⲛ̀ⲧⲁϥⲓⲁϩⲟⲙ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲉⲓϣⲁⲛϫⲟⲟⲩ ⲅⲁⲣ ⲛ̅ϯⲛⲁⲣ̅ⲡⲱⲃϣ̅ ⲉⲓϣⲁϫⲉ ⲉⲓⲉⲡⲉϩϫⲱⲓ ⲛ̅ⲧⲁⲁϣⲁϩⲟⲙ.</td>
      <td class="language English"><span style="color:#b00e23">(27)</span> And
      if I should say, I will forget to speak, I will bow down my face and
      groan;</td>
      <td class="language Greek"><span style="color:#b00e23">(27)</span> ἐάν
      τε γὰρ εἴπω, ἐπιλήσοµαι λαλῶν, συγκύψας τῷ προσώπῳ
      στενάξω.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ϯⲕⲓⲙ ⲇⲉ ϧⲉⲛ ⲛⲁⲙⲉⲗⲟⲥ ⲧⲏⲣⲟⲩ ϯⲉⲙⲓ ⲅⲁⲣ ϫⲉ ⲭⲛⲁⲭⲁⲧ ⲉⲓⲟⲓ ⲛ̀ⲁⲧⲛⲟⲃⲓ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲥⲉⲛⲟⲉⲓⲛ ⲇⲉ ⲙ̅ⲙⲟⲓ ⲛ̅ⲛⲁⲙⲉⲗⲟⲥ ⲧⲏⲣⲟⲩ. ϯⲥⲟⲟⲩⲛ ⲅⲁⲣ ϫⲉ ⲛⲅ̅ⲛⲁⲕⲁⲁⲧ ⲁⲛ
      ⲉⲓⲟⲩⲁⲁⲃ.</td>
      <td class="language English"><span style="color:#b00e23">(28)</span> I
      quake in all my limbs, for I know that thou wilt not leave me alone as
      innocent.</td>
      <td class="language Greek"><span style="color:#b00e23">(28)</span>
      σείοµαι πᾶσιν τοῖς µέλεσιν, οἶδα γὰρ ὅτι οὐκ ἀθῷόν µε
      ἐάσεις.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲉⲡⲓⲇⲏ ⲁ̀ⲛⲟⲕ ⲟⲩⲁⲥⲉⲃⲏⲥ ⲉⲑⲃⲉⲟⲩ ⲙ̀ⲡⲓⲙⲟⲩ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲉⲃⲟⲗ ⲇⲉ ϫⲉ ⲁⲛⲅ̅ ⲟⲩⲁⲥⲉⲃⲏⲥ ⲉⲧⲃⲉ ⲟⲩ ⲙ̅ⲡⲉⲓⲙⲟⲩ</td>
      <td class="language English"><span style="color:#b00e23">(29)</span> But
      since I am ungodly, why have I not died?</td>
      <td class="language Greek"><span style="color:#b00e23">(29)</span>
      ἐπειδὴ δέ εἰµι ἀσεβής, διὰ τί οὐκ ἀπέθανον;</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲁⲓϣⲁⲛϫⲱⲕⲉⲙ ⲅⲁⲣ ϧⲉⲛ ⲟⲩⲭⲓⲱⲛ ⲟⲩⲟϩ ⲛ̀ⲧⲁⲧⲟⲩⲃⲟⲓ ϧⲉⲛ ϩⲁⲛϫⲓϫ ⲉⲩⲟⲩⲁⲃ</td>
      <td class="language Sahidic"><span style="color:#b00e23">(ⲗ︦)</span>
      ⲉⲓϣⲁⲛϫⲟⲕⲙⲉⲧ ⲅⲁⲣ ϩⲛ̅ ⲟⲩⲭⲓⲱⲛ ⲛ̅ⲧⲁⲧⲃ̅ⲃⲟ ϩⲛ̅ ϩⲉⲛϭⲓϫ ⲉⲩⲟⲩⲁⲁⲃ.</td>
      <td class="language English"><span style="color:#b00e23">(30)</span> For
      if I should wash myself with snow, and purge myself with pure hands,</td>
      <td class="language Greek"><span style="color:#b00e23">(30)</span> ἐὰν
      γὰρ ἀπολούσωµαι χιόνι καὶ ἀποκαθάρωµαι χερσὶν καθαραῖς,</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲁⲩϭⲟϫⲧ ⲉ̀ⲙⲁϣⲱ ϧⲉⲛ ⲟⲩⲑⲱⲗⲉⲃ ⲁⲥⲟⲣⲃⲉⲧ ⲇⲉ ⲛ̀ϫⲉ ⲧⲁⲥⲧⲟⲗⲏ</td>
      <td class="language Sahidic"><span style="color:#b00e23">(ⲗ︦ⲁ︦)</span>
      ⲁⲕϫⲟϭⲧ̅ ⲉⲙⲁⲧⲉ ϩⲙ̅ ⲡⲧⲱⲗⲙ̅ ⲁ ⲧⲁⲥⲧⲟⲗⲏ ⲃⲟⲧⲧ̅.</td>
      <td class="language English"><span style="color:#b00e23">(31)</span> thou
      hadst thoroughly plunged me in filth, and my garment had abhorred
      me.</td>
      <td class="language Greek"><span style="color:#b00e23">(31)</span>
      ἱκανῶς ἐν ῥύπῳ µε ἔβαψας, ἐβδελύξατο δέ µε ἡ στολή.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲛ̀ⲑⲟⲕ ⲟⲩⲣⲱⲙⲓ ⲅⲁⲣ ⲁⲛ ⲙ̀ⲡⲁⲣⲏϯ ⲫⲏ ⲉϯⲛⲁϭⲓϩⲁⲡ ⲛⲉⲙⲁϥ ϩⲓⲛⲁ ⲛ̀ⲧⲉⲛⲓ̀ ⲉⲩϩⲁⲡ
      ⲉⲩⲥⲟⲡ</td>
      <td class="language Sahidic"><span style="color:#b00e23">(ⲗ︦ⲃ︦)</span>
      ⲛ̅ⲧⲕ̅ ⲟⲩⲣⲱⲙⲉ ⲅⲁⲣ ⲁⲛ ⲛ̅ⲧⲁϩⲉ ϫⲉ ⲉⲓⲉϫⲓ ϩⲁⲡ ⲟⲩⲃⲏⲕ. ϫⲉⲕⲁⲥ ⲉⲛⲉⲉⲓ ⲉⲡϩⲁⲡ ϩⲓ
      ⲟⲩⲥⲟⲡ.</td>
      <td class="language English"><span style="color:#b00e23">(32)</span> For
      thou art not man like me, with whom I could contend, that we might come
      together to judgment.</td>
      <td class="language Greek"><span style="color:#b00e23">(32)</span> οὐ
      γὰρ εἶ ἄνθρωπος κατ’ ἐµέ, ᾧ ἀντικρινοῦµαι, ἵνα ἔλθωµεν
      ὁµοθυµαδὸν εἰς κρίσιν.</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲁⲙⲟⲓ ⲛⲉ ⲟⲩⲟⲛ ⲟⲩⲙⲉⲥⲓⲧⲏⲥ ⲟⲩⲧⲱⲛ ⲡⲉ ⲉϥⲥⲟϩⲓ ⲟⲩⲟϩ ⲉϥⲉ̀ⲥⲱⲧⲉⲙ ⲟⲩⲧⲱⲛ ⲙ̀ⲡⲃ̅</td>
      <td class="language Sahidic"><span style="color:#b00e23">(ⲗ︦ⲅ︦)</span>
      ⲉⲩⲛ ⲟⲩⲙⲉⲥⲓⲧ ⲏ ⲥⲛ̅ⲧⲉ ⲛ̅ⲙⲉⲧⲉ. ⲉϥⲥⲱⲧⲙ̅ ⲉϥϫⲡⲓⲟ ⲙ̅ⲙⲟⲛ ϩⲓ ⲟⲩⲥⲟⲡ.</td>
      <td class="language English"><span style="color:#b00e23">(33)</span>
      Would that he our mediator were present, and a reprover, and one who
      should hear the cause between both.</td>
      <td class="language Greek"><span style="color:#b00e23">(33)</span> εἴθε
      ἦν ὁ µεσίτης ἡµῶν καὶ ἐλέγχων καὶ διακούων ἀνὰ µέσον
      ἀµφοτέρων·</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲙⲁⲣⲉϥⲱⲗⲓ ⲙ̀ⲡⲉϥϣⲃⲱⲧ ⲉ̀ⲃⲟⲗ ϩⲁⲣⲟⲓ ⲧⲉϥϩⲟϯ ⲇⲉ ⲙ̀ⲡⲉⲛⲑⲣⲉⲥϣⲑⲉⲣⲑⲱⲣⲧ</td>
      <td class="language Sahidic"><span style="color:#b00e23">(ⲗ︦ⲇ︦)</span>
      ⲙⲁⲣⲉϥϥⲓ ⲡⲉϥϭⲉⲣⲱⲃ ϩⲓϫⲱⲓ. ⲁⲩⲱ ⲙ̅ⲡⲣ̅ⲧⲣⲉ ⲧⲉϥϩⲟⲧⲉ ϣⲧⲣ̅ⲧⲱⲣⲧ̅.</td>
      <td class="language English"><span style="color:#b00e23">(34)</span> Let
      him remove his rod from me, and let not his fear terrify me:</td>
      <td class="language Greek"><span style="color:#b00e23">(34)</span>
      ἀπαλλαξάτω ἀπ’ ἐµοῦ τὴν ῥάβδον, ὁ δὲ φόβος αὐτοῦ µή µε
      στροβείτω,</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ⲛ̀ⲛⲁⲉⲣϩⲟϯ ⲁⲗⲗⲁ ⲉⲓⲉ̀ⲥⲁϫⲓ ϯⲥⲱⲟⲩⲛ ⲅⲁⲣ ⲁⲛ ⲙ̀ⲡⲁⲓⲣⲏϯ</td>
      <td class="language Sahidic"><span style="color:#b00e23">(ⲗ︦ⲉ︦)</span>
      ⲛ̅ϯⲛⲁⲣϩⲟⲧⲉ ⲁⲛ ⲡⲉ ⲁⲗⲗⲁ ϯⲛⲁϣⲁϫⲉ. ⲛ̅ϯⲥⲟⲟⲩⲛ ⲅⲁⲣ ⲁⲛ ⲙ̅ⲙⲟⲓ ⲛ̅ϯⲙⲓⲛⲉ.</td>
      <td class="language English"><span style="color:#b00e23">(35)</span> so
      shall I not be afraid, but I will speak: for I am not thus conscious of
      guilt.</td>
      <td class="language Greek"><span style="color:#b00e23">(35)</span> καὶ
      οὐ µὴ φοβηθῶ, ἀλλὰ λαλήσω· οὐ γὰρ οὕτω συνεπίσταµαι.</td>
    </tr>
  </table>
</body>
</html>
