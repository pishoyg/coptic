<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_149.html" rel="next">
  <link href="psalms_147.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_148">Psalms 148</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ
      ⲣ̅ⲙ̅ⲏ̅. ⲁⲗⲗⲏⲗⲟⲩⲓⲁ. ⲫⲁ ⲁⲅⲅⲉⲟⲥ ⲛⲉⲙ ⲍⲁⲭⲁⲣⲓⲁⲥ.</span>
      </td>
      <td class="language Sahidic"><span style="color:#000000">ⲣ̅ⲙ̅ⲏ̅.
      ⲁⲗⲗⲏⲗⲟⲩⲓⲁ ⲡⲁ ⲁⲅⲅⲁⲓⲟⲥ ⲙⲛ̅ ⲍⲁⲭⲁⲣⲓⲁⲥ</span>
      </td>
      <td class="language English">Alleluia, a Psalm of Aggaeus and
      Zacharias.</td>
      <td class="language Greek">Αλληλουια· Αγγαιου καὶ Ζαχαριου.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲥⲙⲟⲩ ⲉ̀ⲡϭ̅ⲥ̅ ⲉ̀ⲃⲟⲗ ϧⲉⲛ ⲛⲓⲫⲏⲟⲩⲓ: ⲥⲙⲟⲩ ⲉ̀ⲣⲟϥ ϧⲉⲛ ⲛⲓϭⲟⲥⲓ.</td>
      <td class="language Sahidic"><span style="color:#b00e23">(ⲁ︦)</span> ⲥⲙⲟⲩ
      ⲉⲡϫⲟⲉⲓⲥ ⲉⲃⲟⲗ ϩⲛ̅ ⲙ̅ⲡⲏⲩⲉ. ⲥⲙⲟⲩ ⲉⲣⲟϥ ⲉⲃⲟⲗ ϩⲛ̅ ⲛⲉⲧϫⲟⲥⲉ.</td>
      <td class="language English"><span style="color:#b00e23">(1)</span>
      Praise ye the Lord from the heavens: praise him in the highest.</td>
      <td class="language Greek"><span style="color:#b00e23">(1)</span> Αἰνεῖτε
      τὸν κύριον ἐκ τῶν οὐρανῶν, αἰνεῖτε αὐτὸν ἐν τοῖς ὑψίστοις.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲥⲙⲟⲩ ⲉ̀ⲣⲟϥ ⲛⲉϥⲁⲅⲅⲉⲗⲟⲥ ⲧⲏⲣⲟⲩ: ⲥⲙⲟⲩ ⲉ̀ⲣⲟϥ ⲛⲉϥⲇⲩⲛⲁⲙⲓⲥ ⲧⲏⲣⲟⲩ.</td>
      <td class="language Sahidic"><span style="color:#b00e23">(ⲃ︦)</span> ⲥⲙⲟⲩ
      ⲉⲣⲟϥ ⲛⲉϥⲁⲅⲅⲉⲗⲟⲥ ⲧⲏⲣⲟⲩ: ⲥⲙⲟⲩ ⲉⲣⲟϥ ⲛⲉϥϭⲟⲙ ⲧⲏⲣⲟⲩ</td>
      <td class="language English"><span style="color:#b00e23">(2)</span>
      Praise ye him, all his angels: praise ye him, all his hosts.</td>
      <td class="language Greek"><span style="color:#b00e23">(2)</span> αἰνεῖτε
      αὐτόν, πάντες οἱ ἄγγελοι αὐτοῦ· αἰνεῖτε αὐτόν, πᾶσαι αἱ δυνάµεις
      αὐτοῦ.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲥⲙⲟⲩ ⲉ̀ⲣⲟϥ ⲡⲓⲣⲏ ⲛⲉⲙ ⲡⲓⲓⲟϩ: ⲥⲙⲟⲩ ⲉ̀ⲣⲟϥ ⲛⲓⲥⲓⲟⲩ ⲧⲏⲣⲟⲩ ⲛⲉⲙ ⲡⲓⲟⲩⲱⲓⲛⲓ.</td>
      <td class="language Sahidic"><span style="color:#b00e23">(ⲅ︦)</span> ⲥⲙⲟⲩ
      ⲉⲣⲟϥ ⲡⲣⲏ ⲙⲛ̅ ⲡⲟⲟϩ. ⲛ̅ⲥⲓⲟⲩ ⲧⲏⲣⲟⲩ ⲙⲛ̅ ⲡⲟⲩⲟⲉⲓⲛ</td>
      <td class="language English"><span style="color:#b00e23">(3)</span>
      Praise him, sun and moon; praise him, all ye stars and light.</td>
      <td class="language Greek"><span style="color:#b00e23">(3)</span> αἰνεῖτε
      αὐτόν, ἥλιος καὶ σελήνη· αἰνεῖτε αὐτόν, πάντα τὰ ἄστρα καὶ τὸ φῶς.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲥⲙⲟⲩ ⲉ̀ⲣⲟϥ ⲛⲓⲫⲏⲟⲩⲓ ⲛ̀ⲧⲉ ⲛⲓⲫⲏⲟⲩⲓ: ⲛⲉⲙ ⲛⲓⲕⲉⲙⲱⲟⲩ ⲉⲧⲥⲁⲡϣⲱⲓ ⲛ̀ⲛⲓⲫⲏⲟⲩⲓ.</td>
      <td class="language Sahidic"><span style="color:#b00e23">(ⲇ︦)</span> ⲥⲙⲟⲩ
      ⲉⲣⲟϥ. ⲙ̅ⲡⲏⲩⲉ ⲛ̅ⲙ̅ⲡⲏⲩⲉ ⲙⲁⲣⲉ ⲙ̅ⲙⲟⲟⲩ ⲉⲧⲥⲁ ⲧⲡⲉ ⲛ̅ⲙ̅ⲡⲏⲩⲉ</td>
      <td class="language English"><span style="color:#b00e23">(4)</span>
      Praise him, ye heavens of heavens, and the water that is above the
      heavens.</td>
      <td class="language Greek"><span style="color:#b00e23">(4)</span> αἰνεῖτε
      αὐτόν, οἱ οὐρανοὶ τῶν οὐρανῶν καὶ τὸ ὕδωρ τὸ ὑπεράνω τῶν οὐρανῶν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲙⲁⲣⲟⲩⲥⲙⲟⲩ ⲧⲏⲣⲟⲩ ⲉ̀ⲫⲣⲁⲛ ⲙ̀ⲡϭ̅ⲥ̅: ϫⲉ ⲛ̀ⲑⲟϥ ⲁϥϫⲟⲥ ⲟⲩⲟϩ ⲁⲩϣⲱⲡⲓ:</td>
      <td class="language Sahidic"><span style="color:#b00e23">(ⲉ︦)</span> ⲥⲙⲟⲩ
      ⲉⲡⲣⲁⲛ ⲙ̅ⲡϫⲟⲉⲓⲥ ϫⲉ ⲛ̅ⲧⲟϥ ⲡⲉⲛⲧⲁϥϫⲟⲟⲥ ⲁⲩⲱ ⲁⲩϣⲱⲡⲉ.</td>
      <td class="language English"><span style="color:#b00e23">(5)</span> Let
      them praise the name of the Lord: for he spoke, and they were made; he
      commanded, and they were created.</td>
      <td class="language Greek"><span style="color:#b00e23">(5)</span>
      αἰνεσάτωσαν τὸ ὄνοµα κυρίου, ὅτι αὐτὸς εἶπεν, καὶ ἐγενήθησαν, αὐτὸς
      ἐνετείλατο, καὶ ἐκτίσθησαν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(5)</span> ⲛ̀ⲑⲟϥ ⲁϥϩⲟⲛϩⲉⲛ ⲟⲩⲟϩ ⲁⲩⲥⲱⲛⲧ:
      ⲁϥⲧⲁϩⲱⲟⲩ ⲉ̀ⲣⲁⲧⲟⲩ ϣⲁ ⲉⲛⲉϩ ⲛⲉⲙ ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ. <span style=
      "color:#05537d">(6)</span> ⲁϥⲭⲱ ⲛ̀ⲟⲩϩⲱⲛ ⲟⲩⲟϩ ⲛ̀ⲛⲉϥⲥⲓⲛⲓ:</td>
      <td class="language Sahidic"><span style="color:#b00e23">(ⲋ︦)</span>
      ⲛ̅ⲧⲟϥ ⲡⲉⲛⲧⲁϥϩⲱⲛ ⲁⲩⲱ ⲁⲩⲥⲱⲛⲧ̅. ⲁϥⲧⲁϩⲟⲟⲩ ⲉⲣⲁⲧⲟⲩ ϣⲁ ⲉⲛⲉϩ. ⲁⲩⲱ ϣⲁ ⲉⲛⲉϩ ⲛ̅ⲉⲛⲉϩ.
      ⲁϥⲕⲁⲁⲩ ⲛ̅ⲟⲩⲡⲣⲟⲥⲧⲁⲅⲙⲁ ⲛ̅ⲛⲉⲟⲩⲉⲓⲛⲉ.</td>
      <td class="language English"><span style="color:#b00e23">(6)</span> He
      has established them for ever, even for ever and ever: he has made an
      ordinance, and it shall not pass away.</td>
      <td class="language Greek"><span style="color:#b00e23">(6)</span> ἔστησεν
      αὐτὰ εἰς τὸν αἰῶνα καὶ εἰς τὸν αἰῶνα τοῦ αἰῶνος· πρόσταγµα ἔθετο, καὶ οὐ
      παρελεύσεται.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(6)</span> ⲥⲙⲟⲩ ⲉ̀ⲡϭ̅ⲥ̅ ⲉ̀ⲃⲟⲗ ϧⲉⲛ ⲡⲕⲁϩⲓ.
      <span style="color:#05537d">(7)</span> ⲛⲓⲇⲣⲁⲕⲱⲛ ⲛⲉⲙ ⲛⲓⲛⲟⲩⲛ ⲧⲏⲣⲟⲩ:</td>
      <td class="language Sahidic"><span style="color:#b00e23">(ⲍ︦)</span> ⲥⲙⲟⲩ
      ⲉⲡϫⲟⲉⲓⲥ ⲉⲃⲟⲗ ϩⲙ̅ ⲡⲕⲁϩ. ⲛⲉⲇⲣⲁⲕⲱⲛ ⲙⲛ̅ ⲛ̅ⲛⲟⲩⲛ ⲧⲏⲣⲟⲩ.</td>
      <td class="language English"><span style="color:#b00e23">(7)</span>
      Praise the Lord from the earth, ye serpents, and all deeps.</td>
      <td class="language Greek"><span style="color:#b00e23">(7)</span> αἰνεῖτε
      τὸν κύριον ἐκ τῆς γῆς, δράκοντες καὶ πᾶσαι ἄβυσσοι·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(7)</span> ⲟⲩⲭⲣⲱⲙ ⲟⲩⲁⲗ ⲟⲩⲭⲓⲱⲛ ⲟⲩⲭⲣⲩⲥⲧⲁⲗⲟⲥ
      ⲟⲩⲡⲛ̅ⲁ̅ ⲛ̀ⲥⲁⲣⲁⲑⲏⲟⲩ ⲛⲏ ⲉⲧⲓⲣⲓ ⲙ̀ⲡⲉϥⲥⲁϫⲓ.</td>
      <td class="language Sahidic"><span style="color:#b00e23">(ⲏ︦)</span>
      ⲡⲕⲱϩⲧ ⲧⲉⲭⲁⲗⲁⲥⲍⲁ ⲡⲉⲭⲓⲱⲛ ⲙⲛ̅ ⲡⲉⲕⲣⲩⲥⲧⲁⲗⲟⲥ. ⲡⲉⲡⲛ̅ⲁ̅ ⲛ̅ⲑⲁⲧⲏⲩ ⲉⲧⲉⲓⲣⲉ
      ⲙ̅ⲡⲉϥϣⲁϫⲉ.</td>
      <td class="language English"><span style="color:#b00e23">(8)</span> Fire,
      hail, snow, ice, stormy wind; the things that perform his word.</td>
      <td class="language Greek"><span style="color:#b00e23">(8)</span> πῦρ,
      χάλαζα, χιών, κρύσταλλος, πνεῦµα καταιγίδος, τὰ ποιοῦντα τὸν λόγον
      αὐτοῦ·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ⲛⲓⲧⲱⲟⲩ ⲉⲧϭⲟⲥⲓ ⲛⲉⲙ ⲛⲓⲕⲁⲗⲁⲙⲫⲱⲟⲩ
      ⲧⲏⲣⲟⲩ: ⲛⲓϣϣⲏⲛ ⲙ̀ϥⲁⲓⲟⲩⲧⲁϩ ⲛⲉⲙ ⲛⲓⲕⲉϣⲉⲛⲥⲓϥⲓ ⲧⲏⲣⲟⲩ.</td>
      <td class="language Sahidic"><span style="color:#b00e23">(ⲑ︦)</span>
      ⲛ̅ⲧⲟⲩⲉⲓⲏ ⲙⲛ̅ ⲛ̅ⲥⲓⲃⲧ ⲧⲏⲣⲟⲩ ⲛ̅ϣⲏⲛ ⲉⲧϯⲕⲁⲣⲡⲟⲥ ⲙⲛ̅ ⲛⲕⲉⲇⲣⲟⲥ.</td>
      <td class="language English"><span style="color:#b00e23">(9)</span>
      Mountains, and all hills; fruitful trees, and all cedars:</td>
      <td class="language Greek"><span style="color:#b00e23">(9)</span> τὰ ὄρη
      καὶ πάντες οἱ βουνοί, ξύλα καρποφόρα καὶ πᾶσαι κέδροι·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ⲛⲓⲑⲏⲣⲓⲟⲛ ⲛⲉⲙ ⲛⲓⲧⲉⲃⲛⲱⲟⲩⲓ ⲧⲏⲣⲟⲩ:
      ⲛⲓϭⲁⲧϥⲓ ⲛⲉⲙ ⲛⲓϩⲁⲗⲁϯ ⲉⲧⲟⲓ ⲛ̀ⲧⲉⲛϩ.</td>
      <td class="language Sahidic"><span style="color:#b00e23">(ⲓ︦)</span>
      ⲛⲉⲑⲏⲣⲓⲟⲛ ⲙⲛ̅ ⲛ̅ⲧⲃ̅ⲛⲟⲟⲩⲉ ⲧⲏⲣⲟⲩ: ⲛ̅ϫⲁⲧϥⲉ ⲙⲛ̅ ⲛ̅ϩⲁⲗⲁⲧⲉ</td>
      <td class="language English"><span style="color:#b00e23">(10)</span> wild
      beasts, and all cattle; reptiles, and winged birds:</td>
      <td class="language Greek"><span style="color:#b00e23">(10)</span> τὰ
      θηρία καὶ πάντα τὰ κτήνη, ἑρπετὰ καὶ πετεινὰ πτερωτά·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(10)</span> ⲛⲓⲟⲩⲣⲱⲟⲩ ⲛ̀ⲧⲉ ⲡⲕⲁϩⲓ ⲛⲉⲙ ⲛⲓⲗⲁⲟⲥ
      ⲧⲏⲣⲟⲩ: ⲛⲓⲁⲣⲭⲱⲛ ⲛⲉⲙ ⲛⲓⲣⲉϥϯϩⲁⲡ ⲧⲏⲣⲟⲩ ⲛ̀ⲧⲉ ⲡⲕⲁϩⲓ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲛⲉⲣ̅ⲣⲱⲟⲩ ⲙⲛ̅ ⲡⲕⲁϩ ⲙⲛ̅ ⲗⲁⲟⲥ ⲛⲓⲙ. ⲛ̅ⲁⲣⲭⲱⲛ ⲙⲛ ⲛ̅ⲣⲉϥϯϩⲁⲡ ⲧⲏⲣⲟⲩ ⲙ̅ⲡⲕⲁϩ.</td>
      <td class="language English"><span style="color:#b00e23">(11)</span>
      kings of the earth, and all peoples; princes, and all judges of the
      earth:</td>
      <td class="language Greek"><span style="color:#b00e23">(11)</span>
      βασιλεῖς τῆς γῆς καὶ πάντες λαοί, ἄρχοντες καὶ πάντες κριταὶ γῆς·</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(11)</span> ϩⲁⲛϧⲉⲗϣⲓⲣⲓ ⲛⲉⲙ ϩⲁⲛⲡⲁⲣⲑⲉⲛⲟⲥ:
      ϩⲁⲛϧⲉⲗⲗⲟⲓ ⲛⲉⲙ ϩⲁⲛⲁⲗⲱⲟⲩⲓ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲛ̅ϩⲣ̅ϣⲓⲣⲉ ⲙⲛ̅ ⲙ̅ⲡⲁⲣⲑⲉⲛⲟⲥ ⲛ̅ϩⲉⲗⲗⲟ ⲙⲛ̅ ⲛ̅ϣⲏⲣⲉ ϣⲏⲙ.</td>
      <td class="language English"><span style="color:#b00e23">(12)</span>
      young men and virgins, old men with youths:</td>
      <td class="language Greek"><span style="color:#b00e23">(12)</span>
      νεανίσκοι καὶ παρθένοι, πρεσβῦται µετὰ νεωτέρων·</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(12)</span> ⲙⲁⲣⲟⲩⲥⲙⲟⲩ ⲧⲏⲣⲟⲩ ⲉ̀ⲫⲣⲁⲛ ⲙ̀ⲡϭ̅ⲥ̅:
      ϫⲉ ⲁϥϭⲓⲥⲓ ⲛ̀ϫⲉ ⲡⲉϥⲣⲁⲛ ⲙ̀ⲙⲁⲩⲁⲧϥ. <span style="color:#05537d">(13)</span>
      ⲡⲉϥⲟⲩⲱⲛϩ ⲉ̀ⲃⲟⲗ ϩⲓϫⲉⲛ ⲡⲕⲁϩⲓ ⲛⲉⲙ ⲛ̀ϩⲣⲏⲓ ϧⲉⲛ ⲧⲫⲉ:</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲙⲁⲣⲟⲩⲥⲙⲟⲩ ⲧⲏⲣⲟⲩ ⲉⲡⲣⲁⲛ ⲙ̅ⲡϫⲟⲉⲓⲥ. ϫⲉ ⲁ ⲡⲉϥⲣⲁⲛ ϫⲓⲥⲉ ⲙⲁⲩⲁⲁϥ ⲁⲩⲱ ⲡⲉϥⲟⲩⲱⲛϩ̅
      ⲉⲃⲟⲗ ⲉϫⲙ̅ ⲡⲕⲁϩ ⲙⲛ̅ ⲧⲡⲉ.</td>
      <td class="language English"><span style="color:#b00e23">(13)</span> let
      them praise the name of the Lord: for his name only is exalted; his
      praise is above the earth and heaven,</td>
      <td class="language Greek"><span style="color:#b00e23">(13)</span>
      αἰνεσάτωσαν τὸ ὄνοµα κυρίου, ὅτι ὑψώθη τὸ ὄνοµα αὐτοῦ µόνου· ἡ
      ἐξοµολόγησις αὐτοῦ ἐπὶ γῆς καὶ οὐρανοῦ.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(13)</span> ϥⲛⲁϭⲓⲥⲓ ⲙ̀ⲡⲧⲁⲡ ⲛ̀ⲧⲉ ⲡⲉϥⲗⲁⲟⲥ.
      <span style="color:#05537d">(14)</span> ⲟⲩⲥⲙⲟⲩ ⲛ̀ⲧⲉ ⲛⲏ ⲉⲑⲟⲩⲁⲃ ⲧⲏⲣⲟⲩ
      ⲛ̀ⲧⲁϥ: ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲛⲓⲗⲁⲟⲥ ⲉⲧϧⲉⲛⲧ ⲉ̀ⲣⲟϥ.</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ϥⲛⲁϫⲓⲥⲉ ⲙ̅ⲡⲧⲁⲡ ⲙ̅ⲡⲉϥⲗⲁⲟⲥ ⲡⲁⲓ ⲡⲉ ⲡⲉⲥⲙⲟⲩ ⲛ̅ⲛⲉϥⲡⲉⲧⲟⲩⲁⲁⲃ ⲧⲏⲣⲟⲩ. ⲛ̅ϣⲏⲣⲉ
      ⲙ̅ⲡⲓⲏ̅ⲗ̅ ⲡⲗⲁⲟⲥ ⲉⲧϩⲏⲛ ⲉⲣⲟϥ:</td>
      <td class="language English"><span style="color:#b00e23">(14)</span> and
      he shall exalt the horn of his people, there is a hymn for all his
      saints, even of the children of Israel, a people who draw near to
      him.</td>
      <td class="language Greek"><span style="color:#b00e23">(14)</span> καὶ
      ὑψώσει κέρας λαοῦ αὐτοῦ· ὕµνος πᾶσι τοῖς ὁσίοις αὐτοῦ, τοῖς υἱοῖς Ισραηλ,
      λαῷ ἐγγίζοντι αὐτῷ.</td>
    </tr>
  </table>
</body>
</html>
