<!DOCTYPE html>
<html>
<head>
  <title>Isaiah</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_25.html" rel="next">
  <link href="isaiah_23.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="isaiah24">Isaiah 24</h3>

  <table>
    <tr>
      <td><span style="color:#b00e23">(ⲁ̅)</span> ϩⲏⲡⲡⲉ ⲓⲥ ⲡϭ̅ⲥ̅ ϥⲛⲁⲧⲁⲕⲟ
      ⲛ̀ϯⲟⲓⲕⲟⲩⲙⲉⲛⲏ ⲧⲏⲣⲥ. ⲟⲩⲟϩ ϥⲛⲁϣⲟϥⲥ. ⲟⲩⲟϩ ⲉϥⲉ̀ϭⲱⲣⲡ ⲙ̀ⲡⲉⲥϩⲟ ⲉ̀ⲃⲟⲗ. ⲟⲩⲟϩ
      ⲉϥⲉ̀ϭⲱⲣⲡ ⲉ̀ⲃⲟⲗ ⲛ̀ⲛⲏ ⲉⲧϣⲟⲡ ⲛ̀ϧⲏⲧⲥ.</td>
      <td><span style="color:#b00e23">(1)</span> Behold, the Lord is about to
      lay waste the world, and will make it desolate, and will lay bare the
      surface of it, and scatter them that dwell therein.</td>
      <td><span style="color:#b00e23">(1)</span> Ἰδοὺ κύριος καταφθείρει τὴν
      οἰκουµένην καὶ ἐρηµώσει αὐτὴν καὶ ἀνακαλύψει τὸ πρόσωπον αὐτῆς καὶ
      διασπερεῖ τοὺς ἐνοικοῦντας ἐν αὐτῇ.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲉϥⲉ̀ϣⲱⲡⲓ ⲛ̀ϫⲉ ⲡⲓⲗⲁⲟⲥ
      ⲙ̀ⲫⲣⲏϯ ⲙ̀ⲡⲓⲟⲩⲏⲃ. ⲟⲩⲟϩ ⲡⲓⲃⲱⲕ ⲙ̀ⲫⲣⲏϯ ⲙ̀ⲡϭ̅ⲥ̅. ⲉϥⲉ̀ϣⲱⲡⲓ ⲛ̀ϫⲉ ⲫⲏ ⲉⲧϣⲱⲡ ⲙ̀ⲫⲣⲏϯ
      ⲙ̀ⲫⲏ ⲉⲧϯ ⲉ̀ⲃⲟⲗ. ⲟⲩⲟϩ ⲫⲏ ⲉⲧϯ ⲉ̀ⲡⲟⲩϣⲁⲡ. ⲙ̀ⲫⲣⲏϯ ⲙ̀ⲫⲏ ⲉⲧϭⲓ ⲉ̀ϫⲱϥ. ⲟⲩⲟϩ ⲫⲏ ⲉⲧⲉ
      ⲟⲩⲟⲛ ⲉ̀ⲣⲟϥ. ⲙ̀ⲫⲣⲏϯ ⲙ̀ⲫⲏ ⲉⲧⲉ ⲟⲩⲟⲛ ⲛ̀ⲧⲁϥ ⲉ̀ⲣⲟϥ.</td>
      <td><span style="color:#b00e23">(2)</span> And the people shall be as the
      priest, and the servant as the lord, and the maid as the mistress; the
      buyer shall be as the seller, the lender as the borrower, and the debtor
      as his creditor.</td>
      <td><span style="color:#b00e23">(2)</span> καὶ ἔσται ὁ λαὸς ὡς ὁ ἱερεὺς
      καὶ ὁ παῖς ὡς ὁ κύριος καὶ ἡ θεράπαινα ὡς ἡ κυρία, ἔσται ὁ ἀγοράζων ὡς ὁ
      πωλῶν καὶ ὁ δανείζων ὡς ὁ δανειζόµενος καὶ ὁ ὀφείλων ὡς ᾧ ὀφείλει.</td>
    </tr>

    <tr>
      <td><span style="color:#b00e23">(ⲅ̅)</span> ϧⲉⲛ ⲟⲩⲧⲁⲕⲟ ⲉϥⲉ̀ⲧⲁⲕⲟ ⲛ̀ϫⲉ
      ⲡⲕⲁϩⲓ. ⲟⲩⲟϩ ϧⲉⲛ ⲟⲩϩⲱⲗⲉⲙ ⲉⲩⲉ̀ϩⲱⲗⲉⲙ ⲙ̀ⲡⲕⲁϩⲓ ⲣⲱϥ ⲅⲁⲣ ⲙ̀ⲡϭ̅ⲥ̅ ⲡⲉⲧⲁϥⲥⲁϫⲓ
      ⲛ̀ⲛⲁⲓ</td>
      <td><span style="color:#b00e23">(3)</span> The earth shall be completely
      laid waste, and the earth shall be utterly spoiled: for the mouth of the
      Lord has spoken these things.</td>
      <td><span style="color:#b00e23">(3)</span> φθορᾷ φθαρήσεται ἡ γῆ, καὶ
      προνοµῇ προνοµευθήσεται ἡ γῆ· τὸ γὰρ στόµα κυρίου ἐλάλησεν ταῦτα.</td>
    </tr>

    <tr>
      <td><span style="color:#b00e23">(ⲇ̅)</span> ⲁϥⲉⲣϩⲏⲃⲓ ⲛ̀ϫⲉ ⲡⲕⲁϩⲓ. ⲟⲩⲟϩ
      ⲁⲥⲧⲁⲕⲟ ⲛ̀ϫⲉ ϯⲟⲓⲕⲟⲩⲙⲉⲛⲏ ⲁⲩⲉⲣϩⲏⲃⲓ ⲛ̀ϫⲉ ⲛⲏ ⲉⲧϭⲟⲥⲓ ⲛ̀ⲧⲉ ⲡⲕⲁϩⲓ.</td>
      <td><span style="color:#b00e23">(4)</span> The earth mourns, and the
      world is ruined, the lofty ones of the earth are mourning.</td>
      <td><span style="color:#b00e23">(4)</span> ἐπένθησεν ἡ γῆ, καὶ ἐφθάρη ἡ
      οἰκουµένη, ἐπένθησαν οἱ ὑψηλοὶ τῆς γῆς.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲡⲓⲕⲁϩⲓ ⲁϥⲉⲣⲁⲛⲟⲙⲓⲛ. ⲉⲑⲃⲉ
      ⲛⲏ ⲉⲧϣⲟⲡ ϩⲓⲱⲧϥ. ϫⲉ ⲁⲩⲭⲱ ⲛ̀ⲥⲱⲟⲩ ⲙ̀ⲡⲓⲛⲟⲙⲟⲥ. ⲟⲩⲟϩ ⲁⲩϣⲓⲃϯ ⲛ̀ⲛⲓⲟⲩⲁϩⲥⲁϩⲛⲓ.
      ϯⲇⲓⲁⲑⲏⲕⲏ ⲛ̀ⲉⲛⲉϩ.</td>
      <td><span style="color:#b00e23">(5)</span> And she has sinned by reason
      of her inhabitants; because they have transgressed the law, and changed
      the ordinances, even the everlasting covenant.</td>
      <td><span style="color:#b00e23">(5)</span> ἡ δὲ γῆ ἠνόµησεν διὰ τοὺς
      κατοικοῦντας αὐτήν, διότι παρέβησαν τὸν νόµον καὶ ἤMαξαν τὰ προστάγµατα,
      διαθήκην αἰώνιον.</td>
    </tr>

    <tr>
      <td><span style="color:#b00e23">(ⲋ̅)</span> ⲉⲑⲃⲉ ⲫⲁⲓ ⲟⲩⲥⲁϩⲟⲩⲓ ⲉϥⲉ̀ⲟⲩⲱⲙ
      ⲙ̀ⲡⲓⲕⲁϩⲓ ϫⲉ ⲁⲩⲉⲣⲁⲛⲟⲙⲓⲛ ⲛ̀ϫⲉ ⲛⲏ ⲉⲧϣⲟⲡ ϩⲓⲱⲧϥ. ⲉⲑⲃⲉ ⲫⲁⲓ ⲉⲩⲉ̀ϣⲱⲡⲓ ⲉⲩⲟⲓ ⲛ̀ϩⲏⲕⲓ
      ⲛ̀ϫⲉ ⲛⲏ ⲉⲧϣⲟⲡ ϩⲓϫⲉⲛ ⲡⲓⲕⲁϩⲓ ⲟⲩⲟϩ ⲉⲩⲉ̀ⲥⲱϫⲡ ⲛ̀ϫⲉ ϩⲁⲛⲙⲏϣ ⲛ̀ⲣⲱⲙⲓ ⲉⲩⲟⲓ
      ⲛ̀ⲕⲟⲩϫⲓ.</td>
      <td><span style="color:#b00e23">(6)</span> Therefore a curse shall
      consume the earth, because the inhabitants thereof have sinned: therefore
      the dwellers in the earth shall be poor, and few men shall be left.</td>
      <td><span style="color:#b00e23">(6)</span> διὰ τοῦτο ἀρὰ ἔδεται τὴν γῆν,
      ὅτι ἡµάρτοσαν οἱ κατοικοῦντες αὐτήν· διὰ τοῦτο πτωχοὶ ἔσονται οἱ
      ἐνοικοῦντες ἐν τῇ γῇ, καὶ καταλειφθήσονται ἄνθρωποι ὀλίγοι.</td>
    </tr>

    <tr>
      <td><span style="color:#b00e23">(ⲍ̅)</span> ⲉϥⲉ̀ⲉⲣϩⲏⲃⲓ ⲛ̀ϫⲉ ⲡⲓⲏⲣⲡ.
      ⲉϥⲉ̀ⲉⲣϩⲏⲃⲓ ⲛ̀ϫⲉ ⲡⲓⲁⲗⲟⲗⲓ. ⲉⲩⲉ̀ϥⲓⲁϩⲟⲙ ⲛ̀ϫⲉ ⲛⲏ ⲧⲏⲣⲟⲩ ⲉⲧⲟⲩⲛⲟϥ ϧⲉⲛ
      ⲧⲟⲩⲯⲩⲭⲏ.</td>
      <td><span style="color:#b00e23">(7)</span> The wine shall mourn, the vine
      shall mourn, all the merry-hearted shall sigh.</td>
      <td><span style="color:#b00e23">(7)</span> πενθήσει οἶνος, πενθήσει
      ἄµπελος, στενάξουσιν πάντες οἱ εὐφραινόµενοι τὴν ψυχήν.</td>
    </tr>

    <tr>
      <td><span style="color:#b00e23">(ⲏ̅)</span> ⲁϥⲟⲩⲱ ⲛ̀ϫⲉ ⲡⲟⲩⲛⲟϥ ⲛ̀ⲧⲉ
      ⲛⲓⲕⲉⲙⲕⲉⲙ. ⲁⲥⲟⲩⲱ ⲛ̀ϫⲉ ϯⲙⲉⲧⲁⲩⲑⲁⲇⲏⲥ. ⲛⲉⲙ ϯⲙⲉⲧⲣⲁⲙⲁⲟ ⲛ̀ⲧⲉ ⲛⲓⲁⲥⲉⲃⲏⲥ ⲁⲥⲟⲩⲱ ⲛ̀ϫⲉ
      ⲧⲥⲙⲏ ⲛ̀ϯⲕⲩⲑⲁⲣⲁ</td>
      <td><span style="color:#b00e23">(8)</span> The mirth of timbrels has
      ceased, the sound of the harp has ceased.</td>
      <td><span style="color:#b00e23">(8)</span> πέπαυται εὐφροσύνη τυµπάνων,
      πέπαυται αὐθάδεια καὶ πλοῦτος ἀσεβῶν, πέπαυται φωνὴ κιθάρας.</td>
    </tr>

    <tr>
      <td><span style="color:#b00e23">(ⲑ̅)</span> ⲁⲩϣⲫⲓⲧ ⲙ̀ⲡⲟⲩⲥⲉ ⲏⲣⲡ ⲁϥⲉⲣϣⲁϣⲓ
      ⲛ̀ϫⲉ ⲡⲓⲥⲓⲕⲓⲣⲁ ⲛ̀ⲧⲟⲧⲟⲩ ⲛ̀ⲛⲏ ⲉⲧⲥⲱ ⲙ̀ⲙⲟϥ.</td>
      <td><span style="color:#b00e23">(9)</span> They are ashamed, they have
      not drunk wine; strong drink has become bitter to them that drink
      it.</td>
      <td><span style="color:#b00e23">(9)</span> ᾐσχύνθησαν, οὐκ ἔπιον οἶνον,
      πικρὸν ἐγένετο τὸ σικερα τοῖς πίνουσιν.</td>
    </tr>

    <tr>
      <td><span style="color:#b00e23">(ⲓ̅)</span> ⲁⲩϣⲱϥ ⲛ̀ϫⲉ ⲃⲁⲕⲓ ⲛⲓⲃⲉⲛ
      ⲉⲩⲉ̀ϣⲑⲁⲙ ⲛ̀ⲛⲓⲏⲓ. ⲉ̀ϣ̀ⲧⲉⲙⲑⲣⲉ ϩⲗⲓ ϣⲉ ⲉ̀ϧⲟⲩⲛ ⲉ̀ⲣⲱⲟⲩ.</td>
      <td><span style="color:#b00e23">(10)</span> All the city has become
      desolate: one shall shut his house so that none shall enter.</td>
      <td><span style="color:#b00e23">(10)</span> ἠρηµώθη πᾶσα πόλις, κλείσει
      οἰκίαν τοῦ µὴ εἰσελθεῖν.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲉ̀ϣⲗⲏⲗⲟⲩⲓ ⲉ̀ⲃⲟⲗ ⲉⲑⲃⲉ ⲡⲓⲏⲣⲡ
      ϧⲉⲛ ⲙⲁⲓ ⲛⲓⲃⲉⲛ ⲁϥⲟⲩⲱ ⲛ̀ϫⲉ ⲟⲩⲛⲟϥ ⲛⲓⲃⲉⲛ ⲛ̀ⲧⲉ ⲡⲕⲁϩⲓ.</td>
      <td><span style="color:#b00e23">(11)</span> There is a howling for the
      wine everywhere; all the mirth of the land has ceased, all the mirth of
      the land has departed.</td>
      <td><span style="color:#b00e23">(11)</span> ὀλολύζετε περὶ τοῦ οἴνου
      πανταχῇ· πέπαυται πᾶσα εὐφροσύνη τῆς γῆς.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ⲉⲩⲉ̀ⲥⲱϫⲡ ⲛ̀ϫⲉ ϩⲁⲛⲃⲁⲕⲓ
      ⲉⲩϣⲏϥ ⲟⲩⲟϩ ϩⲁⲛⲏⲓ ⲉⲩⲉ̀ⲥⲟϫⲡⲟⲩ ⲉⲩⲉ̀ⲧⲁⲕⲟ</td>
      <td><span style="color:#b00e23">(12)</span> And cities shall be left
      desolate, and houses being left shall fall to ruin.</td>
      <td><span style="color:#b00e23">(12)</span> καὶ καταλειφθήσονται πόλεις
      ἔρηµοι, καὶ οἶκοι ἐγκαταλελειµµένοι ἀπολοῦνται.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲛⲁⲓ ⲧⲏⲣⲟⲩ ⲉⲩⲉ̀ϣⲱⲡⲓ ⲙ̀ⲡⲓⲕⲁϩⲓ
      ϧⲉⲛ ⲑⲙⲏϯ ⲛ̀ⲛⲓⲉⲑⲛⲟⲥ. ⲙ̀ⲫⲣⲏϯ ⲁⲣⲉϣⲁⲛ ⲟⲩⲁⲓ ⲥⲣⲓⲧ ⲛ̀ⲟⲩⲃⲱ ⲛ̀ϫⲱⲓⲧ. ⲡⲁⲓⲣⲏϯ
      ⲉⲩⲉ̀ⲥⲣⲓⲧ ⲙ̀ⲙⲱⲧⲉⲛ. ⲟⲩⲟϩ ⲉ̀ϣⲱⲡ ⲁϥϣⲁⲛⲕⲏⲛ ⲛ̀ϫⲉ ⲡⲓϭⲱⲗ. ⲛⲁⲓ ⲉⲩⲉ̀ⲱϣ ⲉ̀ⲃⲟⲗ ϧⲉⲛ
      ⲟⲩϧⲣⲱⲟⲩ.</td>
      <td><span style="color:#b00e23">(13)</span> All this shall be in the land
      in the midst of the nations, as if one should strip an olive tree, so
      shall they strip them; but when the vintage is done,</td>
      <td><span style="color:#b00e23">(13)</span> ταῦτα πάντα ἔσται ἐν τῇ γῇ ἐν
      µέσῳ τῶν ἐθνῶν, ὃν τρόπον ἐάν τις καλαµήσηται ἐλαίαν, οὕτως καλαµήσονται
      αὐτούς, καὶ ἐὰν παύσηται ὁ τρύγητος.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛⲏ ⲇⲉ ⲉⲑⲛⲁⲥⲱϫⲡ ϩⲓϫⲉⲛ ⲡⲕⲁϩⲓ.
      ⲉⲩⲉ̀ⲟⲩⲛⲟϥ ⲛⲉⲙ ⲡⲱⲟⲩ ⲙ̀ⲡϭ̅ⲥ̅ ⲉⲩⲥⲟⲡ. ⲉϥⲉ̀ϣⲑⲟⲣⲧⲉⲣ ⲛ̀ϫⲉ ⲡⲓⲙⲱⲟⲩ ⲛ̀ⲧⲉ ⲫⲓⲟⲙ.</td>
      <td><span style="color:#b00e23">(14)</span> these shall cry aloud; and
      they that are left on the land shall rejoice together in the glory of the
      Lord: the water of the sea shall be troubled.</td>
      <td><span style="color:#b00e23">(14)</span> οὗτοι φωνῇ βοήσονται, οἱ δὲ
      καταλειφθέντες ἐπὶ τῆς γῆς εὐφρανθήσονται ἅµα τῇ δόξῃ κυρίου.
      ταραχθήσεται τὸ ὕδωρ τῆς θαλάσσης·</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲫⲣⲁⲛ ⲙ̀ⲡϭ̅ⲥ̅ ⲉϥⲉ̀ϣⲱⲡⲓ ⲉⲩⲱⲟⲩ
      ⲟⲩⲟϩ ⲉϥⲉ̀ⲧⲁⲓⲏⲟⲩⲧ</td>
      <td><span style="color:#b00e23">(15)</span> Therefore shall the glory of
      the Lord be in the isles of the sea; the name of the Lord shall be
      glorious.</td>
      <td><span style="color:#b00e23">(15)</span> διὰ τοῦτο ἡ δόξα κυρίου ἐν
      ταῖς νήσοις ἔσται τῆς θαλάσσης, τὸ ὄνοµα κυρίου ἔνδοξον ἔσται Κύριε ὁ
      θεὸς Ισραηλ.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲡϭ̅ⲥ̅ ⲫϯ ⲙ̀ⲡⲓⲥ̅ⲗ̅ ⲉ̀ⲃⲟⲗ ϧⲉⲛ
      ⲁⲩⲣⲏϫϥ ⲙ̀ⲡⲕⲁϩⲓ. ⲁⲛⲥⲱⲧⲉⲙ ⲉ̀ϩⲁⲛϣⲫⲏⲣⲓ. ⲟⲩⲟⲛ ϩⲉⲗⲡⲓⲥ ϣⲟⲡ ⲙ̀ⲡⲉⲩⲥⲉⲃⲏⲥ. ⲟⲩⲟϩ
      ⲉⲩⲉ̀ϫⲟⲥ ϫⲉ ⲟⲩⲟⲓ ⲛ̀ⲛⲏ ⲉⲧⲉⲣⲁⲑⲉⲧⲓⲛ ⲙ̀ⲡⲓⲛⲟⲙⲟⲥ.</td>
      <td><span style="color:#b00e23">(16)</span> O Lord God of Israel, from
      the ends of the earth we have heard wonderful things, and there is hope
      to the godly: but they shall say, Woe to the despisers, that despise the
      law.</td>
      <td><span style="color:#b00e23">(16)</span> ἀπὸ τῶν πτερύγων τῆς γῆς
      τέρατα ἠκούσαµεν Ἐλπὶς τῷ εὐσεβεῖ. καὶ ἐροῦσιν Οὐαὶ τοῖς ἀθετοῦσιν, οἱ
      ἀθετοῦντες τὸν νόµον.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩϩⲟϯ ⲛⲉⲙ ⲟⲩϩⲓⲧ ⲛⲉⲙ ⲟⲩⲫⲁϣ
      ⲉⲩⲉ̀ⲓ̀ ⲉ̀ϫⲉⲛ ⲑⲏⲛⲟⲩ. ϧⲁ ⲛⲏ ⲉⲧϣⲟⲡ ϩⲓϫⲉⲛ ⲡⲕⲁϩⲓ.</td>
      <td><span style="color:#b00e23">(17)</span> Fear, and a pit, and a snare,
      are upon you that dwell on the earth.</td>
      <td><span style="color:#b00e23">(17)</span> φόβος καὶ βόθυνος καὶ παγὶς
      ἐφ’ ὑµᾶς τοὺς ἐνοικοῦντας ἐπὶ τῆς γῆς·</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲉⲥⲉ̀ϣⲱⲡⲓ ⲫⲏ ⲉⲧⲫⲏⲧ
      ϧⲁⲧϩⲏ ⲛ̀ϯϩⲟϯ ⲉϥⲉ̀ϩⲉⲓ ⲉ̀ⲡⲓϩⲓⲧ. ⲫⲏ ⲇⲉ ⲉⲑⲛⲏⲟⲩ ⲉ̀ⲡϣⲱⲓ ⲉ̀ⲃⲟⲗ ϧⲉⲛ ⲡⲓϩⲓⲧ.
      ⲉϥⲉ̀ⲣⲁⲟⲩⲱ ⲉ̀ⲡⲓⲫⲁϣ. ϫⲉ ⲁⲛϣⲟⲩϣⲧ ⲁⲩⲟⲩⲱⲛ ⲉ̀ⲃⲟⲗ ϧⲉⲛ ⲧⲫⲉ. ⲟⲩⲟϩ ⲉⲩⲉ̀ⲙⲟⲛⲙⲉⲛ ⲛ̀ϫⲉ
      ⲛⲓⲥⲉⲛϯ ⲛ̀ⲧⲉ ⲡⲕⲁϩⲓ.</td>
      <td><span style="color:#b00e23">(18)</span> And it shall come to pass,
      that he that flees from the fear shall fall into the pit; and he that
      comes up out of the pit shall be caught by the snare: for windows have
      been opened in heaven, and the foundations of the earth shall be
      shaken,</td>
      <td><span style="color:#b00e23">(18)</span> καὶ ἔσται ὁ φεύγων τὸν φόβον
      ἐµπεσεῖται εἰς τὸν βόθυνον, ὁ δὲ ἐκβαίνων ἐκ τοῦ βοθύνου ἁλώσεται ὑπὸ τῆς
      παγίδος, ὅτι θυρίδες ἐκ τοῦ οὐρανοῦ ἠνεῴχθησαν, καὶ σεισθήσεται τὰ
      θεµέλια τῆς γῆς.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ϧⲉⲛ ⲟⲩϣⲑⲟⲣⲧⲉⲣ ⲉϥⲉ̀ϣⲑⲟⲣⲧⲉⲣ
      ⲛ̀ϫⲉ ⲡⲕⲁϩⲓ ⲟⲩⲟϩ ϧⲉⲛ ⲟⲩⲙⲉⲧϩⲏⲕⲓ ⲉϥⲉ̀ⲉⲣϩⲏⲕⲓ ⲛ̀ϫⲉ ⲡⲕⲁϩⲓ.</td>
      <td><span style="color:#b00e23">(19)</span> the earth shall be utterly
      confounded, and the earth shall be completely perplexed.</td>
      <td><span style="color:#b00e23">(19)</span> ταραχῇ ταραχθήσεται ἡ γῆ, καὶ
      ἀπορίᾳ ἀπορηθήσεται ἡ γῆ·</td>
    </tr>

    <tr>
      <td><span style="color:#b00e23">(ⲕ̅)</span> ⲁϥⲣⲓⲙⲓ ⲟⲩⲟϩ ⲁϥⲙⲟⲛⲙⲉⲛ ⲛ̀ϫⲉ
      ⲡⲕⲁϩⲓ. ⲙ̀ⲫⲣⲏϯ ⲛ̀ⲟⲩⲙⲁⲛ̀ⲁⲣⲉϩ ⲛ̀ϫⲓϫ ⲙ̀ⲫⲣⲏϯ ⲙ̀ⲫⲏ ⲉⲧⲑⲁϧⲓ. ⲛⲉⲙ ⲫⲏ ⲉⲧⲥⲏⲟⲩ ⲉⲩⲥⲟⲡ
      ⲉϥⲉ̀ϩⲉⲓ ⲟⲩⲟϩ ⲛ̀ⲛⲉϥϣ̀ϫⲉⲙϫⲟⲙ ⲛ̀ⲟϩⲓ ⲉ̀ⲣⲁⲧϥ. ⲁⲥϫⲉⲙϫⲟⲙ ⲅⲁⲣ ⲉ̀ϫⲱϥ ⲛ̀ϫⲉ
      ϯⲁⲛⲟⲙⲓⲁ.</td>
      <td><span style="color:#b00e23">(20)</span> It reels as a drunkard and
      one oppressed with wine, and the earth shall be shaken as a storehouse of
      fruits; for iniquity has prevailed upon it, and it shall fall, and shall
      not be able to rise.</td>
      <td><span style="color:#b00e23">(20)</span> ἔκλινεν καὶ σεισθήσεται ὡς
      ὀπωροφυλάκιον ἡ γῆ ὡς ὁ µεθύων καὶ κραιπαλῶν καὶ πεσεῖται καὶ οὐ µὴ
      δύνηται ἀναστῆναι, κατίσχυσεν γὰρ ἐπ’ αὐτῆς ἡ ἀνοµία.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲟⲩⲟϩ ⲉⲣⲉ ⲫϯ ⲓⲛⲓ ⲛ̀ⲧⲉϥϫⲓϫ
      ⲉ̀ϫⲉⲛ ⲡⲓⲥⲟⲗⲥⲉⲗ ⲧⲏⲣϥ ⲛ̀ⲧⲉ ⲧⲫⲉ. ⲛⲉⲙ ⲉ̀ϫⲉⲛ ⲛⲓⲟⲩⲣⲱⲟⲩ ⲛ̀ⲧⲉ ⲡⲕⲁϩⲓ</td>
      <td><span style="color:#b00e23">(21)</span> And God shall bring his hand
      upon the host of heaven, and upon the kings of the earth.</td>
      <td><span style="color:#b00e23">(21)</span> καὶ ἐπάξει ὁ θεὸς ἐπὶ τὸν
      κόσµον τοῦ οὐρανοῦ τὴν χεῖρα καὶ ἐπὶ τοὺς βασιλεῖς τῆς γῆς·</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲉⲩⲉ̀ⲑⲱⲟⲩϯ. ⲟⲩⲟϩ
      ⲉⲩⲉ̀ϩⲓⲧⲟⲩ ⲉ̀ⲡⲓϣⲧⲉⲕⲟ. ⲛⲉⲙ ⲟⲩⲙⲁⲛ̀ⲥⲱⲛϩ ϩⲓⲧⲉⲛ ⲟⲩⲙⲏϣ ⲛ̀ϫⲱⲟⲩ. ⲉⲣⲉ ⲡⲟⲩϫⲉⲙⲡϣⲓⲛⲓ
      ϣⲱⲡⲓ.</td>
      <td><span style="color:#b00e23">(22)</span> And they shall gather the
      multitude thereof into prisons, and they shall shut them into a strong
      hold: after many generations they shall be visited.</td>
      <td><span style="color:#b00e23">(22)</span> καὶ συνάξουσιν καὶ
      ἀποκλείσουσιν εἰς ὀχύρωµα καὶ εἰς δεσµωτήριον, διὰ πολλῶν γενεῶν ἐπισκοπὴ
      ἔσται αὐτῶν.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲟⲩⲟϩ ⲉⲥⲉ̀ⲃⲱⲗ ⲉ̀ⲃⲟⲗ ⲛ̀ϫⲉ
      ϯⲧⲱⲃⲓ ⲟⲩⲟϩ ⲉϥⲉ̀ϩⲉⲓ ⲛ̀ϫⲉ ⲡⲓⲥⲟⲃⲧ. ϫⲉ ϥⲛⲁⲉⲣⲟⲩⲣⲟ ⲛ̀ϫⲉ ⲡϭ̅ⲥ̅ ϧⲉⲛ ⲥⲓⲱⲛ. ⲛⲉⲙ ϧⲉⲛ
      ⲓⲗ̅ⲏ̅ⲙ̅. ⲟⲩⲟϩ ⲉϥⲉ̀ϭⲓⲱⲟⲩ ⲙ̀ⲡⲉⲙ̀ⲑⲟ ⲛ̀ⲛⲓⲡⲣⲉⲥⲃⲩⲧⲉⲣⲟⲥ.</td>
      <td><span style="color:#b00e23">(23)</span> And the brick shall decay,
      and the wall shall fall; for the Lord shall reign from out of Sion, and
      out of Jerusalem, and shall be glorified before his elders.</td>
      <td><span style="color:#b00e23">(23)</span> καὶ τακήσεται ἡ πλίνθος, καὶ
      πεσεῖται τὸ τεῖχος, ὅτι βασιλεύσει κύριος ἐν Σιων καὶ ἐν Ιερουσαληµ καὶ
      ἐνώπιον τῶν πρεσβυτέρων δοξασθήσεται.</td>
    </tr>
  </table>
</body>
</html>
