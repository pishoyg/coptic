<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_104.html" rel="next">
  <link href="psalms_102.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_103" class="title">Psalms 103</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲣ̅ⲅ̅.
      ⲫⲁ ⲇⲁⲩⲓⲇ.</span>
      </td>
      <td class="language Sahidic">ⲣ̅ⲅ̅. ⲡⲁ ⲇⲁⲩⲉⲓⲇ</td>
      <td class="language English">A Psalm of David.</td>
      <td class="language Greek">Τῷ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲧⲁⲯⲩⲭⲏ ⲥⲙⲟⲩ ⲉ̀ⲡϭ̅ⲥ̅: ⲡϭ̅ⲥ̅ ⲫϯ ϩⲱⲥ ⲁⲕⲉⲣⲛⲓϣϯ ⲉ̀ⲙⲁϣⲱ:</td>
      <td class="language Sahidic"><span style="color:#b00e23">(ⲁ︦)</span>
      ⲧⲁⲯⲩⲭⲏ ⲥⲙⲟⲩ ⲉⲡϫⲟⲉⲓⲥ ⲡϫⲟⲉⲓⲥ ⲡϫⲟⲉⲓⲥ ⲡⲁⲛⲟⲩⲧⲉ ⲁⲕⲣ̅ϩⲉ ⲛ̅ⲙⲛ̅ⲧⲛⲟϭ ⲉⲙⲁⲧⲉ.</td>
      <td class="language English"><span style="color:#b00e23">(1)</span> Bless
      the Lord, O my soul. O Lord my God, thou art very great;</td>
      <td class="language Greek"><span style="color:#b00e23">(1)</span>
      Εὐλόγει, ἡ ψυχή µου, τὸν κύριον. κύριε ὁ θεός µου, ἐµεγαλύνθης
      σφόδρα,</td>
    </tr>

    <tr class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲟⲩⲟⲩⲱⲛϩ ⲉ̀ⲃⲟⲗ ⲛⲉⲙ ⲟⲩⲛⲓϣϯ ⲙ̀ⲙⲉⲧⲥⲁⲓⲉ
      ⲁⲕⲧⲏⲓⲧⲟⲩ ϩⲓⲱⲧⲕ. <span style="color:#05537d">​(2)</span> ⲁⲕϫⲟⲗϩⲕ ⲙ̀ⲫⲟⲩⲱⲓⲛⲓ
      ⲙ̀ⲫⲣⲏϯ ⲛ̀ⲟⲩϩⲃⲱⲥ:</td>
      <td class="language Sahidic"><span style="color:#b00e23">(ⲃ︦)</span> ⲁⲕϯ
      ϩⲓⲱⲱⲕ ⲛ̅ⲟⲩⲟⲩⲱⲛϩ̅ ⲉⲃⲟⲗ ⲙⲛ̅ ⲟⲩⲥⲁ ⲡⲉⲛⲧⲁϥϭⲟⲟⲗⲉϥ ⲙ̅ⲡⲟⲩⲟⲉⲓⲛ ⲛ̅ⲑⲉ ⲛ̅ⲟⲩϩⲟⲉⲓⲧⲉ.
      ⲁϥⲡⲉⲣϣⲧ̅ ⲉⲃⲟⲗ ⲡⲉ ⲛ̅ⲑⲉ ⲛ̅ⲟⲩϩⲃⲱ.</td>
      <td class="language English">thou hast clothed thyself with praise and
      honour: <span style="color:#b00e23">(2)</span> who dost robe thyself with
      light as with a garment;</td>
      <td class="language Greek">ἐξοµολόγησιν καὶ εὐπρέπειαν ἐνεδύσω
      <span style="color:#b00e23">(2)</span> ἀναβαλλόµενος φῶς ὡς
      ἱµάτιον,</td>
    </tr>

    <tr class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ⲫⲏ ⲉⲧⲁϥϭⲱⲗⲕ ⲛ̀ⲧⲫⲉ ⲙ̀ⲫⲣⲏϯ ⲛ̀ⲟⲩϣⲁⲣ:
      ⲫⲏ ⲉⲧⲁϥⲟⲩⲱϩ ⲛ̀ⲛⲏ ⲉⲧϭⲟⲥⲓ ⲛ̀ⲧⲁϥ ϧⲉⲛ ϩⲁⲛⲙⲱⲟⲩ. <span style=
      "color:#05537d">​(3)</span> ⲫⲏ ⲉⲧⲁϥⲭⲱ ⲛ̀ⲛⲉϥⲙⲁⲙ̀ⲙⲟϣⲓ ϩⲓϫⲉⲛ ⲛⲓϭⲏⲡⲓ: ⲫⲏ
      ⲉⲑⲙⲟϣⲓ ϩⲓϫⲉⲛ ⲛⲓⲧⲉⲛϩ ⲛ̀ⲧⲉ ⲛⲓⲑⲏⲟⲩ.</td>
      <td class="language Sahidic"><span style="color:#b00e23">(ⲅ︦)</span>
      ⲡⲉⲛⲧⲁϥⲃⲉϩⲛ̅ ⲛⲉϥⲡⲉⲧϫⲟⲥⲉ ϩⲛ̅ ⲟⲩⲙⲟⲟⲩ. ⲉⲁϥⲕⲱ ⲛ̅ⲛⲉⲕⲗⲟⲟⲗⲉ ⲉⲧⲣⲉϥⲁⲗⲉ ⲉϩⲣⲁⲓ ⲉϫⲱⲟⲩ.
      ⲡⲉⲧⲙⲟⲟϣⲉ ⲉϫⲛ̅ ⲛ̅ⲧⲛϩ̅ ⲛ̅ⲛ̅ⲧⲏⲩ</td>
      <td class="language English">spreading out the heaven as a curtain.
      <span style="color:#b00e23">(3)</span> Who covers his chambers with
      waters; who makes the clouds his chariot; who walks on the wings of the
      wind.</td>
      <td class="language Greek">ἐκτείνων τὸν οὐρανὸν ὡσεὶ δέρριν·
      <span style="color:#b00e23">(3)</span> ὁ στεγάζων ἐν ὕδασιν τὰ
      ὑπερῷα αὐτοῦ, ὁ τιθεὶς νέφη τὴν ἐπίβασιν αὐτοῦ, ὁ
      περιπατῶν ἐπὶ πτερύγων ἀνέµων·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ⲫⲏ
      ⲉⲧⲁϥⲑⲁⲙⲓⲟ ⲛ̀ⲛⲉϥⲁⲅⲅⲉⲗⲟⲥ ⲛ̀ϩⲁⲛⲡⲛ̅ⲁ̅: ⲟⲩⲟϩ ⲛⲉϥⲣⲉϥϣⲉⲙϣⲓ ⲛ̀ⲟⲩϣⲁϩ ⲛ̀ⲭⲣⲱⲙ.</td>
      <td class="language Sahidic"><span style="color:#b00e23">(ⲇ︦)</span>
      ⲡⲉⲧⲧⲁⲙⲓⲟ ⲛ̅ⲛⲉϥⲁⲅⲅⲉⲗⲟⲥ ⲙ̅ⲡⲛⲁ. ⲁⲩⲱ ⲛⲉϥⲗⲉⲓⲧⲟⲩⲣⲅⲟⲥ ⲛ̅ϣⲁϥ ⲛ̅ⲥⲁⲧⲉ.</td>
      <td class="language English"><span style="color:#b00e23">(4)</span> Who
      makes his angels spirits, and his ministers a flaming fire.</td>
      <td class="language Greek"><span style="color:#b00e23">(4)</span> ὁ
      ποιῶν τοὺς ἀγγέλους αὐτοῦ πνεύµατα καὶ τοὺς λειτουργοὺς αὐτοῦ
      πῦρ φλέγον.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ⲫⲏ
      ⲉⲧⲁϥϩⲓⲥⲉⲛϯ ⲙ̀ⲡⲕⲁϩⲓ ⲉ̀ϩⲣⲏⲓ ⲉ̀ϫⲉⲛ ⲡⲉϥⲧⲁϫⲣⲟ: ⲟⲩⲟϩ ⲛ̀ⲛⲉϥⲕⲓⲙ ϣⲁ ⲉⲛⲉϩ ⲛ̀ⲧⲉ
      ⲡⲓⲉⲛⲉϩ.</td>
      <td class="language Sahidic"><span style="color:#b00e23">(ⲉ︦)</span>
      ⲁϥⲥⲙⲛ̅ⲥⲛ̅ⲧⲉ ⲙ̅ⲡⲕⲁϩ ϩⲛ̅ ⲟⲩⲱⲣϫ̅. ⲛϥ̅ⲛⲁⲕⲓⲙ ⲁⲛ ϣⲁ ⲉⲛⲉϩ ⲛ̅ⲉⲛⲉϩ.</td>
      <td class="language English"><span style="color:#b00e23">(5)</span> Who
      establishes the earth on her sure foundation: it shall not be moved for
      ever.</td>
      <td class="language Greek"><span style="color:#b00e23">(5)</span>
      ἐθεµελίωσεν τὴν γῆν ἐπὶ τὴν ἀσφάλειαν αὐτῆς, οὐ κλιθήσεται
      εἰς τὸν αἰῶνα τοῦ αἰῶνος.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲫⲛⲟⲩⲛ ⲙ̀ⲫⲣⲏϯ ⲛ̀ⲟⲩϩⲃⲱⲥ ⲛ̀ϫⲱⲗϩ ⲛ̀ⲧⲁϥ: ϩⲁⲛⲙⲱⲟⲩ ⲉⲩⲉ̀ⲟϩⲓ ⲉ̀ⲣⲁⲧⲟⲩ ⲉ̀ϫⲉⲛ
      ⲛⲓⲧⲱⲟⲩ.</td>
      <td class="language Sahidic"><span style="color:#b00e23">(ⲋ︦)</span>
      ⲁϥϭⲟⲟⲗⲉϥ ⲙ̅ⲡⲛⲟⲩⲛ ⲛ̅ⲑⲉ ⲛ̅ⲟⲩⲉⲣϣⲱⲛ. ⲙ̅ⲙⲟⲟⲩ ⲛⲁⲁϩⲉⲣⲁⲧⲟⲩ ϩⲓϫⲛ̅ ⲛ̅ⲧⲟⲟⲩ.</td>
      <td class="language English"><span style="color:#b00e23">(6)</span> The
      deep, as it were a garment, is his covering: the waters shall stand on
      the hills.</td>
      <td class="language Greek"><span style="color:#b00e23">(6)</span>
      ἄβυσσος ὡς ἱµάτιον τὸ περιβόλαιον αὐτοῦ, ἐπὶ τῶν ὀρέων
      στήσονται ὕδατα·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲉ̀ⲃⲟⲗ ϧⲉⲛ ⲧⲉⲕⲉⲡⲓⲧⲓⲙⲓⲁ ⲥⲉⲛⲁⲫⲱⲧ: ⲛ̀ⲧⲉⲛ ⲧⲥⲙⲏ ⲛ̀ⲧⲉ ⲛⲉⲕϧⲁⲣⲁⲃⲁⲓ ⲉⲩⲉ̀ⲉⲣϩⲟϯ.</td>
      <td class="language Sahidic"><span style="color:#b00e23">(ⲍ︦)</span>
      ⲥⲉⲛⲁⲡⲱⲧ ⲉⲃⲟⲗ ⲛ̅ⲧⲉⲕⲉⲡⲓⲧⲓⲙⲓⲁ. ⲛ̅ⲥⲉⲣ̅ϭⲱⲃ ⲙ̅ⲡⲉϩⲣⲟⲟⲩ ⲛ̅ⲛⲉⲕϩⲣⲟⲩⲃⲁⲓ.</td>
      <td class="language English"><span style="color:#b00e23">(7)</span> At
      thy rebuke they shall flee; at the voice of thy thunder they shall be
      alarmed.</td>
      <td class="language Greek"><span style="color:#b00e23">(7)</span> ἀπὸ
      ἐπιτιµήσεώς σου φεύξονται, ἀπὸ φωνῆς βροντῆς σου
      δειλιάσουσιν.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ϩⲁⲛⲧⲱⲟⲩ ⲉⲩⲛⲁ ⲉ̀ⲡϣⲱⲓ: ⲟⲩⲟϩ ϩⲁⲛⲙⲉϣϣⲟϯ ⲉⲩⲛⲏⲟⲩ ⲉ̀ⲡⲉⲥⲏⲧ ⲉ̀ⲡⲓⲙⲁ ⲉⲧⲁⲕϩⲓⲥⲉⲛϯ
      ⲙ̀ⲙⲟϥ ⲛⲱⲟⲩ.</td>
      <td class="language Sahidic"><span style="color:#b00e23">(ⲏ︦)</span>
      ⲛ̅ⲧⲟⲩⲉⲓⲏ ϫⲟⲥⲉ ⲛ̅ⲥⲟϣ ⲉϩⲟⲃⲉ. ϩⲛ̅ ⲛⲉⲩⲙⲁ ⲉⲛⲧⲁⲕⲥⲙⲛ̅ⲥⲛ̅ⲧⲉ ⲙ̅ⲙⲟⲟⲩ ⲛⲁⲩ.</td>
      <td class="language English"><span style="color:#b00e23">(8)</span> They
      go up to the mountains, and down to the plains, to the place which thou
      hast founded for them.</td>
      <td class="language Greek"><span style="color:#b00e23">(8)</span>
      ἀναβαίνουσιν ὄρη καὶ καταβαίνουσιν πεδία εἰς τόπον, ὃν
      ἐθεµελίωσας αὐτοῖς·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲁⲕⲥⲉⲙⲛⲓ ⲛⲱⲟⲩ ⲛ̀ⲟⲩⲑⲱϣ ⲫⲁⲓ ⲉⲧⲉ ⲛ̀ⲛⲟⲩϣ̀ⲥⲉⲛϥ: ⲟⲩⲇⲉ ⲛ̀ⲛⲟⲩⲕⲟⲧⲟⲩ ⲉ̀ϩⲱⲃⲥ
      ⲙ̀ⲡⲕⲁϩⲓ.</td>
      <td class="language Sahidic"><span style="color:#b00e23">(ⲑ︦)</span> ⲁⲕⲕⲱ
      ⲛⲁⲩ ⲛ̅ⲟⲩⲧⲱϣ ⲛ̅ⲛⲉⲩⲉϣⲥⲁⲁⲧϥ̅. ⲟⲩⲇⲉ ⲛ̅ⲛⲉⲩⲉϣⲕⲟⲧⲟⲩ ⲉϩⲃⲥ̅ ⲡⲕⲁϩ.</td>
      <td class="language English"><span style="color:#b00e23">(9)</span> Thou
      hast set a bound which they shall not pass, neither shall they turn again
      to cover the earth.</td>
      <td class="language Greek"><span style="color:#b00e23">(9)</span> ὅριον
      ἔθου, ὃ οὐ παρελεύσονται, οὐδὲ ἐπιστρέψουσιν καλύψαι τὴν
      γῆν.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ⲫⲏ
      ⲉⲑⲟⲩⲱⲣⲡ ⲛ̀ϩⲁⲛⲙⲟⲩⲙⲓ ⲉ̀ⲃⲟⲗ ϧⲉⲛ ϩⲁⲛϧⲉⲗⲗⲟⲧ: ⲉⲩⲉ̀ⲥⲓⲛⲓ ϧⲉⲛ ⲑⲙⲏϯ ⲛ̀ϩⲁⲛⲧⲱⲟⲩ ⲛ̀ϫⲉ
      ϩⲁⲛⲙⲱⲟⲩ.</td>
      <td class="language Sahidic"><span style="color:#b00e23">(ⲓ︦)</span>
      ⲡⲉⲧϫⲟⲟⲩⲛ ⲙ̅ⲡⲏⲅⲏ ϩⲛ̅ ⲛ̅ⲉⲓⲁ ⲙ̅ⲙⲟⲟⲩ ⲛⲁⲙⲟⲟϣⲉ ϩⲛ̅ ⲧⲙⲏⲧⲉ ⲛ̅ⲛ̅ⲧⲟⲟⲩ.</td>
      <td class="language English"><span style="color:#b00e23">(10)</span> He
      sends forth his fountains among the valleys: the waters shall run between
      the mountains.</td>
      <td class="language Greek"><span style="color:#b00e23">(10)</span> ὁ
      ἐξαποστέλλων πηγὰς ἐν φάραγξιν, ἀνὰ µέσον τῶν ὀρέων
      διελεύσονται ὕδατα·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉⲩⲉ̀ⲧⲥⲓⲟ ⲛ̀ⲛⲓⲑⲏⲣⲓⲟⲛ ⲧⲏⲣⲟⲩ ⲛ̀ⲧⲉ ⲧⲕⲟⲓ: ⲉⲩⲉ̀ϣⲟⲡⲟⲩ ⲛ̀ϫⲉ ⲛⲓⲓⲁⲛⲧⲱⲟⲩ ⲉⲩⲓⲃⲓ
      ⲛⲱⲟⲩ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲛ̅ⲥⲉⲧⲥⲟ ⲛ̅ⲛⲉⲑⲏⲣⲓⲟⲛ ⲧⲏⲣⲟⲩ ⲛ̅ⲧⲥⲱϣⲉ. ⲛ̅ⲉⲓⲁϩⲟⲟⲩⲧ ϣⲁⲩϫⲓⲧⲟⲩ ⲉⲡⲉⲩⲉⲓⲃⲉ.</td>
      <td class="language English"><span style="color:#b00e23">(11)</span> They
      shall give drink to all the wild beasts of the field: the wild asses
      shall take of them to quench their thirst.</td>
      <td class="language Greek"><span style="color:#b00e23">(11)</span>
      ποτιοῦσιν πάντα τὰ θηρία τοῦ ἀγροῦ, προσδέξονται ὄναγροι εἰς
      δίψαν αὐτῶν·</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲉⲩⲉ̀ϣⲱⲡⲓ ϩⲓϫⲱⲟⲩ ⲛ̀ϫⲉ ⲛⲓϩⲁⲗⲁϯ ⲛ̀ⲧⲉ ⲧⲫⲉ: ⲉⲩⲉ̀ϯ ⲛ̀ⲧⲟⲩⲥⲙⲏ ⲉ̀ⲃⲟⲗ ϧⲉⲛ ⲑⲙⲏϯ
      ⲛ̀ⲛⲓⲡⲉⲧⲣⲁ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ϣⲁⲩⲟⲩⲱϩ ϩⲓϫⲱⲟⲩ ⲛ̅ϭⲓ ⲛ̅ϩⲁⲗⲁⲧⲉ ⲛ̅ⲧⲡⲉ. ϣⲁⲩϯ ⲛ̅ⲧⲉⲩⲥⲙⲏ ⲛ̅ⲧⲙⲏⲧⲉ ⲛ̅ⲙ̅ⲡⲉⲧⲣⲁ.</td>
      <td class="language English"><span style="color:#b00e23">(12)</span> By
      them shall the birds of the sky lodge: they shall utter a voice out of
      the midst of the rocks.</td>
      <td class="language Greek"><span style="color:#b00e23">(12)</span> ἐπ’
      αὐτὰ τὰ πετεινὰ τοῦ οὐρανοῦ κατασκηνώσει, ἐκ µέσου τῶν πετρῶν
      δώσουσιν φωνήν.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲫⲏ ⲉⲧⲁϥⲧⲥⲓⲟ ⲛ̀ⲛⲓⲧⲱⲟⲩ ⲉ̀ⲃⲟⲗ ϧⲉⲛ ⲛⲏ ⲉⲧϭⲟⲥⲓ ⲛ̀ⲧⲁϥ: ⲉ̀ⲃⲟⲗ ϧⲉⲛ ⲡⲟⲩⲧⲁϩ ⲛ̀ⲧⲉ
      ⲛⲉⲕϩⲃⲏⲟⲩⲓ ⲉϥⲉ̀ⲥⲓ ⲛ̀ϫⲉ ⲡⲕⲁϩⲓ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲡⲉⲧⲧⲥⲟ ⲛ̅ⲛ̅ⲧⲟⲩⲉⲓⲏ ⲉⲃⲟⲗ ϩⲛ̅ ⲛⲉϥⲡⲉⲧϫⲟⲥⲉ. ⲡⲕⲁϩ ⲛⲁⲙⲟⲩϩ ⲉⲃⲟⲗ ϩⲛ̅ ⲛ̅ⲕⲁⲣⲡⲟⲥ
      ⲛ̅ⲛⲉϥϩⲃⲏⲩⲉ.</td>
      <td class="language English"><span style="color:#b00e23">(13)</span> He
      waters the mountains from his chambers: the earth shall be satisfied with
      the fruit of thy works.</td>
      <td class="language Greek"><span style="color:#b00e23">(13)</span>
      ποτίζων ὄρη ἐκ τῶν ὑπερῴων αὐτοῦ, ἀπὸ καρποῦ τῶν ἔργων
      σου χορτασθήσεται ἡ γῆ.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲫⲏ ⲉⲧⲑⲣⲟⲩ ⲛ̀ⲟⲩⲥⲓⲙ ⲣⲱⲧ ⲛ̀ⲛⲓⲧⲉⲃⲛⲱⲟⲩⲓ ⲛⲉⲙ ϩⲁⲛⲟⲩⲟϯ ⲉⲩⲟⲩⲉⲧⲟⲩⲱⲧ ⲉⲩⲙⲉⲧⲃⲱⲕ ⲛ̀ⲧⲉ
      ⲛⲓⲣⲱⲙⲓ: ⲉ̀ⲡϫⲓⲛⲓⲛⲓ ⲙ̀ⲡⲱⲓⲕ ⲉ̀ⲃⲟⲗ ϧⲉⲛ ⲡⲕⲁϩⲓ.</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲡⲉⲧϯ ⲟⲩⲱ ⲛ̅ⲟⲩⲭⲟⲣⲧⲟⲥ ⲛ̅ⲛ̅ⲧⲃ̅ⲛⲟⲟⲩⲉ. ⲟⲩⲟⲩⲟⲧⲟⲩⲉⲧ ⲛ̅ⲧⲙⲛ̅ⲧϩⲙ̅ϩⲁⲗ ⲛ̅ⲛ̅ⲣⲱⲙⲉ.
      ⲉⲧⲁⲩⲉ ⲟⲉⲓⲕ ⲉⲃⲟⲗ ϩⲙ̅ ⲡⲕⲁϩ.</td>
      <td class="language English"><span style="color:#b00e23">(14)</span> He
      makes grass to grow for the cattle, and green herb for the service of
      men, to bring bread out of the earth;</td>
      <td class="language Greek"><span style="color:#b00e23">(14)</span>
      ἐξανατέλλων χόρτον τοῖς κτήνεσιν καὶ χλόην τῇ δουλείᾳ τῶν
      ἀνθρώπων τοῦ ἐξαγαγεῖν ἄρτον ἐκ τῆς γῆς·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲡⲏⲣⲡ ⲉⲧⲑⲣⲟ ⲙ̀ⲡϩⲏⲧ ⲙ̀ⲫⲣⲱⲙⲓ ⲉ̀ⲟⲩⲛⲟϥ: ⲉ̀ⲡϫⲓⲛⲑⲣⲉ ⲡⲉϥϩⲟ ⲣⲁϣⲓ ϧⲉⲛ ⲟⲩⲛⲉϩ.
      <span style="color:#05537d">(16)</span> ⲡⲱⲓⲕ ⲉⲧⲧⲁϫⲣⲟ ⲙ̀ⲡϩⲏⲧ ⲙ̀ⲫⲣⲱⲙⲓ:</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲁⲩⲱ ⲡⲏⲣⲡ̅ ⲉⲩⲫⲣⲁⲛⲉ ⲙ̅ⲡϩⲏⲧ ⲙ̅ⲡⲣⲱⲙⲉ. ⲉⲧⲣⲉ ⲡⲉϥϩⲟ ⲟⲩⲣⲟⲧ ϩⲛ̅ ⲟⲩⲛⲉϩ. ⲡⲟⲉⲓⲕ
      ⲡⲉⲧⲧⲁϫⲣⲟ ⲙ̅ⲡϩⲏⲧ ⲙ̅ⲡⲣⲱⲙⲉ.</td>
      <td class="language English"><span style="color:#b00e23">(15)</span> and
      wine makes glad the heart of man, to make his face cheerful with oil: and
      bread strengthens man’s heart.</td>
      <td class="language Greek"><span style="color:#b00e23">(15)</span> καὶ
      οἶνος εὐφραίνει καρδίαν ἀνθρώπου τοῦ ἱλαρῦναι πρόσωπον ἐν
      ἐλαίῳ, καὶ ἄρτος καρδίαν ἀνθρώπου στηρίζει.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲉⲩⲉ̀ⲥⲓ ⲛ̀ϫⲉ ⲛⲓϣϣⲏⲛ ⲧⲏⲣⲟⲩ ⲛ̀ⲧⲉ ⲧⲕⲟⲓ: ⲛⲉⲙ ⲛⲓϣⲉⲛⲥⲓϥⲓ ⲛ̀ⲧⲉ ⲡⲓⲗⲓⲃⲁⲛⲟⲥ
      ⲉⲧⲁϥϭⲱⲟⲩ.</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲥⲉⲛⲁⲥⲉⲓ ⲛ̅ϭⲓ ⲛ̅ϣⲏⲛ ⲛ̅ⲧⲥⲱϣⲉ. ⲛ̅ⲕⲉⲇⲣⲟⲥ ⲙ̅ⲡⲗⲓⲃⲁⲛⲟⲥ ⲉⲛⲧⲁⲕⲧⲟϭⲟⲩ.</td>
      <td class="language English"><span style="color:#b00e23">(16)</span> The
      trees of the plain shall be full of sap; even the cedars of Libanus which
      he has planted.</td>
      <td class="language Greek"><span style="color:#b00e23">(16)</span>
      χορτασθήσεται τὰ ξύλα τοῦ πεδίου, αἱ κέδροι τοῦ Λιβάνου, ἃς
      ἐφύτευσεν·</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲡⲓⲙⲁ ⲉⲧⲁ ⲛⲓϭⲁϫ ⲭⲱ ⲛ̀ⲛⲟⲩⲙⲁⲥ ⲙ̀ⲙⲁⲩ: ⲡⲏⲓ ⲙ̀ⲡⲓⲉⲗϫⲱⲃ ⲉϥⲙⲟϣⲓ ϧⲁϫⲱϥ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲉⲣⲉ ⲛ̅ϫⲁϫ ⲙⲟⲥⲉ ⲛ̅ϩⲏⲧⲟⲩ. ⲡⲏⲓ ⲙ̅ⲡⲉⲗϭⲱⲃ ϫⲟⲥⲉ ⲉⲣⲟⲟⲩ.</td>
      <td class="language English"><span style="color:#b00e23">(17)</span>
      There the sparrows will build their nests; and the house of the heron
      takes the lead among them.</td>
      <td class="language Greek"><span style="color:#b00e23">(17)</span> ἐκεῖ
      στρουθία ἐννοσσεύσουσιν, τοῦ ἐρωδιοῦ ἡ οἰκία ἡγεῖται
      αὐτῶν.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲛⲓⲧⲱⲟⲩ ⲉⲧϭⲟⲥⲓ ⲛ̀ⲧⲉ ⲛⲓⲉⲓⲟⲩⲗ: ⲛⲓⲡⲉⲧⲣⲁ ⲙ̀ⲙⲁⲙ̀ⲫⲱⲧ ⲛ̀ⲛⲓϧⲁⲣⲁϭⲱⲟⲩⲧⲥ.</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲁⲕϯ ⲛ̅ⲧⲟⲟⲩ ⲉⲧϫⲟϭⲉ ⲛ̅ⲛⲓⲉⲉⲓⲟⲩⲗ. ⲙ̅ⲡⲉⲧⲣⲁ ⲙ̅ⲙⲁⲙ̅ⲡⲱⲧ ⲛ̅ⲛ̅ⲥⲁⲣⲁϭⲱⲟⲩϣ.</td>
      <td class="language English"><span style="color:#b00e23">(18)</span> The
      high mountains are a refuge for the stags, and the rock for the
      rabbits.</td>
      <td class="language Greek"><span style="color:#b00e23">(18)</span> ὄρη
      τὰ ὑψηλὰ ταῖς ἐλάφοις, πέτρα καταφυγὴ τοῖς χοιρογρυλλίοις.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲁϥⲑⲁⲙⲓⲟ ⲙ̀ⲡⲓⲓⲟϩ ⲉ̀ϩⲁⲛⲥⲏⲟⲩ: ⲫⲣⲏ ⲁϥⲥⲟⲩⲉⲛ ⲡⲉϥⲙⲁⲛ̀ϩⲱⲧⲡ.</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲁⲕⲕⲁ ⲡⲟⲟϩ ⲉϩⲉⲛⲟⲩⲟⲉⲓϣ. ⲡⲣⲏ ⲁϥⲥⲟⲩⲛ ⲡⲉϥⲙⲁⲛ̅ϩⲟⲧⲡ̅.</td>
      <td class="language English"><span style="color:#b00e23">(19)</span> He
      appointed the moon for seasons: the sun knows his going down.</td>
      <td class="language Greek"><span style="color:#b00e23">(19)</span>
      ἐποίησεν σελήνην εἰς καιρούς, ὁ ἥλιος ἔγνω τὴν δύσιν
      αὐτοῦ.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲁϥⲭⲱ ⲛ̀ⲟⲩⲭⲁⲕⲓ ⲁϥϣⲱⲡⲓ ⲛ̀ϫⲉ ⲟⲩⲉϫⲱⲣϩ: ⲉⲩⲉ̀ⲥⲓⲛⲓ ⲛ̀ϧⲏⲧϥ ⲛ̀ϫⲉ ⲛⲓⲑⲏⲣⲓⲟⲛ: ⲧⲏⲣⲟⲩ
      ⲛ̀ⲧⲉ ⲡⲓⲓⲁϩϣϣⲏⲛ.</td>
      <td class="language Sahidic"><span style="color:#b00e23">(ⲕ︦)</span> ⲁⲕⲕⲁ
      ⲡⲕⲁⲕⲉ ⲁ ⲧⲉⲩϣⲏ ϣⲱⲡⲉ. ⲥⲉⲛⲁⲙⲟⲟϣⲉ ⲛ̅ϩⲏⲧⲥ̅ ⲛ̅ϭⲓ ⲛⲉⲑⲏⲣⲓⲟⲛ ⲧⲏⲣⲟⲩ ⲛ̅ⲧⲥⲱϣⲉ.</td>
      <td class="language English"><span style="color:#b00e23">(20)</span> Thou
      didst make darkness, and it was night; in it all the wild beasts of the
      forest will be abroad:</td>
      <td class="language Greek"><span style="color:#b00e23">(20)</span> ἔθου
      σκότος, καὶ ἐγένετο νύξ, ἐν αὐτῇ διελεύσονται πάντα τὰ θηρία
      τοῦ δρυµοῦ,</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ϩⲁⲛⲙⲁⲥ ⲙ̀ⲙⲟⲩⲓ ⲉⲩϩⲉⲙϩⲉⲙ ⲉⲩϩⲱⲗⲉⲙ: ⲉⲩⲕⲱϯ ⲛ̀ⲥⲁ ⲧⲟⲩϧⲣⲉ ⲛⲱⲟⲩ ⲉ̀ⲃⲟⲗ ϩⲓⲧⲉⲛ
      ⲫϯ.</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲙ̅ⲙⲁⲥ ⲙ̅ⲙⲟⲩⲓ ⲉⲩⲗϩⲏⲙ ⲉⲧⲱⲣⲡ̅. ⲉϣⲓⲛⲉ ⲛ̅ⲥⲁ ⲧⲉⲩϩⲣⲉ ⲉⲃⲟⲗ ϩⲓⲧⲙ̅ ⲡⲛⲟⲩⲧⲉ.</td>
      <td class="language English"><span style="color:#b00e23">(21)</span> even
      young lions roaring for prey, and to seek meat for themselves from
      God.</td>
      <td class="language Greek"><span style="color:#b00e23">(21)</span>
      σκύµνοι ὠρυόµενοι ἁρπάσαι καὶ ζητῆσαι παρὰ τοῦ θεοῦ βρῶσιν
      αὐτοῖς.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲫⲣⲏ ⲁϥϣⲁⲓ ⲟⲩⲟϩ ⲁⲩⲑⲱⲟⲩϯ: ⲟⲩⲟϩ ⲉⲩⲉ̀ⲉⲛⲕⲟⲧ ϧⲉⲛ ⲛⲟⲩⲃⲏⲃ:</td>
      <td class="language Sahidic"><span style="color:#b00e23">(ⲕ︦ⲃ︦)</span> ⲁ
      ⲡⲣⲏ ϣⲁ ⲁⲩⲥⲱⲟⲩϩ ⲉϩⲟⲩⲛ. ⲁⲩⲛ̅ⲕⲟⲧⲕ̅ ϩⲛ̅ ⲛⲉⲩⲃⲏⲃ.</td>
      <td class="language English"><span style="color:#b00e23">(22)</span> The
      sun arises, and they shall be gathered together, and shall lie down in
      their dens.</td>
      <td class="language Greek"><span style="color:#b00e23">(22)</span>
      ἀνέτειλεν ὁ ἥλιος, καὶ συνήχθησαν καὶ ἐν ταῖς µάνδραις αὐτῶν
      κοιτασθήσονται·</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      <span style="color:#05537d">(22)</span> ⲟⲩⲟϩ ⲉϥⲉ̀ⲓ̀ ⲉ̀ⲃⲟⲗ ⲉ̀ⲡⲉϥϩⲱⲃ ⲛ̀ϫⲉ
      ⲫⲣⲱⲙⲓ ⲛⲉⲙ ⲉ̀ϫⲉⲛ ⲧⲉϥⲓⲟⲡⲏ ϣⲁ ⲣⲟⲩϩⲓ.</td>
      <td class="language Sahidic"><span style="color:#b00e23">(ⲕ︦ⲅ︦)</span> ⲁ
      ⲡⲣⲱⲙⲉ ⲉⲓ ⲉⲃⲟⲗ ⲉⲡⲉϥϩⲱⲃ. ⲁⲩⲱ ⲧⲉϥⲉⲣⲅⲁⲥⲓⲁ ϣⲁ ⲡⲛⲁⲩ ⲛ̅ⲣⲟⲩϩⲉ.</td>
      <td class="language English"><span style="color:#b00e23">(23)</span> Man
      shall go forth to his work, and to his labour till evening.</td>
      <td class="language Greek"><span style="color:#b00e23">(23)</span>
      ἐξελεύσεται ἄνθρωπος ἐπὶ τὸ ἔργον αὐτοῦ καὶ ἐπὶ τὴν
      ἐργασίαν αὐτοῦ ἕως ἑσπέρας.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      <span style="color:#05537d">(23)</span> ⲙ̀ⲫⲣⲏϯ ⲉⲧⲁⲩⲉⲣⲛⲓϣϯ ⲛ̀ϫⲉ ⲛⲉⲕϩⲃⲏⲟⲩⲓ
      ⲡϭ̅ⲥ̅: ⲁⲕⲑⲁⲙⲓⲟ ⲛ̀ϩⲱⲃ ⲛⲓⲃⲉⲛ ϧⲉⲛ ⲟⲩⲥⲟⲫⲓⲁ: ⲁ ⲡⲕⲁϩⲓ ⲙⲟϩ ⲉ̀ⲃⲟⲗ ϧⲉⲛ
      ⲡⲉⲕⲥⲱⲛⲧ.</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲛ̅ⲑⲉ ⲉⲛⲧⲁ ⲛⲉⲕϩⲃⲏⲩⲉ ⲁⲓⲁⲓ ⲡϫⲟⲉⲓⲥ ⲁⲕⲧⲁⲙⲟⲟⲩ ⲧⲏⲣⲟⲩ ϩⲛ̅ ⲟⲩⲥⲟⲫⲓⲁ. ⲁ ⲡⲕⲁϩ ⲙⲟⲩϩ
      ⲉⲃⲟⲗ ϩⲙ̅ ⲡⲉⲕⲥⲱⲛⲧ̅.</td>
      <td class="language English"><span style="color:#b00e23">(24)</span> How
      great are thy works, O Lord! in wisdom hast thou wrought them all: the
      earth is filled with thy creation.</td>
      <td class="language Greek"><span style="color:#b00e23">(24)</span> ὡς
      ἐµεγαλύνθη τὰ ἔργα σου, κύριε· πάντα ἐν σοφίᾳ ἐποίησας,
      ἐπληρώθη ἡ γῆ τῆς κτήσεώς σου.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      <span style="color:#05537d">(24)</span> ⲫⲁⲓ ⲡⲉ ⲫⲓⲟⲙ ⲡⲓⲛⲓϣϯ ⲉⲑⲟⲩⲉⲥⲑⲱⲛ: ⲁⲣⲉ
      ⲛⲓϭⲁⲧϥⲓ ⲭⲏ ⲙ̀ⲙⲁⲩ ⲉⲧⲉ ⲙ̀ⲙⲟⲛⲧⲟⲩ ⲏⲡⲓ: ϩⲁⲛⲕⲟⲩϫⲓ ⲛ̀ⲍⲱⲟⲛ ⲛⲉⲙ ϩⲁⲛⲛⲓϣϯ:</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲧⲉⲑⲁⲗⲁⲥⲥⲁ ϯⲛⲟϭ ⲉⲧⲟⲩⲟϣⲥ̅. ⲉⲣⲉ ⲛ̅ϫⲁⲧϥⲉ ⲛ̅ϩⲏⲧⲥ̅ ⲉⲧⲉ ⲙⲛ̅ⲧⲟⲩⲏⲡⲉ. ⲛⲓⲕⲟⲩⲓ ⲉⲧⲟⲛϩ̅
      ⲙⲛ̅ ⲛⲓⲛⲟϭ.</td>
      <td class="language English"><span style="color:#b00e23">(25)</span> So
      is this great and wide sea: there are things creeping innumerable, small
      animals and great.</td>
      <td class="language Greek"><span style="color:#b00e23">(25)</span> αὕτη
      ἡ θάλασσα ἡ µεγάλη καὶ εὐρύχωρος, ἐκεῖ ἑρπετά, ὧν οὐκ
      ἔστιν ἀριθµός, ζῷα µικρὰ µετὰ µεγάλων·</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      <span style="color:#05537d">(24)</span> ⲡⲓⲙⲁ ⲉⲧⲉⲙ̀ⲙⲁⲩ ϣⲁⲣⲉ ⲛⲓⲉϫⲏⲟⲩ ⲥⲓⲛⲓ
      ⲛ̀ϧⲏⲧϥ. <span style="color:#05537d">(25)</span> ⲫⲁⲓ ⲡⲉ ⲡⲓⲇⲣⲁⲕⲱⲛ ⲫⲏ
      ⲉⲧⲁⲕⲑⲁⲙⲓⲟϥ ⲉ̀ⲥⲱⲃⲓ ⲙ̀ⲙⲟϥ:</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲉⲣⲉ ⲛⲉϫⲏⲩⲥϭⲏⲣ ⲛ̅ϩⲏⲧⲥ̅. ⲉϥⲙ̅ⲙⲁⲩ ⲛ̅ϭⲓ ⲡⲉⲇⲣⲁⲕⲱⲛ ⲡⲁⲓ ⲉⲛⲧⲁⲕⲡⲗⲁⲥⲥⲉ ⲙ̅ⲙⲟϥ ⲉⲥⲱⲃⲉ
      ⲙ̅ⲙⲟϥ.</td>
      <td class="language English"><span style="color:#b00e23">(26)</span>
      There go the ships; and this dragon whom thou hast made to play in
      it.</td>
      <td class="language Greek"><span style="color:#b00e23">(26)</span> ἐκεῖ
      πλοῖα διαπορεύονται, δράκων οὗτος, ὃν ἔπλασας ἐµπαίζειν
      αὐτῷ.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      <span style="color:#05537d">(25)</span> ⲉⲛⲭⲁⲓ ⲛⲓⲃⲉⲛ ⲥⲉϫⲟⲩϣⲧ ⲉ̀ⲃⲟⲗ
      ϧⲁⲧⲉⲕϩⲏ: ⲉ̀ϯ ⲛ̀ⲧⲟⲩϧⲣⲉ ⲛⲱⲟⲩ ϧⲉⲛ ⲡⲥⲏⲟⲩ ⲛ̀ⲧⲏⲓⲥ.</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲉⲩϭⲱϣⲧ̅ ⲉⲃⲟⲗ ϩⲏⲧⲕ̅ ⲧⲏⲣⲟⲩ ⲉϯ ⲧⲉϩⲣⲉ ⲛⲁⲩ ⲙ̅ⲡⲉⲩⲟⲩⲟⲉⲓϣ</td>
      <td class="language English"><span style="color:#b00e23">(27)</span> All
      wait upon thee, to give them their food in due season.</td>
      <td class="language Greek"><span style="color:#b00e23">(27)</span> πάντα
      πρὸς σὲ προσδοκῶσιν δοῦναι τὴν τροφὴν αὐτοῖς εὔκαιρον.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      <span style="color:#05537d">(26)</span> ⲁⲕϣⲁⲛⲧⲏⲓⲥ ϣⲁⲩⲥⲱⲕⲓ ⲙ̀ⲙⲱⲟⲩ:
      ⲁⲕϣⲁⲛⲟⲩⲱⲛ ⲛ̀ⲧⲟⲧⲕ ϣⲁⲣⲉ ⲉⲛⲭⲁⲓ ⲛⲓⲃⲉⲛ ⲙⲟϩ ⲉ̀ⲃⲟⲗ ϧⲉⲛ ⲧⲉⲕⲙⲉⲧⲭⲣ̅ⲥ̅.</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲉⲕϣⲁⲛϯ ⲛⲁⲩ ⲥⲉⲛⲁⲥⲱⲟⲩϩ ⲉϩⲟⲩⲛ. ⲉⲕϣⲁⲛⲟⲩⲱⲛ ⲛ̅ⲧⲉⲕϭⲓϫ ⲥⲉⲛⲁⲥⲉⲓ ⲧⲏⲣⲟⲩ ϩⲛ̅
      ⲧⲉⲕⲙⲛ̅ⲧⲭⲣ̅ⲥ̅.</td>
      <td class="language English"><span style="color:#b00e23">(28)</span> When
      thou hast given it them, they will gather it; and when thou hast opened
      thine hand, they shall all be filled with good.</td>
      <td class="language Greek"><span style="color:#b00e23">(28)</span>
      δόντος σου αὐτοῖς συλλέξουσιν, ἀνοίξαντος δέ σου τὴν χεῖρα τὰ
      σύµπαντα πλησθήσονται χρηστότητος.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      <span style="color:#05537d">(27)</span> ⲁⲕϣⲁⲛⲫⲱⲛϩ ⲙ̀ⲡⲉⲕϩⲟ ⲥⲉⲛⲁϣⲑⲟⲣⲧⲉⲣ:
      ⲭⲛⲁⲱⲗⲓ ⲙ̀ⲡⲟⲩⲡⲛ̅ⲁ̅ ⲥⲉⲛⲁⲙⲟⲩⲛⲕ: ⲟⲩⲟϩ ⲥⲉⲛⲁⲕⲟⲧⲟⲩ ⲉ̀ⲡⲟⲩⲕⲁϩⲓ.</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲉⲕϣⲁⲛⲕⲧⲟ ⲉⲃⲟⲗ ⲙ̅ⲡⲉⲕϩⲟ ⲥⲉⲛⲁϣⲧⲟⲣⲧⲣ̅. ⲕⲛⲁϥⲓ ⲙ̅ⲡⲉⲩⲡⲛ̅ⲁ̅ ⲛ̅ⲥⲉⲱϫⲛ ⲛ̅ⲥⲉⲕⲟⲧⲟⲩ
      ⲉⲡⲉⲩⲕⲁϩ.</td>
      <td class="language English"><span style="color:#b00e23">(29)</span> But
      when thou hast turned away thy face, they shall be troubled: thou wilt
      take away their breath, and they shall fail, and return to their
      dust.</td>
      <td class="language Greek"><span style="color:#b00e23">(29)</span>
      ἀποστρέψαντος δέ σου τὸ πρόσωπον ταραχθήσονται· ἀντανελεῖς τὸ
      πνεῦµα αὐτῶν, καὶ ἐκλείψουσιν καὶ εἰς τὸν χοῦν αὐτῶν
      ἐπιστρέψουσιν.</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      <span style="color:#05537d">(28)</span> ⲭⲛⲁⲟⲩⲱⲣⲡ ⲙ̀ⲡⲉⲕⲡⲛ̅ⲁ̅ ⲥⲉⲛⲁⲥⲱⲛⲧ:
      ⲟⲩⲟϩ ⲭⲛⲁⲉⲣⲡϩⲟ ⲙ̀ⲡⲕⲁϩⲓ ⲙ̀ⲃⲉⲣⲓ ⲛ̀ⲕⲉⲥⲟⲡ.</td>
      <td class="language Sahidic"><span style="color:#b00e23">(ⲗ︦)</span>
      ⲕⲛⲁⲧⲛ̅ⲛⲟⲟⲩ ⲙ̅ⲡⲉⲕⲡⲛ̅ⲁ̅ ⲛ̅ⲥⲉⲥⲱⲛⲧ̅. ⲛⲅ̅ⲣ̅ ⲡϩⲟ ⲙ̅ⲡⲕⲁϩ ⲛ̅ⲃⲣ̅ⲣⲉ ⲛ̅ⲕⲉⲥⲟⲡ.</td>
      <td class="language English"><span style="color:#b00e23">(30)</span> Thou
      shalt send forth thy Spirit, and they shall be created; and thou shalt
      renew the face of the earth.</td>
      <td class="language Greek"><span style="color:#b00e23">(30)</span>
      ἐξαποστελεῖς τὸ πνεῦµά σου, καὶ κτισθήσονται, καὶ ἀνακαινιεῖς
      τὸ πρόσωπον τῆς γῆς.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      <span style="color:#05537d">(29)</span> ⲙⲁⲣⲉ ⲡⲱⲟⲩ ⲙ̀ⲡϭ̅ⲥ̅ ϣⲱⲡⲓ ϣⲁ ⲉⲛⲉϩ.
      <span style="color:#05537d">(30)</span> ⲉϥⲉ̀ⲟⲩⲛⲟϥ ⲛ̀ϫⲉ ⲡϭ̅ⲥ̅ ⲉ̀ϫⲉⲛ
      ⲛⲉϥϩⲃⲏⲟⲩⲓ ⲧⲏⲣⲟⲩ.</td>
      <td class="language Sahidic"><span style="color:#b00e23">(ⲗ︦ⲁ︦)</span>
      ⲙⲁⲣⲉ ⲡⲉⲟⲟⲩ ⲙ̅ⲡϫⲟⲉⲓⲥ ϣⲱⲡⲉ ϣⲁ ⲉⲛⲉϩ. ⲡϫⲟⲉⲓⲥ ⲛⲁⲉⲩⲫⲣⲁⲛⲉ ⲉϫⲛ̅ ⲛⲉϥϩⲃⲏⲩⲉ.</td>
      <td class="language English"><span style="color:#b00e23">(31)</span> Let
      the glory of the Lord be for ever: the Lord shall rejoice in his
      works;</td>
      <td class="language Greek"><span style="color:#b00e23">(31)</span> ἤτω
      ἡ δόξα κυρίου εἰς τὸν αἰῶνα, εὐφρανθήσεται κύριος ἐπὶ τοῖς
      ἔργοις αὐτοῦ·</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      <span style="color:#05537d">(31)</span> ⲫⲏ ⲉⲧϫⲟⲩϣⲧ ⲉ̀ϫⲉⲛ ⲡⲕⲁϩⲓ ⲟⲩⲟϩ ⲁϥⲑⲣⲟ
      ⲙ̀ⲙⲟϥ ⲉⲥⲑⲉⲣⲧⲉⲣ: ⲫⲏ ⲉ̀ϣⲁϥϭⲓⲛⲉⲙ ⲛⲓⲧⲱⲟⲩ ⲟⲩⲟϩ ⲛ̀ⲧⲟⲩϣⲉϣ ⲭⲣⲉⲙⲧⲥ.</td>
      <td class="language Sahidic"><span style="color:#b00e23">(ⲗ︦ⲃ︦)</span>
      ⲡⲉⲧϭⲱϣⲧ̅ ⲉϫⲙ̅ ⲡⲕⲁϩ ⲉⲧⲣⲉϥⲥⲧⲱⲧ. ⲡⲉϣⲁϥϫⲱϩ ⲉⲛⲧⲟⲟⲩ ⲛ̅ⲥⲉϯⲕⲁⲡⲛⲟⲥ.</td>
      <td class="language English"><span style="color:#b00e23">(32)</span> who
      looks upon the earth, and makes it tremble; who touches the mountains,
      and they smoke.</td>
      <td class="language Greek"><span style="color:#b00e23">(32)</span> ὁ
      ἐπιβλέπων ἐπὶ τὴν γῆν καὶ ποιῶν αὐτὴν τρέµειν, ὁ ἁπτόµενος
      τῶν ὀρέων καὶ καπνίζονται.</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      <span style="color:#05537d">(32)</span> ϯⲛⲁⲥⲙⲟⲩ ⲉ̀ⲡϭ̅ⲥ̅ ϧⲉⲛ ⲡⲁⲱⲛϧ:
      ϯⲛⲁⲉⲣⲯⲁⲗⲓⲛ ⲉ̀ⲡⲁⲛⲟⲩϯ ϩⲟⲥ ϯϣⲟⲡ:</td>
      <td class="language Sahidic"><span style="color:#b00e23">(ⲗ︦ⲅ︦)</span>
      ϯⲛⲁϫⲱ ⲉⲡϫⲟⲉⲓⲥ ϩⲙ̅ ⲡⲁⲱⲛϩ̅ ϯⲛⲁⲯⲁⲗⲗⲉⲓ ⲉⲡⲁⲛⲟⲩⲧⲉ ϩⲟⲥⲟⲛ ϯϣⲟⲟⲡ.</td>
      <td class="language English"><span style="color:#b00e23">(33)</span> I
      will sing to the Lord while I live; I will sing praise to my God while I
      exist.</td>
      <td class="language Greek"><span style="color:#b00e23">(33)</span> ᾄσω
      τῷ κυρίῳ ἐν τῇ ζωῇ µου, ψαλῶ τῷ θεῷ µου, ἕως
      ὑπάρχω·</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      <span style="color:#05537d">(32)</span> ⲟⲩⲟϩ ⲉⲥⲉ̀ϩⲗⲟϫ ⲛⲁϥ ⲛ̀ϫⲉ ⲧⲁϫⲓⲛⲥⲁϫⲓ.
      <span style="color:#05537d">(33)</span> ⲁ̀ⲛⲟⲕ ⲇⲉ ⲉⲓⲉ̀ⲟⲩⲛⲟϥ ⲉ̀ϫⲉⲛ ⲡϭ̅ⲥ̅
      ⲉⲩⲉ̀ⲙⲟⲩⲛⲕ ⲛ̀ϫⲉ ⲛⲓⲣⲉϥⲉⲣⲛⲟⲃⲓ ⲉ̀ⲃⲟⲗ ϩⲁ ⲡⲕⲁϩⲓ:</td>
      <td class="language Sahidic"><span style="color:#b00e23">(ⲗ︦ⲇ︦)</span>
      ⲡⲁϣⲁϫⲉ ⲛⲁϣⲱⲡⲉ ⲉϥϩⲟⲗϭ̅ ⲛⲁϥ. ⲁⲛⲟⲕ ⲇⲉ ϯⲛⲁⲉⲩⲫⲣⲁⲛⲉ ⲉϫⲙ̅ ⲡϫⲟⲉⲓⲥ. ⲉⲣⲉ
      ⲛ̅ⲣⲉϥⲣ̅ⲛⲟⲃⲉ ⲱϫⲛ̅ ϩⲓϫⲙ̅ ⲡⲕⲁϩ.</td>
      <td class="language English"><span style="color:#b00e23">(34)</span> Let
      my meditation be sweet to him: and I will rejoice in the Lord.</td>
      <td class="language Greek"><span style="color:#b00e23">(34)</span>
      ἡδυνθείη αὐτῷ ἡ διαλογή µου, ἐγὼ δὲ εὐφρανθήσοµαι ἐπὶ τῷ
      κυρίῳ.</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      <span style="color:#05537d">(33)</span> ⲟⲩⲟϩ ⲛⲓⲁⲛⲟⲙⲟⲥ ϩⲱⲥⲧⲉ
      ⲛ̀ⲧⲟⲩϣ̀ⲧⲉⲙϣⲱⲡⲓ ϫⲉ: ⲧⲁⲯⲩⲭⲏ ⲥⲙⲟⲩ ⲉ̀ⲡϭ̅ⲥ̅.</td>
      <td class="language Sahidic"><span style="color:#b00e23">(ⲗ︦ⲉ︦)</span>
      ⲁⲩⲱ ⲛ̅ⲁⲛⲟⲙⲟⲥ ϩⲱⲥⲧⲉ ⲉⲧⲙ̅ⲧⲣⲉⲩϣⲱⲡⲉ. ⲧⲁⲯⲩⲭⲏ ⲥⲙⲟⲩ ⲉⲡϫⲟⲉⲓⲥ:</td>
      <td class="language English"><span style="color:#b00e23">(35)</span> Let
      the sinners fail from off the earth, and transgressors, so that they
      shall be no more. Bless the Lord, O my soul.</td>
      <td class="language Greek"><span style="color:#b00e23">(35)</span>
      ἐκλίποισαν ἁµαρτωλοὶ ἀπὸ τῆς γῆς καὶ ἄνοµοι ὥστε µὴ
      ὑπάρχειν αὐτούς. εὐλόγει, ἡ ψυχή µου, τὸν κύριον.</td>
    </tr>
  </table>
</body>
</html>
