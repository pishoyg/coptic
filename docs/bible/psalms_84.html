<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_85.html" rel="next">
  <link href="psalms_83.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_84">Psalms 84</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲡ̅ⲇ̅. ⲛ̀ⲧⲉ ⲛⲉⲛϣⲏⲣⲓ ⲛ̀ⲕⲟⲣⲉ ⲉ̀ⲡϫⲱⲕ
      ⲉ̀ⲃⲟⲗ.</span>
      </td>
      <td>ⲡ̅ⲇ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲛ̅ϣⲏⲣⲉ ⲛ̅ⲕⲟⲣⲉ.</td>
      <td>For the end, a Psalm for the sons of Core.</td>
      <td>Εἰς τὸ τέλος· τοῖς υἱοῖς Κορε ψαλµός.</td>
    </tr>

    <tr>
      <td><span style="color:#b00e23">(ⲁ̅)</span> ⲡϭ̅ⲥ̅ ⲁⲕϯⲙⲁϯ ⲉ̀ϫⲉⲛ ⲡⲉⲕⲕⲁϩⲓ:
      ⲁⲕⲧⲁⲥⲑⲟ ⲛ̀ϯⲉⲭⲙⲁⲗⲱⲥⲓⲁ ⲛ̀ⲧⲉ ⲓⲁⲕⲱⲃ.</td>
      <td><span style="color:#b00e23">(ⲁ︦)</span> ⲡϫⲟⲉⲓⲥ ⲁⲕⲟⲩⲉϣ ⲡⲉⲕⲕⲁϩ ⲁⲕⲕⲧⲟ
      ⲛ̅ⲧⲁⲓⲭⲙⲁⲗⲱⲥⲓⲁ ⲛ̅ⲓⲁⲕⲱⲃ.</td>
      <td><span style="color:#b00e23">(1)</span> O Lord, thou has taken
      pleasure in thy land: thou hast turned back the captivity of Jacob.</td>
      <td><span style="color:#b00e23">(1)</span> Εὐδόκησας, κύριε, τὴν γῆν σου,
      ἀπέστρεψας τὴν αἰχµαλωσίαν Ιακωβ·</td>
    </tr>

    <tr>
      <td><span style="color:#b00e23">(ⲃ̅)</span> ⲁⲕⲭⲱ ⲛ̀ⲛⲓⲁⲛⲟⲙⲓⲁ ⲛ̀ⲧⲉ ⲡⲉⲕⲗⲁⲟⲥ
      ⲛⲱⲟⲩ ⲉ̀ⲃⲟⲗ: ⲁⲕϩⲱⲃⲥ ⲉ̀ⲃⲟⲗ ⲉ̀ϫⲉⲛ ⲛⲟⲩⲛⲟⲃⲓ ⲧⲏⲣⲟⲩ:</td>
      <td><span style="color:#b00e23">(ⲃ︦)</span> ⲁⲕⲕⲱ ⲉⲃⲟⲗ ⲛ̅ⲛ̅ⲁⲛⲟⲙⲓⲁ
      ⲙ̅ⲡⲉⲕⲗⲁⲟⲥ. ⲁⲕϩⲱⲃⲥ̅ ⲉⲃⲟⲗ ⲉϫⲛ̅ ⲛⲉⲩⲛⲟⲃⲓ ⲧⲏⲣⲟⲩ ⲇⲓⲁⲯⲁⲗⲙⲁ</td>
      <td><span style="color:#b00e23">(2)</span> Thou hast forgiven thy people
      their transgressions; thou has covered all their sins. Pause.</td>
      <td><span style="color:#b00e23">(2)</span> ἀφῆκας τὰς ἀνοµίας τῷ λαῷ σου,
      ἐκάλυψας πάσας τὰς ἁµαρτίας αὐτῶν. διάψαλµα.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲁⲕⲃⲱⲗ ⲙ̀ⲡⲉⲕϫⲱⲛⲧ ⲧⲏⲣϥ ⲉ̀ⲃⲟⲗ: ⲁⲕⲧⲁⲥⲑⲟ ⲉ̀ⲃⲟⲗ ϩⲁ
      ⲡϫⲱⲛⲧ ⲛ̀ⲧⲉ ⲡⲉⲕⲙⲃⲟⲛ.</td>
      <td><span style="color:#b00e23">(ⲅ︦)</span> ⲁⲕⲧⲁⲗϭⲉ ⲧⲉⲕⲟⲣⲅⲏ ⲧⲏⲣⲥ̅. ⲁⲕⲕⲧⲟⲕ
      ⲉⲃⲟⲗ ϩⲛ̅ ⲧⲟⲣⲅⲏ ⲙ̅ⲡⲉⲕϭⲱⲛⲧ̅.</td>
      <td><span style="color:#b00e23">(3)</span> Thou has caused all thy wrath
      to cease: thou hast turned from thy fierce anger.</td>
      <td><span style="color:#b00e23">(3)</span> κατέπαυσας πᾶσαν τὴν ὀργήν
      σου, ἀπέστρεψας ἀπὸ ὀργῆς θυµοῦ σου.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ⲙⲁⲧⲁⲥⲑⲟⲛ ⲫϯ ⲛ̀ⲧⲉ ⲡⲉⲛⲟⲩϫⲁⲓ: ⲙⲁⲧⲁⲥⲑⲟ ⲙ̀ⲡⲉⲕⲙⲃⲟⲛ
      ⲉ̀ⲃⲟⲗ ϩⲁⲣⲟⲛ.</td>
      <td><span style="color:#b00e23">(ⲇ︦)</span> ⲙⲁⲕⲧⲟⲛ ⲡⲛⲟⲩⲧⲉ ⲛ̅ⲛⲉⲛⲟⲩϫⲁⲓ
      ⲛⲅ̅ⲕⲧⲟ ⲙ̅ⲡⲉⲕϭⲱⲛⲧ̅ ⲛ̅ⲥⲁⲃⲟⲗ ⲙ̅ⲙⲟⲛ.</td>
      <td><span style="color:#b00e23">(4)</span> Turn us, O God of our
      salvation, and turn thy anger away from us.</td>
      <td><span style="color:#b00e23">(4)</span> ἐπίστρεψον ἡµᾶς, ὁ θεὸς τῶν
      σωτηρίων ἡµῶν, καὶ ἀπόστρεψον τὸν θυµόν σου ἀφ’ ἡµῶν.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(4)</span> ⲙⲏ ⲭⲛⲁϫⲱⲛⲧ ⲉ̀ⲣⲟⲛ ϣⲁ ⲉⲛⲉϩ: ⲓⲉ ⲭⲛⲁⲥⲟⲩⲧⲉⲛ ⲡⲉⲕϫⲱⲛⲧ
      ⲓⲥϫⲉⲛ ϫⲱⲟⲩ ϣⲁ ϫⲱⲟⲩ.</td>
      <td><span style="color:#b00e23">(ⲉ︦)</span> ⲙⲏ ⲉⲕⲛⲁⲛⲟⲩϭⲥ̅ ⲉⲣⲟⲛ ϣⲁ ⲉⲛⲉϩ. ⲏ
      ⲉⲕⲛⲁⲥⲱⲙⲛ̅ⲧ ⲛ̅ⲧⲉⲕⲟⲣⲅⲏ ϫⲓⲛ ⲟⲩϫⲱⲙ ϣⲁ ⲟⲩϫⲱⲙ.</td>
      <td><span style="color:#b00e23">(5)</span> Wouldest thou be angry with us
      for ever? or wilt thou continue thy wrath from generation to
      generation?</td>
      <td><span style="color:#b00e23">(5)</span> µὴ εἰς τὸν αἰῶνα ὀργισθήσῃ
      ἡµῖν ἢ διατενεῖς τὴν ὀργήν σου ἀπὸ γενεᾶς εἰς γενεάν;</td>
    </tr>

    <tr>
      <td><span style="color:#b00e23">(ⲋ̅)</span> (5) ⲛ̀ⲑⲟⲕ ⲫϯ ⲉⲕⲉ̀ⲕⲟⲧⲕ
      ⲉⲕⲉ̀ⲧⲁⲛϧⲟⲛ: ⲟⲩⲟϩ ⲡⲉⲕⲗⲁⲟⲥ ⲉϥⲉ̀ⲟⲩⲛⲟϥ ⲉ̀ϩⲣⲏⲓ ⲉ̀ϫⲱⲕ.</td>
      <td><span style="color:#b00e23">(ⲋ︦)</span> ⲡⲛⲟⲩⲧⲉ ⲛ̅ⲧⲟⲕ ⲉⲕⲛⲁⲕⲟⲧⲕ̅ ⲁⲩⲱ
      ⲛⲅ̅ⲧⲁⲛϩⲟⲛ. ⲁⲩⲱ ⲡⲉⲕⲗⲁⲟⲥ ⲛⲁⲉⲩⲫⲣⲁⲛⲉ ⲉϩⲣⲁⲓ ⲉϫⲱⲕ</td>
      <td><span style="color:#b00e23">(6)</span> O God, thou wilt turn and
      quicken us; and thy people shall rejoice in thee.</td>
      <td><span style="color:#b00e23">(6)</span> ὁ θεός, σὺ ἐπιστρέψας ζωώσεις
      ἡµᾶς, καὶ ὁ λαός σου εὐφρανθήσεται ἐπὶ σοί.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(6)</span> ⲙⲁⲧⲁⲙⲟⲛ ⲡϭ̅ⲥ̅ ⲉ̀ⲡⲉⲕⲛⲁⲓ: ⲟⲩⲟϩ ⲡⲉⲕⲟⲩϫⲁⲓ ⲙⲏⲓϥ
      ⲛⲁⲛ.</td>
      <td><span style="color:#b00e23">(ⲍ︦)</span> ⲙⲁⲧⲥⲁⲃⲟⲛ ⲡϫⲟⲉⲓⲥ ⲉⲡⲕⲛⲁ ⲁⲩⲱ
      ⲉⲕⲉϯ ⲛⲁⲛ ⲙ̅ⲡⲉⲕⲟⲩϫⲁⲓ.</td>
      <td><span style="color:#b00e23">(7)</span> Shew us thy mercy, O Lord, and
      grant us thy salvation.</td>
      <td><span style="color:#b00e23">(7)</span> δεῖξον ἡµῖν, κύριε, τὸ ἔλεός
      σου καὶ τὸ σωτήριόν σου δῴης ἡµῖν.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(7)</span> ϯⲛⲁⲥⲱⲧⲉⲙ ϫⲉ ⲟⲩ ⲡⲉⲧⲉ ⲡϭ̅ⲥ̅ ⲫϯ ⲛⲁⲥⲁϫⲓ ⲙ̀ⲙⲟϥ
      ⲛ̀ϧⲏⲧ: ϫⲉ ⲉϥⲉ̀ⲥⲁϫⲓ ⲛ̀ⲟⲩϩⲓⲣⲏⲛⲏ ⲉ̀ϫⲉⲛ ⲡⲉϥⲗⲁⲟⲥ ⲛⲉⲙ ⲉ̀ϫⲉⲛ ⲛⲏ ⲉⲑⲟⲩⲁⲃ ⲛ̀ⲧⲁϥ:
      ⲛⲉⲙ ⲛⲏ ⲉⲧⲁⲩⲕⲟⲧⲟⲩ ϩⲁⲣⲟϥ ϧⲉⲛ ⲡⲟⲩϩⲏⲧ ⲧⲏⲣϥ.</td>
      <td><span style="color:#b00e23">(ⲏ︦)</span> ϯⲛⲁⲥⲱⲧⲙ̅ ϫⲉ ⲉⲣⲉ ⲡϫⲟⲉⲓⲥ ⲡⲛⲟⲩⲧⲉ
      ⲛⲁϫⲉ ⲟⲩⲛ̅ϩⲏⲧⲧ̅. ϫⲉ ⲉϥⲛⲁϫⲱ ⲛ̅ⲟⲩⲉⲓⲣⲏⲛⲏ ⲙ̅ⲡⲉϥⲗⲁⲟⲥ. ⲁⲩⲱ ⲉϫⲛ̅ ⲛⲉϥⲡⲉⲧⲟⲩⲁⲁⲃ ⲙⲛ̅
      ⲛⲉⲧⲕⲧⲟ ⲙ̅ⲡⲉⲩϩⲏⲧ ⲉⲣⲟϥ.</td>
      <td><span style="color:#b00e23">(8)</span> I will hear what the Lord God
      will say concerning me: for he shall speak peace to his people, and to
      his saints, and to those that turn their heart toward him.</td>
      <td><span style="color:#b00e23">(8)</span> ἀκούσοµαι τί λαλήσει ἐν ἐµοὶ
      κύριος ὁ θεός, ὅτι λαλήσει εἰρήνην ἐπὶ τὸν λαὸν αὐτοῦ καὶ ἐπὶ τοὺς ὁσίους
      αὐτοῦ καὶ ἐπὶ τοὺς ἐπιστρέφοντας πρὸς αὐτὸν καρδίαν.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(8)</span> ⲡⲗⲏⲛ ⲡⲉϥⲟⲩϫⲁⲓ ϧⲉⲛⲧ ⲉ̀ⲟⲩⲟⲛ ⲛⲓⲃⲉⲛ ⲉⲧⲉⲣϩⲟϯ
      ϧⲁⲧⲉϥϩⲏ:</td>
      <td><span style="color:#b00e23">(ⲑ︦)</span> ⲡⲗⲏⲛ ⲡⲉϥⲟⲩϫⲁⲓ ϩⲏⲛ ⲉϩⲟⲩⲛ
      ⲉⲛⲉⲧⲣ̅ϩⲟⲧⲉ ϩⲏⲧϥ̅.</td>
      <td><span style="color:#b00e23">(9)</span> Moreover his salvation is near
      them that fear him; that glory may dwell in our land.</td>
      <td><span style="color:#b00e23">(9)</span> πλὴν ἐγγὺς τῶν φοβουµένων
      αὐτὸν τὸ σωτήριον αὐτοῦ τοῦ κατασκηνῶσαι δόξαν ἐν τῇ γῇ ἡµῶν.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(8)</span> ⲉ̀ⲑⲣⲉϥϣⲱⲡⲓ ⲛ̀ϫⲉ ⲟⲩⲱⲟⲩ ϧⲉⲛ ⲡⲉⲛⲕⲁϩⲓ.
      <span style="color:#05537d">(9)</span> ⲟⲩⲛⲁⲓ ⲛⲉⲙ ⲟⲩⲙⲉⲑⲙⲏⲓ ⲁⲩⲓ̀ ⲉ̀ⲃⲟⲗ
      ⲉ̀ϩⲣⲉⲛ ⲛⲟⲩⲉⲣⲏⲟⲩ: ⲟⲩⲇⲓⲕⲉⲟⲥⲩⲛⲏ ⲛⲉⲙ ⲟⲩϩⲓⲣⲏⲛⲏ ⲁⲩϣⲉⲡⲧⲟⲧⲟⲩ ⲛ̀ⲛⲟⲩⲉⲣⲏⲟⲩ.</td>
      <td><span style="color:#b00e23">(ⲓ︦)</span> ⲉⲧⲣⲉ ⲟⲩⲉⲟⲟⲩ ⲟⲩⲱϩ ϩⲙ̅ ⲡⲉⲛⲕⲁϩ.
      ⲁ ⲡⲛⲁ ⲙⲛ ⲧⲙⲉ ⲧⲱⲙⲛ̅ⲧ ⲉⲛⲉⲩⲉⲣⲏⲩ. ⲁ ⲧⲇⲓⲕⲁⲓⲟⲥⲩⲛⲏ ⲙⲛ̅ ϯⲣⲏⲛⲏ ϯⲡⲉⲓ ⲉⲣⲛ̅
      ⲛⲉⲩⲉⲣⲏⲩ.</td>
      <td><span style="color:#b00e23">(10)</span> Mercy and truth are met
      together: righteousness and peace have kissed each other.</td>
      <td><span style="color:#b00e23">(10)</span> ἔλεος καὶ ἀλήθεια συνήντησαν,
      δικαιοσύνη καὶ εἰρήνη κατεφίλησαν·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(10)</span> ϯⲙⲉⲑⲙⲏⲓ ⲁⲥϣⲁⲓ ⲉ̀ⲃⲟⲗ ϧⲉⲛ ⲡⲕⲁϩⲓ: ϯⲇⲓⲕⲉⲟⲥⲩⲛⲏ
      ⲁⲥϫⲟⲩϣⲧ ⲉ̀ⲃⲟⲗ ϧⲉⲛ ⲧⲫⲉ:</td>
      <td><span style="color:#b00e23">(ⲓ︦ⲁ︦)</span> ⲁ ⲧⲙⲉ ϯⲟⲩⲱ ⲉⲃⲟⲗ ϩⲙ̅ ⲡⲕⲁϩ.
      ⲁⲩⲱ ⲁ ϯⲇⲓⲕⲁⲓⲟⲥⲩⲛⲏ ϭⲱϣⲧ̅ ⲉⲃⲟⲗ ϩⲛ̅ ⲧⲡⲉ.</td>
      <td><span style="color:#b00e23">(11)</span> Truth has sprung out of the
      earth; and righteousness has looked down from heaven.</td>
      <td><span style="color:#b00e23">(11)</span> ἀλήθεια ἐκ τῆς γῆς ἀνέτειλεν,
      καὶ δικαιοσύνη ἐκ τοῦ οὐρανοῦ διέκυψεν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(10)</span> ⲕⲉ ⲅⲁⲣ ⲡϭ̅ⲥ̅ ⲉϥⲉ̀ϯ ⲛ̀ⲟⲩⲙⲉⲧⲭⲣⲏⲥⲧⲟⲥ: ⲟⲩⲟϩ
      ⲡⲉⲛⲕⲁϩⲓ ⲉϥⲉ̀ϯ ⲙ̀ⲡⲉϥⲟⲩⲧⲁϩ.</td>
      <td><span style="color:#b00e23">(ⲓ︦ⲃ︦)</span> ⲕⲁⲓ ⲅⲁⲣ ⲡⲉⲛⲛⲟⲩⲧⲉ ⲛⲁϯ
      ⲛ̅ⲟⲩⲙⲛ̅ⲧⲭⲣ̅ⲥ̅. ⲁⲩⲱ ⲡⲉⲛⲕⲁϩ ⲛⲁϯ ⲙ̅ⲡⲉϥⲕⲁⲣⲡⲟⲥ.</td>
      <td><span style="color:#b00e23">(12)</span> For the Lord will give
      goodness; and our land shall yield her fruit.</td>
      <td><span style="color:#b00e23">(12)</span> καὶ γὰρ ὁ κύριος δώσει
      χρηστότητα, καὶ ἡ γῆ ἡµῶν δώσει τὸν καρπὸν αὐτῆς·</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(11)</span> ⲟⲩⲙⲉⲑⲙⲏⲓ ⲉⲥⲉ̀ⲉⲣϣⲟⲣⲡ ⲙ̀ⲙⲟϣⲓ ⲙ̀ⲡⲉϥⲙ̀ⲑⲟ: ⲟⲩⲟϩ
      ⲉϥⲉ̀ⲭⲱ ⲛⲛⲉϥⲧⲁⲧⲥⲓ ϩⲓ ⲡⲓⲙⲱⲓⲧ ⲉ̀ϧⲟⲩⲛ.</td>
      <td><span style="color:#b00e23">(ⲓ︦ⲅ︦)</span> ⲧⲇⲓⲕⲁⲓⲟⲥⲩⲛⲏ ⲛⲁⲙⲟⲟϣⲉ ϩⲁ
      ⲧⲉϥϩⲏ. ⲁⲩⲱ ϥⲛⲁⲕⲱ ⲛ̅ⲛⲉϥⲧⲁϭⲥⲉ ⲉⲩϩⲓⲏ:</td>
      <td><span style="color:#b00e23">(13)</span> Righteousness shall go before
      him; and shall set his steps in the way.</td>
      <td><span style="color:#b00e23">(13)</span> δικαιοσύνη ἐναντίον αὐτοῦ
      προπορεύσεται καὶ θήσει εἰς ὁδὸν τὰ διαβήµατα αὐτοῦ.</td>
    </tr>
  </table>
</body>
</html>
