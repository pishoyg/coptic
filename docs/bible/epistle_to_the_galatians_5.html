<!DOCTYPE html>
<html>
<head>
  <title>Epistle to the Galatians</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="epistle_to_the_galatians_6.html" rel="next">
  <link href="epistle_to_the_galatians_4.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="epistle_to_the_galatians5">Epistle to the Galatians 5</h3>

  <table>
    <tr>
      <td><span style="color:#b00e23">(ⲁ̅)</span> ⲛ̀ϩⲣⲏⲓ ⲅⲁⲣ ϧⲉⲛ ϯⲙⲉⲧⲣⲉⲙϩⲉ ⲁ
      ⲡⲭ̅ⲥ̅ ⲁⲓⲧⲉⲛ ⲛ̀ⲣⲉⲙϩⲉ ⲟϩⲓ ⲟⲩⲛ ⲉ̀ⲣⲁⲧⲉⲛ ⲑⲏⲛⲟⲩ ⲟⲩⲟϩ ⲙ̀ⲡⲉⲣϯ ⲑⲏⲛⲟⲩ ϧⲁ ⲟⲩⲛⲁϩⲃⲉϥ
      ⲙ̀ⲙⲉⲧⲃⲱⲕ</td>
      <td><span style="color:#b00e23">(ⲁ︦)</span> ϩⲛ̅ ⲟⲩⲙⲛ̅ⲧⲣⲙ̅ϩⲉ ⲡⲉⲭ̅ⲥ̅ ⲁϥⲁⲁⲛ
      ⲛ̅ⲣⲙ̅ϩⲉ. ⲁϩⲉⲣⲁⲧ ⲧⲏⲩⲧⲛ̅ ϭⲉ ⲛ̅ⲧⲉⲧⲛ̅ⲧⲙ̅ϣⲱⲡⲉ ⲟⲛ ϩⲁ ⲡⲛⲁϩⲃⲉϥ
      ⲛ̅ⲧⲙⲛ̅ⲧϩⲙ̅ϩⲁⲗ.</td>
      <td><span style="color:#b00e23">(1)</span> For in [the] freedom Christ
      made us free. Stand then, and put (lit, give) not yourselves under a yoke
      of servitude.</td>
      <td><span style="color:#b00e23">(1)</span> τῇ ἐλευθερίᾳ ἡμᾶς Χριστὸς
      ἠλευθέρωσεν· στήκετε οὖν καὶ μὴ πάλιν ζυγῷ δουλείας ἐνέχεσθε.</td>
    </tr>

    <tr>
      <td><span style="color:#b00e23">(ⲃ̅)</span> ⲓⲥ ϩⲏⲡⲡⲉ ⲁ̀ⲛⲟⲕ ⲡⲁⲩⲗⲟⲥ ϯϫⲱ
      ⲙ̀ⲙⲟⲥ ⲛⲱⲧⲉⲛ ϫⲉ ⲉ̀ϣⲱⲡ ⲁⲣⲉⲧⲉⲛϣⲁⲛ ⲥⲟⲩⲃⲉ ⲑⲏⲛⲟⲩ ⲡⲭ̅ⲥ̅ ⲛⲁϯϩⲏⲟⲩ ⲛⲱⲧⲉⲛ ⲁⲛ
      ⲛ̀ϩⲗⲓ</td>
      <td><span style="color:#b00e23">(ⲃ︦)</span> ⲉⲓⲥ ϩⲏⲏⲧⲉ ⲁⲛⲟⲕ ⲡⲁⲩⲗⲟⲥ ϯϫⲱ
      ⲙ̅ⲙⲟⲥ ⲛⲏⲧⲛ̅. ϫⲉ ⲉⲧⲉⲧⲛ̅ϣⲁⲛⲥⲃ̅ⲃⲉ ⲧⲏⲩⲧⲛ̅ ⲙ̅ⲡⲉⲭ̅ⲥ̅ ⲛⲁϯϩⲏⲩ ⲙ̅ⲙⲱⲧⲛ̅ ⲗⲁⲁⲩ
      ⲁⲛ.</td>
      <td><span style="color:#b00e23">(2)</span> Behold, I Paul, I say to you,
      that if you should receive circumcision, Christ will not profit you
      anything.</td>
      <td><span style="color:#b00e23">(2)</span> Ἴδε ἐγὼ Παῦλος λέγω ὑμῖν ὅτι
      ἐὰν περιτέμνησθε Χριστὸς ὑμᾶς οὐδὲν ὠφελήσει.</td>
    </tr>

    <tr>
      <td><span style="color:#b00e23">(ⲅ̅)</span> ϯⲉⲣⲙⲉⲑⲣⲉ ⲇⲉ ⲟⲛ ⲛ̀ⲣⲱⲙⲓ ⲛⲓⲃⲉⲛ
      ⲉⲧⲥⲉⲃⲓ ⲙ̀ⲙⲟϥ ϫⲉ ⲥⲉⲣⲟϥ ⲉ̀ⲉⲣ ⲫⲛⲟⲙⲟⲥ ⲧⲏⲣϥ</td>
      <td><span style="color:#b00e23">(ⲅ︦)</span> ϯⲣ̅ⲙⲛ̅ⲧⲣⲉ ⲇⲉ ⲟⲛ ⲛ̅ⲣⲱⲙⲉ ⲛⲓⲙ
      ⲉⲧⲥⲃ̅ⲃⲏⲩⲧ ϫⲉ ⲥⲉⲣⲟϥ ⲉⲣ̅ ⲡⲛⲟⲙⲟⲥ ⲧⲏⲣϥ̅.</td>
      <td><span style="color:#b00e23">(3)</span> But I witness again to every
      man who receiveth circumcision, that he is debtor to do (the) whole
      law.</td>
      <td><span style="color:#b00e23">(3)</span> μαρτύρομαι δὲ πάλιν παντὶ
      ἀνθρώπῳ περιτεμνομένῳ ὅτι ὀφειλέτης ἐστὶν ὅλον τὸν νόμον ποιῆσαι.</td>
    </tr>

    <tr>
      <td><span style="color:#b00e23">(ⲇ̅)</span> ⲁⲧⲉⲧⲉⲛⲕⲱⲣϥ ⲉ̀ⲃⲟⲗ ϩⲁ ⲡⲭ̅ⲥ̅ ⲛⲏ
      ⲉⲧⲑⲙⲁⲓⲟ ⲙ̀ⲙⲱⲟⲩ ϧⲉⲛ ⲡⲓⲛⲟⲙⲟⲥ ⲁⲧⲉⲧⲉⲛϩⲉⲓ ⲉ̀ⲃⲟⲗ ϧⲉⲛ ⲡⲓϩⲙⲟⲧ</td>
      <td><span style="color:#b00e23">(ⲇ︦)</span> ⲁⲧⲉⲧⲛ̅ⲟⲩⲱⲥϥ̅ ⲉⲃⲟⲗ ϩⲙ̅ ⲡⲉⲭ̅ⲥ̅
      ⲛⲁⲓ ⲉⲧⲧⲙⲁⲉⲓⲟ ϩⲙ̅ ⲡⲛⲟⲙⲟⲥ. ⲁⲧⲉⲧⲛ̅ϩⲉ ⲉⲃⲟⲗ ϩⲙ̅ ⲡⲉϩⲙⲟⲧ.</td>
      <td><span style="color:#b00e23">(4)</span> Ye were done away with from
      Christ; they who justify themselves in the law--ye fell from the
      grace.</td>
      <td><span style="color:#b00e23">(4)</span> κατηργήθητε ἀπὸ Χριστοῦ
      οἵτινες ἐν νόμῳ δικαιοῦσθε, τῆς χάριτος ἐξεπέσατε.</td>
    </tr>

    <tr>
      <td><span style="color:#b00e23">(ⲉ̅)</span> ⲁ̀ⲛⲟⲛ ⲅⲁⲣ ϧⲉⲛ ⲡⲓⲡⲛ̅ⲁ̅ ⲉ̀ⲃⲟⲗ
      ϧⲉⲛ ⲟⲩⲛⲁϩϯ ⲟⲩϩⲉⲗⲡⲓⲥ ⲛ̀ⲧⲉ ⲟⲩⲙⲉⲑⲙⲏⲓ ⲉ̀ⲧⲉⲛϫⲟⲩϣⲧ ⲉ̀ⲃⲟⲗ ϧⲁϫⲱⲥ</td>
      <td><span style="color:#b00e23">(ⲉ︦)</span> ⲁⲛⲟⲛ ⲅⲁⲣ ϩⲙ̅ ⲡⲉⲡⲛ̅ⲁ̅ ⲉⲃⲟⲗ ϩⲛ̅
      ⲧⲡⲓⲥⲧⲓⲥ ⲉⲛϭⲱϣⲧ̅ ⲉⲃⲟⲗ ϩⲏⲧⲥ̅ ⲛ̅ⲑⲉⲗⲡⲓⲥ ⲛ̅ⲧⲇⲓⲕⲁⲓⲟⲥⲩⲛⲏ.</td>
      <td><span style="color:#b00e23">(5)</span> For we (pron.) in the spirit,
      from [a] faith look out forward for [a] hope of [a] righteousness.</td>
      <td><span style="color:#b00e23">(5)</span> ἡμεῖς γὰρ πνεύματι ἐκ πίστεως
      ἐλπίδα δικαιοσύνης ἀπεκδεχόμεθα.</td>
    </tr>

    <tr>
      <td><span style="color:#b00e23">(ⲋ̅)</span> ⲛ̀ϩⲣⲏⲓ ⲅⲁⲣ ϧⲉⲛ ⲡⲭ̅ⲥ̅ ⲓⲏ̅ⲥ̅
      ⲟⲩⲇⲉ ⲡⲥⲉⲃⲓ ⲙ̀ⲙⲟⲛ ϣϫⲟⲙ ⲙⲙⲟϥ ⲟⲩⲇⲉ ϯⲙⲉⲧⲁⲧⲥⲉⲃⲓ ⲁⲗⲗⲁ ⲟⲩⲛⲁϩϯ ⲉⲩⲉⲣϩⲱⲃ ⲉⲣⲟϥ ⲉ̀ⲃⲟⲗ
      ϩⲓⲧⲉⲛ ϯⲁⲅⲁⲡⲏ</td>
      <td><span style="color:#b00e23">(ⲋ︦)</span> ϩⲙ̅ ⲡⲉⲭ̅ⲥ̅ ⲅⲁⲣ ⲓ̅ⲥ̅ ⲟⲩⲇⲉ
      ⲙⲛ̅ⲥⲃ̅ⲃⲉ ϭⲙ̅ϭⲟⲙ. ⲟⲩⲇⲉ ⲙⲛ̅ⲧⲁⲧⲥⲃ̅ⲃⲉ. ⲁⲗⲗⲁ ⲟⲩⲡⲓⲥⲧⲓⲥ ⲧⲉ ⲉⲥⲉⲛⲉⲣⲅⲓ ϩⲓⲧⲛ̅
      ⲟⲩⲁⲅⲁⲡⲏ.</td>
      <td><span style="color:#b00e23">(6)</span> For in Christ Jesus neither
      (the) circumcision hath power, nor the uncircumcision, but [a] faith
      being worked through [the] love.</td>
      <td><span style="color:#b00e23">(6)</span> ἐν γὰρ Χριστῷ Ἰησοῦ οὔτε
      περιτομή τι ἰσχύει οὔτε ἀκροβυστία, ἀλλὰ πίστις διʼ ἀγάπης
      ἐνεργουμένη.</td>
    </tr>

    <tr>
      <td><span style="color:#b00e23">(ⲍ̅)</span> ⲛⲁⲣⲉⲧⲉⲛϭⲟϫⲓ ⲇⲉ ⲛ̀ⲕⲁⲗⲱⲥ ⲛⲓⲙ
      ⲡⲉⲧⲁϥⲧⲁϩⲛⲟ ⲙ̀ⲙⲱⲧⲉⲛ ⲉ̀ϣ̀ⲧⲉⲙⲑⲣⲉ ⲡⲉⲧⲉⲛϩⲏⲧ ⲑⲱⲧ ⲛⲉⲙ ⲑⲙⲏⲓ</td>
      <td><span style="color:#b00e23">(ⲍ︦)</span> ⲛⲉⲧⲉⲧⲛ̅ⲡⲏⲧ ⲕⲁⲗⲱⲥ ⲡⲉ. ⲛⲓⲙ
      ⲡⲉⲛⲧⲁϥϯϫⲣⲟⲡ ⲛⲏⲧⲛ̅ ⲉⲧⲙ̅ⲡⲓⲑⲉ ⲉⲧⲙⲉ.</td>
      <td><span style="color:#b00e23">(7)</span> But ye were running well; who
      prevented you (so as) not to be persuaded of (the) truth?</td>
      <td><span style="color:#b00e23">(7)</span> Ἐτρέχετε καλῶς· τίς ὑμᾶς
      ἐνέκοψεν τῇ ἀληθείᾳ μὴ πείθεσθαι;</td>
    </tr>

    <tr>
      <td><span style="color:#b00e23">(ⲏ̅)</span> ⲡⲁⲓⲑⲱⲧ ⲛ̀ϩⲏⲧ ⲛ̀ⲟⲩⲉ̀ⲃⲟⲗ ϧⲉⲛ
      ⲡⲉⲧⲑⲱϩⲉⲙ ⲙ̀ⲙⲱⲧⲉⲛ ⲁⲛ ⲡⲉ</td>
      <td><span style="color:#b00e23">(ⲏ︦)</span> ⲡⲉⲓⲡⲓⲑⲉ ⲛ̅ⲟⲩⲉⲃⲟⲗ ⲁⲛ ⲡⲉ ϩⲙ̅
      ⲡⲉⲛⲧⲁϥⲧⲉϩⲙ̅ ⲧⲏⲩⲧⲛ̅.</td>
      <td><span style="color:#b00e23">(8)</span> This persuasion is not [a]
      from him who calleth you.</td>
      <td><span style="color:#b00e23">(8)</span> ἡ πεισμονὴ οὐκ ἐκ τοῦ
      καλοῦντος ὑμᾶς.</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲕⲟⲩϫⲓ ⲛ̀ϣⲉⲙⲏⲣ ϣⲁϥⲑⲣⲉ ⲡⲓⲱϣⲉⲙ
      ⲧⲏⲣϥ ϭⲓϣⲉⲙⲏⲣ</td>
      <td><span style="color:#b00e23">(ⲑ︦)</span> ϣⲁⲣⲉ ⲟⲩⲕⲟⲩⲓ ⲛ̅ⲑⲁⲃ ⲧⲣⲉ ⲡⲟⲩⲱϣⲙ̅
      ⲧⲏⲣϥ̅ ϥⲓ.</td>
      <td><span style="color:#b00e23">(9)</span> A little leaven causeth the
      whole lump to be leavened.</td>
      <td><span style="color:#b00e23">(9)</span> μικρὰ ζύμη ὅλον τὸ φύραμα
      ζυμοῖ.</td>
    </tr>

    <tr>
      <td><span style="color:#b00e23">(ⲓ̅)</span> ⲁ̀ⲛⲟⲕ ⲅⲁⲣ ⲡⲁϩⲏⲧ ⲑⲏⲧ ⲉ̀ϫⲉⲛ
      ⲑⲏⲛⲟⲩ ϧⲉⲛ ⲡϭ̅ⲥ̅ ϫⲉ ⲧⲉⲧⲉⲛⲛⲁⲙⲉⲩⲓ ⲁⲛ ⲉⲕⲉ̀ϩⲱⲃ ⲫⲏ ⲇⲉ ⲉⲧϣⲑⲟⲣⲧⲉⲣ ⲙ̀ⲙⲱⲧⲉⲛ ⲉϥϥⲁⲓ
      ϧⲁ ⲡⲓϩⲁⲡ ⲫⲏ ⲉⲧⲉ ⲛ̀ⲑⲟϥ ⲡⲉ</td>
      <td><span style="color:#b00e23">(ⲓ︦)</span> ⲁⲛⲟⲕ ϯⲧⲏⲕ ⲛ̅ϩⲏⲧ ⲙ̅ⲙⲱⲧⲛ̅ ϩⲙ̅
      ⲡϫⲟⲉⲓⲥ ϫⲉ ⲛ̅ⲧⲉⲧⲛⲁⲙⲉⲉⲩⲉ ⲉϭⲉ ⲗⲁⲁⲩ ⲁⲛ. ⲡⲉⲧϣⲧⲟⲣⲧⲣ̅ ⲇⲉ ⲙ̅ⲙⲱⲧⲛ̅ ⲛⲁϥⲓ ⲡⲉⲕⲣⲓⲙⲁ
      ⲡⲉⲧⲉ ⲛ̅ⲧⲟϥ ⲡⲉ:</td>
      <td><span style="color:#b00e23">(10)</span> For I am persuaded about you
      in the Lord, that ye will not think another thing: but he who troubleth
      you is bearing the judgement, he who he is.</td>
      <td><span style="color:#b00e23">(10)</span> ἐγὼ πέποιθα εἰς ὑμᾶς ἐν κυρίῳ
      ὅτι οὐδὲν ἄλλο φρονήσετε· ὁ δὲ ταράσσων ὑμᾶς βαστάσει τὸ κρίμα, ὅστις ἐὰν
      ᾖ.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲁ̀ⲛⲟⲕ ⲇⲉ ⲛⲁⲥⲛⲏⲟⲩ ⲓⲥϫⲉ
      ⲟⲩⲥⲉⲃⲓ ⲟⲛ ⲡⲉϯϩⲓⲱⲓϣ ⲙ̀ⲙⲟϥ ⲓⲉ ⲉⲑⲃⲉⲟⲩ ⲥⲉϭⲟϫⲓ ⲛ̀ⲥⲱⲓ ϩⲁⲣⲁ ⲁϥⲕⲱⲣϥ ⲛ̀ϫⲉ
      ⲡⲓⲥⲕⲁⲛⲇⲁⲗⲟⲛ ⲛ̀ⲧⲉ ⲡⲓⲥⲧⲁⲩⲣⲟⲥ ⲛ̀ⲧⲉ ⲡⲭ̅ⲥ̅</td>
      <td><span style="color:#b00e23">(ⲓ︦ⲁ︦)</span> ⲛⲉⲥⲛⲏⲩ ⲉϣϫⲉ ⲁⲛⲟⲕ
      ⲉⲉⲓⲧⲁϣⲉⲟⲉⲓϣ ⲙ̅ⲡⲥⲃ̅ⲃⲉ. ⲁϩⲣⲟⲓ ⲟⲛ ⲥⲉⲇⲓⲱⲕⲉ ⲙ̅ⲙⲟⲉⲓ. ⲉⲓⲉ ⲁϥⲟⲩⲱⲥϥ̅ ⲛ̅ϭⲓ
      ⲡⲉⲥⲕⲁⲛⲇⲁⲗⲟⲛ ⲙ̅ⲡⲉⲥⲧⲁⲩⲣⲟⲥ.</td>
      <td><span style="color:#b00e23">(11)</span> But I, my brethren, if it is
      still [a] circumcision which I proclaim, then why am I persecuted? So
      then the stumblingblock of the cross of Christ was done away with.</td>
      <td><span style="color:#b00e23">(11)</span> ἐγὼ δέ, ἀδελφοί, εἰ περιτομὴν
      ἔτι κηρύσσω, τί ἔτι διώκομαι; ἄρα κατήργηται τὸ σκάνδαλον τοῦ
      σταυροῦ.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲁⲙⲟⲓ ⲛ̀ⲥⲉϫⲱϫⲓ ⲉ̀ⲃⲟⲗ ⲛ̀ϫⲉ ⲛⲏ
      ⲉⲧϣⲑⲟⲣⲧⲉⲣ ⲙ̀ⲙⲱⲧⲉⲛ</td>
      <td><span style="color:#b00e23">(ⲓ︦ⲃ︦)</span> ϩⲁⲙⲟⲓ ⲟⲛ ⲛⲉⲩⲛⲁϭⲱϫⲉ ⲉⲃⲟⲗ
      ⲛ̅ⲛⲉⲧϣⲧⲟⲣⲧⲣ̅ ⲙⲙⲱⲧⲛ̅.</td>
      <td><span style="color:#b00e23">(12)</span> I would that they were
      mutilated who trouble you.</td>
      <td><span style="color:#b00e23">(12)</span> ὄφελον καὶ ἀποκόψονται οἱ
      ἀναστατοῦντες ὑμᾶς.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲛ̀ⲑⲱⲧⲉⲛ ⲅⲁⲣ ⲛⲁⲥⲛⲏⲟⲩ ⲁⲩⲑⲁϩⲉⲙ
      ⲑⲏⲛⲟⲩ ⲉⲩⲙⲉⲧⲣⲉⲙϩⲉ ⲙⲟⲛⲟⲛ ⲙ̀ⲡⲉⲣⲓⲛⲓ ⲛ̀ϯⲙⲉⲧⲣⲉⲙϩⲉ ⲉ̀ϧⲟⲩⲛ ϧⲉⲛ ⲟⲩⲗⲱⲓϫⲓ ⲛ̀ⲧⲉ ϯⲥⲁⲣⲝ
      ⲁⲗⲗⲁ ⲉ̀ⲃⲟⲗ ϩⲓⲧⲉⲛ ϯⲁⲅⲁⲡⲏ ⲁⲣⲓⲃⲱⲕ ⲛ̀ⲛⲉⲧⲉⲛⲉⲣⲏⲟⲩ</td>
      <td><span style="color:#b00e23">(ⲓ︦ⲅ︦)</span> ⲛ̅ⲧⲱⲧⲛ̅ ⲅⲁⲣ ⲛ̅ⲧⲁⲩⲧⲉϩⲙ̅
      ⲧⲏⲩⲧⲛ̅ ⲉⲩⲙⲛ̅ⲧⲣⲙ̅ϩⲉ. ⲛⲉⲥⲛⲏⲩ ⲙⲟⲛⲟⲛ ⲧⲉⲛⲙⲛ̅ⲧⲣⲙ̅ϩⲉ ⲙ̅ⲡⲣ̅ⲧⲣⲉⲥϣⲱⲡⲉ ⲉⲩⲁⲫⲟⲣⲙⲏ
      ⲛ̅ⲧⲥⲁⲣⲝ̅. ⲁⲗⲗⲁ ϩⲓⲧⲛ̅ ⲧⲁⲅⲁⲡⲏ ⲙ̅ⲡⲉⲡⲛ̅ⲁ̅ ⲁⲣⲓϩⲙ̅ϩⲁⲗ ⲛ̅ⲛⲉⲧⲛⲉⲣⲏⲩ.</td>
      <td><span style="color:#b00e23">(13)</span> For ye (pron.), my brethren,
      were called unto [a] freedom; only bring not the freedom into a pretext
      of the flesh. But through [the] love be servants to one another.</td>
      <td><span style="color:#b00e23">(13)</span> Ὑμεῖς γὰρ ἐπʼ ἐλευθερίᾳ
      ἐκλήθητε, ἀδελφοί· μόνον μὴ τὴν ἐλευθερίαν εἰς ἀφορμὴν τῇ σαρκί, ἀλλὰ διὰ
      τῆς ἀγάπης δουλεύετε ἀλλήλοις·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲡⲓⲛⲟⲙⲟⲥ ⲅⲁⲣ ⲧⲏⲣϥ ⲁϥϫⲏⲕ
      ⲉ̀ⲃⲟⲗ ϧⲉⲛ ⲟⲩⲥⲁϫⲓ ⲛ̀ⲟⲩⲱⲧ ϧⲉⲛ ⲫⲙⲉⲛⲣⲉ ⲡⲉⲕϣⲫⲏⲣ ⲙ̀ⲡⲉⲕⲣⲏϯ</td>
      <td><span style="color:#b00e23">(ⲓ︦ⲇ︦)</span> ⲡⲛⲟⲙⲟⲥ ⲅⲁⲣ ⲧⲏⲣϥ̅ ⲛ̅ⲧⲁϥϫⲱⲕ
      ⲉⲃⲟⲗ ϩⲛ̅ ⲟⲩϣⲁϫⲉ ⲛ̅ⲟⲩⲱⲧ ϩⲛ̅ ⲉⲕⲉⲙⲉⲣⲉ ⲡⲉⲑⲓⲧⲟⲩⲱⲕ ⲛ̅ⲧⲉⲕϩⲉ.</td>
      <td><span style="color:#b00e23">(14)</span> For the whole law was
      fulfilled in one word, in (the) loving thy neighbour as thyself.</td>
      <td><span style="color:#b00e23">(14)</span> ὁ γὰρ πᾶς νόμος ἐν ἑνὶ λόγῳ
      πεπλήρωται, ἐν τῷ· Ἀγαπήσεις τὸν πλησίον σου ὡς σεαυτόν.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲓⲥϫⲉ ⲇⲉ ⲧⲉⲧⲉⲛϭⲓⲗⲁⲡⲥⲓ
      ⲉ̀ⲛⲉⲧⲉⲛⲉⲣⲏⲟⲩ ⲟⲩⲟϩ ⲧⲉⲧⲉⲛⲟⲩⲱⲙ ⲁⲛⲁⲩ ⲙⲏⲡⲱⲥ ⲛ̀ⲧⲉⲧⲉⲛⲙⲟⲩⲛⲕ ⲉ̀ⲃⲟⲗ ϩⲓⲧⲉⲛ
      ⲛⲉⲧⲉⲛⲉⲣⲏⲟⲩ</td>
      <td><span style="color:#b00e23">(ⲓ︦ⲉ︦)</span> ⲉϣϫⲉ ⲧⲉⲧⲛ̅ⲗⲱⲕⲥ̅ ⲇⲉ
      ⲛ̅ⲛⲉⲧⲛ̅ⲉⲣⲏⲩ. ⲁⲩⲱ ⲧⲉⲧⲛ̅ⲟⲩⲱⲙ. ϭⲱϣⲧ̅ ⲙⲏⲡⲟⲧⲉ ⲛ̅ⲧⲉⲧⲛ̅ⲱϫⲛ ⲉⲃⲟⲗ ϩⲓⲧⲛ̅
      ⲛⲉⲧⲛ̅ⲉⲣⲏⲩ:</td>
      <td><span style="color:#b00e23">(15)</span> But if ye bite one another
      and devour (lit. eat), see lest by any means ye should be consumed by one
      another.</td>
      <td><span style="color:#b00e23">(15)</span> εἰ δὲ ἀλλήλους δάκνετε καὶ
      κατεσθίετε, βλέπετε μὴ ὑπʼ ἀλλήλων ἀναλωθῆτε.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ϯϫⲱ ⲇⲉ ⲙ̀ⲙⲟⲥ ϫⲉ ⲙⲟϣⲓ ϧⲉⲛ
      ⲡⲓⲡⲛ̅ⲁ̅ ⲟⲩⲟϩ ϯⲉⲡⲓⲑⲩⲙⲓⲁ ⲛ̀ⲛⲉⲧⲉⲛⲥⲁⲣⲝ ⲛ̀ⲛⲉⲧⲉⲛϫⲟⲕⲥ ⲉ̀ⲃⲟⲗ</td>
      <td><span style="color:#b00e23">(ⲓ︦ⲋ︦)</span> ϯϫⲱ ⲇⲉ ⲙ̅ⲙⲟⲥ ϫⲉ ⲙⲟⲟϣⲉ ϩⲙ̅
      ⲡⲉⲡⲛ̅ⲁ̅. ⲁⲩⲱ ⲧⲉⲡⲓⲑⲩⲙⲓⲁ ⲛ̅ⲧⲥⲁⲣⲝ̅ ⲛ̅ⲛⲉⲧⲛ̅ϫⲟⲕⲥ̅ ⲉⲃⲟⲗ.</td>
      <td><span style="color:#b00e23">(16)</span> But I say: Walk in the
      spirit, and ye shall not fulfil the lust of your flesh.'</td>
      <td><span style="color:#b00e23">(16)</span> Λέγω δέ, πνεύματι περιπατεῖτε
      καὶ ἐπιθυμίαν σαρκὸς οὐ μὴ τελέσητε.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ϯⲥⲁⲣⲝ ⲅⲁⲣ ⲥⲉⲣⲉⲡⲓⲑⲩⲙⲓⲛ ⲟⲩⲃⲉ
      ⲡⲓⲡⲛ̅ⲁ̅ ⲡⲓⲡⲛ̅ⲁ̅ ⲇⲉ ⲟⲩⲃⲉ ϯⲥⲁⲣⲝ ⲛⲁⲓ ⲅⲁⲣ ⲥⲉϯ ⲉ̀ϧⲟⲩⲛ ⲉ̀ϩⲣⲉⲛ ⲛⲟⲩⲉⲣⲏⲟⲩ ϩⲓⲛⲁ ⲛⲏ
      ⲉⲧⲉⲧⲉⲛⲟⲩⲁϣⲟⲩ ⲛⲁⲓ ⲛ̀ⲧⲉⲧⲉⲛϣ̀ⲧⲉⲙⲁⲓⲧⲟⲩ</td>
      <td><span style="color:#b00e23">(ⲓ︦ⲍ︦)</span> ⲧⲥⲁⲣⲝ̅ ⲅⲁⲣ ⲉⲡⲓⲑⲩⲙⲉⲓ ⲟⲩⲃⲉ
      ⲡⲉⲡⲛ̅ⲁ̅. ⲁⲩⲱ ⲡⲉⲡⲛ̅ⲁ̅ ⲟⲩⲃⲉ ⲧⲥⲁⲣⲝ̅. ⲛⲁⲓ ϭⲉ ⲥⲉϯ ⲟⲩⲃⲉ ⲛⲉⲩⲉⲣⲏⲩ. ϫⲉⲕⲁⲁⲥ
      ⲛⲉⲧⲉⲧⲛ̅ⲟⲩⲁϣⲟⲩ ⲛ̅ⲛⲉⲧⲛ̅ⲁⲁⲩ.</td>
      <td><span style="color:#b00e23">(17)</span> For the flesh lusteth against
      the spirit; but the spirit against the flesh; for these are opposed to
      one another; that the things which ye wish, these ye may not do.</td>
      <td><span style="color:#b00e23">(17)</span> ἡ γὰρ σὰρξ ἐπιθυμεῖ κατὰ τοῦ
      πνεύματος, τὸ δὲ πνεῦμα κατὰ τῆς σαρκός, ταῦτα γὰρ ἀλλήλοις ἀντίκειται,
      ἵνα μὴ ἃ ἐὰν θέλητε ταῦτα ποιῆτε.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲓⲥϫⲉ ⲇⲉ ⲁⲣⲉⲧⲉⲛⲙⲟϣⲓ ϧⲉⲛ
      ⲡⲓⲡⲛ̅ⲁ̅ ⲓⲉ ⲁⲣⲉⲧⲉⲛⲭⲏ ϧⲁ ⲫⲛⲟⲙⲟⲥ ⲁⲛ ϫⲉ</td>
      <td><span style="color:#b00e23">(ⲓ︦ⲏ︦)</span> ⲉϣϫⲉ ⲧⲉⲧⲛ̅ⲙⲟⲟϣⲉ ⲇⲉ ϩⲙ̅
      ⲡⲉⲡⲛ̅ⲁ̅ ⲉⲓⲉ ⲛ̅ⲧⲉⲧⲛ̅ϣⲟⲟⲡ ⲁⲛ ϩⲁ ⲡⲛⲟⲙⲟⲥ.</td>
      <td><span style="color:#b00e23">(18)</span> But if ye walk in the spirit,
      then ye are under (the) law no more.</td>
      <td><span style="color:#b00e23">(18)</span> εἰ δὲ πνεύματι ἄγεσθε, οὐκ
      ἐστὲ ὑπὸ νόμον.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲥⲉⲟⲩⲱⲛϩ ⲇⲉ ⲉ̀ⲃⲟⲗ ⲛ̀ϫⲉ
      ⲛⲓϩⲃⲏⲟⲩⲓ ⲛ̀ⲧⲉ ϯⲥⲁⲣⲝ ⲉⲧⲉ ⲛⲁⲓ ⲛⲉ ϯⲡⲟⲣⲛⲓⲁ ⲡⲓϭⲱϧⲉⲙ ⲡⲓⲥⲱϥ</td>
      <td><span style="color:#b00e23">(ⲓ︦ⲑ︦)</span> ⲥⲉⲟⲩⲟⲛϩ̅ ⲇⲉ ⲉⲃⲟⲗ ⲛ̅ϭⲓ
      ⲛⲉϩⲃⲏⲩⲉ ⲛ̅ⲧⲥⲁⲣⲝ̅ ⲉⲧⲉ ⲛⲁⲓ ⲛⲉ. ⲙ̅ⲡⲟⲣⲛⲓⲁ. ⲛ̅ϫⲱϩⲙ̅. ⲛ̅ⲥⲱⲱϥ.</td>
      <td><span style="color:#b00e23">(19)</span> But the works of the flesh
      are manifest, which are these; [the] fornication, uncleanness,
      defilement,</td>
      <td><span style="color:#b00e23">(19)</span> φανερὰ δέ ἐστιν τὰ ἔργα τῆς
      σαρκός, ἅτινά ἐστιν πορνεία, ἀκαθαρσία, ἀσέλγεια,</td>
    </tr>

    <tr>
      <td><span style="color:#b00e23">(ⲕ̅)</span> ϯⲙⲉⲧϣⲁⲙϣⲉ ⲓⲇⲱⲗⲟⲛ
      ϯⲙⲉⲧⲣⲉϥϯⲫⲁϧⲣⲓ ⲛⲓⲙⲉⲧϫⲁϫⲓ ⲛⲓϣϭⲛⲏⲛ ⲛⲓⲭⲟϩ ⲛⲓⲙⲃⲟⲛ ⲛⲓϫⲉⲣϫⲉⲣ ⲛⲓⲫⲱⲣϫ
      ⲛⲓⲙⲉⲧϩⲉⲣⲉⲥⲓⲥ</td>
      <td><span style="color:#b00e23">(ⲕ︦)</span> ⲙⲙⲛ̅ⲧⲣⲉϥϣⲙϣⲉ ⲉⲓⲇⲱⲗⲟⲛ.
      ⲙ̅ⲙⲛ̅ⲧⲣⲉϥⲣ̅ⲡⲁϩⲣⲉ. ⲙ̅ⲙⲛ̅ⲧϫⲁϫⲉ. ⲛ̅ϯⲧⲱⲛ. ⲛ̅ⲕⲱϩ. ⲛ̅ϭⲱⲛⲧ̅ ⲙ̅ⲙⲛ̅ⲧⲣⲉϥϯⲧⲱⲛ.
      ⲙ̅ⲡⲱⲣϫ̅. ⲛ̅ϩⲁⲓⲣⲉⲥⲓⲥ.</td>
      <td><span style="color:#b00e23">(20)</span> idolatry, sorcery, enmities,
      strifes, jealousies, wraths, revellings, divisions, heresies,</td>
      <td><span style="color:#b00e23">(20)</span> εἰδωλολατρία, φαρμακεία,
      ἔχθραι, ἔρις, ζῆλος, θυμοί, ἐριθεῖαι, διχοστασίαι, αἱρέσεις,</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲛⲓⲫⲑⲟⲛⲟⲥ ⲛⲓϧⲱⲧⲉⲃ ⲛⲓⲑⲓϧⲓ
      ⲛⲓϣⲉⲣϣⲓ ⲛⲉⲙ ⲛⲏ ⲉⲧⲟⲛⲓ ⲛ̀ⲛⲁⲓ ⲛⲁⲓ ⲉ̀ϯⲉⲣϣⲟⲣⲡ ⲛ̀ϫⲱ ⲙ̀ⲙⲱⲟⲩ ⲛⲱⲧⲉⲛ ⲕⲁⲧⲁ ⲫⲣⲏϯ ⲟⲛ
      ⲉⲧⲁⲓⲉⲣϣⲟⲣⲡ ⲛ̀ϫⲟⲥ ϫⲉ ⲛⲏ ⲉⲧⲓⲣⲓ ⲛ̀ⲛⲁⲓ ⲙ̀ⲡⲁⲓⲣⲏϯ ϯⲙⲉⲧⲟⲩⲣⲟ ⲛ̀ⲧⲉ ⲫϯ
      ⲥⲉⲛⲁⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟⲥ ⲁⲛ</td>
      <td><span style="color:#b00e23">(ⲕ︦ⲁ︦)</span> ⲛ̅ⲗⲁ. ⲛ̅ϯϩⲉ. ⲛ̅ϫⲏⲣ ⲙⲛ̅
      ⲛⲉⲧⲉⲓⲛⲉ ⲛ̅ⲛⲁⲓ. ⲛⲉϯϣⲣ̅ⲡ ϫⲱ ⲙ̅ⲙⲟⲟⲩ ⲛⲏⲧⲛ̅. ⲕⲁⲧⲁ ⲑⲉ ⲉⲛⲧⲁⲓϣⲣ̅ⲡ ϫⲟⲟⲩ. ϫⲉ
      ⲛⲉⲧⲉⲓⲣⲉ ⲛ̅ⲧⲉⲓϩⲉ ⲛ̅ⲥⲉⲛⲁⲕⲗⲏⲣⲟⲛⲟⲙⲓ ⲁⲛ ⲛ̅ⲧⲙⲛ̅ⲧⲉⲣⲟ ⲙ̅ⲡⲛⲟⲩⲧⲉ:</td>
      <td><span style="color:#b00e23">(21)</span> envyings, murders,
      drunkennesses, quarrellings, and the things which are like to these,
      these of which I say to you before, according as also I said before, that
      they who do such things will not inherit the kingdom of God.</td>
      <td><span style="color:#b00e23">(21)</span> φθόνοι, μέθαι, κῶμοι, καὶ τὰ
      ὅμοια τούτοις, ἃ προλέγω ὑμῖν καθὼς προεῖπον ὅτι οἱ τὰ τοιαῦτα πράσσοντες
      βασιλείαν θεοῦ οὐ κληρονομήσουσιν.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲡⲟⲩⲧⲁϩ ⲇⲉ ⲛ̀ⲧⲉ ⲡⲓⲡⲛ̅ⲁ̅ ⲫⲁⲓ
      ⲡⲉ ⲟⲩⲁⲅⲁⲡⲏ ⲟⲩⲣⲁϣⲓ ⲟⲩϩⲓⲣⲏⲛⲏ ⲟⲩⲙⲉⲧⲣⲉϥⲱⲟⲩ ⲛ̀ϩⲏⲧ ⲟⲩⲙⲉⲧⲭⲣ̅ⲥ̅ ⲟⲩⲙⲉⲧⲁⲅⲁⲑⲟⲥ
      ⲟⲩⲛⲁϩϯ</td>
      <td><span style="color:#b00e23">(ⲕ︦ⲃ︦)</span> ⲡⲕⲁⲣⲡⲟⲥ ⲇⲉ ⲙ̅ⲡⲉⲡⲛ̅ⲁ̅ ⲡⲉ
      ⲧⲁⲅⲁⲡⲏ. ⲡⲣⲁϣⲉ. ϯⲣⲏⲛⲏ. ⲧⲙⲛ̅ⲧϩⲁⲣϣ̅ϩⲏⲧ. ⲧⲙⲛ̅ⲧⲭⲣⲏⲥⲧⲟⲥ. ⲡⲡⲉⲧⲛⲁⲛⲟⲩϥ.
      ⲧⲡⲓⲥⲧⲓⲥ.</td>
      <td><span style="color:#b00e23">(22)</span> But (the) fruit of the
      spirit, this is [a]a love, joy, peace, longsuffering, kindness, goodness,
      faith,</td>
      <td><span style="color:#b00e23">(22)</span> Ὁ δὲ καρπὸς τοῦ πνεύματός
      ἐστιν ἀγάπη, χαρά, εἰρήνη, μακροθυμία, χρηστότης, ἀγαθωσύνη, πίστις,</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲟⲩⲙⲉⲧⲣⲉⲙⲣⲁⲩϣ ⲟⲩⲉⲅⲕⲣⲁⲧⲓⲁ ⲛⲁⲓ
      ⲙ̀ⲡⲁⲓⲣⲏϯ ⲙ̀ⲙⲟⲛ ⲛⲟⲙⲟⲥ ϯⲟⲩⲃⲏⲟⲩ</td>
      <td><span style="color:#b00e23">(ⲕ︦ⲅ︦)</span> ⲧⲙⲛ̅ⲧⲣⲙ̅ⲣⲁϣ. ⲧⲉⲅⲕⲣⲁⲧⲓⲁ. ⲛⲁⲓ
      ⲛ̅ⲧⲉⲓⲙⲓⲛⲉ ⲙ̅ⲡⲛⲟⲙⲟⲥ ϯ ⲟⲩⲃⲏⲩ ⲁⲛ.</td>
      <td><span style="color:#b00e23">(23)</span> meekness, temperance; law is
      not against such things.</td>
      <td><span style="color:#b00e23">(23)</span> πραΰτης, ἐγκράτεια· κατὰ τῶν
      τοιούτων οὐκ ἔστιν νόμος.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲛⲏ ⲇⲉ ⲛ̀ⲧⲉ ⲡⲭ̅ⲥ̅ ⲓⲏ̅ⲥ̅
      ⲁⲩⲓϣⲓ ⲛ̀ⲧⲟⲩⲥⲁⲣⲝ ⲛⲉⲙ ⲛⲉⲥⲡⲁⲑⲟⲥ ⲛⲉⲙ ⲛⲉⲥⲉⲡⲓⲑⲩⲙⲓⲁ</td>
      <td><span style="color:#b00e23">(ⲕ︦ⲇ︦)</span> ⲛⲁ ⲡⲉⲭ̅ⲥ̅ ⲇⲉ ⲓⲥ ⲁⲩⲥⲧⲁⲩⲣⲟⲩ
      ⲛ̅ⲧⲥⲁⲣⲝ̅ ⲙⲛ̅ ⲙ̅ⲡⲁⲑⲟⲥ. ⲙⲛ̅ ⲛ̅ⲉⲡⲓⲑⲩⲙⲓⲁ.</td>
      <td><span style="color:#b00e23">(24)</span> But those of Christ Jesus
      crucified their flesh with its passions and its lusts.</td>
      <td><span style="color:#b00e23">(24)</span> οἱ δὲ τοῦ Χριστοῦ τὴν σάρκα
      ἐσταύρωσαν σὺν τοῖς παθήμασιν καὶ ταῖς ἐπιθυμίαις.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲓⲥϫⲉ ⲇⲉ ⲧⲉⲛⲱⲛϧ ϧⲉⲛ ⲡⲓⲡⲛ̅ⲁ̅
      ⲓⲉ ⲙⲁⲣⲉⲛϯⲙⲁϯ ⲟⲛ ⲛⲉⲙ ⲡⲓⲡⲛ̅ⲁ̅</td>
      <td><span style="color:#b00e23">(ⲕ︦ⲉ︦)</span> ⲉϣϫⲉ ⲧⲛ̅ⲟⲛϩ̅ ϩⲙ̅ ⲡⲉⲡⲛ̅ⲁ̅.
      ⲙⲁⲣⲛ̅ⲁϩⲉ ⲟⲛ ⲉⲡⲉⲡⲛ̅ⲁ̅.</td>
      <td><span style="color:#b00e23">(25)</span> But if we live in the spirit,
      then let us also agree with the spirit.</td>
      <td><span style="color:#b00e23">(25)</span> εἰ ζῶμεν πνεύματι, πνεύματι
      καὶ στοιχῶμεν.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲙ̀ⲡⲉⲛⲑⲣⲉⲛϣⲱⲡⲓ ϧⲉⲛ
      ⲟⲩⲙⲉⲧⲙⲁⲓⲱⲟⲩ ⲉϥϣⲟⲩⲓⲧ ⲉⲛⲥⲱⲕ ⲛ̀ⲛⲉⲛⲉⲣⲏⲟⲩ ⲉ̀ⲡϯ ⲉⲛⲉⲣⲫⲑⲟⲛⲟⲥ ⲛ̀ⲛⲉⲛⲉⲣⲏⲟⲩ</td>
      <td><span style="color:#b00e23">(ⲕ︦ⲋ︦)</span> ⲙ̅ⲡⲣ̅ⲧⲣⲉⲛϣⲱⲡⲉ ⲛ̅ϣⲟⲩϣⲟ.
      ⲉⲛⲡⲣⲟⲕⲁⲗⲉⲓ ⲛ̅ⲛⲉⲛⲉⲣⲏⲩ. ⲉⲛⲫⲑⲟⲛⲉⲓ ⲉⲛⲉⲛⲉⲣⲏⲩ.</td>
      <td><span style="color:#b00e23">(26)</span> Let us not be in a love of
      vain glory, provoking one another, envying one another.</td>
      <td><span style="color:#b00e23">(26)</span> μὴ γινώμεθα κενόδοξοι,
      ἀλλήλους προκαλούμενοι, ἀλλήλοις φθονοῦντες.</td>
    </tr>
  </table>
</body>
</html>
