<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_88.html" rel="next">
  <link href="psalms_86.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_87">Psalms 87</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲡ̅ⲍ̅. ϯϩⲱⲇⲏ ⲛ̀ⲧⲉ ⲛⲓϣⲏⲣⲓ ⲛ̀ⲕⲟⲣⲉ
      ⲉ̀ⲡϫⲱⲕ ⲉ̀ⲃⲟⲗ ⲉⲑⲃⲉ ⲙⲁⲗⲉⲑ ⲉ̀ⲡϫⲓⲛⲉⲣⲟⲩⲱ ⲉⲩⲕⲁϯ ⲛ̀ⲧⲉ ⲛⲉⲙⲙⲁⲛ ⲡⲓⲓⲥⲣⲁⲏⲗⲓⲧⲏⲥ</span>
      </td>
      <td>ⲡ̅ⲍ̅. ⲧⲱⲇⲉ ⲡⲉⲯⲁⲗⲙⲟⲥ ⲛ̅ⲛ̅ϣⲏⲣⲉ ⲛ̅ⲕⲟⲣⲉ ⲉⲡϫⲱⲕ ⲉⲃⲟⲗ ϩⲁ ⲙⲁⲉⲗⲗⲉⲑ ⲉⲟⲩⲱϣⲃ̅
      ⲧⲙⲛ̅ⲧⲣⲙ̅ⲛ̅ϩⲏⲧ ⲛ̅ⲛⲁⲓⲙⲁⲛ ⲡⲓⲥⲣⲁⲏⲗⲓⲧⲏⲥ:</td>
      <td>A song of a Psalm for the sons of Core for the end, upon Maeleth for
      responsive strains, of instruction for Æman the Israelite.</td>
      <td>ᾨδὴ ψαλµοῦ τοῖς υἱοῖς Κορε· εἰς τὸ τέλος, ὑπὲρ µαελεθ τοῦ
      ἀποκριθῆναι· συνέσεως Αιµαν τῷ Ισραηλίτῃ.</td>
    </tr>

    <tr>
      <td><span style="color:#b00e23">(ⲁ̅)</span> ⲡϭ̅ⲥ̅ ⲫϯ ⲛ̀ⲧⲉ ⲡⲁⲟⲩϫⲁⲓ ⲁⲓⲱϣ
      ⲉ̀ⲃⲟⲗ ⲙ̀ⲡⲓⲉϩⲟⲟⲩ ⲛⲉⲙ ⲡⲓⲉϫⲱⲣϩ ⲙ̀ⲡⲉⲕⲙ̀ⲑⲟ</td>
      <td><span style="color:#b00e23">(ⲁ︦)</span> ⲡϫⲟⲉⲓⲥ ⲡⲛⲟⲩⲧⲉ ⲙ̅ⲡⲁⲟⲩϫⲁⲓ ⲁⲓⲱϣ
      ⲉϩⲣⲁⲓ ⲙ̅ⲡⲉⲕⲙ̅ⲧⲟ ⲉⲃⲟⲗ ⲙ̅ⲡⲉϩⲟⲟⲩ ⲙⲛ̅ ⲧⲉⲩϣⲏ.</td>
      <td><span style="color:#b00e23">(1)</span> O Lord God of my salvation, I
      have cried by day and in the night before thee.</td>
      <td><span style="color:#b00e23">(1)</span> Κύριε ὁ θεὸς τῆς σωτηρίας µου,
      ἡµέρας ἐκέκραξα καὶ ἐν νυκτὶ ἐναντίον σου·</td>
    </tr>

    <tr>
      <td><span style="color:#b00e23">(ⲃ̅)</span> ⲙⲁⲣⲉⲥⲓ̀ ⲉ̀ϧⲟⲩⲛ ⲙ̀ⲡⲉⲕⲙ̀ⲑⲟ ⲛ̀ϫⲉ
      ⲧⲁⲡⲣⲟⲥⲉⲩⲭⲏ: ⲡϭ̅ⲥ̅ ⲣⲉⲕ ⲡⲉⲕⲙⲁϣϫ ⲉ̀ⲡⲁϯϩⲟ:</td>
      <td><span style="color:#b00e23">(ⲃ︦)</span> ⲙⲁⲣⲉ ⲡⲁϣⲗⲏⲗ ⲉⲓ ⲉϩⲟⲩⲛ
      ⲙ̅ⲡⲉⲕⲙ̅ⲧⲟ ⲉⲃⲟⲗ. ⲣⲓⲕⲉ ⲙ̅ⲡⲉⲕⲙⲁⲁϫⲉ ⲡϫⲟⲉⲓⲥ ⲉⲡⲁⲥⲟⲡⲥ̅.</td>
      <td><span style="color:#b00e23">(2)</span> Let my prayer come in before
      thee; incline thine ear to my supplication, O Lord.</td>
      <td><span style="color:#b00e23">(2)</span> εἰσελθάτω ἐνώπιόν σου ἡ
      προσευχή µου, κλῖνον τὸ οὖς σου εἰς τὴν δέησίν µου, κύριε.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ϫⲉ ⲁⲥⲙⲟϩ ⲙ̀ⲡⲉⲧϩⲱⲟⲩ ⲛ̀ϫⲉ ⲧⲁⲯⲩⲭⲏ: ⲟⲩⲟϩ ⲡⲁⲱⲛϧ
      ⲁϥϧⲱⲛⲧ ⲉ̀ⲁⲙⲉⲛϯ.</td>
      <td><span style="color:#b00e23">(ⲅ︦)</span> ϫⲉ ⲁ ⲧⲁⲯⲩⲭⲏ ⲙⲟⲩϩ ⲙ̅ⲡⲉⲑⲟⲟⲩ. ⲁ
      ⲡⲁⲱⲛϩ̅ ϩⲱⲛ ⲉϩⲟⲩⲛ ⲉⲁⲙⲛ̅ⲧⲉ.</td>
      <td><span style="color:#b00e23">(3)</span> For my soul is filled with
      troubles, and my life has drawn nigh to Hades.</td>
      <td><span style="color:#b00e23">(3)</span> ὅτι ἐπλήσθη κακῶν ἡ ψυχή µου,
      καὶ ἡ ζωή µου τῷ ᾅδῃ ἤγγισεν·</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ⲁⲩⲟⲡⲧ ⲛⲉⲙ ⲛⲏ ⲉⲑⲛⲁ ⲉ̀ϧⲣⲏⲓ ⲉ̀ⲫⲗⲁⲕⲕⲟⲥ: ⲁⲓⲉⲣ
      ⲙ̀ⲫⲣⲏϯ ⲛ̀ⲟⲩⲣⲱⲙⲓ ⲛ̀ⲁⲧⲉⲣⲃⲟⲏⲑⲓⲛ ⲉ̀ⲣⲟϥ: ⲉⲓⲟⲓ ⲛ̀ⲣⲉⲙϩⲉ ϧⲉⲛ ⲛⲓⲣⲉϥⲙⲱⲟⲩⲧ</td>
      <td><span style="color:#b00e23">(ⲇ︦)</span> ⲁⲩⲟⲡⲧ̅ ⲙⲛ̅ ⲛⲉⲧⲃⲏⲕ ⲉⲡⲉⲥⲏⲧ
      ⲉⲡϣⲏⲓ. ⲁⲓⲣ̅ⲑⲉ ⲛ̅ⲟⲩⲣⲱⲙⲉ ⲉⲙⲛ̅ⲧϥ̅ ⲃⲟⲏⲑⲟⲥ ⲛ̅ⲉⲗⲉⲩⲑⲉⲣⲟⲥ ϩⲛ̅ ⲛⲉⲧⲙⲟⲟⲩⲧ.</td>
      <td><span style="color:#b00e23">(4)</span> I have been reckoned with them
      that go down to the pit; I became as a man without help;</td>
      <td><span style="color:#b00e23">(4)</span> προσελογίσθην µετὰ τῶν
      καταβαινόντων εἰς λάκκον, ἐγενήθην ὡς ἄνθρωπος ἀβοήθητος ἐν νεκροῖς
      ἐλεύθερος,</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲙ̀ⲫⲣⲏϯ ⲛ̀ϩⲁⲛϧⲱⲧⲉⲃ ⲉⲩⲣⲟϫⲡ ⲉⲩⲉ̀ⲛⲕⲟⲧ ϧⲉⲛ ⲛⲓⲙϩⲁⲩ
      ⲛⲏ ⲉⲧⲉ ⲙ̀ⲡⲉⲕⲉⲣⲡⲟⲩⲙⲉⲩⲓ ϫⲉ: ⲟⲩⲟϩ ⲛ̀ⲑⲱⲟⲩ ⲁⲩϩⲓⲧⲟⲩ ⲉ̀ⲃⲟⲗ ϧⲉⲛ ⲛⲉⲕϫⲓϫ</td>
      <td><span style="color:#b00e23">(ⲉ︦)</span> ⲛ̅ⲑⲉ ⲛ̅ϩⲉⲛϩⲁⲧⲃⲉⲥ ⲉⲩⲛⲏϫ
      ⲉⲩⲛ̅ⲕⲟⲧⲕ̅ ϩⲛ̅ ⲛ̅ⲧⲁⲫⲟⲥ ⲛⲁⲓ ⲉⲧⲉ ⲙ̅ⲡⲕ̅ⲣ̅ⲡⲉⲩⲙⲉⲉⲩⲉ ϭⲉ ⲁⲩⲱ ⲛ̅ⲧⲟⲟⲩ ⲁⲩⲧⲁⲕⲟ ⲉⲃⲟⲗ
      ϩⲛ̅ ⲧⲉⲕϭⲓϫ.</td>
      <td><span style="color:#b00e23">(5)</span> free among the dead, as the
      slain ones cast out, who sleep in the tomb; whom thou rememberest no
      more; and they are rejected from thy hand.</td>
      <td><span style="color:#b00e23">(5)</span> ὡσεὶ τραυµατίαι ἐρριµµένοι
      καθεύδοντες ἐν τάφῳ, ὧν οὐκ ἐµνήσθης ἔτι καὶ αὐτοὶ ἐκ τῆς χειρός σου
      ἀπώσθησαν.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(4)</span> ⲁⲩⲭⲁⲧ ϧⲉⲛ ⲟⲩⲗⲁⲕⲕⲟⲥ ⲉϥⲥⲁⲡⲉⲥⲏⲧ: ϧⲉⲛ ϩⲁⲛⲙⲁⲛ̀ⲭⲁⲕⲓ
      ⲛⲉⲙ ⲧϧⲏⲓⲃⲓ ⲙ̀ⲫⲙⲟⲩ:</td>
      <td><span style="color:#b00e23">(ⲋ︦)</span> ⲁⲩⲕⲁⲁⲧ ϩⲛ̅ ⲟⲩϣⲏⲓ ⲙ̅ⲡⲉⲥⲏⲧ ϩⲛ̅
      ϩⲉⲛⲕⲁⲕⲉ ⲙ̅ⲛ ⲑⲁⲓⲃⲉⲥ ⲙ̅ⲡⲙⲟⲩ.</td>
      <td><span style="color:#b00e23">(6)</span> They laid me in the lowest
      pit, in dark places, and in the shadow of death.</td>
      <td><span style="color:#b00e23">(6)</span> ἔθεντό µε ἐν λάκκῳ κατωτάτῳ,
      ἐν σκοτεινοῖς καὶ ἐν σκιᾷ θανάτου.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(4)</span> ⲁϥⲧⲁϫⲣⲟ ⲉ̀ϩⲣⲏⲓ ⲉ̀ϫⲱⲓ ⲛ̀ϫⲉ ⲡⲉⲕⲙⲃⲟⲛ: ⲟⲩⲟϩ
      ⲛⲉⲕⲣⲱⲟⲩϣ ⲧⲏⲣⲟⲩ ⲁⲕⲉⲛⲟⲩ ⲉ̀ϩⲣⲏⲓ ⲉ̀ϫⲱⲓ.</td>
      <td><span style="color:#b00e23">(ⲍ︦)</span> ⲁ ⲡⲉⲕϭⲱⲛⲧ̅ ⲧⲁϫⲣⲟ ⲉϩⲣⲁⲓ ⲉϫⲱⲓ.
      ⲁⲩⲱ ⲛⲉⲕⲣⲟⲟⲩϣ ⲧⲏⲣⲟⲩ ⲁⲕⲛ̅ⲧⲟⲩ ⲉϩⲣⲁⲓ ⲉϫⲱⲓ ⲇⲓⲁⲯⲁⲗⲙⲁ.</td>
      <td><span style="color:#b00e23">(7)</span> Thy wrath has pressed heavily
      upon me, and thou hast brought upon me all thy billows. Pause.</td>
      <td><span style="color:#b00e23">(7)</span> ἐπ’ ἐµὲ ἐπεστηρίχθη ὁ θυµός
      σου, καὶ πάντας τοὺς µετεωρισµούς σου ἐπ’ ἐµὲ ἐπήγαγες. διάψαλµα.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(5)</span> ⲛⲏ ⲉⲧⲥⲱⲟⲩⲛ ⲙ̀ⲙⲟⲓ ⲁⲕⲑⲣⲟⲩⲟⲩⲉⲓ ⲥⲁⲃⲟⲗ ⲙ̀ⲙⲟⲓ: ⲁⲩⲭⲁⲧ
      ⲛ̀ⲱⲣⲉⲃ ⲛⲱⲟⲩ: ⲁⲩⲧⲏⲓⲧ ⲟⲩⲟϩ ⲛⲁⲓⲛⲏⲟⲩ ⲉ̀ⲃⲟⲗ ⲁⲛ ⲡⲉ.</td>
      <td><span style="color:#b00e23">(ⲏ︦)</span> ⲁⲕⲧⲣⲉ ⲛⲉⲧⲥⲟⲟⲩⲛ ⲙ̅ⲙⲟⲓ ⲟⲩⲉ
      ⲙ̅ⲙⲟⲓ. ⲁⲩⲕⲁⲁⲧ ⲛⲁⲩ ⲛ̅ⲃⲟⲧⲉ. ⲁⲩⲧⲁⲁⲧ ⲁⲩⲱ ⲙ̅ⲡⲓⲃⲱⲕ.</td>
      <td><span style="color:#b00e23">(8)</span> Thou hast removed my
      acquaintance far from me; they have made me an abomination to themselves;
      I have been delivered up, and have not gone forth.</td>
      <td><span style="color:#b00e23">(8)</span> ἐµάκρυνας τοὺς γνωστούς µου ἀπ’
       ἐµοῦ, ἔθεντό µε βδέλυγµα ἑαυτοῖς, παρεδόθην καὶ οὐκ ἐξεπορευόµην.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(6)</span> ⲁⲩϣⲱⲛⲓ ⲛ̀ϫⲉ ⲛⲁⲃⲁⲗ ϩⲓⲧⲉⲛ ϯⲙⲉⲧϩⲏⲕⲓ ⲁⲓⲱϣ ⲉ̀ⲡϣⲱⲓ
      ϩⲁⲣⲟⲕ ⲡϭ̅ⲥ̅ ⲙ̀ⲡⲓⲉϩⲟⲟⲩ ⲧⲏⲣϥ: ⲟⲩⲟϩ ⲁⲓⲫⲱⲣϣ ⲛ̀ⲛⲁϫⲓϫ ⲉ̀ⲡϣⲱⲓ ϩⲁⲣⲟⲕ:</td>
      <td><span style="color:#b00e23">(ⲑ︦)</span> ⲁ ⲡⲁⲃⲁⲗ ϭⲃ̅ⲃⲉ ⲉⲃⲟⲗ ϩⲛ̅
      ⲧⲁⲙⲛ̅ⲧϩⲏⲕⲉ. ⲁⲓϫⲓϣⲕⲁⲕ ⲉϩⲣⲁⲓ ⲉⲡϫⲟⲉⲓⲥ ⲙ̅ⲡⲉϩⲟⲟⲩ ⲧⲏⲣϥ̅. ⲁⲓⲡⲉⲣϣ̅ ⲛⲁϭⲓϫ ⲉϩⲣⲁⲓ
      ⲉⲣⲟⲕ.</td>
      <td><span style="color:#b00e23">(9)</span> Mine eyes are dimmed from
      poverty; but I cried to thee, O Lord, all the day; I spread forth my
      hands to thee.</td>
      <td><span style="color:#b00e23">(9)</span> οἱ ὀφθαλµοί µου ἠσθένησαν ἀπὸ
      πτωχείας· ἐκέκραξα πρὸς σέ, κύριε, ὅλην τὴν ἡµέραν, διεπέτασα πρὸς σὲ τὰς
      χεῖράς µου</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(6)</span> ⲙⲏ ⲭⲛⲁⲓⲣⲓ ⲛ̀ⲛⲉⲕϣⲫⲏⲣⲓ ⲛ̀ⲛⲓⲣⲉϥⲙⲱⲟⲩⲧ: ⲓⲉ ϩⲁⲛⲥⲏⲓⲛⲓ
      ⲉⲑⲛⲁⲧⲱⲟⲩⲛⲟⲩ ⲛ̀ⲥⲉⲟⲩⲱⲛϩ ⲛⲁⲕ ⲉ̀ⲃⲟⲗ.</td>
      <td><span style="color:#b00e23">(ⲓ︦)</span> ⲙⲏ ⲉⲕⲛⲁⲣ̅ ⲛⲉⲕϣⲡⲏⲣⲉ ϩⲛ̅
      ⲛⲉⲧⲙⲟⲟⲩⲧ. ⲏ ⲛ̅ⲥⲁⲉⲓⲛ ⲛⲉⲧⲛⲁⲧⲱⲟⲩⲛ ⲛ̅ⲥⲉⲉⲝⲟⲙⲟⲗⲟⲅⲉⲓ ⲛⲁⲕ.</td>
      <td><span style="color:#b00e23">(10)</span> Wilt thou work wonders for
      the dead? or shall physicians raise them up, that they shall praise
      thee?</td>
      <td><span style="color:#b00e23">(10)</span> Μὴ τοῖς νεκροῖς ποιήσεις
      θαυµάσια; ἢ ἰατροὶ ἀναστήσουσιν, καὶ ἐξοµολογήσονταί σοι;</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(7)</span> ⲙⲏ ⲟⲩⲟⲛ ⲟⲩⲁⲓ ⲛⲁⲥⲁϫⲓ ⲙ̀ⲡⲉⲕⲛⲁⲓ ϧⲉⲛ ⲟⲩⲙϩⲁⲩ: ⲛⲉⲙ
      ⲧⲉⲕⲙⲉⲑⲙⲏⲓ ϧⲉⲛ ⲡⲧⲁⲕⲟ.</td>
      <td><span style="color:#b00e23">(ⲓ︦ⲁ︦)</span> ⲙⲏ ⲉⲩⲛⲁϫⲱ ⲙ̅ⲡⲉⲕⲛⲁ ϩⲛ̅
      ⲛⲧⲁⲫⲟⲥ. ⲁⲩⲱ ⲧⲉⲕⲙⲉ ϩⲣⲁⲓ ϩⲙ̅ ⲡⲧⲁⲕⲟ.</td>
      <td><span style="color:#b00e23">(11)</span> Shall any one declare thy
      mercy in the tomb? and thy truth in destruction?</td>
      <td><span style="color:#b00e23">(11)</span> µὴ διηγήσεταί τις ἐν τάφῳ τὸ
      ἔλεός σου καὶ τὴν ἀλήθειάν σου ἐν τῇ ἀπωλείᾳ;</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(8)</span> ⲙⲏ ⲥⲉⲛⲁⲥⲟⲩⲉⲛ ⲛⲉⲕϣⲫⲏⲣⲓ ϧⲉⲛ ⲡⲭⲁⲕⲓ: ⲛⲉⲙ ⲧⲉⲕⲙⲉⲑⲙⲏⲓ
      ϧⲉⲛ ⲟⲩⲕⲁϩⲓ ⲉ̀ⲁⲩⲉⲣⲡⲉϥⲱⲃϣ</td>
      <td><span style="color:#b00e23">(ⲓ︦ⲃ︦)</span> ⲙⲏ ⲉⲩⲛⲁⲉⲓⲙⲉ ⲉⲛⲉⲕϣⲡⲏⲣⲉ ϩⲙ̅
      ⲡⲕⲁⲕⲉ. ⲁⲩⲱ ⲧⲉⲕⲇⲓⲕⲁⲓⲟⲥⲩⲛⲏ ϩⲛ̅ ⲟⲩⲕⲁϩ ⲉⲁⲕⲣ̅ ⲡⲉϥⲱⲃϣ̅.</td>
      <td><span style="color:#b00e23">(12)</span> Shall thy wonders be known in
      darkness? and thy righteousness in a forgotten land?</td>
      <td><span style="color:#b00e23">(12)</span> µὴ γνωσθήσεται ἐν τῷ σκότει
      τὰ θαυµάσιά σου καὶ ἡ δικαιοσύνη σου ἐν γῇ ἐπιλελησµένῃ;</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(9)</span> ⲁ̀ⲛⲟⲕ ⲇⲉ ⲁⲓⲱϣ ⲉ̀ⲡϣⲱⲓ ϩⲁⲣⲟⲕ ⲡϭ̅ⲥ̅: ⲟⲩⲟϩ
      ⲧⲁⲡⲣⲟⲥⲉⲩⲭⲏ ⲉⲥⲉ̀ⲉⲣϣⲟⲣⲡ ⲙ̀ⲫⲟϩ ϣⲁⲣⲟⲕ ⲛ̀ϩⲁⲛⲁⲧⲟⲟⲩⲓ.</td>
      <td><span style="color:#b00e23">(ⲓ︦ⲅ︦)</span> ⲁⲛⲟⲕ ⲇⲉ ⲁⲓϫⲓϣⲕⲁⲕ ⲉϩⲣⲁⲓ ⲉⲣⲟⲕ
      ⲡϫⲟⲉⲓⲥ. ⲁⲩⲱ ⲡⲁϣⲗⲏⲗ ⲛⲁⲧⲁϩⲟⲕ ⲙ̅ⲡⲛⲟⲩ ⲛ̅ϣⲱⲣⲡ̅.</td>
      <td><span style="color:#b00e23">(13)</span> But I cried to thee, O Lord;
      and in the morning shall my prayer prevent thee.</td>
      <td><span style="color:#b00e23">(13)</span> κἀγὼ πρὸς σέ, κύριε,
      ἐκέκραξα, καὶ τὸ πρωὶ ἡ προσευχή µου προφθάσει σε.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(10)</span> ⲉⲑⲃⲉ ⲟⲩ ⲡϭ̅ⲥ̅ ⲭⲛⲁϩⲓⲟⲩⲓ ⲛ̀ⲧⲁⲡⲣⲟⲥⲉⲩⲭⲏ ⲉ̀ⲃⲟⲗ:
      ⲁⲕⲫⲱⲛϩ ⲙ̀ⲡⲉⲕϩⲟ ⲥⲁⲃⲟⲗ ⲙ̀ⲙⲟⲓ:</td>
      <td><span style="color:#b00e23">(ⲓ︦ⲇ︦)</span> ⲉⲧⲃⲉ ⲟⲩ ⲡϫⲟⲉⲓⲥ ⲕⲛⲁⲕⲱ ⲛ̅ⲥⲱⲕ
      ⲛ̅ⲧⲁⲯⲩⲭⲏ ⲙ̅ⲡⲣ̅ⲕⲱⲧⲉ ⲙ̅ⲡⲉⲕϩⲟ ⲛ̅ⲥⲁⲃⲟⲗ ⲙ̅ⲙⲟⲓ.</td>
      <td><span style="color:#b00e23">(14)</span> Wherefore, O Lord, dost thou
      reject my prayer, and turn thy face away from me?</td>
      <td><span style="color:#b00e23">(14)</span> ἵνα τί, κύριε, ἀπωθεῖς τὴν
      ψυχήν µου, ἀποστρέφεις τὸ πρόσωπόν σου ἀπ’ ἐµοῦ;</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(10)</span> ϫⲉ ⲁ̀ⲛⲟⲕ ⲟⲩϩⲏⲕⲓ ⲁ̀ⲛⲟⲕ ⲟⲩⲟϩ ϯϧⲉⲛ ϩⲁⲛϧⲓⲥⲓ ⲓⲥϫⲉⲛ
      ⲧⲁⲙⲉⲧⲁⲗⲟⲩ: ⲉⲧⲁⲓϭⲓⲥⲓ ⲇⲉ ⲁⲓⲑⲉⲃⲓⲟⲓ ⲟⲩⲟϩ ⲁⲓⲧⲱⲙⲧ.</td>
      <td><span style="color:#b00e23">(ⲓ︦ⲉ︦)</span> ϫⲉ ⲁⲛⲅ̅ ⲟⲩϩⲏⲕⲉ ⲁⲛⲟⲕ ⲉⲓ ϩⲛ̅
      ϩⲉⲛϩⲓⲥⲉ ϫⲓⲛ ⲧⲁⲙⲛ̅ⲧⲕⲟⲩⲓ. ⲛ̅ⲧⲉⲣⲓϫⲓⲥⲉ ⲇⲉ ⲁⲓⲑⲃ̅ⲃⲓⲟ ⲁⲩⲱ ⲁⲓⲧⲱⲟⲩⲛ.</td>
      <td><span style="color:#b00e23">(15)</span> I am poor and in troubles
      from my youth; and having been exalted, I was brought low and into
      despair.</td>
      <td><span style="color:#b00e23">(15)</span> πτωχός εἰµι ἐγὼ καὶ ἐν κόποις
      ἐκ νεότητός µου, ὑψωθεὶς δὲ ἐταπεινώθην καὶ ἐξηπορήθην.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(11)</span> ⲁⲩⲓ̀ ⲉ̀ϩⲣⲏⲓ ⲉ̀ϫⲱⲓ ⲛ̀ϫⲉ ⲛⲉⲕϫⲱⲛⲧ: ⲟⲩⲟϩ ⲛⲉⲕϩⲟϯ
      ⲡⲉⲧⲁⲩϣⲧⲉⲣⲑⲱⲣⲧ.</td>
      <td><span style="color:#b00e23">(ⲓ︦ⲋ︦)</span> ⲁ ⲛⲉⲕⲟⲣⲅⲏ ⲉⲓ ⲉϩⲣⲁⲓ ⲉϫⲱⲓ. ⲁ
      ⲛⲉⲕϩⲟⲧⲉ ϣⲧⲣ̅ⲧⲱⲣⲧ̅.</td>
      <td><span style="color:#b00e23">(16)</span> Thy wrath has passed over me;
      and thy terrors have greatly disquieted me.</td>
      <td><span style="color:#b00e23">(16)</span> ἐπ’ ἐµὲ διῆλθον αἱ ὀργαί σου,
      καὶ οἱ φοβερισµοί σου ἐξετάραξάν µε,</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(12)</span> ⲁⲩⲕⲱϯ ⲉ̀ⲣⲟⲓ ⲙ̀ⲫⲣⲏϯ ⲛ̀ⲟⲩⲙⲱⲟⲩ: ⲁⲩⲁⲙⲟⲛⲓ ⲙ̀ⲙⲟⲓ
      ⲙ̀ⲡⲓⲉϩⲟⲟⲩ ⲧⲏⲣϥ ⲉⲩⲥⲟⲡ.</td>
      <td><span style="color:#b00e23">(ⲓ︦ⲍ︦)</span> ⲁⲩⲕⲱⲧⲉ ⲉⲣⲟⲓ ⲛ̅ⲑⲉ ⲛ̅ⲛⲓⲙⲟⲟⲩ.
      ⲁⲩⲁⲙⲁϩⲧⲉ ⲙ̅ⲙⲟⲓ ϩⲓ ⲟⲩⲥⲟⲡ ⲙ̅ⲡⲉϩⲟⲟⲩ ⲧⲏⲣϥ̅.</td>
      <td><span style="color:#b00e23">(17)</span> They compassed me like water;
      all the day they beset me together.</td>
      <td><span style="color:#b00e23">(17)</span> ἐκύκλωσάν µε ὡς ὕδωρ ὅλην τὴν
      ἡµέραν, περιέσχον µε ἅµα.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> <span style=
      "color:#05537d">(13)</span> ⲁⲕⲑⲣⲉ ⲟⲩϣⲫⲏⲣ ⲟⲩⲉⲓ ⲥⲁⲃⲟⲗ ⲙ̀ⲙⲟⲓ: ⲟⲩⲟϩ ⲛⲏ
      ⲉⲧⲥⲱⲟⲩⲛ ⲙ̀ⲙⲟⲓ ⲉ̀ⲃⲟⲗ ϩⲁ ⲟⲩⲧⲁⲗⲉⲡⲱⲣⲓⲁ.</td>
      <td><span style="color:#b00e23">(ⲓ︦ⲏ︦)</span> ⲁⲕⲧⲣⲉ ⲛⲁϣⲃⲉⲉⲣ ⲟⲩⲉ ⲙ̅ⲙⲟⲓ.
      ⲁⲩⲱ ⲛⲉⲧⲥⲟⲟⲩⲛ ⲙ̅ⲙⲟⲓ ⲉⲃⲟⲗ ϩⲛ̅ ⲧⲁⲧⲁⲗⲁⲓⲡⲱⲣⲓⲁ:</td>
      <td><span style="color:#b00e23">(18)</span> Thou hast put far from me
      every friend, and mine acquaintances because of my wretchedness.</td>
      <td><span style="color:#b00e23">(18)</span> ἐµάκρυνας ἀπ’ ἐµοῦ φίλον καὶ
      πλησίον καὶ τοὺς γνωστούς µου ἀπὸ ταλαιπωρίας.</td>
    </tr>
  </table>
</body>
</html>
