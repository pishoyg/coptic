<!DOCTYPE html>
<html>
<head>
  <title>Daniel</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="daniel_5.html" rel="next">
  <link href="daniel_3.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="daniel_4">Daniel 4</h4>

  <table>
    <tr>
      <td><span style="color:#b00e23">(ⲁ̅)</span> ⲁ̀ⲛⲟⲕ ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲟⲩⲣⲟ.
      ⲛⲁⲓⲉⲣⲉⲩⲑⲉⲛⲓⲛ ϧⲉⲛ ⲡⲁⲏⲓ ⲡⲉ. ⲟⲩⲟϩ ⲉⲓⲫⲟⲣⲓ ⲉ̀ⲃⲟⲗ ϩⲓϫⲉⲛ ⲡⲁⲑⲣⲟⲛⲟⲥ.</td>
      <td><span style="color:#b00e23">(1)</span> I Nabuchodonosor was thriving
      in my house, and prospering.</td>
      <td><span style="color:#b00e23">(4)</span> ἐγὼ Ναβουχοδονοσορ εὐθηνῶν
      ἤμην ἐν τῷ οἴκῳ μου καὶ εὐθαλῶν</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲣⲁⲥⲟⲩⲓ ⲁⲓⲛⲁⲩ ⲉ̀ⲣⲟⲥ ⲁⲥϯϩⲟϯ
      ⲛⲏⲓ. ⲁⲓϣⲑⲟⲣⲧⲉⲣ ϩⲓϫⲉⲛ ⲡⲁⲙⲁⲛ̀ⲉⲛⲕⲟⲧ. ⲟⲩⲟϩ ⲛⲓⲛⲁⲩ ⲛ̀ⲧⲉ ⲧⲁⲁⲫⲉ ⲁⲩϣⲑⲉⲣⲧⲟⲣⲧ.</td>
      <td><span style="color:#b00e23">(2)</span> I saw a vision, and it
      terrified me, and I was troubled on my bed, and the visions of my head
      troubled me.</td>
      <td><span style="color:#b00e23">(5)</span> ἐνύπνιον εἶδον καὶ ἐφοβέρισέν
      με καὶ ἐταράχθην ἐπὶ τῆς κοίτης μου καὶ αἱ ὁράσεις τῆς κεφαλῆς μου
      συνετάραξάν με</td>
    </tr>

    <tr>
      <td><span style="color:#b00e23">(ⲅ̅)</span> ⲁϥⲥⲉⲙⲛⲓ ⲇⲉ ⲛ̀ϫⲉ ⲟⲩϩⲱⲛ ⲉ̀ⲃⲟⲗ
      ϩⲓⲧⲟⲧ. ⲉ̀ⲑⲣⲟⲩⲓⲛⲓ ⲉ̀ϧⲟⲩⲛ ⲙ̀ⲡⲁⲙ̀ⲑⲟ ⲛ̀ⲛⲓⲥⲁⲃⲉⲩ ⲧⲏⲣⲟⲩ ⲛ̀ⲧⲉ ⲃⲁⲃⲩⲗⲱⲛ. ϩⲟⲡⲱⲥ
      ⲛ̀ⲧⲟⲩⲧⲁⲙⲟⲓ ⲉ̀ⲫⲟⲩⲟϩⲉⲙ ⲛ̀ⲧⲁⲣⲁⲥⲟⲩⲓ.</td>
      <td><span style="color:#b00e23">(3)</span> And I made a decree to bring
      in before me all the wise men of Babylon, that they might make known to
      me the interpretation of the dream.</td>
      <td><span style="color:#b00e23">(6)</span> καὶ δι’ ἐμοῦ ἐτέθη δόγμα τοῦ
      εἰσαγαγεῖν ἐνώπιόν μου πάντας τοὺς σοφοὺς Βαβυλῶνος ὅπως τὴν σύγκρισιν
      τοῦ ἐνυπνίου γνωρίσωσίν μοι</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲛⲁⲩⲛⲏⲟⲩ ⲉ̀ϧⲟⲩⲛ ⲛ̀ϫⲉ
      ⲛⲓⲣⲉϥⲉⲣϩⲓⲕ. ⲛⲓⲁⲭⲱⲟⲩⲓ ⲛⲓⲅⲁⲍⲁⲣⲏⲛⲟⲥ. ⲛⲓⲭⲁⲗⲇⲉⲟⲥ. ⲧⲁⲣⲁⲥⲟⲩⲓ ⲁⲓϫⲟⲥ ⲙ̀ⲡⲟⲩⲙ̀ⲑⲟ.
      ⲟⲩⲟϩ ⲡⲉⲥⲟⲩⲟϩⲉⲙ ⲙ̀ⲡⲟⲩⲧⲁⲙⲟⲓ ⲉ̀ⲣⲟϥ.</td>
      <td><span style="color:#b00e23">(4)</span> So the enchanters, magicians,
      soothsayers, and Chaldeans came in: and I told the dream before them; but
      they did not make known to me the interpretation thereof;</td>
      <td><span style="color:#b00e23">(7)</span> καὶ εἰσεπορεύοντο οἱ ἐπαοιδοί
      μάγοι γαζαρηνοί Χαλδαῖοι καὶ τὸ ἐνύπνιον εἶπα ἐγὼ ἐνώπιον αὐτῶν καὶ τὴν
      σύγκρισιν αὐτοῦ οὐκ ἐγνώρισάν μοι</td>
    </tr>

    <tr>
      <td><span style="color:#b00e23">(ⲉ̅)</span> ϣⲁⲛⲧⲉϥⲓ̀ ⲛ̀ϫⲉ ⲇⲁⲛⲓⲏⲗ. ⲫⲏ ⲉⲧⲉ
      ⲡⲉϥⲣⲁⲛ ⲡⲉ ⲃⲁⲗⲧⲁⲥⲁⲣ ⲕⲁⲧⲁ ⲫⲣⲁⲛ ⲙ̀ⲡⲁⲛⲟⲩϯ. ⲫⲁⲓ ⲉⲧⲉ ⲟⲩⲟⲛ ⲟⲩⲡⲛ̅ⲁ̅ ⲉϥⲟⲩⲁⲃ ⲛ̀ⲧⲉ
      ⲫϯ ⲛ̀ϧⲏⲧϥ. ϯⲣⲁⲥⲟⲩⲓ ⲁⲓϫⲟⲥ ⲙ̀ⲡⲉϥⲙ̀ⲑⲟ.</td>
      <td><span style="color:#b00e23">(5)</span> until Daniel came, whose name
      is Baltasar, according to the name of my God, who has within him the Holy
      Spirit of God; to whom I said,</td>
      <td><span style="color:#b00e23">(8)</span> ἕως οὗ ἦλθεν Δανιηλ οὗ τὸ
      ὄνομα Βαλτασαρ κατὰ τὸ ὄνομα τοῦ θεοῦ μου ὃς πνεῦμα θεοῦ ἅγιον ἐν ἑαυτῷ
      ἔχει καὶ τὸ ἐνύπνιον ἐνώπιον αὐτοῦ εἶπα</td>
    </tr>

    <tr>
      <td><span style="color:#b00e23">(ⲋ̅)</span> ⲃⲁⲗⲧⲁⲥⲁⲣ ⲡⲁⲣⲭⲱⲛ ⲛ̀ⲧⲉ
      ⲛⲓⲣⲉϥⲉⲣϩⲓⲕ. ⲛ̀ⲑⲟⲕ ⲁⲓⲉⲙⲓ ⲉ̀ⲣⲟⲕ. ϫⲉ ⲟⲩⲟⲛ ⲟⲩⲡⲛ̅ⲁ̅ ⲉϥⲟⲩⲁⲃ ⲛ̀ⲧⲉ ⲫϯ ⲛ̀ϧⲏⲧⲕ.
      ⲟⲩⲟϩ ⲙ̀ⲙⲟⲛ ϩⲗⲓ ⲙ̀ⲙⲩⲥⲧⲏⲣⲓⲟⲛ ⲟⲩ ⲛ̀ⲁⲧϫⲟⲙ ⲛ̀ⲧⲟⲧⲕ. ⲥⲱⲧⲉⲙ ⲉ̀ϯⲣⲁⲥⲟⲩⲓ ⲛ̀ⲧⲉ
      ϯϩⲟⲣⲁⲥⲓⲥ ⲉⲧⲁⲓⲛⲁⲩ ⲉ̀ⲣⲟⲥ. ⲟⲩⲟϩ ⲁϫⲉ ⲡⲉⲥⲟⲩⲟϩⲉⲙ ⲛⲏⲓ.</td>
      <td><span style="color:#b00e23">(6)</span> O Baltasar, chief of the
      enchanters, of whom I know that the Holy Spirit of God is in thee, and no
      mystery is too hard for thee, hear the vision of my dream which I had,
      and tell me the interpretation of it.</td>
      <td><span style="color:#b00e23">(9)</span> Βαλτασαρ ὁ ἄρχων τῶν ἐπαοιδῶν
      ὃν ἐγὼ ἔγνων ὅτι πνεῦμα θεοῦ ἅγιον ἐν σοὶ καὶ πᾶν μυστήριον οὐκ ἀδυνατεῖ
      σε ἄκουσον τὴν ὅρασιν τοῦ ἐνυπνίου οὗ εἶδον καὶ τὴν σύγκρισιν αὐτοῦ εἰπόν
      μοι</td>
    </tr>

    <tr>
      <td><span style="color:#b00e23">(ⲍ̅)</span> ⲛⲓϩⲟⲣⲁⲥⲓⲥ ⲛ̀ⲧⲉ ⲧⲁⲁⲫⲉ ⲁⲓⲛⲁⲩ
      ⲉ̀ⲣⲱⲟⲩ ϩⲓϫⲉⲛ ⲡⲁⲙⲁⲛⲉⲛⲕⲟⲧ. ϩⲏⲡⲡⲉ ⲓⲥ ⲟⲩϣϣⲏⲛ ⲉϥⲭⲏ ϧⲉⲛ ⲑⲙⲏϯ ⲙ̀ⲡⲕⲁϩⲓ. ⲡⲉϥϭⲓⲥⲓ
      ⲉ̀ⲛⲁϣⲱϥ.</td>
      <td><span style="color:#b00e23">(7)</span> I had a vision upon my bed;
      and behold a tree in the midst of the earth, and its height was
      great.</td>
      <td><span style="color:#b00e23">(10)</span> ἐπὶ τῆς κοίτης μου ἐθεώρουν
      καὶ ἰδοὺ δένδρον ἐν μέσῳ τῆς γῆς καὶ τὸ ὕψος αὐτοῦ πολύ</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲁϥⲁⲓⲁⲓ ⲛ̀ϫⲉ ⲡⲓϣϣⲏⲛ
      ⲁϥϫⲉⲙϫⲟⲙ ⲉ̀ⲙⲁϣⲱ. ⲁ ⲡⲉϥϭⲓⲥⲓ ⲫⲟϩ ϣⲁ ⲧⲫⲉ. ⲟⲩⲟϩ ⲧⲉϥⲙⲉⲧⲛⲓϣϯ ϣⲁ ⲛⲉⲁⲧ ⲙ̀ⲡⲕⲁϩⲓ
      ⲧⲏⲣϥ.</td>
      <td><span style="color:#b00e23">(8)</span> The tree grew large and
      strong, and its height reached to the sky, and its extent to the
      extremity of the whole earth:</td>
      <td><span style="color:#b00e23">(11)</span> ἐμεγαλύνθη τὸ δένδρον καὶ
      ἴσχυσεν καὶ τὸ ὕψος αὐτοῦ ἔφθασεν ἕως τοῦ οὐρανοῦ καὶ τὸ κύτος αὐτοῦ εἰς
      τὰ πέρατα πάσης τῆς γῆς</td>
    </tr>

    <tr>
      <td><span style="color:#b00e23">(ⲑ̅)</span> ⲛⲉϥϫⲱⲟⲩⲓ ⲉ̀ⲛⲉⲥⲱⲟⲩ. ⲟⲩⲟϩ
      ⲡⲉϥⲟⲩⲧⲁϩ ⲉ̀ⲛⲁϣⲱϥ. ⲟⲩⲟϩ ⲧϧⲣⲉ ⲛ̀ⲟⲩⲟⲛ ⲛⲓⲃⲉⲛ ⲉⲥⲉ̀ⲛ̀ϧⲏⲧϥ ⲡⲉ. ⲛⲁⲩϣⲟⲡ ϧⲁⲣⲁⲧϥ
      ⲛ̀ϫⲉ ⲛⲓⲑⲏⲣⲓⲟⲛ ⲉ̀ⲛⲁⲅⲣⲓⲟⲛ. ⲟⲩⲟϩ ⲛⲁⲩⲟⲩⲉϩ ϩⲓϫⲉⲛ ⲛⲉϥϫⲁⲗ ⲛ̀ϫⲉ ⲛⲓϩⲁⲗⲁϯ ⲛ̀ⲧⲉ ⲧⲫⲉ.
      ⲛⲁⲩϣⲁⲛⲉⲩϣ ⲉ̀ⲃⲟⲗ ⲛ̀ϧⲏⲧϥ ⲛ̀ϫⲉ ⲥⲁⲣⲝ ⲛⲓⲃⲉⲛ.</td>
      <td><span style="color:#b00e23">(9)</span> its leaves were fair, and its
      fruit abundant, and in it was meat for all; and under it the wild beasts
      of the field took shelter, and the birds of the sky lodged in the
      branches of it, and all flesh was fed of it.</td>
      <td><span style="color:#b00e23">(12)</span> τὰ φύλλα αὐτοῦ ὡραῖα καὶ ὁ
      καρπὸς αὐτοῦ πολύς καὶ τροφὴ πάντων ἐν αὐτῷ καὶ ὑποκάτω αὐτοῦ κατεσκήνουν
      τὰ θηρία τὰ ἄγρια καὶ ἐν τοῖς κλάδοις αὐτοῦ κατῴκουν τὰ ὄρνεα τοῦ οὐρανοῦ
      καὶ ἐξ αὐτοῦ ἐτρέφετο πᾶσα σάρξ</td>
    </tr>

    <tr>
      <td><span style="color:#b00e23">(ⲓ̅)</span> ⲛⲁⲓⲛⲁⲩ ⲡⲉ ϧⲉⲛ ⲟⲩϩⲟⲣⲟⲙⲁ ⲛ̀ⲧⲉ
      ⲡⲓⲉϫⲱⲣϩ ϩⲓϫⲉⲛ ⲡⲁⲙⲁⲛⲉⲛⲕⲟⲧ. ϩⲏⲡⲡⲉ ⲓⲥ ⲟⲩⲏⲣ. ⲟⲩⲟϩ ⲟⲩⲁⲅⲓⲟⲛ ⲁϥⲓ̀ ⲉ̀ⲃⲟⲗ ϧⲉⲛ ⲧⲫⲉ.
      ⲁϥⲙⲟⲩϯ ϧⲉⲛ ⲟⲩⲛⲓϣϯ ⲛ̀ϫⲟⲙ. ⲟⲩⲟϩ ⲁϥϫⲟⲥ ⲙ̀ⲡⲁⲓⲣⲏϯ.</td>
      <td><span style="color:#b00e23">(10)</span> I beheld in the night vision
      upon my bed, and, behold, a watcher and an holy one came down from heaven
      and cried aloud, and thus he said,</td>
      <td><span style="color:#b00e23">(13)</span> ἐθεώρουν ἐν ὁράματι τῆς
      νυκτὸς ἐπὶ τῆς κοίτης μου καὶ ἰδοὺ ιρ καὶ ἅγιος ἀπ’ οὐρανοῦ κατέβη</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ϫⲉ ⲕⲱⲣϫ ⲙ̀ⲡⲓϣϣⲏⲛ. ⲟⲩⲟϩ ⲫⲱⲗϫ
      ⲛ̀ⲛⲉϥϫⲁⲗ ⲉ̀ⲃⲟⲗ. ⲥⲱϩⲓ ⲛ̀ⲛⲉϥϫⲱⲃⲓ ⲉ̀ⲡⲉⲥⲏⲧ. ϫⲱⲣ ⲙ̀ⲡⲉϥⲟⲩⲧⲁϩ ⲉ̀ⲃⲟⲗ. ⲙⲁⲣⲟⲩⲕⲓⲙ
      ⲛ̀ϫⲉ ⲛⲓⲑⲏⲣⲓⲟⲛ ⲉ̀ⲃⲟⲗ ϧⲁⲣⲁⲧϥ. ⲛⲉⲙ ⲛⲓϩⲁⲗⲁϯ ⲉ̀ⲃⲟⲗ ϩⲁ ⲛⲉϥϫⲁⲗ.</td>
      <td><span style="color:#b00e23">(11)</span> Cut down the tree, and pluck
      off its branches, and shake off its leaves, and scatter its fruit: let
      the wild beasts be removed from under it, and the birds from its
      branches.</td>
      <td><span style="color:#b00e23">(14)</span> καὶ ἐφώνησεν ἐν ἰσχύι καὶ
      οὕτως εἶπεν ἐκκόψατε τὸ δένδρον καὶ ἐκτίλατε τοὺς κλάδους αὐτοῦ καὶ
      ἐκτινάξατε τὰ φύλλα αὐτοῦ καὶ διασκορπίσατε τὸν καρπὸν αὐτοῦ σαλευθήτωσαν
      τὰ θηρία ὑποκάτωθεν αὐτοῦ καὶ τὰ ὄρνεα ἀπὸ τῶν κλάδων αὐτοῦ</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲡⲗⲏⲛ ϯⲫⲓⲏ ⲛ̀ⲧⲉ ⲧⲉϥⲛⲟⲩⲛⲓ ⲭⲁⲥ
      ϧⲉⲛ ⲡⲓⲕⲁϩⲓ. ⲛ̀ϩⲣⲏⲓ ϧⲉⲛ ⲟⲩⲥⲛⲁⲩϩ ⲙ̀ⲃⲉⲛⲓⲡⲓ ⲛⲉⲙ ⲟⲩϩⲟⲙⲧ. ⲛⲉⲙ ⲟⲩⲭⲗⲟⲏ ⲉⲧⲥⲁⲃⲟⲗ
      ⲛⲉⲙ ϯⲓⲱϯ ⲛ̀ⲧⲉ ⲧⲫⲉ. ⲉϥⲉ̀ⲉⲛⲕⲟⲧ ⲛ̀ϧⲏⲧⲟⲩ. ⲉⲥⲉ̀ϣⲱⲡⲓ ⲛ̀ϫⲉ ⲧⲉϥⲧⲟⲓ ⲛⲉⲙ ⲛⲓⲑⲩⲣⲓⲟⲛ
      ϧⲉⲛ ⲡⲓⲥⲓⲙ ⲛ̀ⲧⲉ ⲡⲕⲁϩⲓ.</td>
      <td><span style="color:#b00e23">(12)</span> Only leave the stump of its
      roots in the earth, and bind it with an iron and brass band; and it shall
      lie in the grass that is without and in the dew of heaven, and its
      portion shall be with the wild beasts in the grass of the field.</td>
      <td><span style="color:#b00e23">(15)</span> πλὴν τὴν φυὴν τῶν ῥιζῶν αὐτοῦ
      ἐν τῇ γῇ ἐάσατε καὶ ἐν δεσμῷ σιδηρῷ καὶ χαλκῷ καὶ ἐν τῇ χλόῃ τῇ ἔξω καὶ
      ἐν τῇ δρόσῳ τοῦ οὐρανοῦ κοιτασθήσεται καὶ μετὰ τῶν θηρίων ἡ μερὶς αὐτοῦ
      ἐν τῷ χόρτῳ τῆς γῆς</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲉⲣⲉ ⲡⲉϥϩⲏⲧ ϣⲱⲃⲧ. ⲉ̀ⲃⲟⲗ
      ϩⲁ ⲛⲓⲣⲱⲙⲓ. ⲉⲩⲉ̀ϯ ⲛⲁϥ ⲛ̀ⲟⲩϩⲏⲧ ⲛ̀ⲑⲏⲣⲓⲟⲛ. ⲉⲣⲉ ⲍ̅ ⲛ̀ⲥⲏⲟⲩ ϣⲱⲃⲧ ϩⲓⲱⲧϥ</td>
      <td><span style="color:#b00e23">(13)</span> His heart shall be changed
      from that of man, and the heart of a wild beast shall be given to him;
      and seven times shall pass over him.</td>
      <td><span style="color:#b00e23">(16)</span> ἡ καρδία αὐτοῦ ἀπὸ τῶν
      ἀνθρώπων ἀλλοιωθήσεται καὶ καρδία θηρίου δοθήσεται αὐτῷ καὶ ἑπτὰ καιροὶ
      ἀλλαγήσονται ἐπ’ αὐτόν</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲉ̀ⲃⲟⲗ ϩⲓⲧⲉⲛ ⲫⲟⲩⲟϩⲉⲙ ⲛⲟⲩⲏⲣ
      ⲡⲉ ⲡⲓⲥⲁϫⲓ. ⲟⲩⲟϩ ⲟⲩⲥⲁϫⲓ ⲛ̀ⲧⲉ ⲛⲏ ⲉⲑⲟⲩⲁⲃ ⲡⲉ ⲡⲓϫⲓⲛϣⲓⲛⲓ. ϩⲓⲛⲁ ⲛ̀ⲧⲟⲩⲉⲙⲓ ⲛ̀ϫⲉ ⲛⲏ
      ⲉⲧⲟⲛϧ. ϫⲉ ⲡϭ̅ⲥ̅ ⲉⲧϭⲟⲥⲓ ϩⲓϫⲉⲛ ϯⲙⲉⲧⲟⲩⲣⲟ ⲛ̀ⲧⲉ ⲛⲓⲣⲱⲙⲓ. ⲟⲩⲟϩ ⲫⲏ ⲉⲧⲉϩⲛⲁϥ.
      ϣⲁϥⲧⲏⲓⲥ ⲛⲁϥ. ⲟⲩⲟϩ ⲡϣⲱϣ ⲛ̀ⲧⲉ ϩⲁⲛⲣⲱⲙⲓ. ⲉϥⲉ̀ⲧⲱⲛϥ ⲉ̀ϫⲱϥ.</td>
      <td><span style="color:#b00e23">(14)</span> The matter is by the decree
      of the watcher, and the demand is a word of the holy ones; that the
      living may known that the Lord is most high over the kingdom of men, and
      he will give it to whomsoever he shall please, and will set up over it
      that which is set at nought of men.</td>
      <td><span style="color:#b00e23">(17)</span> διὰ συγκρίματος ιρ ὁ λόγος
      καὶ ῥῆμα ἁγίων τὸ ἐπερώτημα ἵνα γνῶσιν οἱ ζῶντες ὅτι κύριός ἐστιν ὁ
      ὕψιστος τῆς βασιλείας τῶν ἀνθρώπων καὶ ᾧ ἐὰν δόξῃ δώσει αὐτὴν καὶ
      ἐξουδένημα ἀνθρώπων ἀναστήσει ἐπ’ αὐτήν</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲑⲁⲓ ⲧⲉ ϯⲣⲁⲥⲟⲩⲓ ⲉⲧⲁⲓⲛⲁⲩ
      ⲉ̀ⲣⲟⲥ. ⲁ̀ⲛⲟⲕ ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲟⲩⲣⲟ. ⲟⲩⲟϩ ⲛ̀ⲑⲟⲕ ⲃⲁⲗⲧⲁⲥⲁⲣ. ⲉⲕⲉ̀ϫⲉ ⲡⲉⲥⲟⲩⲟϩⲉⲙ
      ⲛⲏⲓ. ⲛ̀ⲑⲟⲕ ⲇⲉ ⲇⲁⲛⲓⲏⲗ ⲟⲩⲟⲛ ϣ̀ϫⲟⲙ ⲙ̀ⲙⲟⲕ. ϫⲉ ⲟⲩⲟⲛ ⲟⲩⲡⲛ̅ⲁ̅ ⲉϥⲟⲩⲁⲃ
      ⲛ̀ϧⲏⲧⲕ.</td>
      <td><span style="color:#b00e23">(15)</span> This is the vision which I
      king Nabuchodonosor saw: and do thou, Baltasar, declare the
      interpretation, for none of the wise men of my kingdom are able to shew
      me the interpretation of it: but thou, Daniel, art able; for the Holy
      Spirit of God is in thee.</td>
      <td><span style="color:#b00e23">(18)</span> τοῦτο τὸ ἐνύπνιον ὃ εἶδον ἐγὼ
      Ναβουχοδονοσορ ὁ βασιλεύς καὶ σύ Βαλτασαρ τὸ σύγκριμα εἰπόν ὅτι πάντες οἱ
      σοφοὶ τῆς βασιλείας μου οὐ δύνανται τὸ σύγκριμα αὐτοῦ δηλῶσαί μοι σὺ δέ
      Δανιηλ δύνασαι ὅτι πνεῦμα θεοῦ ἅγιον ἐν σοί</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲧⲟⲧⲉ ⲇⲁⲛⲓⲏⲗ. ⲫⲏ ⲉⲧⲉ ⲡⲉϥⲣⲁⲛ
      ⲡⲉ ⲃⲁⲗⲇⲁⲥⲁⲣ. ⲁϥϣⲱⲡⲓ ⲉϥⲟⲛϣ ⲉ̀ⲃⲟⲗ ⲛ̀ⲟⲩⲟⲩⲛⲟⲩ ⲟⲩⲟϩ ⲛⲉϥⲙⲟⲕⲙⲉⲕ. ⲛⲁⲩϣⲑⲟⲣⲧⲉⲣ
      ⲙ̀ⲙⲟϥ ⲡⲉ. ⲁϥⲉⲣⲟⲩⲱ ⲛ̀ϫⲉ ⲡⲟⲩⲣⲟ ⲡⲉϫⲁϥ ⲛ̀ⲇⲁⲛⲓⲏⲗ. ϫⲉ ⲧⲁⲣⲁⲥⲟⲩⲓ ⲛⲉⲙ ⲡⲉⲥⲟⲩⲟϩⲉⲙ.
      ⲙ̀ⲡⲉⲛⲑⲣⲟⲩϣⲧⲉⲣⲑⲱⲣⲕ ⲃⲁⲗⲇⲁⲥⲁⲣ. ⲁϥⲉⲣⲟⲩⲱ ⲛ̀ϫⲉ ⲇⲁⲛⲓⲏⲗ ϫⲉ ⲡⲁϭ̅ⲥ̅. ⲙⲁⲣⲉⲥϣⲱⲡⲓ ⲛ̀ϫⲉ
      ⲧⲉⲕⲣⲁⲥⲟⲩⲓ ⲛ̀ⲛⲏ ⲉⲑⲙⲟⲥϯ ⲙ̀ⲙⲟⲕ. ⲟⲩⲟϩ ⲡⲉⲥⲟⲩⲟϩⲉⲙ ⲛ̀ⲛⲉⲕϫⲁϫⲓ.</td>
      <td><span style="color:#b00e23">(16)</span> Then Daniel, whose name is
      Baltasar, was amazed about one hour, and his thoughts troubled him. And
      Baltasar answered and said, My lord, let the dream be to them that hate
      thee, and the interpretation of it to thine enemies.</td>
      <td><span style="color:#b00e23">(19)</span> τότε Δανιηλ οὗ τὸ ὄνομα
      Βαλτασαρ ἀπηνεώθη ὡσεὶ ὥραν μίαν καὶ οἱ διαλογισμοὶ αὐτοῦ συνετάρασσον
      αὐτόν καὶ ἀπεκρίθη ὁ βασιλεὺς καὶ εἶπεν Βαλτασαρ τὸ ἐνύπνιον καὶ ἡ
      σύγκρισις μὴ κατασπευσάτω σε καὶ ἀπεκρίθη Βαλτασαρ καὶ εἶπεν κύριε τὸ
      ἐνύπνιον τοῖς μισοῦσίν σε καὶ ἡ σύγκρισις αὐτοῦ τοῖς ἐχθροῖς σου</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲡⲓϣϣⲏⲛ ⲉⲧⲁⲕⲛⲁⲩ ⲉ̀ⲣⲟϥ ⲫⲏ
      ⲉⲧⲁϥⲉⲣⲛⲓϣϯ. ⲟⲩⲟϩ ⲁϥϫⲉⲙⲛⲟⲙϯ. ⲫⲏ ⲉⲧⲁ ⲡⲉϥϭⲓⲥⲓ ⲫⲟϩ ϣⲁ ⲧⲫⲉ. ⲟⲩⲟϩ ⲧⲉϥⲙⲁⲓⲏ.
      ⲁⲥⲙⲁϩ ⲡⲕⲁϩⲓ ⲧⲏⲣϥ.</td>
      <td><span style="color:#b00e23">(17)</span> The tree which thou sawest,
      that grew large and strong, whose height reached to the sky and its
      extent to all the earth;</td>
      <td><span style="color:#b00e23">(20)</span> τὸ δένδρον ὃ εἶδες τὸ
      μεγαλυνθὲν καὶ τὸ ἰσχυκός οὗ τὸ ὕψος ἔφθασεν εἰς τὸν οὐρανὸν καὶ τὸ κύτος
      αὐτοῦ εἰς πᾶσαν τὴν γῆν</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲛⲉϥϫⲱⲃⲓ ⲉⲩⲫⲟⲣⲓ ⲉ̀ⲃⲟⲗ
      ⲡⲉϥⲟⲩⲧⲁϩ ⲉ̀ⲛⲁϣⲱϥ. ⲧϧⲣⲉ ⲛ̀ⲟⲩⲟⲛ ⲛⲓⲃⲉⲛ ⲛⲁⲥ ⲛ̀ϧⲏⲧϥ ⲡⲉ. ⲉⲩϣⲟⲡ ϧⲁⲣⲁⲧϥ ⲛ̀ϫⲉ
      ⲛⲓⲑⲏⲣⲓⲟⲛ ⲉⲛⲁⲅⲣⲓⲟⲛ. ⲟⲩⲟϩ ⲉⲩϣⲟⲡ ϩⲓϫⲉⲛ ⲛⲉϥϫⲁⲗ. ⲛ̀ϫⲉ ⲛⲓϩⲁⲗⲁϯ ⲛ̀ⲧⲉ ⲧⲫⲉ.</td>
      <td><span style="color:#b00e23">(18)</span> and whose leaves were
      flourishing, and its fruit abundant, (and it was meat for all; under it
      the wild beasts lodged, and the birds of the sky took shelter in its
      branches:)</td>
      <td><span style="color:#b00e23">(21)</span> καὶ τὰ φύλλα αὐτοῦ εὐθαλῆ καὶ
      ὁ καρπὸς αὐτοῦ πολὺς καὶ τροφὴ πᾶσιν ἐν αὐτῷ ὑποκάτω αὐτοῦ κατῴκουν τὰ
      θηρία τὰ ἄγρια καὶ ἐν τοῖς κλάδοις αὐτοῦ κατεσκήνουν τὰ ὄρνεα τοῦ
      οὐρανοῦ</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲉⲧⲉ ⲛ̀ⲑⲟⲕ ⲡⲉ ⲡⲟⲩⲣⲟ. ϫⲉ
      ⲁⲕⲁⲓⲁⲓ. ⲟⲩⲟϩ ⲁⲕϫⲉⲙϫⲟⲙ ⲟⲩⲟϩ ⲧⲉⲕⲙⲉⲧⲛⲓϣϯ ⲁⲥⲁⲓⲁⲓ. ⲁⲥⲫⲟϩ ϣⲁ ⲧⲫⲉ. ⲟⲩⲟϩ
      ⲧⲉⲕⲙⲉⲧϭ̅ⲥ̅ ϣⲁ ⲛⲉⲁⲧ ⲙ̀ⲡⲕⲁϩⲓ.</td>
      <td><span style="color:#b00e23">(19)</span> is thyself, O king; for thou
      art grown great and powerful, and thy greatness has increased and reached
      to heaven, and thy dominion to the ends of the earth.</td>
      <td><span style="color:#b00e23">(22)</span> σὺ εἶ βασιλεῦ ὅτι ἐμεγαλύνθης
      καὶ ἴσχυσας καὶ ἡ μεγαλωσύνη σου ἐμεγαλύνθη καὶ ἔφθασεν εἰς τὸν οὐρανὸν
      καὶ ἡ κυριεία σου εἰς τὰ πέρατα τῆς γῆς</td>
    </tr>

    <tr>
      <td><span style="color:#b00e23">(ⲕ̅)</span> ⲁϥⲛⲁⲩ ⲛ̀ϫⲉ ⲡⲟⲩⲣⲟ ⲉ̀ⲟⲩⲏⲣ ⲛⲉⲙ
      ⲟⲩⲁⲅⲓⲟⲛ. ⲉϥⲛⲏⲟⲩ ⲉ̀ⲡⲉⲥⲏⲧ ⲉ̀ⲃⲟⲗ ϧⲉⲛ ⲧⲫⲉ. ⲁϥϫⲟⲥ ⲙ̀ⲡⲁⲓⲣⲏϯ. ϫⲉ ⲕⲱⲣϫ ⲙ̀ⲡⲓϣϣⲏⲛ.
      ⲟⲩⲟϩ ⲙⲁⲧⲁⲕⲟϥ. ⲡⲗⲏⲛ ϯⲫⲓⲏ ⲛ̀ⲧⲉ ⲧⲉϥⲛⲟⲩⲛⲓ ⲭⲁⲥ ϧⲉⲛ ⲡⲓⲕⲁϩⲓ. ⲟⲩⲟϩ ϧⲉⲛ ⲟⲩⲥⲛⲁⲩϩ
      ⲙ̀ⲃⲉⲛⲓⲡⲓ. ⲛⲉⲙ ⲟⲩϩⲟⲙⲧ. ⲛⲉⲙ ϧⲉⲛ ϯⲭⲗⲟⲏ ⲉⲧⲥⲁⲃⲟⲗ ⲛⲉⲙ ϯⲓⲱϯ ⲛ̀ⲧⲉ ⲧⲫⲉ. ⲉϥⲉ̀ⲉⲛⲕⲟⲧ
      ⲛ̀ϧⲏⲧⲟⲩ. ⲉⲣⲉ ⲧⲉϥⲧⲟⲓ ϣⲱⲡⲓ ⲛⲉⲙ ⲛⲓⲑⲏⲣⲓⲟⲛ ⲉⲛⲁⲅⲣⲓⲟⲛ. ϣⲁⲛⲧⲉ ⲍ̅ ⲛ̀ⲥⲏⲟⲩ ϣⲱⲃⲧ
      ϩⲓⲱⲧϥ.</td>
      <td><span style="color:#b00e23">(20)</span> And whereas the king saw a
      watcher and a holy one coming down from heaven, and he said, Strip the
      tree, and destroy it; only leave the stump of its roots in the ground,
      and bind it with a band of iron and brass; and it shall lie in the grass
      that is without, and in the dew of heaven, and its portion shall be with
      wild beasts, until seven times have passed over it;</td>
      <td><span style="color:#b00e23">(23)</span> καὶ ὅτι εἶδεν ὁ βασιλεὺς ιρ
      καὶ ἅγιον καταβαίνοντα ἀπὸ τοῦ οὐρανοῦ καὶ εἶπεν ἐκτίλατε τὸ δένδρον καὶ
      διαφθείρατε αὐτό πλὴν τὴν φυὴν τῶν ῥιζῶν αὐτοῦ ἐάσατε ἐν τῇ γῇ καὶ ἐν
      δεσμῷ σιδηρῷ καὶ χαλκῷ καὶ ἐν τῇ χλόῃ τῇ ἔξω καὶ ἐν τῇ δρόσῳ τοῦ οὐρανοῦ
      αὐλισθήσεται καὶ μετὰ θηρίων ἀγρίων ἡ μερὶς αὐτοῦ ἕως οὗ ἑπτὰ καιροὶ
      ἀλλοιωθῶσιν ἐπ’ αὐτόν</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲫⲁⲓ ⲡⲉ ⲡⲉⲥⲟⲩⲟϩⲉⲙ ⲡⲟⲩⲣⲟ.
      ⲟⲩⲟϩ ⲟⲩϩⲁⲡ ⲛ̀ⲧⲉ ⲡⲉⲧϭⲟⲥⲓ ⲡⲉ ⲉⲧⲁϥⲫⲟϩ ⲉ̀ⲡⲁϭ̅ⲥ̅ ⲡⲟⲩⲣⲟ.</td>
      <td><span style="color:#b00e23">(21)</span> this is the interpretation of
      it, O king, and it is a decree of the Most High, which has come upon my
      lord the king.</td>
      <td><span style="color:#b00e23">(24)</span> τοῦτο ἡ σύγκρισις αὐτοῦ
      βασιλεῦ καὶ σύγκριμα ὑψίστου ἐστίν ὃ ἔφθασεν ἐπὶ τὸν κύριόν μου τὸν
      βασιλέα</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲛ̀ⲑⲟⲕ ⲉⲩⲉϭⲟϫⲓ ⲛ̀ⲥⲱⲕ ⲉ̀ⲃⲟⲗ
      ϧⲉⲛ ⲛⲓⲣⲱⲙⲓ. ⲟⲩⲟϩ ⲡⲉⲕⲙⲁⲛ̀ϣⲱⲡⲓ. ⲉϥⲉ̀ϣⲱⲡⲓ ⲛⲉⲙ ⲛⲓⲑⲏⲣⲓⲟⲛ ⲉⲛⲁⲅⲣⲓⲟⲛ. ⲟⲩⲟϩ
      ⲉⲕⲉ̀ⲟⲩⲉⲙ ⲥⲱⲟⲩⲃⲉⲛ ⲙ̀ⲫⲣⲏϯ ⲛ̀ⲟⲩⲉϩⲉ. ⲟⲩⲟϩ ⲉⲕⲉ̀ⲛⲕⲟⲧ ϧⲉⲛ ϯⲓⲱϯ ⲛ̀ⲧⲉ ⲧⲫⲉ. ⲉⲣⲉ ⲍ̅
      ⲛ̀ⲥⲏⲟⲩ ϣⲱⲃⲧ ϩⲓⲱⲧⲕ. ϣⲁⲛⲧⲉⲕⲉⲙⲓ ϫⲉ ⲡⲉⲧϭⲟⲥⲓ. ⲟⲓ ⲛϭ̅ⲥ̅ ⲉ̀ϯⲙⲉⲧⲟⲩⲣⲟ ⲛ̀ⲧⲉ ⲛⲓⲣⲱⲙⲓ.
      ⲟⲩⲟϩ ⲫⲏ ⲉⲧⲉϩⲛⲁϥ ϣⲁϥⲧⲏⲓⲥ ⲛⲁϥ.</td>
      <td><span style="color:#b00e23">(22)</span> And they shall drive thee
      forth from men, and thy dwelling shall be with wild beasts, and they
      shall feed thee with grass as an ox, and thou shall have thy lodging
      under the dew of heaven, and seven times shall pass over thee, until thou
      known that the Most High is Lord of the kingdom of men, and will give it
      to whom he shall please.</td>
      <td><span style="color:#b00e23">(25)</span> καὶ σὲ ἐκδιώξουσιν ἀπὸ τῶν
      ἀνθρώπων καὶ μετὰ θηρίων ἀγρίων ἔσται ἡ κατοικία σου καὶ χόρτον ὡς βοῦν
      ψωμιοῦσίν σε καὶ ἀπὸ τῆς δρόσου τοῦ οὐρανοῦ αὐλισθήσῃ καὶ ἑπτὰ καιροὶ
      ἀλλαγήσονται ἐπὶ σέ ἕως οὗ γνῷς ὅτι κυριεύει ὁ ὕψιστος τῆς βασιλείας τῶν
      ἀνθρώπων καὶ ᾧ ἂν δόξῃ δώσει αὐτήν</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲟⲩⲟϩ ϫⲉ ⲁϥϫⲟⲥ ϫⲉ ⲭⲁ ϯⲫⲓⲏ
      ⲛ̀ⲧⲉ ϯⲛⲟⲩⲛⲓ ⲛ̀ⲧⲉ ⲡⲓϣϣⲏⲛ. ⲧⲉⲕⲙⲉⲧⲟⲩⲣⲟ ⲭⲏ ⲛⲁⲕ. ϣⲁ ⲛ̀ⲧⲉⲕⲉⲙⲓ ⲉ̀ⲡⲓⲉⲣϣⲓϣⲓ ⲛ̀ⲧⲉ
      ⲧⲫⲉ.</td>
      <td><span style="color:#b00e23">(23)</span> And whereas they said, Leave
      the stumps of the roots of the tree; thy kingdom abides sure to thee from
      the time that thou shalt know the power of the heavens.</td>
      <td><span style="color:#b00e23">(26)</span> καὶ ὅτι εἶπαν ἐάσατε τὴν φυὴν
      τῶν ῥιζῶν τοῦ δένδρου ἡ βασιλεία σού σοι μενεῖ ἀφ’ ἧς ἂν γνῷς τὴν
      ἐξουσίαν τὴν οὐράνιον</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲉⲑⲃⲉ ⲫⲁⲓ ⲡⲟⲩⲣⲟ ⲙⲁⲣⲉ ⲡⲁⲥⲟϭⲛⲓ
      ⲣⲁⲛⲁⲕ. ⲟⲩⲟϩ ⲛⲉⲕⲛⲟⲃⲓ ⲥⲟⲧⲟⲩ ϧⲉⲛ ⲟⲩⲙⲉⲧⲛⲁⲏⲧ. ⲟⲩⲟϩ ⲛⲉⲕⲙⲉⲧϭⲓ ⲛ̀ϫⲟⲛⲥ ϧⲉⲛ
      ϩⲁⲛⲙⲉⲧϣⲉⲛϩⲏⲧ. ⲁⲣⲏⲟⲩ ⲫϯ ⲛ̀ⲧⲉ ⲧⲫⲉ. ⲛⲁⲱⲟⲩ ⲛ̀ϩⲏⲧ ⲉ̀ϫⲉⲛ ⲛⲉⲕⲡⲁⲣⲁⲡⲧⲱⲙⲁ.</td>
      <td><span style="color:#b00e23">(24)</span> Therefore, O king, let my
      counsel please thee, and atone for thy sins by alms, and thine iniquities
      by compassion on the poor: it may be God will be long-suffering to thy
      trespasses.</td>
      <td><span style="color:#b00e23">(27)</span> διὰ τοῦτο βασιλεῦ ἡ βουλή μου
      ἀρεσάτω σοι καὶ τὰς ἁμαρτίας σου ἐν ἐλεημοσύναις λύτρωσαι καὶ τὰς ἀδικίας
      σου ἐν οἰκτιρμοῖς πενήτων ἴσως ἔσται μακρόθυμος τοῖς παραπτώμασίν σου ὁ
      θεός</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲛⲁⲓ ⲧⲏⲣⲟⲩ ⲁⲩⲫⲟϩ ⲉ̀ϫⲉⲛ
      ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲟⲩⲣⲟ.</td>
      <td><span style="color:#b00e23">(25)</span> All these things came upon
      king Nabuchodonosor.</td>
      <td><span style="color:#b00e23">(28)</span> ταῦτα πάντα ἔφθασεν ἐπὶ
      Ναβουχοδονοσορ τὸν βασιλέα</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲙⲉⲛⲉⲛⲥⲁ ⲁⲃⲟⲧ ⲓ̅ⲃ̅ ⲉϥⲙⲟϣⲓ
      ϩⲓϫⲉⲛ ⲡⲓⲉⲣⲫⲉⲓ ⲛ̀ⲧⲉ ⲧⲉϥⲙⲉⲧⲟⲩⲣⲟ ϧⲉⲛ ⲃⲁⲃⲩⲗⲱⲛ.</td>
      <td><span style="color:#b00e23">(26)</span> After a twelvemonth, as he
      walked in his palace in Babylon,</td>
      <td><span style="color:#b00e23">(29)</span> μετὰ δωδεκάμηνον ἐπὶ τῷ ναῷ
      τῆς βασιλείας αὐτοῦ ἐν Βαβυλῶνι περιπατῶν</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲁϥⲉⲣⲟⲩⲱ ⲛ̀ϫⲉ ⲡⲟⲩⲣⲟ ⲡⲉϫⲁϥ.
      ϫⲉ ⲁⲛ ⲑⲁⲓ ⲁⲛ ⲧⲉ ⲃⲁⲃⲩⲗⲱⲛ ϯⲛⲓϣϯ. ⲑⲏ ⲁ̀ⲛⲟⲕ ⲉⲧⲁⲓⲕⲟⲧⲥ ⲉ̀ⲟⲩⲏⲓ ⲙ̀ⲙⲉⲧⲟⲩⲣⲟ. ⲉ̀ϩⲣⲏⲓ
      ϧⲉⲛ ⲡⲁⲙⲁϩⲓ ⲛ̀ⲧⲉ ⲧⲁⲙⲉⲧⲟⲩⲣⲟ. ⲉⲩⲧⲁⲓⲟ ⲙ̀ⲡⲁⲱⲟⲩ</td>
      <td><span style="color:#b00e23">(27)</span> the king answered and said,
      Is not this great Babylon, which I have built for a royal residence, by
      the might of my power, for the honour of my glory?</td>
      <td><span style="color:#b00e23">(30)</span> ἀπεκρίθη ὁ βασιλεὺς καὶ εἶπεν
      οὐχ αὕτη ἐστὶν Βαβυλὼν ἡ μεγάλη ἣν ἐγὼ ᾠκοδόμησα εἰς οἶκον βασιλείας ἐν
      τῷ κράτει τῆς ἰσχύος μου εἰς τιμὴν τῆς δόξης μου</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲉⲧⲓ ⲉⲣⲉ ⲡⲓⲥⲁϫⲓ ⲭⲏ ϧⲉⲛ ⲣⲱϥ
      ⲙ̀ⲡⲟⲩⲣⲟ. ⲟⲩⲥⲙⲏ ⲁⲥⲓ̀ ⲉ̀ⲃⲟⲗ ϧⲉⲛ ⲧⲫⲉ. ϫⲉ ⲛ̀ⲑⲟⲕ ⲡⲉ ⲉⲧⲟⲩϫⲱ ⲙ̀ⲙⲟⲥ ⲛⲁⲕ.
      ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲟⲩⲣⲟ. ⲁ ⲧⲉⲕⲙⲉⲧⲟⲩⲣⲟ ⲥⲉⲛⲕ.</td>
      <td><span style="color:#b00e23">(28)</span> While the word was yet in the
      king’s mouth, there came a voice from heaven, saying, To thee, king
      Nabuchodonosor, they say, The kingdom has departed from thee.</td>
      <td><span style="color:#b00e23">(31)</span> ἔτι τοῦ λόγου ἐν στόματι τοῦ
      βασιλέως ὄντος φωνὴ ἀπ’ οὐρανοῦ ἐγένετο σοὶ λέγουσιν Ναβουχοδονοσορ
      βασιλεῦ ἡ βασιλεία παρῆλθεν ἀπὸ σοῦ</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲉⲩⲉ̀ϭⲟϫⲓ ⲛ̀ⲥⲱⲕ ⲉ̀ⲃⲟⲗ ϧⲉⲛ
      ⲛⲓⲣⲱⲙⲓ. ⲟⲩⲟϩ ⲡⲉⲕⲙⲁⲛ̀ϣⲱⲡⲓ ⲉϥⲉ̀ϣⲱⲡⲓ ⲛⲉⲙ ⲛⲓⲑⲩⲣⲓⲟⲛ ⲛ̀ⲁⲅⲣⲓⲟⲛ. ⲉⲩⲉ̀ⲑⲣⲉⲕⲟⲩⲉⲙ
      ⲥⲱⲟⲩⲃⲉⲛ. ⲙ̀ⲫⲣⲏϯ ⲛⲟⲩⲉϩⲉ. ⲍ̅ ⲛ̀ⲥⲏⲟⲩ ϣⲱⲃⲧ ϩⲓⲱⲧⲕ. ϣⲁ ⲛ̀ⲧⲉⲕⲉⲙⲓ ϫⲉ ⲡⲉⲧϭⲟⲥⲓ ⲟⲓ
      ⲛ̀ϭ̅ⲥ̅. ⲉ̀ϯⲙⲉⲧⲟⲩⲣⲟ ⲛ̀ⲧⲉ ⲛⲓⲣⲱⲙⲓ. ⲟⲩⲟϩ ⲫⲏ ⲉⲧⲉϩⲛⲁϥ ϣⲁϥⲧⲏⲓⲥ ⲛⲁϥ.</td>
      <td><span style="color:#b00e23">(29)</span> And they shall drive thee
      from men, and thy dwelling shall be with the wild beasts of the field,
      and they shall feed thee with grass as an ox: and seven times shall pass
      over thee, until thou know that the Most High is Lord of the kingdom of
      men, and he will give it to whomsoever he shall please.</td>
      <td><span style="color:#b00e23">(32)</span> καὶ ἀπὸ τῶν ἀνθρώπων σε
      ἐκδιώξουσιν καὶ μετὰ θηρίων ἀγρίων ἡ κατοικία σου καὶ χόρτον ὡς βοῦν
      ψωμιοῦσίν σε καὶ ἑπτὰ καιροὶ ἀλλαγήσονται ἐπὶ σέ ἕως οὗ γνῷς ὅτι κυριεύει
      ὁ ὕψιστος τῆς βασιλείας τῶν ἀνθρώπων καὶ ᾧ ἐὰν δόξῃ δώσει αὐτήν</td>
    </tr>

    <tr>
      <td><span style="color:#b00e23">(ⲗ̅)</span> ϧⲉⲛ ϯⲟⲩⲛⲟⲩ ⲉⲧⲉⲙ̀ⲙⲁⲩ ⲁ ⲡⲓⲥⲁϫⲓ
      ϫⲱⲕ ⲉ̀ⲃⲟⲗ ⲉ̀ϫⲉⲛ ⲛⲁⲃⲟⲩⲭⲟⲇⲟⲛⲟⲥⲟⲣ. ⲁⲩϭⲟϫⲓ ⲛ̀ⲥⲱϥ ⲉ̀ⲃⲟⲗ ϧⲉⲛ ⲛⲓⲣⲱⲙⲓ. ⲛⲁϥⲟⲩⲉⲙ
      ⲥⲱⲟⲩⲃⲉⲛ ⲙ̀ⲫⲣⲏϯ ⲛ̀ⲟⲩⲉϩⲉ. ⲁ ⲡⲉϥⲥⲱⲙⲁ ϭⲱϫ ⲉ̀ⲃⲟⲗ ϧⲉⲛ ϯⲓⲱϯ ⲛ̀ⲧⲉ ⲧⲫⲉ. ϣⲁⲛ ⲛ̀ⲧⲉ
      ⲛⲉϥϥⲱⲓ ϣⲓⲁⲓ ⲙ̀ⲫⲣⲏϯ ⲛ̀ⲛⲁ ϩⲁⲛⲙⲟⲩⲓ. ⲟⲩⲟϩ ⲛⲉϥⲓⲉⲃ ⲁⲩⲉⲣ ⲙ̀ⲫⲣⲏϯ ⲛ̀ⲛⲁ ⲛⲓϩⲁⲗⲁϯ
      ⲛ̀ⲧⲉ ⲧⲫⲉ.</td>
      <td><span style="color:#b00e23">(30)</span> In the same hour the word was
      fulfilled upon Nabuchodonosor: and he was driven forth from men, and he
      ate grass as an ox, and his body was bathed with the dew of heaven, until
      his hairs were grown like lions’ hairs, and his nails as birds’
      claws.</td>
      <td><span style="color:#b00e23">(33)</span> αὐτῇ τῇ ὥρᾳ ὁ λόγος
      συνετελέσθη ἐπὶ Ναβουχοδονοσορ καὶ ἀπὸ τῶν ἀνθρώπων ἐξεδιώχθη καὶ χόρτον
      ὡς βοῦς ἤσθιεν καὶ ἀπὸ τῆς δρόσου τοῦ οὐρανοῦ τὸ σῶμα αὐτοῦ ἐβάφη ἕως οὗ
      αἱ τρίχες αὐτοῦ ὡς λεόντων ἐμεγαλύνθησαν καὶ οἱ ὄνυχες αὐτοῦ ὡς
      ὀρνέων</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲙⲉⲛⲉⲛⲥⲁ ⲡϫⲱⲕ ⲛ̀ⲛⲓⲉϩⲟⲟⲩ
      ⲉⲧⲉⲙ̀ⲙⲁⲩ. ⲁ̀ⲛⲟⲕ ⲛⲁⲃⲟⲩⲭⲟⲇⲟⲛⲟⲥⲟⲣ. ⲁⲓϥⲁⲓ ⲛ̀ⲛⲁⲃⲁⲗ ⲉ̀ⲡϣⲱⲓ ⲉ̀ⲧⲫⲉ. ⲟⲩⲟϩ ⲛⲁⲥⲃⲱⲟⲩⲓ
      ⲁⲩⲕⲱⲧⲟⲩ ⲉ̀ⲣⲟⲓ. ⲁⲓⲥⲙⲟⲩ ⲉ̀ⲫⲏ ⲉⲧϭⲟⲥⲓ. ⲫⲏ ⲉⲧϣⲟⲡ ϣⲁ ⲉⲛⲉϩ. ⲁⲓϩⲱⲥ ⲉ̀ⲣⲟϥ ⲁⲓϯⲱⲟⲩ
      ⲛⲁϥ. ϫⲉ ⲡⲉϥⲉⲣϣⲓϣⲓ. ⲉⲣϣⲓϣⲓ ⲛ̀ⲉⲛⲉϩ ⲡⲉ. ⲟⲩⲟϩ ⲧⲉϥⲙⲉⲧⲟⲩⲣⲟ ⲓⲥϫⲉⲛ ϫⲱⲟⲩ ϣⲁ
      ϫⲱⲟⲩ.</td>
      <td><span style="color:#b00e23">(31)</span> And at the end of the time I
      Nabuchodonosor lifted up mine eyes to heaven, and my reason returned to
      me, and I blessed the Most High, and praised him that lives for ever, and
      gave him glory; for his dominion is an everlasting dominion, and his
      kingdom lasts to all generations:</td>
      <td><span style="color:#b00e23">(34)</span> καὶ μετὰ τὸ τέλος τῶν ἡμερῶν
      ἐγὼ Ναβουχοδονοσορ τοὺς ὀφθαλμούς μου εἰς τὸν οὐρανὸν ἀνέλαβον καὶ αἱ
      φρένες μου ἐπ’ ἐμὲ ἐπεστράφησαν καὶ τῷ ὑψίστῳ εὐλόγησα καὶ τῷ ζῶντι εἰς
      τὸν αἰῶνα ᾔνεσα καὶ ἐδόξασα ὅτι ἡ ἐξουσία αὐτοῦ ἐξουσία αἰώνιος καὶ ἡ
      βασιλεία αὐτοῦ εἰς γενεὰν καὶ γενεάν</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲟⲩⲟϩ ⲛⲏ ⲧⲏⲣⲟⲩ ⲉⲧϣⲟⲡ ϩⲓϫⲉⲛ
      ⲡⲕⲁϩⲓ. ⲁⲩⲏⲡ ϩⲱⲥ ϩⲗⲓ ⲟⲩⲟϩ ⲁϥⲣⲓⲕⲓ ⲕⲁⲧⲁ ⲡⲉϥⲟⲩⲱϣ ϧⲉⲛ ϯϫⲟⲙ ⲛ̀ⲧⲉ ⲧⲫⲉ ⲛⲉⲙ ϧⲉⲛ
      ⲡⲓⲙⲁⲛ̀ϣⲱⲡⲓ ⲛ̀ⲧⲉ ⲡⲕⲁϩⲓ. ⲙ̀ⲙⲟⲛ ⲫⲏ ⲉⲧϯ ⲉ̀ϧⲟⲩⲛ ⲉ̀ϩⲣⲉⲛ ⲧⲉϥϫⲓϫ. ⲟⲩⲟϩ ⲛ̀ⲧⲉϥϫⲟⲥ
      ⲛⲁϥ ϫⲉ ⲟⲩ ⲡⲉ ⲉⲧⲁⲕⲁⲓϥ.</td>
      <td><span style="color:#b00e23">(32)</span> and all the inhabitants of
      the earth are reputed as nothing: and he does according to his will in
      the army of heaven, and among the inhabitants of the earth: and there is
      none who shall withstand his power, and say to him, What has thou
      done?</td>
      <td><span style="color:#b00e23">(35)</span> καὶ πάντες οἱ κατοικοῦντες
      τὴν γῆν ὡς οὐδὲν ἐλογίσθησαν καὶ κατὰ τὸ θέλημα αὐτοῦ ποιεῖ ἐν τῇ δυνάμει
      τοῦ οὐρανοῦ καὶ ἐν τῇ κατοικίᾳ τῆς γῆς καὶ οὐκ ἔστιν ὃς ἀντιποιήσεται τῇ
      χειρὶ αὐτοῦ καὶ ἐρεῖ αὐτῷ τί ἐποίησας</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲛ̀ϩⲣⲏⲓ ϧⲉⲛ ⲡⲓⲥⲏⲟⲩ ⲉⲧⲉⲙ̀ⲙⲁⲩ
      ⲁ ⲛⲁⲥⲃⲱⲟⲩⲓ ⲕⲱⲧⲟⲩ ⲉ̀ⲣⲟⲓ. ⲁⲓⲓ̀ ⲉ̀ⲡⲧⲁⲓⲟ ⲛ̀ⲧⲉ ⲧⲁⲙⲉⲧⲟⲩⲣⲟ. ⲟⲩⲟϩ ⲁ ⲧⲁⲙⲟⲣⲫⲏ ⲕⲟⲧⲥ
      ⲉ̀ⲣⲟⲓ. ⲟⲩⲟϩ ⲛ̀ⲁⲧⲩⲣⲁⲛⲛⲟⲥ ⲛⲉⲙ ⲛⲁⲛⲓϣϯ ⲛⲁⲩⲕⲱϯ ⲛ̀ⲥⲱⲓ ⲡⲉ. ⲁⲓⲁⲙⲁϩⲓ ϫⲉ
      ⲛ̀ⲧⲁⲙⲉⲧⲟⲩⲣⲟ. ⲁⲩⲧⲟⲩϩⲟ ⲛ̀ⲟⲩⲙⲉⲧⲛⲓϣϯ ⲉ̀ⲣⲟⲓ.</td>
      <td><span style="color:#b00e23">(33)</span> At the same time my reason
      returned to me, and I came to the honour of my kingdom; and my natural
      form returned to me, and my princes, and my nobles, sought me, and I was
      established in my kingdom, and more abundant majesty was added to
      me.</td>
      <td><span style="color:#b00e23">(36)</span> αὐτῷ τῷ καιρῷ αἱ φρένες μου
      ἐπεστράφησαν ἐπ’ ἐμέ καὶ εἰς τὴν τιμὴν τῆς βασιλείας μου ἦλθον καὶ ἡ
      μορφή μου ἐπέστρεψεν ἐπ’ ἐμέ καὶ οἱ τύραννοί μου καὶ οἱ μεγιστᾶνές μου
      ἐζήτουν με καὶ ἐπὶ τὴν βασιλείαν μου ἐκραταιώθην καὶ μεγαλωσύνη
      περισσοτέρα προσετέθη μοι</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ϯⲛⲟⲩ ⲇⲉ ⲁ̀ⲛⲟⲕ
      ⲛⲁⲃⲟⲩⲭⲟⲇⲟⲛⲟⲥⲟⲣ. ϯϩⲱⲥ ⲟⲩⲟϩ ϯⲉⲣϩⲟⲩⲟ ϭⲓⲥⲓ. ⲟⲩⲟϩ ϯϯⲱⲟⲩ ⲙ̀ⲡⲟⲩⲣⲟ ⲛ̀ⲧⲉ ⲧⲫⲉ ⲛⲉⲙ
      ⲡⲕⲁϩⲓ. ϫⲉ ⲛⲉϥϩⲃⲏⲟⲩⲓ ⲧⲏⲣⲟⲩ ϩⲁⲛⲙⲏⲓ ⲛⲉ. ⲟⲩⲟϩ ⲛⲉϥⲙⲱⲓⲧ ϩⲁⲛϩⲁⲡ ⲛⲉ. ⲟⲩⲟⲛ ⲛⲓⲃⲉⲛ
      ⲉⲑⲙⲟϣⲓ ϧⲉⲛ ⲟⲩⲙⲉⲧⲣⲉϥϩⲓⲡϩⲟ. ⲟⲩⲟⲛ ϣϫⲟⲙ ⲙ̀ⲙⲟϥ ⲉ̀ⲑⲉⲃⲓⲱⲟⲩ</td>
      <td><span style="color:#b00e23">(34)</span> Now therefore I
      Nabuchodonosor praise and greatly exalt and glorify the King of heaven;
      for all his works are true, and his paths are judgment: and all that walk
      in pride he is able to abase.</td>
      <td><span style="color:#b00e23">(37)</span> νῦν οὖν ἐγὼ Ναβουχοδονοσορ
      αἰνῶ καὶ ὑπερυψῶ καὶ δοξάζω τὸν βασιλέα τοῦ οὐρανοῦ ὅτι πάντα τὰ ἔργα
      αὐτοῦ ἀληθινὰ καὶ αἱ τρίβοι αὐτοῦ κρίσις καὶ πάντας τοὺς πορευομένους ἐν
      ὑπερηφανίᾳ δύναται ταπεινῶσαι</td>
    </tr>
  </table>
</body>
</html>
