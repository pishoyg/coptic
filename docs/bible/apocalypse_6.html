<!DOCTYPE html>
<html>
<head>
  <title>Apocalypse</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="apocalypse_7.html" rel="next">
  <link href="apocalypse_5.html" rel="prev">
  <script src="main.js" type="module"></script>
</head>
<body class="chapter">
  <h4 id="apocalypse_6" class="title">Apocalypse 6</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲙⲉⲛⲉⲛⲥⲁ ⲛⲁⲓ ⲁⲓⲛⲁⲩ ϩⲟⲧⲉ ⲉⲧⲁϥⲟⲩⲱⲛ ⲛ̀ϫⲉ ⲡⲓϩⲓⲏⲃ ⲛ̀ⲟⲩⲓ ⲛ̀ⲛⲓⲧⲉⲃⲥ ⲁⲓⲥⲱⲧⲉⲙ ⲉ̀ⲟⲩⲁⲓ
      ⲙ̀ⲡⲓⲇ̅ ⲛ̀ⲍⲱⲟⲛ ⲉϥϫⲱ ⲙ̀ⲙⲟⲥ ⲙ̀ⲫⲣⲏϯ ⲛ̀ⲧⲥⲙⲏ ⲛ̀ⲟⲩϧⲁⲣⲁⲃⲁⲓ ϫⲉ ⲁⲙⲟⲩ</td>
      <td class="language Sahidic"><span style="color:#b00e23">(ⲁ︦)</span> ⲁⲩⲱ
      ⲁⲓⲛⲁⲩ ⲛ̅ⲧⲉⲣⲉϥⲟⲩⲱⲛ ⲛ̅ϭⲓ ⲡⲉϩⲓⲉⲓⲃ. ⲛ̅ⲟⲩⲉⲓ ⲉⲛⲛⲉⲥⲫⲣⲁⲅⲓⲥ. ⲁⲓⲥⲱⲧⲙ̅ ⲉⲟⲩⲁ
      ⲙ̅ⲡⲉϥⲧⲟⲟⲩ ⲛ̅ⲍⲱⲟⲛ ⲛ̅ⲑⲉ ⲛ̅ⲟⲩⲥⲙⲏ ⲛ̅ϩⲣⲟⲩ ⲙ̅ⲡⲉ ⲉϥϫⲱ ⲙ̅ⲙⲟⲥ ϫⲉ ⲁⲙⲟⲩ.</td>
      <td class="language English"><span style="color:#b00e23">(1)</span> After
      these (things) I saw, when the lamb opened one of the seals: I heard one
      of the four living-beings saying as (the) voice of a thunder: Come.'</td>
      <td class="language Greek"><span style="color:#b00e23">(1)</span> Καὶ
      εἶδον ὅτε ἤνοιξεν τὸ ἀρνίον μίαν ἐκ τῶν ἑπτὰ σφραγίδων,
      καὶ ἤκουσα ἑνὸς ἐκ τῶν τεσσάρων ζῴων λέγοντος ὡς φωνῇ
      βροντῆς· Ἔρχου.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲁⲓⲛⲁⲩ ϩⲏⲡⲡⲉ ⲓⲥ ⲟⲩϩⲑⲟ ⲉϥⲟⲩⲱⲃϣ ⲟⲩⲟϩ ⲫⲏ ⲉⲧϩⲉⲙⲥⲓ ϩⲓϫⲱϥ ⲉ̀ⲟⲩⲟⲛ ⲟⲩⲫⲓϯ
      ⲛ̀ⲧⲟⲧϥ ⲟⲩⲟϩ ⲁⲩϯ ⲛⲁϥ ⲛ̀ⲟⲩⲭⲗⲟⲙ ⲁϥⲓ ⲉ̀ⲃⲟⲗ ⲉϥϭⲣⲏⲟⲩⲧ ⲟⲩⲟϩ ⲁϥϭⲣⲟ</td>
      <td class="language Sahidic"><span style="color:#b00e23">(ⲃ︦)</span>
      ⲁⲓⲛⲁⲩ ⲁⲩⲱ ⲉⲓⲥ ⲟⲩϩⲧⲟ ⲉϥⲟⲩⲟⲃϣ̅. ⲉⲣⲉ ⲟⲩⲡⲓⲧⲉ ⲛ̅ⲧⲟⲟⲧϥ̅. ⲙ̅ⲡⲉⲧⲧⲁⲗⲏⲩ ⲉⲣⲟϥ. ⲁⲩⲱ
      ⲁⲩϯ ⲛⲁϥ ⲛⲟⲩⲕⲗⲟⲙ. ⲁϥⲉⲓ ⲉⲃⲟⲗ ⲉϥϫⲣⲁⲉⲓⲧ ⲁⲩⲱ ⲁϥϫⲣⲟ.</td>
      <td class="language English"><span style="color:#b00e23">(2)</span> And I
      saw. Behold, a white horse, and he who sat upon it, having a bow: and a
      crown was given to him. He came forth conquering, and he conquered.</td>
      <td class="language Greek"><span style="color:#b00e23">(2)</span> καὶ
      εἶδον, καὶ ἰδοὺ ἵππος λευκός, καὶ ὁ καθήμενος ἐπʼ αὐτὸν
      ἔχων τόξον, καὶ ἐδόθη αὐτῷ στέφανος, καὶ ἐξῆλθεν νικῶν καὶ
      ἵνα νικήσῃ.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲉⲧⲁϥⲟⲩⲱⲛ ⲇⲉ ⲛ̀ϯⲧⲉⲃⲥ ⲙ̀ⲙⲁϩⲥⲛⲟⲩϯ ⲁⲓⲥⲱⲧⲉⲙ ⲉ̀ⲡⲓⲍⲱⲟⲛ ⲙ̀ⲙⲁϩⲃ̅ ⲉϥϫⲱ ⲙ̀ⲙⲟⲥ ϫⲉ
      ⲁⲙⲟⲩ</td>
      <td class="language Sahidic"><span style="color:#b00e23">(ⲅ︦)</span>
      ⲛ̅ⲧⲉⲣϥ̅ⲟⲩⲱⲛ ⲇⲉ ⲛⲧⲙⲉϩⲥⲛ̅ⲧⲉ: ⲛ̅ⲥⲫⲣⲁⲅⲓⲥ. ⲁⲓⲥⲱⲧⲙ̅ ⲉⲡⲙⲉϩⲥⲛⲁⲩ ⲛ̅ⲍⲱⲟⲛ ⲉϥϫⲱ ⲙ̅ⲙⲟⲥ
      ϫⲉ ⲁⲙⲟⲩ.</td>
      <td class="language English"><span style="color:#b00e23">(3)</span> But
      he having opened the second seal, I heard the second living-being saying:
      Come.'</td>
      <td class="language Greek"><span style="color:#b00e23">(3)</span> Καὶ
      ὅτε ἤνοιξεν τὴν σφραγῖδα τὴν δευτέραν, ἤκουσα τοῦ δευτέρου
      ζῴου λέγοντος· Ἔρχου.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲁⲓⲛⲁⲩ ⲁϥⲓ̀ ⲉ̀ⲃⲟⲗ ⲛ̀ϫⲉ ⲟⲩϩⲑⲟ ⲛ̀ⲁⲟⲩⲁⲛ ⲛ̀ⲭⲣⲱⲙ ⲧⲏⲣϥ ⲟⲩⲟϩ ⲫⲏ ⲉⲧϩⲉⲙⲥⲓ
      ϩⲓϫⲱϥ ⲁⲩϯ ⲛⲁϥ ⲉ̀ⲱⲗⲓ ⲛ̀ϯϩⲓⲣⲏⲛⲏ ⲉ̀ⲃⲟⲗ ϩⲓϫⲉⲛ ⲡⲕⲁϩⲓ ⲧⲏⲣϥ ϩⲓⲛⲁ ⲛ̀ⲥⲉϧⲟⲗϧⲉⲗ
      ⲛ̀ⲛⲟⲩⲉⲣⲏⲟⲩ ⲟⲩⲟϩ ⲁⲩϯ ⲛ̀ⲟⲩⲛⲓϣϯ ⲛ̀ⲥⲏϥⲓ ⲛⲁϥ</td>
      <td class="language Sahidic"><span style="color:#b00e23">(ⲇ︦)</span> ⲁⲩⲱ
      ⲁϥⲉⲓ ⲉⲃⲟⲗ ⲛ̅ϭⲓ ⲟⲩϩⲧⲟ ⲉϥⲧⲣⲉϣⲣⲱϣ. ⲁⲩⲱ ⲡⲉⲧⲧⲁⲗⲏⲩ ⲉⲣⲟϥ ⲁⲩϯ ⲛⲁϥ. ⲉⲧⲣⲉϥϥⲓ
      ⲛ̅ϯⲣⲏⲛⲏ ⲉⲃⲟⲗ ϩⲓϫⲙ̅ ⲡⲕⲁϩ. ϫⲉⲕⲁⲥ ⲉⲩⲉϩⲱⲧⲃ̅ ⲛ̅ⲛⲉⲩⲉⲣⲏⲩ. ⲁⲩⲱ ⲁⲩϯ ⲛⲁϥ ⲛ̅ⲟⲩⲛⲟϭ
      ⲛ̅ⲥⲏϥⲉ.</td>
      <td class="language English"><span style="color:#b00e23">(4)</span> And I
      saw. A horse of colour of fire all (over) came forth. And to him who sat
      upon it was given to take away the peace from all (the) earth; that they
      might slaughter one another: and a great sword was given to him.</td>
      <td class="language Greek"><span style="color:#b00e23">(4)</span> καὶ
      ἐξῆλθεν ἄλλος ἵππος πυρρός, καὶ τῷ καθημένῳ ἐπʼ αὐτὸν
      ἐδόθη αὐτῷ λαβεῖν τὴν εἰρήνην ἐκ τῆς γῆς καὶ ἵνα
      ἀλλήλους σφάξουσιν, καὶ ἐδόθη αὐτῷ μάχαιρα μεγάλη.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲉⲧⲁϥⲟⲩⲱⲛ ⲛ̀ϯⲧⲉⲃⲥ ⲙ̀ⲙⲁϩⲅ̅ϯ ⲁⲓⲥⲱⲧⲉⲙ ⲉ̀ⲡⲓⲙⲁϩⲅ̅ ⲛ̀ⲍⲱⲟⲛ ⲉϥϫⲱ ⲙ̀ⲙⲟⲥ ϫⲉ
      ⲁⲙⲟⲩ ⲟⲩⲟϩ ⲁⲓⲛⲁⲩ ϩⲏⲡⲡⲉ ⲓⲥ ⲟⲩϩⲑⲟ ⲛ̀ⲭⲁⲙⲉ ⲟⲩⲟϩ ⲫⲏ ⲉⲧϩⲉⲙⲥⲓ ϩⲓϫⲱϥ ⲉ̀ⲟⲩⲟⲛ ⲟⲩⲙⲁϣⲓ
      ϧⲉⲛ ⲧⲉϥϫⲓϫ</td>
      <td class="language Sahidic"><span style="color:#b00e23">(ⲉ︦)</span>
      ⲛ̅ⲧⲉⲣⲉϥⲟⲩⲱⲛ ⲇⲉ ⲛ̅ⲧⲙⲉϩϣⲟⲙⲧⲉ ⲛ̅ⲥⲫⲣⲁⲅⲓⲥ. ⲁⲓⲥⲱⲧⲙ̅ ⲉⲡⲙⲉϩϣⲟⲙⲛ̅ⲧ ⲛ̅ⲍⲱⲟⲛ ⲉϥϫⲱ
      ⲙ̅ⲙⲟⲥ ϫⲉ ⲁⲙⲟⲩ. ⲁⲩⲱ ⲉⲓⲥ ⲟⲩϩⲧⲟ ⲛ̅ⲕⲁⲙⲏ ⲁⲩⲱ ⲡⲉⲧⲧⲁⲗⲏⲩ ⲉⲣⲟϥ ⲉⲟⲩⲛ ⲟⲩⲙⲁϣⲉ ϩⲛ̅
      ⲧⲉϥϭⲓϫ.</td>
      <td class="language English"><span style="color:#b00e23">(5)</span> And
      he having opened the third seal, I saw the third living-being saying:
      'Come.' And I saw. Behold, a black horse; and he who sat upon it having a
      balance in his hand.</td>
      <td class="language Greek"><span style="color:#b00e23">(5)</span> Καὶ
      ὅτε ἤνοιξε τὴν σφραγῖδα τὴν τρίτην, ἤκουσα τοῦ τρίτου ζῴου
      λέγοντος· Ἔρχου. καὶ εἶδον, καὶ ἰδοὺ ἵππος μέλας, καὶ ὁ
      καθήμενος ἐπʼ αὐτὸν ἔχων ζυγὸν ἐν τῇ χειρὶ αὐτοῦ.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲁⲓⲥⲱⲧⲉⲙ ⲉ̀ⲟⲩⲥⲙⲏ ⲉⲥⲛⲁϣⲧ ϧⲉⲛ ⲑⲙⲏϯ ⲙ̀ⲡⲓⲇ̅ ⲛ̀ⲍⲱⲟⲛ ⲙ̀ⲫⲣⲏϯ ⲛ̀ⲧⲥⲙⲏ ⲛ̀ⲟⲩⲁϧⲱⲙ
      ⲉⲥϫⲱ ⲙ̀ⲙⲟⲥ ϫⲉ ⲟⲩϫⲁⲡⲓϫⲓ ⲛ̀ⲥⲟⲩⲟ ϧⲁ ⲟⲩⲥⲁⲑⲉⲣⲓ ⲟⲩⲟϩ ⲅ̅ϯ ⲛ̀ϫⲁⲡⲓϫⲓ ⲛ̀ⲓⲱⲧ ϧⲁ
      ⲟⲩⲥⲁⲑⲉⲣⲓ ⲡⲓⲛⲉϩ ⲇⲉ ⲛⲉⲙ ⲡⲓⲏⲣⲡ ⲙ̀ⲡⲉⲣⲉⲣⲁⲇⲓⲕⲓⲛ ⲙ̀ⲙⲱⲟⲩ</td>
      <td class="language Sahidic"><span style="color:#b00e23">(ⲋ︦)</span>
      ⲁⲓⲥⲱⲧⲙ̅ ⲉⲩⲥⲙⲏ ⲛ̅ⲧⲙⲏⲏⲧⲉ ⲙ̅ⲡⲉϥⲧⲟⲟⲩ ⲛ̅ⲍⲱⲟⲛ. ϫⲉ ⲟⲩϭⲁⲡⲓϫⲉ ⲛ̅ⲥⲟⲩⲟ ϩⲁ ⲟⲩⲥⲁⲧⲉⲉⲣⲉ.
      ⲁⲩⲱ ϣⲟⲙⲧⲉ ⲛ̅ϭⲁⲡⲓϫⲉ ⲛ̅ⲉⲓⲱⲧ ϩⲁ ⲟⲩⲥⲁⲧⲉⲉⲣⲉ. ⲡⲛⲉϩ ⲇⲉ ⲛ̅ⲧⲟϥ ⲙⲛ̅ ⲡⲏⲣⲡ̅.
      ⲙ̅ⲡⲣ̅ⲧⲁⲕⲟⲟⲩ.</td>
      <td class="language English"><span style="color:#b00e23">(6)</span> And I
      heard a harsh voice in (the) midst of the four living-beings as (the)
      voice of an eagle, saying: A measure of wheat for a stater, and three
      measures of barley for a stater; but the oil and the wine hurt them not.'
      '</td>
      <td class="language Greek"><span style="color:#b00e23">(6)</span> καὶ
      ἤκουσα ὡς φωνὴν ἐν μέσῳ τῶν τεσσάρων ζῴων λέγουσαν· Χοῖνιξ
      σίτου δηναρίου, καὶ τρεῖς χοίνικες κριθῶν δηναρίου· καὶ τὸ
      ἔλαιον καὶ τὸν οἶνον μὴ ἀδικήσῃς.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲉⲧⲁϥⲟⲩⲱⲛ ⲛ̀ϯⲧⲉⲃⲥ ⲙ̀ⲙⲁϩⲇ̅ ⲁⲓⲥⲱⲧⲉⲙ ⲉ̀ⲡⲓⲙⲁϩⲇ̅ ⲛ̀ⲍⲱⲟⲛ ⲉϥϫⲱ ⲙ̀ⲙⲟⲥ ϫⲉ
      ⲁⲙⲟⲩ</td>
      <td class="language Sahidic"><span style="color:#b00e23">(ⲍ︦)</span>
      ⲛ̅ⲧⲉⲣⲉϥⲟⲩⲱⲛ ⲇⲉ ⲛ̅ⲧⲙⲉϩϥⲧⲟⲉ ⲛ̅ⲥⲫⲣⲁⲅⲓⲥ. ⲁⲓⲥⲱⲧⲙ̅ ⲉⲧⲉⲥⲙⲏ ⲙ̅ⲡⲙⲉϩ ϥⲧⲟⲟⲩ ⲛ̅ⲍⲱⲟⲛ
      ⲉⲥϫⲱ ⲙ̅ⲙⲟⲥ ϫⲉ ⲁⲙⲟⲩ.</td>
      <td class="language English"><span style="color:#b00e23">(7)</span> And
      he having opened the fourth seal, I heard the fourth living-being saying:
      'Come.'</td>
      <td class="language Greek"><span style="color:#b00e23">(7)</span> Καὶ
      ὅτε ἤνοιξεν τὴν σφραγῖδα τὴν τετάρτην, ἤκουσα φωνὴν τοῦ
      τετάρτου ζῴου λέγοντος· Ἔρχου.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲁⲓⲛⲁⲩ ϩⲏⲡⲡⲉ ⲓⲥ ⲟⲩϩⲑⲟ ⲉϥⲟⲩⲉⲧⲟⲩⲱⲧ ⲟⲩⲟϩ ⲫⲏ ⲉⲧϩⲉⲙⲥⲓ ϩⲓϫⲱϥ ⲡⲉϥⲣⲁⲛ ⲡⲉ ⲫⲙⲟⲩ
      ⲟⲩⲟϩ ⲁⲙⲉⲛϯ ⲧⲏⲣϥ ⲉϥⲥⲱⲕ ⲛ̀ⲥⲱϥ ⲟⲩⲟϩ ⲁⲩϯⲉⲣϣⲓϣⲓ ⲛⲁϥ ⲉ̀ϫⲉⲛ ⲡⲓⲣⲉⲇ̅ ⲛ̀ⲧⲉ ⲡⲕⲁϩⲓ
      ⲉ̀ϧⲟⲑⲃⲟⲩ ϧⲉⲛ ⲧⲥⲏϥⲓ ⲛⲉⲙ ⲡⲓϩⲕⲟ ⲛⲉⲙ ⲡⲓϩⲟϫϩⲉϫ ⲛⲉⲙ ⲛⲓⲑⲏⲣⲓⲟⲛ ⲛ̀ⲧⲉ ⲡⲕⲁϩⲓ</td>
      <td class="language Sahidic"><span style="color:#b00e23">(ⲏ︦)</span> ⲁⲩⲱ
      ⲉⲓⲥ ⲟⲩϩⲧⲟ ⲉϥⲟⲩⲉⲧⲱⲧ. ⲁⲩⲱ ⲡⲉⲧⲧⲁⲗⲉ ⲉⲣⲟϥ ⲉⲡⲉϥⲣⲁⲛ ⲡⲉ ⲡⲙⲟⲩ ⲉⲣⲉ ⲁⲙⲛ̅ⲧⲉ ⲟⲩⲏϩ
      ⲛ̅ⲥⲱϥ. ⲁⲩϯ ⲛⲁϥ ⲛ̅ⲟⲩⲉⲝⲟⲩⲥⲓⲁ ⲉϫⲙ̅ ⲡⲟⲩⲁ ⲛ̅ϥⲧⲟⲟⲩ ⲙ̅ⲡⲕⲁϩ. ⲉⲙⲟⲟⲩⲧⲟⲩ ϩⲛ̅ ⲧⲥⲏϥⲉ
      ⲙⲛ̅ ⲡϩⲉⲃⲱⲛ ⲙⲛ̅ ⲡⲙⲟⲩ. ⲙⲛ̅ ⲛⲉⲑⲩⲣⲓⲟⲛ ⲙ̅ⲡⲕⲁϩ.</td>
      <td class="language English"><span style="color:#b00e23">(8)</span> And I
      saw. Behold, a grey horse; and he who sat upon it, his name is (the)
      death; and all Amenti drawing after him. And authority was given to him
      over the fourth part of (the) earth, to kill them with (the) sword and
      the famine and the tribulation and the wild beasts of (the) earth.</td>
      <td class="language Greek"><span style="color:#b00e23">(8)</span> καὶ
      εἶδον, καὶ ἰδοὺ ἵππος χλωρός, καὶ ὁ καθήμενος ἐπάνω αὐτοῦ
      ὄνομα αὐτῷ ὁ Θάνατος, καὶ ὁ ᾅδης ἠκολούθει μετʼ αὐτοῦ,
      καὶ ἐδόθη αὐτοῖς ἐξουσία ἐπὶ τὸ τέταρτον τῆς γῆς,
      ἀποκτεῖναι ἐν ῥομφαίᾳ καὶ ἐν λιμῷ καὶ ἐν θανάτῳ καὶ ὑπὸ
      τῶν θηρίων τῆς γῆς.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲟⲩⲟϩ ⲉⲧⲁϥⲟⲩⲱⲛ ⲛ̀ϯⲧⲉⲃⲥ ⲙ̀ⲙⲁϩⲉ̅ ⲁⲓⲛⲁⲩ ⲥⲁⲡⲉⲥⲏⲧ ⲙ̀ⲡⲓⲙⲁⲛ̀ⲉⲣϣⲱⲟⲩϣⲓ ⲉ̀ⲛⲓⲯⲩⲭⲏ
      ⲛ̀ⲧⲉ ⲛⲓⲣⲱⲙⲓ ⲉⲧⲁⲩϧⲉⲗϧⲱⲗⲟⲩ ⲉⲑⲃⲉ ⲡⲓⲥⲁϫⲓ ⲛ̀ⲧⲉ ⲫϯ ⲛⲉⲙ ϯⲙⲉⲧⲙⲉⲑⲣⲉ
      ⲉ̀ⲛⲁⲥⲛ̀ⲧⲟⲧⲟⲩ</td>
      <td class="language Sahidic"><span style="color:#b00e23">(ⲑ︦)</span>
      ⲛ̅ⲧⲉⲣⲉϥⲟⲩⲱⲛ ⲇⲉ ⲛ̅ⲧⲙⲉϩ ϯⲉ ⲛ̅ⲥⲫⲣⲁⲅⲓⲥ. ⲁⲓⲛⲁⲩ ϩⲁ ⲡⲉⲥⲏⲧ ⲙ̅ⲡⲉⲑⲩⲥⲓⲁⲥⲧⲏⲣⲓⲟⲛ
      ⲉⲛⲉⲯⲩⲭⲟⲟⲩ ⲉⲛ ⲉⲛ̅ⲣⲱⲙⲉ ⲛ̅ⲧⲁⲩϩⲟⲧⲃⲟⲩ ⲉⲧⲃⲉ ⲡϣⲁϫⲉ ⲙ̅ⲡⲛⲟⲩⲧⲉ. ⲙⲛ̅ ⲧⲙⲛ̅ⲧⲙⲛ̅ⲧⲣⲉ ⲉⲛⲉ
      ⲟⲩⲛ̅ⲧⲁⲩⲥ.</td>
      <td class="language English"><span style="color:#b00e23">(9)</span> And
      he having opened the fifth seal, I saw below the altar the souls of the
      men who were slaughtered because of the word of God, and the witness
      which they were having.</td>
      <td class="language Greek"><span style="color:#b00e23">(9)</span> Καὶ
      ὅτε ἤνοιξεν τὴν πέμπτην σφραγῖδα, εἶδον ὑποκάτω τοῦ
      θυσιαστηρίου τὰς ψυχὰς τῶν ἐσφαγμένων διὰ τὸν λόγον τοῦ θεοῦ
      καὶ διὰ τὴν μαρτυρίαν ἣν εἶχον.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟϩ ⲁⲩⲱϣ ⲉ̀ⲃⲟⲗ ϧⲉⲛ ⲟⲩⲛⲓϣϯ ⲛ̀ⲥⲙⲏ ⲉⲩϫⲱ ⲙ̀ⲙⲟⲥ ϫⲉ ϣⲁ ⲑⲛⲁⲩ ϫⲉ ⲡⲉⲛⲛⲏⲃ ⲫⲏ
      ⲉⲑⲟⲩⲁⲃ ⲡⲓⲑⲙⲏⲓ ⲕϯϩⲁⲡ ⲁⲛ ⲟⲩⲟϩ ⲛ̀ⲧⲉⲕϭⲓ ⲙ̀ⲡⲉⲙⲡϣⲓϣ ⲙ̀ⲡⲉⲛⲥⲛⲟϥ ⲉ̀ⲃⲟⲗ ϧⲉⲛ ⲛⲏ
      ⲉⲧϣⲟⲡ ϩⲓϫⲉⲛ ⲡⲕⲁϩⲓ</td>
      <td class="language Sahidic"><span style="color:#b00e23">(ⲓ︦)</span> ⲁⲩⲱ
      ⲁⲩⲁϣⲕⲁⲕ ⲉⲃⲟⲗ ϩⲛ̅ ⲟⲩⲛⲟϭ ⲛ̅ⲥⲙⲏ ⲉⲩϫⲱ ⲙ̅ⲙⲟⲥ. ϫⲉ ϣⲁⲛⲧⲉ ⲟⲩ ϣⲱⲡⲉ ⲡϫⲟⲉⲓⲥ
      ⲡⲡⲉⲧⲟⲩⲁⲁⲃ ⲙ̅ⲙⲉ ⲉⲛⲅ̅ⲕⲣⲓⲛⲉ ⲁⲛ. ⲁⲩⲱ ⲛⲅ̅ϫⲓ ⲁⲛ ⲙ̅ⲡⲉⲕⲃⲁ. ⲙ̅ⲡⲉⲛⲥⲛⲟϥ ⲉⲃⲟⲗ ϩⲛ̅
      ⲛⲉⲧⲟⲩⲏⲏϩ ϩⲓϫⲙ̅ ⲡⲕⲁϩ.</td>
      <td class="language English"><span style="color:#b00e23">(10)</span> And
      they cried in a great voice, saying: 'How long yet, our Master, he who is
      holy, the true, judgest thou not and takest vengeance for our blood from
      them who dwell upon (the) earth?'</td>
      <td class="language Greek"><span style="color:#b00e23">(10)</span> καὶ
      ἔκραξαν φωνῇ μεγάλῃ λέγοντες· Ἕως πότε, ὁ δεσπότης ὁ ἅγιος
      καὶ ἀληθινός, οὐ κρίνεις καὶ ἐκδικεῖς τὸ αἷμα ἡμῶν ἐκ τῶν
      κατοικούντων ἐπὶ τῆς γῆς;</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲁⲩϯ ⲙ̀ⲡⲓⲟⲩⲁⲓ ⲡⲓⲟⲩⲁⲓ ⲙ̀ⲙⲱⲟⲩ ⲛ̀ⲟⲩⲥⲧⲟⲗⲏ ⲛ̀ⲟⲩⲱⲃϣ ⲟⲩⲟϩ ⲁⲩϫⲟⲥ ⲛⲱⲟⲩ ϩⲓⲛⲁ
      ⲛ̀ⲧⲟⲩⲙⲧⲟⲛ ⲙ̀ⲙⲱⲟⲩ ⲛ̀ⲕⲉⲕⲟⲩϫⲓ ⲛ̀ⲥⲏⲟⲩ ϣⲁⲧⲟⲩϫⲱⲕ ⲉ̀ⲃⲟⲗ ⲛ̀ϫⲉ ⲛⲟⲩϣⲫⲏⲣ ⲛ̀ⲉⲃⲓⲁⲓⲕ
      ⲛⲉⲙ ⲛⲟⲩⲥⲛⲏⲟⲩ ⲛⲏ ⲉⲧⲟⲩⲛⲁϧⲟⲑⲃⲟⲩ ϩⲱⲟⲩ ⲙ̀ⲡⲟⲩⲣⲏϯ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲩⲱ ⲁⲩϯ ⲛⲁⲩ ⲡⲟⲩⲁ ⲡⲟⲩⲁ ⲛ̅ⲟⲩⲥⲧⲟⲗⲏ ⲛ̅ⲟⲩⲱⲃϣ̅. ⲁⲩⲱ ⲁⲩϫⲟⲟⲥ ⲛⲁⲩ ϫⲉⲕⲁⲥ ⲉⲩⲉⲙ̅ⲧⲟⲛ
      ⲙ̅ⲙⲟⲟⲩ ⲛ̅ⲕⲉⲕⲟⲩⲓ ⲛ̅ⲟⲩⲟⲉⲓϣ. ϣⲁⲛⲧⲟⲩϫⲱⲕ ⲉⲃⲟⲗ ⲛ̅ϭⲓ ⲛⲉⲩⲕⲉⲥⲛⲏⲩ ⲛⲉⲩϣⲃⲏⲣ ϩⲙ̅ϩⲁⲗ.
      ⲛⲁⲓ ⲉⲧⲟⲩⲛⲁⲙⲟⲟⲩⲧⲟⲩ ϩⲱⲟⲩ ⲛ̅ⲧⲉⲩϩⲉ.</td>
      <td class="language English"><span style="color:#b00e23">(11)</span> And
      to each of them was given a white robe; and it was said to them, that
      they should rest themselves yet a little time, until were fulfilled their
      fellow servants and their brethren who will be killed also like
      them.</td>
      <td class="language Greek"><span style="color:#b00e23">(11)</span> καὶ
      ἐδόθη αὐτοῖς ἑκάστῳ στολὴ λευκή, καὶ ἐρρέθη αὐτοῖς ἵνα
      ἀναπαύσονται ἔτι χρόνον μικρόν, ἕως πληρωθῶσιν καὶ οἱ
      σύνδουλοι αὐτῶν καὶ οἱ ἀδελφοὶ αὐτῶν οἱ μέλλοντες
      ἀποκτέννεσθαι ὡς καὶ αὐτοί.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲁⲓⲛⲁⲩ ϩⲟⲧⲉ ⲉⲧⲁϥⲟⲩⲱⲛ ⲛ̀ϯⲙⲁϩⲋ̅ ⲛ̀ⲧⲉⲃⲥ ⲟⲩⲛⲓϣϯ ⲙ̀ⲙⲟⲛⲙⲉⲛ ⲁϥϣⲱⲡⲓ ⲟⲩⲟϩ ⲫⲣⲏ
      ⲁϥⲭⲙⲟⲙ ⲙ̀ⲫⲣⲏϯ ⲛ̀ⲟⲩⲥⲱⲕ ⲙ̀ϥⲱⲓ ⲟⲩⲟϩ ⲡⲓⲓⲟϩ ⲧⲏⲣϥ ⲁϥⲉⲣⲥⲛⲟϥ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲁⲩⲱ ⲁⲓⲛⲁⲩ ⲛ̅ⲧⲉⲣⲉϥⲟⲩⲱⲛ ⲛ̅ⲧⲙⲉϩⲥⲟ ⲉⲛⲥⲫⲣⲁⲅⲓⲥ. ⲁⲩⲛⲟϭ ⲛ̅ⲕⲙ̅ⲧⲟ ϣⲱⲡⲉ. ⲡⲣⲏ ⲁϥϭⲙⲟⲙ
      ⲛ̅ⲑⲉ ⲛ̅ⲟⲩϭⲟⲟⲩⲛⲉ. ⲁⲩⲱ ⲡⲟⲟϩ ⲁϥⲣ̅ⲥⲛⲟϥ.</td>
      <td class="language English"><span style="color:#b00e23">(12)</span> And
      I saw when he opened the sixth seal, a great earthquake happened; and
      (the) sun was blackened as a sackcloth of hair; and all the moon became
      blood;</td>
      <td class="language Greek"><span style="color:#b00e23">(12)</span> Καὶ
      εἶδον ὅτε ἤνοιξεν τὴν σφραγῖδα τὴν ἕκτην, καὶ σεισμὸς μέγας
      ἐγένετο, καὶ ὁ ἥλιος ἐγένετο μέλας ὡς σάκκος τρίχινος, καὶ
      ἡ σελήνη ὅλη ἐγένετο ὡς αἷμα,</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲛⲓⲥⲓⲟⲩ ⲁⲩϥⲟⲣϥⲉⲣ ⲉ̀ⲡⲉⲥⲏⲧ ⲉ̀ⲃⲟⲗ ϧⲉⲛ ⲧⲫⲉ ⲉ̀ϩⲣⲏⲓ ⲉ̀ϫⲉⲛ ⲡⲓⲕⲁϩⲓ ⲙ̀ⲫⲣⲏϯ
      ⲛ̀ⲟⲩⲃⲱ ⲛ̀ⲕⲉⲛⲧⲉ ⲁ ⲟⲩⲛⲓϣϯ ⲛ̀ⲑⲏⲟⲩ ϥⲟⲣϥⲉⲣ ⲛ̀ⲛⲉⲥⲃⲏϣ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲛ̅ⲥⲓⲟⲩ ⲛ̅ⲧⲡⲉ. ⲁⲩϩⲉ ⲉϩⲣⲁⲓ ⲉϫⲙ̅ ⲡⲕⲁϩ ⲛ̅ⲑⲉ ⲛ̅ⲟⲩⲃⲱ ⲛ̅ⲕⲛ̅ⲧⲉ ⲉⲥⲛⲟⲩϫ ⲉⲃⲟⲗ
      ⲛ̅ⲛⲉⲥϭⲱⲱⲃⲉ ⲉⲣⲉ ⲟⲩⲛⲟϭ ⲛ̅ⲧⲏⲩ ⲕⲓⲙ ⲉⲣⲟⲥ.</td>
      <td class="language English"><span style="color:#b00e23">(13)</span> And
      the stars shook down from (the) heaven upon the earth as a fig-tree
      (when) a great wind shakes (down) her unripe figs.</td>
      <td class="language Greek"><span style="color:#b00e23">(13)</span> καὶ
      οἱ ἀστέρες τοῦ οὐρανοῦ ἔπεσαν εἰς τὴν γῆν, ὡς συκῆ βάλλει
      τοὺς ὀλύνθους αὐτῆς ὑπὸ ἀνέμου μεγάλου σειομένη,</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲧⲫⲉ ⲉⲩⲕⲱⲗ ⲙ̀ⲙⲟⲥ ⲙ̀ⲫⲣⲏϯ ⲛ̀ⲟⲩϫⲱⲙ ⲟⲩⲟϩ ⲧⲱⲟⲩ ⲛⲓⲃⲉⲛ ⲛⲉⲙ ⲛⲏⲥⲟⲥ ⲛⲓⲃⲉⲛ ⲁⲩⲕⲓⲙ
      ⲉ̀ⲃⲟⲗ ϧⲉⲛ ⲡⲟⲩⲙⲁ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲧⲡⲉ ⲁⲥϭⲱⲗ ⲛ̅ⲑⲉ ⲛ̅ⲟⲩϫⲱⲱⲙⲉ ⲉϥϭⲏⲗ. ⲧⲟⲟⲩ ⲛⲓⲙ ϩⲓ ⲛⲏⲥⲟⲥ ⲛⲓⲙ. ⲁⲩⲕⲓⲙ ⲉⲃⲟⲗ ϩⲛ̅
      ⲛⲉⲩⲙⲁ.</td>
      <td class="language English"><span style="color:#b00e23">(14)</span> And
      (the) heaven is being rolled up as a scroll; and every mountain and every
      island were moved from their place.</td>
      <td class="language Greek"><span style="color:#b00e23">(14)</span> καὶ
      ὁ οὐρανὸς ἀπεχωρίσθη ὡς βιβλίον ἑλισσόμενον, καὶ πᾶν ὄρος
      καὶ νῆσος ἐκ τῶν τόπων αὐτῶν ἐκινήθησαν.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ⲛⲓⲟⲩⲣⲱⲟⲩ ⲧⲏⲣⲟⲩ ⲛ̀ⲧⲉ ⲡⲕⲁϩⲓ ⲛⲉⲙ ⲛⲓⲭⲓⲗⲓⲁⲣⲭⲟⲥ ⲛⲉⲙ ⲛⲓⲣⲁⲙⲁⲟⲓ ⲛⲉⲙ ⲛⲓϫⲱⲣⲓ
      ⲛⲉⲙ ⲃⲱⲕ ⲛⲓⲃⲉⲛ ⲛⲉⲙ ⲛⲓⲣⲉⲙϩⲉⲩ ⲧⲏⲣⲟⲩ ⲁⲩⲭⲟⲡⲟⲩ ϧⲉⲛ ⲛⲓⲃⲏⲃ ⲛⲉⲙ ⲛⲓⲭⲟⲗ ⲛ̀ⲧⲉ
      ⲛⲓⲡⲉⲧⲣⲁ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲁⲩⲱ ⲛ̅ⲣ̅ⲣⲱⲟⲩ ⲙ̅ⲡⲕⲁϩ ⲙⲛ̅ ⲛ̅ⲛⲟϭ ⲙⲛ̅ ⲛ̅ⲭⲓⲗⲓⲁⲣⲭⲟⲥ. ⲙⲛ̅ ⲛ̅ⲣⲙ̅ⲙⲁⲟ ⲙⲛ̅ ⲛ̅ϫⲱⲱⲣⲉ.
      ⲁⲩⲱ ϩⲙ̅ϩⲁⲗ ⲛⲓⲙ ϩⲓ ⲣⲙ̅ϩⲉ. ⲁⲩϩⲟⲡⲟⲩ ϩⲛ̅ ⲛⲉⲥⲡⲩⲗⲁⲓⲟⲛ ⲙⲛ̅ ⲛ̅ⲥⲓⲃⲧ ⲛⲉⲛⲧⲟⲩⲉⲓⲏ ⲉⲩϫⲱ
      ⲙ̅ⲙⲟⲥ.</td>
      <td class="language English"><span style="color:#b00e23">(15)</span> And
      all the kings of (the) earth and the chiliarchs and the rich and the
      strong and every servant and all the freemen bid themselves in the caves
      and the holes of the rocks.</td>
      <td class="language Greek"><span style="color:#b00e23">(15)</span> καὶ
      οἱ βασιλεῖς τῆς γῆς καὶ οἱ μεγιστᾶνες καὶ οἱ χιλίαρχοι καὶ οἱ
      πλούσιοι καὶ οἱ ἰσχυροὶ καὶ πᾶς δοῦλος καὶ ἐλεύθερος ἔκρυψαν
      ἑαυτοὺς εἰς τὰ σπήλαια καὶ εἰς τὰς πέτρας τῶν ὀρέων·</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ⲥⲉϫⲱ ⲙ̀ⲙⲟⲥ ⲛ̀ⲛⲓⲡⲉⲧⲣⲁ ⲛⲉⲙ ⲛⲓⲧⲱⲟⲩ ϫⲉ ϩⲉⲓ ⲉ̀ϩⲣⲏⲓ ⲉ̀ϫⲱⲛ ⲟⲩⲟϩ ⲭⲟⲡⲧⲉⲛ
      ⲉ̀ⲃⲟⲗ ϩⲁ ⲡϩⲟ ⲙ̀ⲫⲏ ⲉⲧϩⲉⲙⲥⲓ ϩⲓϫⲉⲛ ⲡⲓⲑⲣⲟⲛⲟⲥ ⲛⲉⲙ ⲉ̀ⲃⲟⲗ ϧⲁⲧϩⲏ ⲙ̀ⲡⲓϫⲱⲛⲧ ⲛ̀ⲧⲉ
      ⲡⲓϩⲓⲏⲃ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲛⲉⲛⲧⲟⲟⲩ ⲙⲛ̅ ⲛ̅ⲥⲓⲃⲧ. ϫⲉ ϩⲉ ⲉϩⲣⲁⲓ ⲉϫⲱⲛ ⲛ̅ⲧⲉⲧⲛ̅ϩⲟⲡⲛ̅. ⲙ̅ⲡⲙ̅ⲧⲟ ⲉⲃⲟⲗ
      ⲙ̅ⲡⲉⲧϩⲙⲟⲟⲥ ϩⲓ ⲡⲉⲑⲣⲟⲛⲟⲥ. ⲁⲩⲱ ⲉⲃⲟⲗ ϩⲛ̅ ⲧⲟⲣⲅⲏ ⲙ̅ⲡⲉϩⲓⲉⲓⲃ.</td>
      <td class="language English"><span style="color:#b00e23">(16)</span> And
      they say to the rocks and the mountains: Fall upon us, and hide us from
      (the) face of him who sitteth upon the throne, and from before the anger
      of the lamb.</td>
      <td class="language Greek"><span style="color:#b00e23">(16)</span> καὶ
      λέγουσιν τοῖς ὄρεσιν καὶ ταῖς πέτραις· Πέσετε ἐφʼ ἡμᾶς καὶ
      κρύψατε ἡμᾶς ἀπὸ προσώπου τοῦ καθημένου ἐπὶ τοῦ θρόνου καὶ
      ἀπὸ τῆς ὀργῆς τοῦ ἀρνίου,</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ϫⲉ ⲁϥⲓ̀ ⲛ̀ϫⲉ ⲡⲓⲛⲓϣϯ ⲛ̀ⲉϩⲟⲟⲩ ⲛ̀ⲧⲉ ⲡⲉϥϫⲱⲛⲧ ⲛⲓⲙ ⲉⲧⲉ ⲟⲩⲟⲛ ϣ̀ϫⲟⲙ ⲙ̀ⲙⲟϥ ⲉ̀ⲟϩⲓ
      ⲉ̀ⲣⲁⲧϥ ⲙ̀ⲡⲉϥⲙ̀ⲑⲟ</td>
      <td class="language Sahidic"><span style="color:#b00e23">(ⲓ︦ⲍ︦)</span> ϫⲉ
      ⲁϥⲉⲓ ⲛ̅ϭⲓ ⲡⲛⲟϭ ⲛ̅ϩⲟⲟⲩ ⲛ̅ⲧⲉϥⲟⲣⲅⲏ. ⲛⲓⲙ ⲡⲉⲧⲛⲁϣ̅ⲁϩⲉⲣⲁⲧϥ̅:</td>
      <td class="language English"><span style="color:#b00e23">(17)</span>
      Because the great day of his anger came. For whom is it possible to stand
      before him?'</td>
      <td class="language Greek"><span style="color:#b00e23">(17)</span> ὅτι
      ἦλθεν ἡ ἡμέρα ἡ μεγάλη τῆς ὀργῆς αὐτῶν, καὶ τίς δύναται
      σταθῆναι;</td>
    </tr>
  </table>
</body>
</html>
