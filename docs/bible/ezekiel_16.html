<!DOCTYPE html>
<html>
<head>
  <title>Ezekiel</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="ezekiel_17.html" rel="next">
  <link href="ezekiel_15.html" rel="prev">
  <script src="main.js" type="module"></script>
</head>
<body class="chapter">
  <h4 id="ezekiel_16" class="title">Ezekiel 16</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡⲥⲁϫⲓ ⲙ̀ⲡϭ̅ⲥ̅ ⲁϥϣⲱⲡⲓ ϩⲁⲣⲟⲓ ⲉϥϫⲱ ⲙ̀ⲙⲟⲥ.</td>
      <td class="language English"><span style="color:#b00e23">(1)</span>
      Moreover the word of the Lord came to me, saying,</td>
      <td class="language Greek"><span style="color:#b00e23">(1)</span> Καὶ
      ἐγένετο λόγος κυρίου πρός µε λέγων</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲡϣⲏⲣⲓ ⲙ̀ⲫⲣⲱⲙⲓ ⲁⲣⲓⲙⲉⲑⲣⲉ ⲛ̀ⲓⲗ̅ⲏ̅ⲙ̅ ⲛ̀ⲛⲉⲥⲁⲛⲟⲙⲓⲁ.</td>
      <td class="language English"><span style="color:#b00e23">(2)</span> Son
      of man, testify to Jerusalem of her iniquities;</td>
      <td class="language Greek"><span style="color:#b00e23">(2)</span> Υἱὲ
      ἀνθρώπου, διαµάρτυραι τῇ Ιερουσαληµ τὰς ἀνοµίας αὐτῆς</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲁϫⲟⲥ ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ⲛ̀ⲓⲗ̅ⲏ̅ⲙ̅. ϫⲉ ⲧⲉⲛⲟⲩⲛⲓ ⲛⲉⲙ
      ⲡⲉϫⲓⲛⲙⲓⲥⲓ. ⲟⲩ ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲭⲁⲛⲁⲁⲛ ⲡⲉ. ⲡⲉⲓⲱⲧ ⲟⲩⲁⲙⲟⲣⲣⲉⲟⲥ ⲡⲉ. ⲧⲉⲙⲁⲩ
      ⲟⲩⲭⲉⲇⲇⲉⲟⲥ ⲧⲉ.</td>
      <td class="language English"><span style="color:#b00e23">(3)</span> and
      thou shalt say, Thus saith the Lord to Jerusalem; Thy root and thy birth
      are of the land of Chanaan: thy father was an Amorite, and thy mother a
      Chettite.</td>
      <td class="language Greek"><span style="color:#b00e23">(3)</span> καὶ
      ἐρεῖς Τάδε λέγει κύριος τῇ Ιερουσαληµ Ἡ ῥίζα σου καὶ ἡ
      γένεσίς σου ἐκ γῆς Χανααν, ὁ πατήρ σου Αµορραῖος, καὶ ἡ µήτηρ
      σου Χετταία.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲡⲉϫⲓⲛϫⲫⲟ ϧⲉⲛ ⲡⲓⲉϩⲟⲟⲩ ⲉⲧⲁⲩϫⲫⲟ ⲙ̀ⲙⲟ ⲛ̀ϧⲏⲧϥ. ⲙ̀ⲡⲟⲩⲙⲟⲩⲣ ⲙ̀ⲙⲟ. ⲙ̀ⲡⲟⲩϫⲱⲕⲉⲙ ⲙ̀ⲙⲟ
      ϧⲉⲛ ⲟⲩⲙⲱⲟⲩ. ⲟⲩⲇⲉ ⲙ̀ⲡⲟⲩⲙⲟⲩⲗϩ ⲙ̀ⲙⲟ ϧⲉⲛ ⲟⲩϩⲙⲟⲩ. ⲟⲩⲇⲉ ⲙ̀ⲡⲟⲩϫⲟⲗϩ ⲙ̀ⲙⲟ ϧⲉⲛ
      ϩⲁⲛⲧⲱⲓⲥ.</td>
      <td class="language English"><span style="color:#b00e23">(4)</span> And
      as for thy birth in the day wherein thou wast born, thou didst not bind
      thy breasts, and thou wast not washed in water, neither wast thou salted
      with salt, neither wast thou swathed in swaddling-bands.</td>
      <td class="language Greek"><span style="color:#b00e23">(4)</span> καὶ ἡ
      γένεσίς σου· ἐν ᾗ ἡµέρᾳ ἐτέχθης, οὐκ ἔδησαν τοὺς µαστούς
      σου, καὶ ἐν ὕδατι οὐκ ἐλούσθης οὐδὲ ἁλὶ ἡλίσθης καὶ
      σπαργάνοις οὐκ ἐσπαργανώθης,</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲇⲉ ⲙ̀ⲡⲉ ⲡⲁⲃⲁⲗ ϯⲁⲥⲟ ⲉ̀ⲣⲟ ⲉ̀ⲓⲣⲓ ⲛⲉ ⲛ̀ⲛⲁⲓ ⲧⲏⲣⲟⲩ. ⲉ̀ⲑⲣⲓϣⲉⲛϩⲏⲧ ϧⲁⲣⲟ. ⲁⲓϩⲓⲧⲉ
      ⲉ̀ϫⲉⲛ ⲡϩⲟ ⲛ̀ⲧⲕⲟⲓ. ϧⲉⲛ ⲡⲓⲫⲟⲛϩ ⲛ̀ⲧⲉ ⲧⲉⲯⲩⲭⲏ. ϧⲉⲛ ⲡⲓⲉϩⲟⲟⲩ ⲉⲧⲁⲩϫⲫⲟ ⲙ̀ⲙⲟ
      ⲛ̀ϧⲏⲧϥ.</td>
      <td class="language English"><span style="color:#b00e23">(5)</span> Nor
      did mine eye pity thee, to do for thee one of all these things, to feel
      at all for thee; but thou wast cast out on the face of the field, because
      of the deformity of thy person, in the day wherein thou wast born.</td>
      <td class="language Greek"><span style="color:#b00e23">(5)</span> οὐδὲ
      ἐφείσατο ὁ ὀφθαλµός µου ἐπὶ σοὶ τοῦ ποιῆσαί σοι ἓν ἐκ
      πάντων τούτων τοῦ παθεῖν τι ἐπὶ σοί, καὶ ἀπερρίφης ἐπὶ
      πρόσωπον τοῦ πεδίου τῇ σκολιότητι τῆς ψυχῆς σου ἐν ᾗ ἡµέρᾳ
      ἐτέχθης.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲉⲧⲁⲩⲓ ⲉ̀ϩⲣⲏⲓ ⲉ̀ϫⲱ. ⲁⲓϫⲓⲙⲓ ⲙ̀ⲙⲟ ⲉϥⲑⲱⲗⲉⲃ ϧⲉⲛ ⲡⲉⲥⲛⲟϥ. ⲁⲓϫⲟⲥ ⲛⲉ ϫⲉ ⲉ̀ⲃⲟⲗ
      ϧⲉⲛ ⲡⲉⲥⲛⲟϥ</td>
      <td class="language English"><span style="color:#b00e23">(6)</span> And I
      passed by to thee, and saw thee polluted in thy blood; and I said to
      thee, Let there be life out of thy blood:</td>
      <td class="language Greek"><span style="color:#b00e23">(6)</span> καὶ
      διῆλθον ἐπὶ σὲ καὶ εἶδόν σε πεφυρµένην ἐν τῷ αἵµατί σου
      καὶ εἶπά σοι Ἐκ τοῦ αἵµατός σου ζωή·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲁϣⲁⲓ ϧⲉⲛ ⲡⲓⲱⲛϧ ⲙ̀ⲫⲣⲏϯ ⲙ̀ⲡⲓⲣⲱⲧ ⲛ̀ⲧⲉ ⲧⲕⲟⲓ ⲟⲩⲟϩ ⲁⲓⲁⲓ. ⲁⲓϣⲉ ⲉ̀ϧⲟⲩⲛ ⲉ̀ϩⲁⲛⲡⲟⲗⲓⲥ
      ⲛ̀ⲧⲉ ⲛⲉⲡⲟⲗⲓⲥ. ⲁⲩⲟϩⲓ ⲉ̀ⲣⲁⲧⲟⲩ ⲛ̀ϫⲉ ⲛⲉⲉⲙⲛⲟϯ. ⲟⲩⲟϩ ⲡⲟⲩϥⲱⲓ ⲁϥⲣⲱⲧ. ⲛ̀ⲑⲟ ⲇⲉ
      ⲛⲁⲣⲉⲃⲏϣ ⲡⲉ. ⲟⲩⲟϩ ⲉⲣⲁⲥⲭⲏⲙⲟⲛⲏ.</td>
      <td class="language English"><span style="color:#b00e23">(7)</span>
      increase; I have made thee as the springing grass of the field. So thou
      didst increase and grow, and didst enter into great cities: thy breasts
      were set, and thy hair grew, whereas thou wast naked and bare.</td>
      <td class="language Greek"><span style="color:#b00e23">(7)</span>
      πληθύνου· καθὼς ἡ ἀνατολὴ τοῦ ἀγροῦ δέδωκά σε. καὶ
      ἐπληθύνθης καὶ ἐµεγαλύνθης καὶ εἰσῆλθες εἰς πόλεις πόλεων· οἱ
      µαστοί σου ἀνωρθώθησαν, καὶ ἡ θρίξ σου ἀνέτειλεν, σὺ δὲ ἦσθα
      γυµνὴ καὶ ἀσχηµονοῦσα.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁⲓⲥⲓⲛⲓ ⲉ̀ϫⲱ ⲁⲓⲛⲁⲩ ⲉ̀ⲣⲟ ⲟⲩⲟϩ ϩⲏⲡⲡⲉ ⲡⲥⲏⲟⲩ. ⲡⲉ ⲕⲁⲧⲁ ⲡⲥⲏⲟⲩ ⲛ̀ⲛⲏ ⲉⲑⲛⲏⲟⲩ ϩⲁⲣⲟ.
      ⲁⲓⲫⲱⲣϣ ⲛ̀ⲛⲁⲧⲉⲛϩ ⲉ̀ⲃⲟⲗ ϩⲓϫⲱ ⲁⲓϩⲱⲃⲥ ⲛ̀ⲧⲉ ⲁⲥⲭⲩⲙⲟⲥⲩⲛⲏ. ⲟⲩⲟϩ ⲁⲓⲱⲣⲕ ⲛⲉ. ⲁⲓⲓ
      ⲉ̀ϧⲟⲩⲛ ⲛⲉⲙⲉ ϧⲉⲛ ⲟⲩⲇⲓⲁⲑⲏⲕⲏ ⲡⲉϫⲉ ⲡϭ̅ⲥ̅. ⲟⲩⲟϩ ⲁⲣⲉϣⲱⲡⲓ ⲛⲏⲓ.</td>
      <td class="language English"><span style="color:#b00e23">(8)</span> And I
      passed by thee and saw thee, and, behold, it was thy time and a time of
      resting; and I spread my wings over thee, and covered thy shame, and
      swear to thee: and I entered into covenant with thee, saith the Lord, and
      thou becamest mine.</td>
      <td class="language Greek"><span style="color:#b00e23">(8)</span> καὶ
      διῆλθον διὰ σοῦ καὶ εἶδόν σε, καὶ ἰδοὺ καιρός σου καιρὸς
      καταλυόντων, καὶ διεπέτασα τὰς πτέρυγάς µου ἐπὶ σὲ καὶ
      ἐκάλυψα τὴν ἀσχηµοσύνην σου· καὶ ὤµοσά σοι καὶ εἰσῆλθον ἐν
      διαθήκῃ µετὰ σοῦ, λέγει κύριος, καὶ ἐγένου µοι.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲁⲓϫⲱⲕⲉⲙ ⲙ̀ⲙⲟ ϧⲉⲛ ⲟⲩⲙⲱⲟⲩ. ⲟⲩⲟϩ ⲁⲓⲓⲱⲓ ⲙ̀ⲙⲟ ϧⲉⲛ ⲡⲉⲥⲛⲟϥ. ⲟⲩⲟϩ ⲁⲓⲑⲱϩⲥ ⲙ̀ⲙⲟ
      ⲛ̀ⲟⲩⲛⲉϩ.</td>
      <td class="language English"><span style="color:#b00e23">(9)</span> And I
      washed thee in water, and washed thy blood from thee, and anointed thee
      with oil.</td>
      <td class="language Greek"><span style="color:#b00e23">(9)</span> καὶ
      ἔλουσά σε ἐν ὕδατι καὶ ἀπέπλυνα τὸ αἷµά σου ἀπὸ σοῦ καὶ
      ἔχρισά σε ἐν ἐλαίῳ</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ⲁⲓϯ
      ⲉ̀ϩⲣⲏⲓ ⲉ̀ϫⲱ ⲛ̀ϩⲁⲛϩⲃⲱⲥ ⲉⲩⲥⲉⲗⲥⲱⲗ ⲛ̀ⲟⲩⲑⲟ ⲛ̀ⲣⲏϯ. ⲁⲓϯ ⲉⲣⲁⲧ ⲉ̀ⲛⲟⲩⲓⲁⲕⲓⲛⲑⲓⲛⲟⲛ.
      ⲟⲩⲟϩ ⲁⲓϧⲟⲕ ⲙ̀ⲙⲟ ⲛ̀ⲟⲩϭⲏϫⲓ ⲛⲉⲙ ⲟⲩϣⲉⲛⲥ. ⲟⲩⲟϩ ⲁⲓϫⲟⲗϩ ⲙ̀ⲙⲟ ⲛ̀ϩⲁⲛϩⲃⲱⲥ
      ⲛ̀ϣⲟⲙ.</td>
      <td class="language English"><span style="color:#b00e23">(10)</span> And
      I clothed thee with embroidered garments, and clothed thee beneath with
      purple, and girded thee with fine linen, and clothed thee with silk,</td>
      <td class="language Greek"><span style="color:#b00e23">(10)</span> καὶ
      ἐνέδυσά σε ποικίλα καὶ ὑπέδησά σε ὑάκινθον καὶ ἔζωσά σε
      βύσσῳ καὶ περιέβαλόν σε τριχάπτῳ</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲁⲓⲥⲟⲗⲥⲉⲗ ⲙ̀ⲙⲟ ϧⲉⲛ ⲟⲩⲥⲟⲗⲥⲉⲗ. ⲁⲓϯ ⲛ̀ϩⲁⲛⲯⲉⲗⲗⲓⲟⲛ ⲉ̀ⲛⲉϫⲓϫ. ⲟⲩⲟϩ ⲟⲩϩⲟⲥ
      ⲛ̀ⲕⲟⲕⲕⲟⲥ ⲉ̀ⲡⲉⲙⲟⲩⲧ.</td>
      <td class="language English"><span style="color:#b00e23">(11)</span> and
      decked thee also with ornaments, and put bracelets on thine hands, and a
      necklace on thy neck.</td>
      <td class="language Greek"><span style="color:#b00e23">(11)</span> καὶ
      ἐκόσµησά σε κόσµῳ καὶ περιέθηκα ψέλια περὶ τὰς χεῖράς σου
      καὶ κάθεµα περὶ τὸν τράχηλόν σου</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲁⲓϯ ⲛ̀ⲟⲩⲕⲏⲙⲟⲥ ⲉ̀ⲡⲉϣⲁⲓ. ⲟⲩⲟϩ ϩⲁⲛⲗⲉⲟⲥ ⲉ̀ⲛⲉⲙⲁϣϫ. ⲟⲩⲟϩ ⲟⲩⲭⲗⲟⲙ ⲛ̀ϣⲟⲩϣⲟⲩ ⲁⲓⲭⲁϥ
      ⲉ̀ϫⲉⲛ ⲧⲉⲁⲫⲉ.</td>
      <td class="language English"><span style="color:#b00e23">(12)</span> And
      I put a pendant on thy nostril, and rings in thine ears, and a crown of
      glory on thine head.</td>
      <td class="language Greek"><span style="color:#b00e23">(12)</span> καὶ
      ἔδωκα ἐνώτιον περὶ τὸν µυκτῆρά σου καὶ τροχίσκους ἐπὶ τὰ
      ὦτά σου καὶ στέφανον καυχήσεως ἐπὶ τὴν κεφαλήν σου·</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲁⲣⲉⲉⲣⲥⲁⲓⲉ ϧⲉⲛ ⲡⲓⲛⲟⲩⲃ ⲛⲉⲙ ⲡⲓϩⲁⲧ. ⲟⲩⲟϩ ⲛⲉϩⲃⲱⲥ ⲉ̀ϩⲁⲛϣⲉⲛⲥ ⲛⲉ. ⲛⲉⲙ ϩⲁⲛϩⲃⲱⲥ
      ⲛ̀ϣⲟⲙ. ⲛⲉⲙ ϩⲁⲛⲥⲟⲗⲥⲉⲗ ⲛ̀ⲟⲩⲑⲟ ⲛ̀ⲣⲏϯ. ⲟⲩⲥⲁⲙⲓⲧ ⲛⲉⲙ ⲟⲩⲛⲉϩ. ⲛⲉⲙ ⲟⲩⲉⲃⲓⲱ
      ⲁⲣⲉⲟⲩⲟⲙⲟⲩ. ⲟⲩⲟϩ ⲁⲣⲉϣⲱⲡⲓ ⲉⲛⲉⲥⲱⲥ ⲉ̀ⲙⲁϣⲱ.</td>
      <td class="language English"><span style="color:#b00e23">(13)</span> So
      thou wast adorned with gold and silver; and thy raiment was of fine
      linen, and silk, and variegated work: thou didst eat fine flour, and oil,
      and honey, and didst become extremely beautiful.</td>
      <td class="language Greek"><span style="color:#b00e23">(13)</span> καὶ
      ἐκοσµήθης χρυσίῳ καὶ ἀργυρίῳ, καὶ τὰ περιβόλαιά σου βύσσινα
      καὶ τρίχαπτα καὶ ποικίλα· σεµίδαλιν καὶ ἔλαιον καὶ µέλι
      ἔφαγες καὶ ἐγένου καλὴ σφόδρα.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲡⲉⲣⲁⲛ ⲁϥⲓ̀ ⲉ̀ⲃⲟⲗ ϧⲉⲛ ⲛⲓⲉⲑⲛⲟⲥ ϧⲉⲛ ⲧⲟⲩⲙⲉⲧⲥⲁⲓⲉ. ϫⲉ ⲉⲣϫⲏⲕ ⲉ̀ⲃⲟⲗ ϧⲉⲛ
      ⲟⲩⲙⲉⲧⲥⲁⲓⲉ. ϧⲉⲛ ϯⲙⲉⲧⲥⲁⲓⲉ ⲉⲧⲁⲓⲧⲏⲓⲥ ⲉ̀ϩⲣⲏⲓ ⲉ̀ϫⲱ. ⲡⲉϫⲉ ⲡϭ̅ⲥ̅.</td>
      <td class="language English"><span style="color:#b00e23">(14)</span> And
      thy name went forth among the nations for thy beauty: because it was
      perfected with elegance, and in the comeliness which I put upon thee,
      saith the Lord.</td>
      <td class="language Greek"><span style="color:#b00e23">(14)</span> καὶ
      ἐξῆλθέν σου ὄνοµα ἐν τοῖς ἔθνεσιν ἐν τῷ κάλλει σου, διότι
      συντετελεσµένον ἦν ἐν εὐπρεπείᾳ ἐν τῇ ὡραιότητι, ᾗ ἔταξα
      ἐπὶ σέ, λέγει κύριος. —</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ⲁⲣⲉⲭⲁϩⲑⲏ ⲉ̀ⲡⲉⲥⲁⲓ. ⲁⲣⲉⲉⲣⲡⲟⲣⲛⲉⲩⲓⲛ ϧⲉⲛ ⲡⲉⲣⲁⲛ. ⲟⲩⲟϩ ⲁⲣⲉ̀ϫⲱϣ ⲉ̀ⲃⲟⲗ
      ⲛ̀ⲧⲉⲁⲛⲟⲙⲓⲁ. ⲛⲉⲙ ⲧⲉⲡⲟⲣⲛⲓⲁ. ⲉ̀ϫⲉⲛ ⲛⲏ ⲉⲑⲛⲁⲥⲓⲛⲓ ⲧⲏⲣⲟⲩ.</td>
      <td class="language English"><span style="color:#b00e23">(15)</span> Thou
      didst trust in thy beauty, and didst go a-whoring because of thy renown,
      and didst pour out thy fornication on every passer by.</td>
      <td class="language Greek"><span style="color:#b00e23">(15)</span> καὶ
      ἐπεποίθεις ἐν τῷ κάλλει σου καὶ ἐπόρνευσας ἐπὶ τῷ ὀνόµατί
      σου καὶ ἐξέχεας τὴν πορνείαν σου ἐπὶ πάντα πάροδον, ὃ οὐκ
      ἔσται.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ⲁⲣⲉϭⲓ ⲉ̀ⲃⲟⲗ ϧⲉⲛ ⲛⲉϩⲃⲱⲥ. ⲁⲣⲉⲑⲁⲙⲓⲟ ⲛⲉ ⲛ̀ϩⲁⲛⲓⲇⲱⲗⲟⲛ ⲉⲩⲑⲱⲣⲡ ⲛ̀ⲛⲟⲩⲉⲣⲏⲟⲩ.
      ⲁⲣⲉⲉⲣⲡⲟⲣⲛⲉⲩⲓⲛ ⲛ̀ϧⲣⲏⲓ ⲛ̀ϧⲏⲧⲟⲩ. ⲉ̀ϣ̀ⲧⲉⲙⲓ ⲉ̀ϧⲟⲩⲛ. ⲟⲩⲟϩ ⲉ̀ϣ̀ⲧⲉⲙϣⲱⲡⲓ.</td>
      <td class="language English"><span style="color:#b00e23">(16)</span> And
      thou didst take of thy garments, and madest to thyself idols of
      needlework, and didst go a-whoring after them; therefore thou shalt never
      come in, nor shall the like take place.</td>
      <td class="language Greek"><span style="color:#b00e23">(16)</span> καὶ
      ἔλαβες ἐκ τῶν ἱµατίων σου καὶ ἐποίησας σεαυτῇ εἴδωλα ῥαπτὰ
      καὶ ἐξεπόρνευσας ἐπ’ αὐτά· καὶ οὐ µὴ εἰσέλθῃς, οὐδὲ µὴ
      γένηται.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ⲁⲣⲉϭⲓ ⲛ̀ⲛⲓⲥⲕⲉⲩⲏ ⲙ̀ⲡⲉϣⲟⲩϣⲟⲩ ⲟⲩⲟϩ ϧⲉⲛ ⲡⲁⲛⲟⲩⲃ. ⲛⲉⲙ ⲡⲁϩⲁⲧ. ⲛⲁⲓ
      ⲉⲧⲁⲓⲧⲏⲓⲧⲟⲩ ⲛⲉ. ⲁⲣⲉⲑⲁⲙⲓⲟ ⲛ̀ϩⲁⲛϩⲓⲕⲱⲛ ⲙ̀ⲙⲟⲣⲫⲏ ⲛ̀ϩⲱⲟⲩⲧ ⲟⲩⲟϩ ⲁⲣⲉⲉⲣⲡⲟⲣⲛⲉⲩⲓⲛ
      ⲛ̀ϧⲣⲏⲓ ⲛ̀ϧⲏⲧⲟⲩ.</td>
      <td class="language English"><span style="color:#b00e23">(17)</span> And
      thou tookest thy fair ornaments of my gold and of my silver, of what I
      gave thee, and thou madest to thyself male images, and thou didst commit
      whoredom with them.</td>
      <td class="language Greek"><span style="color:#b00e23">(17)</span> καὶ
      ἔλαβες τὰ σκεύη τῆς καυχήσεώς σου ἐκ τοῦ χρυσίου µου καὶ ἐκ
      τοῦ ἀργυρίου µου, ἐξ ὧν ἔδωκά σοι, καὶ ἐποίησας σεαυτῇ
      εἰκόνας ἀρσενικὰς καὶ ἐξεπόρνευσας ἐν αὐταῖς·</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲁⲣⲉϭⲓ ⲛ̀ⲛⲉϩⲃⲱⲥ ⲉⲧⲁⲣⲉϫⲟⲗϩ ⲙ̀ⲙⲱⲟⲩ ⲉⲩⲟⲓ ⲛ̀ⲟⲩⲑⲟ ⲛ̀ⲣⲏϯ. ⲟⲩⲟϩ ⲡⲁⲛⲉϩ. ⲛⲉⲙ
      ⲡⲁⲥⲑⲟⲓⲛⲟⲩϥⲓ. ⲁⲣⲉⲭⲁϥ ⲙ̀ⲡⲟⲩⲙ̀ⲑⲟ ⲉ̀ⲃⲟⲗ.</td>
      <td class="language English"><span style="color:#b00e23">(18)</span> And
      thou didst take thy variegated apparel and didst clothe them, and thou
      didst set before them mine oil and mine incense.</td>
      <td class="language Greek"><span style="color:#b00e23">(18)</span> καὶ
      ἔλαβες τὸν ἱµατισµὸν τὸν ποικίλον σου καὶ περιέβαλες αὐτὰ καὶ
      τὸ ἔλαιόν µου καὶ τὸ θυµίαµά µου ἔθηκας πρὸ προσώπου
      αὐτῶν·</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲛⲉⲙ ⲛⲁⲱⲓⲕ ⲉⲧⲁⲓⲧⲏⲓⲧⲟⲩ ⲛⲉ. ⲟⲩⲥⲁⲙⲓⲧ ⲛⲉⲙ ⲟⲩⲛⲉϩ. ⲛⲉⲙ ⲟⲩⲉⲃⲓⲱ ⲁⲓⲧⲏⲓⲧⲟⲩ ⲛⲉ.
      ⲁⲣⲉⲭⲁⲩ ⲙ̀ⲡⲟⲩⲙ̀ⲑⲟ ⲉ̀ⲃⲟⲗ ⲉⲩⲥⲑⲟⲓⲛⲟⲩϥⲓ. ⲟⲩⲟϩ ⲁⲥϣⲱⲡⲓ ⲙⲉⲛⲉⲛⲥⲁ ⲛⲁⲓ ⲡⲉϫⲉ
      ⲡϭ̅ⲥ̅.</td>
      <td class="language English"><span style="color:#b00e23">(19)</span> And
      thou tookest my bread which I gave thee, (yea I fed thee with fine flour
      and oil and honey) and didst set them before them for a sweet-smelling
      savour: yea, it was so, saith the Lord.</td>
      <td class="language Greek"><span style="color:#b00e23">(19)</span> καὶ
      τοὺς ἄρτους µου, οὓς ἔδωκά σοι, σεµίδαλιν καὶ ἔλαιον καὶ
      µέλι ἐψώµισά σε καὶ ἔθηκας αὐτὰ πρὸ προσώπου αὐτῶν εἰς
      ὀσµὴν εὐωδίας· καὶ ἐγένετο, λέγει κύριος.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲁⲣⲉϭⲓ ⲉ̀ⲃⲟⲗ ϧⲉⲛ ⲛⲉϣⲏⲣⲓ. ⲛⲉⲙ ⲛⲉϣⲉⲣⲓ ⲛⲁⲓ ⲉⲧⲁⲣⲉϫⲫⲱⲟⲩ. ⲁⲣⲉⲧⲁⲗⲟ ⲙ̀ⲙⲱⲟⲩ ⲛⲱⲟⲩ
      ⲉ̀ⲡϣⲱⲓ ⲛ̀ⲟⲩⲑⲩⲥⲓⲁ. ⲉ̀ⲫⲣⲟⲕϩⲟⲩ. ⲙⲏ ϩⲁⲛⲕⲟⲩϫⲓ ⲛⲉ ⲛⲉⲡⲟⲣⲛⲓⲁ.</td>
      <td class="language English"><span style="color:#b00e23">(20)</span> And
      thou tookest thy sons and thy daughters, whom thou borest, and didst
      sacrifice these to them to be destroyed. Thou didst go a-whoring as if
      that were little,</td>
      <td class="language Greek"><span style="color:#b00e23">(20)</span> καὶ
      ἔλαβες τοὺς υἱούς σου καὶ τὰς θυγατέρας σου, ἃς ἐγέννησας,
      καὶ ἔθυσας αὐτὰ αὐτοῖς εἰς ἀνάλωσιν, ὡς µικρὰ
      ἐξεπόρνευσας,</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲁⲣⲉϧⲟⲗϧⲉⲗ ⲛ̀ⲛⲉϣⲏⲣⲓ ⲁⲣⲉⲧⲏⲓⲧⲟⲩ ⲛⲱⲟⲩ ϧⲉⲛ ⲡϫⲓⲛⲑⲣⲉⲓⲛⲓ ⲙ̀ⲙⲱⲟⲩ. ⲛⲁϩⲣⲁⲩ.</td>
      <td class="language English"><span style="color:#b00e23">(21)</span> and
      didst slay thy children, and gavest them up in offering them to them for
      an expiation.</td>
      <td class="language Greek"><span style="color:#b00e23">(21)</span> καὶ
      ἔσφαξας τὰ τέκνα σου καὶ ἔδωκας αὐτὰ ἐν τῷ ἀποτροπιάζεσθαί
      σε ἐν αὐτοῖς.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲫⲁⲓ ⲉϥⲛⲁϣⲧ ⲉ̀ϩⲟⲧⲉ ⲧⲉⲡⲟⲣⲛⲓⲁ ⲧⲏⲣⲥ ⲛⲉⲙ ⲛⲉⲃⲟϯ ⲟⲩⲟϩ ⲙ̀ⲡⲉⲣⲉⲣⲫⲙⲉⲩⲓ ⲛ̀ⲛⲓⲉϩⲟⲟⲩ
      ⲛ̀ⲧⲉⲙⲉⲧⲕⲟⲩϫⲓ ⲉⲣⲉⲉⲣⲃⲏϣ. ⲟⲩⲟϩ ⲉⲣⲁⲥⲭⲏⲙⲟⲛⲓ. ⲉⲣⲉⲑⲱⲗⲉⲃ ϧⲉⲛ ⲡⲉⲥⲛⲟϥ ⲁⲣⲉⲱⲛϧ</td>
      <td class="language English"><span style="color:#b00e23">(22)</span> This
      is beyond all thy fornication, and thou didst not remember thine infancy,
      when thou wast naked and bare, and didst live though defiled in thy
      blood.</td>
      <td class="language Greek"><span style="color:#b00e23">(22)</span> τοῦτο
      παρὰ πᾶσαν τὴν πορνείαν σου, καὶ οὐκ ἐµνήσθης τὰς ἡµέρας τῆς
      νηπιότητός σου, ὅτε ἦσθα γυµνὴ καὶ ἀσχηµονοῦσα καὶ πεφυρµένη
      ἐν τῷ αἵµατί σου ἔζησας.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲟⲩⲟϩ ⲁⲥϣⲱⲡⲓ ⲙⲉⲛⲉⲛⲥⲁ ⲛⲉⲕⲁⲕⲓⲁ ⲧⲏⲣⲟⲩ ⲡⲉϫⲉ ⲡϭ̅ⲥ̅.</td>
      <td class="language English"><span style="color:#b00e23">(23)</span> And
      it came to pass after all thy wickedness, saith the Lord,</td>
      <td class="language Greek"><span style="color:#b00e23">(23)</span> καὶ
      ἐγένετο µετὰ πάσας τὰς κακίας σου, λέγει κύριος,</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲁⲣⲉⲕⲱⲧ ⲛⲉ ⲛ̀ⲟⲩⲙⲁ ⲙ̀ⲡⲟⲣⲛⲏ. ⲟⲩⲟϩ ⲁⲣⲉⲑⲁⲙⲓⲟ ⲛⲉ ⲛ̀ⲟⲩⲙⲁⲛ̀ⲉⲣϣⲱⲟⲩϣⲓ. ϧⲉⲛ ⲡⲗⲁⲧⲓⲁ
      ⲛⲓⲃⲉⲛ.</td>
      <td class="language English"><span style="color:#b00e23">(24)</span> that
      thou didst build thyself a house of fornication, and didst make thyself a
      public place in every street;</td>
      <td class="language Greek"><span style="color:#b00e23">(24)</span> καὶ
      ᾠκοδόµησας σεαυτῇ οἴκηµα πορνικὸν καὶ ἐποίησας σεαυτῇ
      ἔκθεµα ἐν πάσῃ πλατείᾳ</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲟⲩⲟϩ ⲁⲣⲉⲕⲱⲧ ⲛⲉ ⲛ̀ⲟⲩⲡⲟⲣⲛⲓⲟⲛ. ϧⲉⲛ ⲧⲁⲣⲭⲏ ⲙ̀ⲙⲱⲓⲧ ⲛⲓⲃⲉⲛ. ⲁⲣⲉϭⲱϧⲉⲙ ⲉ̀ⲡⲉⲥⲁⲓ.
      ⲟⲩⲟϩ ⲁⲣⲉⲓⲛⲓ ⲉ̀ⲃⲟⲗ ⲛ̀ⲣⲁⲧⲏ ⲉ̀ⲃⲟⲗ ϧⲉⲛ ⲙⲱⲓⲧ ⲛⲓⲃⲉⲛ ⲉⲧⲥⲓⲛⲓ ⲁⲣⲉⲧⲁϣⲟ
      ⲛ̀ⲧⲉⲡⲟⲣⲛⲓⲁ.</td>
      <td class="language English"><span style="color:#b00e23">(25)</span> and
      on the head of every way thou didst set up thy fornications, and didst
      defile thy beauty, and didst open thy feet to every passer by, and didst
      multiply thy fornication.</td>
      <td class="language Greek"><span style="color:#b00e23">(25)</span> καὶ
      ἐπ’ ἀρχῆς πάσης ὁδοῦ ᾠκοδόµησας τὰ πορνεῖά σου καὶ ἐλυµήνω
      τὸ κάλλος σου καὶ διήγαγες τὰ σκέλη σου παντὶ παρόδῳ καὶ
      ἐπλήθυνας τὴν πορνείαν σου·</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲁⲣⲉⲉⲣⲡⲟⲣⲛⲉⲩⲓⲛ ⲛⲉⲙ ⲛⲉⲛϣⲏⲣⲓ ⲛ̀ⲭⲏⲙⲓ ⲛⲉⲑⲉϣⲉⲩ. ⲛⲁ ϯⲥⲁⲣⲝ ⲛ̀ⲉϧⲑⲁⲓ. ⲟⲩⲟϩ
      ⲁⲣⲉⲉⲣⲡⲟⲣⲛⲉⲩⲓⲛ ϧⲉⲛ ⲟⲩⲙⲏϣ ⲛ̀ⲥⲙⲟⲧ ⲁⲣⲉϯⲙⲃⲟⲛ ⲛⲏⲓ.</td>
      <td class="language English"><span style="color:#b00e23">(26)</span> And
      thou didst go a-whoring after the children of Egypt thy neighbors, great
      of flesh; and didst go a-whoring, often to provoke me to anger.</td>
      <td class="language Greek"><span style="color:#b00e23">(26)</span> καὶ
      ἐξεπόρνευσας ἐπὶ τοὺς υἱοὺς Αἰγύπτου τοὺς ὁµοροῦντάς σοι
      τοὺς µεγαλοσάρκους καὶ πολλαχῶς ἐξεπόρνευσας τοῦ παροργίσαι
      µε.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ϯⲛⲁⲥⲟⲩⲧⲱⲛ ⲧⲁϫⲓϫ ⲉ̀ⲃⲟⲗ ⲉ̀ϩⲣⲏⲓ ⲉ̀ϫⲱ ⲧⲁⲱⲗⲓ ⲛ̀ⲛⲁⲛⲟⲙⲟⲥ ⲙⲙⲁⲩ ⲟⲩⲟϩ ⲉⲓⲉ̀ϯ ⲙ̀ⲙⲟ
      ⲉⲧⲟⲧⲟⲩ ⲛ̀ⲛⲓⲯⲩⲭⲏ ⲛⲛⲏ ⲉⲑⲙⲟⲥϯ ⲙ̀ⲙⲟ. ⲛⲉⲛϣⲉⲣⲓ ⲛ̀ⲧⲉ ⲛⲓⲁⲗⲗⲟⲫⲩⲗⲟⲥ. ⲛⲁⲓ ⲉⲧⲁⲩⲧⲁⲥⲑⲟ
      ⲙ̀ⲙⲟ ⲉ̀ⲃⲟⲗ ϩⲁ ⲡⲉⲙⲱⲓⲧ. ⲑⲏ ⲉⲧⲁⲉⲣⲁⲥⲉⲃⲏⲥ ⲛ̀ϧⲏⲧⲥ.</td>
      <td class="language English"><span style="color:#b00e23">(27)</span> And
      if I stretch out my hand against thee, then will I abolish thy statutes,
      and deliver thee up to the wills of them that hate thee, even to the
      daughters of the Philistines that turned thee aside from the way wherein
      thou sinned.</td>
      <td class="language Greek"><span style="color:#b00e23">(27)</span> ἐὰν
      δὲ ἐκτείνω τὴν χεῖρά µου ἐπὶ σέ, καὶ ἐξαρῶ τὰ νόµιµά σου
      καὶ παραδώσω σε εἰς ψυχὰς µισούντων σε, θυγατέρας ἀλλοφύλων τὰς
      ἐκκλινούσας σε ἐκ τῆς ὁδοῦ σου, ἧς ἠσέβησας.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲁⲣⲉⲉⲣⲡⲟⲣⲛⲉⲩⲓⲛ ⲛⲉⲙ ⲛⲉⲛϣⲉⲣⲓ ⲛⲁⲥⲥⲟⲩⲣ. ⲟⲩⲟϩ ⲡⲁⲓⲣⲏϯ ⲁⲛ ⲙ̀ⲡⲁⲣⲉⲥⲓ. ⲁⲣⲉⲉⲣⲡⲟⲣⲛⲉⲩⲓⲛ
      ⲟⲩⲟϩ ⲙ̀ⲡⲁⲣⲉⲥⲓ.</td>
      <td class="language English"><span style="color:#b00e23">(28)</span> And
      thou didst go a-whoring to the daughters of Assur, and not even thus wast
      thou satisfied; yea, thou didst go a-whoring, and wast not
      satisfied.</td>
      <td class="language Greek"><span style="color:#b00e23">(28)</span> καὶ
      ἐξεπόρνευσας ἐπὶ τὰς θυγατέρας Ασσουρ καὶ οὐδ’ οὕτως
      ἐνεπλήσθης· καὶ ἐξεπόρνευσας καὶ οὐκ ἐνεπίπλω.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲁⲣⲉⲧⲁϣⲟ ⲛ̀ⲧⲉ ϯⲇⲓⲁⲑⲏⲕⲏ ⲛⲉⲙ ⲡⲕⲁϩⲓ ⲛ̀ⲛⲓⲭⲁⲗⲇⲉⲟⲥ. ⲟⲩⲟϩ ϧⲉⲛ ⲛⲁⲓ ⲟⲛ
      ⲙ̀ⲡⲁⲣⲉⲥⲓ̀.</td>
      <td class="language English"><span style="color:#b00e23">(29)</span> And
      thou didst multiply thy covenants with the land of the Chaldeans; and not
      even with these wast thou satisfied.</td>
      <td class="language Greek"><span style="color:#b00e23">(29)</span> καὶ
      ἐπλήθυνας τὰς διαθήκας σου πρὸς γῆν Χαλδαίων καὶ οὐδὲ ἐν
      τούτοις ἐνεπλήσθης.</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span> ⲟⲩ
      ⲡⲉ ϯⲛⲁⲁⲓϥ ⲛ̀ⲧⲉ ϯⲇⲓⲁⲑⲏⲕⲏ ⲡⲉϫⲉ ⲡϭ̅ⲥ̅. ϧⲉⲛ ⲡϫⲓⲛⲑⲣⲓⲓⲣⲓ ⲛ̀ⲑⲟ ⲛ̀ⲛⲁⲓ ⲧⲏⲣⲟⲩ
      ϩⲁⲛϩⲃⲏⲟⲩⲓ ⲛ̀ⲟⲩⲥϩⲓⲙⲓ ⲙ̀ⲡⲟⲣⲛⲏ. ⲁⲣⲉⲉⲣⲡⲟⲣⲛⲉⲩⲓⲛ ⲛ̀ⲅ̅ ⲛ̀ⲥⲟⲡ.</td>
      <td class="language English"><span style="color:#b00e23">(30)</span> Why
      should I make a covenant with thy daughter, saith the Lord, while thou
      doest all these things, the works of a harlot? and thou hast gone
      a-whoring in a threefold degree with thy daughters.</td>
      <td class="language Greek"><span style="color:#b00e23">(30)</span> τί
      διαθῶ τὴν θυγατέρα σου, λέγει κύριος, ἐν τῷ ποιῆσαί σε ταῦτα
      πάντα, ἔργα γυναικὸς πόρνης; καὶ ἐξεπόρνευσας τρισσῶς</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲡⲉⲡⲟⲣⲉⲛⲓⲟⲛ ⲁⲣⲉⲕⲟⲧϥ ϩⲓϫⲉⲛ ⲧⲁⲣⲭⲏ ⲙ̀ⲙⲱⲓⲧ ⲛⲓⲃⲉⲛ. ⲟⲩⲟϩ ⲧⲉϥⲃⲁⲥⲓⲥ ⲁⲣⲉⲭⲁⲥ ϧⲉⲛ
      ⲡⲗⲁⲧⲓⲁ ⲛⲓⲃⲉⲛ.</td>
      <td class="language English"><span style="color:#b00e23">(31)</span> Thou
      hast built a house of harlotry in every top of a way, and hast set up
      thine high place in every street; and thou didst become as a harlot
      gathering hires.</td>
      <td class="language Greek"><span style="color:#b00e23">(31)</span> ἐν
      ταῖς θυγατράσιν σου· τὸ πορνεῖόν σου ᾠκοδόµησας ἐπὶ πάσης
      ἀρχῆς ὁδοῦ καὶ τὴν βάσιν σου ἐποίησας ἐν πάσῃ πλατείᾳ καὶ
      ἐγένου ὡς πόρνη συνάγουσα µισθώµατα.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲁⲣⲉϣⲱⲡⲓ ⲙ̀ⲫⲣⲏϯ ⲛ̀ⲟⲩⲡⲟⲣⲛⲏ ⲉⲥⲑⲟⲩⲏⲧ ⲉ̀ϧⲟⲩⲛ ⲛ̀ϩⲁⲛⲃⲉⲭⲉ. ϯⲥϩⲓⲙⲓ ⲉⲧⲟⲓ ⲛ̀ⲛⲱⲓⲕ
      ⲉⲥⲧⲉⲛⲑⲱⲛⲧ ⲉ̀ⲣⲟ. ⲉⲥϭⲓⲃⲉⲭⲉ ⲛ̀ⲧⲉ ⲡⲉⲥϩⲁⲓ.</td>
      <td class="language English"><span style="color:#b00e23">(32)</span> An
      adulteress resembles thee, taking rewards of her husband.</td>
      <td class="language Greek"><span style="color:#b00e23">(32)</span> ἡ
      γυνὴ ἡ µοιχωµένη ὁµοία σοι παρὰ τοῦ ἀνδρὸς αὐτῆς λαµβάνουσα
      µισθώµατα·</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲉⲥϯ ⲙ̀ⲙⲱⲟⲩ ⲛ̀ⲛⲏ ⲉⲧⲉⲣⲡⲟⲣⲛⲉⲩⲓⲛ ⲛⲉⲙⲁⲥ. ⲛ̀ⲑⲟ ϩⲱⲓ ⲁⲣⲉϯⲃⲉⲭⲉ ⲛ̀ⲛⲏ ⲉⲧⲉⲣⲡⲟⲣⲛⲉⲩⲓⲛ
      ⲛⲉⲙⲉ. ⲟⲩⲟϩ ⲁⲣⲉⲙⲟⲓ ⲛⲱⲟⲩ ⲛ̀ϩⲁⲛⲇⲱⲣⲟⲛ ⲉ̀ⲑⲣⲟⲩⲓ̀ ϣⲁⲣⲟ ⲉ̀ⲙⲁⲓ ⲛⲓⲃⲉⲛ. ⲉ̀ⲉⲣⲡⲟⲣⲛⲉⲩⲓⲛ
      ⲛⲉⲙⲉ.</td>
      <td class="language English"><span style="color:#b00e23">(33)</span> She
      has even given rewards to all that went a-whoring after her, and thou
      hast given rewards to all thy lovers, yea, thou didst load them with
      rewards, that they should come to thee from every side for thy
      fornication.</td>
      <td class="language Greek"><span style="color:#b00e23">(33)</span> πᾶσι
      τοῖς ἐκπορνεύσασιν αὐτὴν προσεδίδου µισθώµατα, καὶ σὺ δέδωκας
      µισθώµατα πᾶσι τοῖς ἐρασταῖς σου καὶ ἐφόρτιζες αὐτοὺς τοῦ
      ἔρχεσθαι πρὸς σὲ κυκλόθεν ἐν τῇ πορνείᾳ σου.</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲟⲩⲟϩ ⲁ ⲫⲁⲓ ϣⲱⲡⲓ ⲛ̀ⲟⲩⲫⲟⲛϩ ⲛⲉ ϧⲉⲛ ⲧⲉⲡⲟⲣⲛⲓⲁ ⲡⲁⲣⲁ ⲛⲓϩⲓⲟⲙⲓ ⲧⲏⲣⲟⲩ. ⲟⲩⲟϩ
      ⲁⲩⲉⲣⲡⲟⲣⲛⲉⲩⲓⲛ ⲛⲉⲙⲉ. ϧⲉⲛ ⲡϫⲓⲛⲑⲣⲉⲙⲟⲓ ⲛⲱⲟⲩ ⲙ̀ⲡⲉⲃⲉⲭⲉ. ⲛ̀ⲑⲱⲟⲩ ⲇⲉ ⲙ̀ⲡⲟⲩϯⲃⲉⲭⲉ ⲛⲉ.
      ⲁⲩϣⲱⲡⲓ ⲛ̀ϧⲏⲧⲟⲩ ⲛ̀ϫⲉ ϩⲁⲛϩⲃⲏⲟⲩⲓ ⲉⲩⲫⲟⲛϩ.</td>
      <td class="language English"><span style="color:#b00e23">(34)</span> And
      there has happened in thee perverseness in thy fornication beyond other
      women, and they have committed fornication with thee, in that thou givest
      hires over and above, and hires were not given to thee; and thus
      perverseness happened in thee.</td>
      <td class="language Greek"><span style="color:#b00e23">(34)</span> καὶ
      ἐγένετο ἐν σοὶ διεστραµµένον παρὰ τὰς γυναῖκας ἐν τῇ πορνείᾳ
      σου, καὶ µετὰ σοῦ πεπορνεύκασιν ἐν τῷ προσδιδόναι σε µισθώµατα,
      καὶ σοὶ µισθώµατα οὐκ ἐδόθη, καὶ ἐγένετο ἐν σοὶ διεστραµµένα.
      —</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ⲉⲑⲃⲉ ⲫⲁⲓ ϯⲡⲟⲣⲛⲏ ⲥⲱⲧⲉⲙ ⲉ̀ⲡⲥⲁϫⲓ ⲙ̀ⲡϭ̅ⲥ̅. ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ
      ⲡϭ̅ⲥ̅.</td>
      <td class="language English"><span style="color:#b00e23">(35)</span>
      Therefore, harlot, hear the word of the Lord:</td>
      <td class="language Greek"><span style="color:#b00e23">(35)</span> διὰ
      τοῦτο, πόρνη, ἄκουε λόγον κυρίου</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      ⲉⲑⲃⲉ ϫⲉ ⲁⲣⲉϫⲱϣ ⲉ̀ⲃⲟⲗ ⲙ̀ⲡⲉϩⲟⲙⲧ. ⲧⲉⲁⲥⲭⲏⲙⲟⲥⲩⲛⲏ ⲛⲁϭⲱⲣⲡ ⲉ̀ⲃⲟⲗ ϧⲉⲛ ⲧⲉⲡⲟⲣⲛⲓⲁ.
      ⲛⲁϩⲣⲉⲛ ⲛⲉⲙⲉⲛⲣⲁϯ. ⲟⲩⲟϩ ⲛⲁϩⲣⲉⲛ ⲛⲟⲩⲱϣ ⲧⲏⲣⲟⲩ ⲛ̀ⲛⲉⲁⲛⲟⲙⲓⲁ. ⲟⲩⲟϩ ϧⲉⲛ ⲛⲓⲥⲛⲟϥ
      ⲛ̀ⲛⲉϣⲏⲣⲓ ⲉⲧⲁⲣⲉⲧⲏⲓⲧⲟⲩ ⲛⲱⲟⲩ.</td>
      <td class="language English"><span style="color:#b00e23">(36)</span> Thus
      saith the Lord, Because thou hast poured forth thy money, therefore thy
      shame shall be discovered in thy harlotry with thy lovers, and with
      regard to all the imaginations of thine iniquities, and for the blood of
      thy children which thou hast given to them.</td>
      <td class="language Greek"><span style="color:#b00e23">(36)</span> Τάδε
      λέγει κύριος Ἀνθ’ ὧν ἐξέχεας τὸν χαλκόν σου, καὶ
      ἀποκαλυφθήσεται ἡ αἰσχύνη σου ἐν τῇ πορνείᾳ σου πρὸς τοὺς
      ἐραστάς σου καὶ εἰς πάντα τὰ ἐνθυµήµατα τῶν ἀνοµιῶν σου καὶ
      ἐν τοῖς αἵµασιν τῶν τέκνων σου, ὧν ἔδωκας αὐτοῖς.</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      ⲉⲑⲃⲉ ⲫⲁⲓ ϩⲏⲡⲡⲉ ⲁ̀ⲛⲟⲕ ⲉⲓⲉ̀ⲑⲱⲟⲩϯ ⲉ̀ϩⲣⲏⲓ ⲉ̀ϫⲱ ⲛ̀ⲛⲉⲙⲉⲛⲣⲁϯ ⲧⲏⲣⲟⲩ. ⲛⲁⲓ
      ⲉⲧⲁⲣⲉⲙⲉⲛⲣⲓⲧⲟⲩ ⲧⲏⲣⲟⲩ. ⲛⲉⲙ ⲛⲓⲕⲉⲭⲱⲟⲩⲛⲓ ⲧⲏⲣⲟⲩ ⲉⲧⲁⲣⲉⲙⲉⲥⲧⲱⲟⲩ. ⲧⲁⲑⲱⲟⲩϯ ⲙ̀ⲙⲱⲟⲩ
      ⲙ̀ⲡⲉⲕⲱϯ ⲉ̀ϩⲣⲏⲓ ⲉ̀ϫⲱⲓ ⲟⲩⲟϩ ⲉⲓⲉ̀ϭⲱⲣⲡ ⲉ̀ⲃⲟⲗ ⲛ̀ⲧⲉⲕⲁⲕⲓⲁ ⲛⲁϩⲣⲁⲩ. ⲉⲩⲉ̀ⲛⲁⲩ
      ⲉ̀ⲡⲉϣⲓⲡⲓ ⲧⲏⲣϥ.</td>
      <td class="language English"><span style="color:#b00e23">(37)</span>
      Therefore, behold, I will gather all thy lovers with whom thou hast
      consorted, and all whom thou hast loved, with all whom thou didst hate;
      and I will gather them against thee round about, and will expose thy
      wickedness to them, and they shall see all thy shame.</td>
      <td class="language Greek"><span style="color:#b00e23">(37)</span> διὰ
      τοῦτο ἰδοὺ ἐγὼ ἐπὶ σὲ συνάγω πάντας τοὺς ἐραστάς σου, ἐν
      οἷς ἐπεµίγης ἐν αὐτοῖς, καὶ πάντας, οὓς ἠγάπησας, σὺν
      πᾶσιν, οἷς ἐµίσεις· καὶ συνάξω αὐτοὺς ἐπὶ σὲ κυκλόθεν καὶ
      ἀποκαλύψω τὰς κακίας σου πρὸς αὐτούς, καὶ ὄψονται πᾶσαν τὴν
      αἰσχύνην σου·</td>
    </tr>

    <tr id="v38" class="verse">
      <td class="language Bohairic"><span style="color:#b00e23">(ⲗ̅ⲏ̅)</span>
      ⲉⲓⲉ̀ϭⲓⲙ̀ⲡϣⲓϣ ⲛ̀ϧⲣⲏⲓ ⲛ̀ϧⲏϯ. ⲛ̀ⲟⲩϭⲓⲙ̀ⲡϣⲓϣ ⲛ̀ⲥϩⲓⲙⲓ ⲛ̀ⲛⲱⲓⲕ ⲛⲉⲙ ⲣⲉϥⲫⲉⲛ ⲥⲛⲟϥ
      ⲉ̀ⲃⲟⲗ. ⲟⲩⲟϩ ⲉⲓⲉ̀ϣⲟⲧ ⲙ̀ⲙⲟ ϧⲉⲛ ⲟⲩⲥⲛⲟϥ ⲛ̀ϫⲱⲛⲧ ⲛⲉⲙ ⲟⲩϭⲣⲟⲡ.</td>
      <td class="language English"><span style="color:#b00e23">(38)</span> And
      I will be avenged on thee with the vengeance of an adulteress, and I will
      bring upon thee blood of fury and jealousy.</td>
      <td class="language Greek"><span style="color:#b00e23">(38)</span> καὶ
      ἐκδικήσω σε ἐκδικήσει µοιχαλίδος καὶ ἐκχεούσης αἷµα καὶ θήσω
      σε ἐν αἵµατι θυµοῦ καὶ ζήλου.</td>
    </tr>

    <tr id="v39" class="verse">
      <td class="language Bohairic"><span style="color:#b00e23">(ⲗ̅ⲑ̅)</span>
      ⲉⲓⲉ̀ϯ ⲙ̀ⲙⲟ ⲉ̀ϧⲣⲏⲓ ⲉ̀ⲛⲟⲩϫⲓϫ. ⲉⲩⲉ̀ϧⲟⲙϧⲉⲙ ⲙ̀ⲡⲉⲡⲟⲣⲛⲓⲟⲛ. ⲟⲩⲟϩ ⲉⲩⲉ̀ⲓⲛⲓ ⲉ̀ⲡⲉⲥⲏⲧ
      ⲛ̀ⲧⲉⲃⲁⲥⲓⲥ. ⲉⲩⲉ̀ⲃⲏϣ ⲙ̀ⲙⲟ ⲛ̀ⲛⲉϩⲃⲱⲥ. ⲟⲩⲟϩ ⲉⲩⲉ̀ⲱⲗⲓ ⲛ̀ⲛⲓⲥⲕⲉⲩⲏ ⲙ̀ⲡⲉϣⲟⲩϣⲟⲩ.
      ⲉⲩⲉ̀ⲃⲏϣ ⲙ̀ⲙⲟ. ⲟⲩⲟϩ ⲉⲣⲁⲥⲭⲏⲙⲟⲥⲩⲛⲓⲛ</td>
      <td class="language English"><span style="color:#b00e23">(39)</span> And
      I will deliver thee into their hands, and they shall break down thy house
      of harlotry, and destroy thine high place; and they shall strip thee of
      thy garments, and shall take thy proud ornaments, and leave thee naked
      and bare.</td>
      <td class="language Greek"><span style="color:#b00e23">(39)</span> καὶ
      παραδώσω σε εἰς χεῖρας αὐτῶν, καὶ κατασκάψουσιν τὸ πορνεῖόν σου
      καὶ καθελοῦσιν τὴν βάσιν σου καὶ ἐκδύσουσίν σε τὸν ἱµατισµόν
      σου καὶ λήµψονται τὰ σκεύη τῆς καυχήσεώς σου καὶ ἀφήσουσίν σε
      γυµνὴν καὶ ἀσχηµονοῦσαν.</td>
    </tr>

    <tr id="v40" class="verse">
      <td class="language Bohairic"><span style="color:#b00e23">(ⲙ̅)</span>
      ⲟⲩⲟϩ ⲉⲩⲉ̀ⲓⲛⲓ ⲉ̀ϩⲣⲏⲓ ⲉ̀ϫⲱ ⲛ̀ϩⲁⲛⲙⲏϣ. ⲟⲩⲟϩ ⲉⲩⲉ̀ϩⲓⲱⲛⲓ ⲉ̀ϫⲱ ϧⲉⲛ ϩⲁⲛⲱⲛⲓ. ⲟⲩⲟϩ
      ⲉⲩⲉ̀ϧⲱⲧⲉⲃ ⲙ̀ⲙⲟ ϧⲉⲛ ⲛⲟⲩⲥⲏϥⲓ.</td>
      <td class="language English"><span style="color:#b00e23">(40)</span> And
      they shall bring multitudes upon thee, and they shall stone thee with
      stones, and pierce thee with their swords.</td>
      <td class="language Greek"><span style="color:#b00e23">(40)</span> καὶ
      ἄξουσιν ἐπὶ σὲ ὄχλους καὶ λιθοβολήσουσίν σε ἐν λίθοις καὶ
      κατασφάξουσίν σε ἐν τοῖς ξίφεσιν αὐτῶν.</td>
    </tr>

    <tr id="v41" class="verse">
      <td class="language Bohairic"><span style="color:#b00e23">(ⲙ̅ⲁ̅)</span>
      ⲉⲩⲉ̀ⲣⲱⲕϩ ⲛ̀ⲛⲟⲩⲏⲟⲩ ϧⲉⲛ ⲟⲩⲭⲣⲱⲙ. ⲉⲩⲉ̀ⲓⲣⲓ ⲛ̀ϩⲁⲛϭⲓⲙ̀ⲡϣⲓϣ ⲛ̀ϧⲣⲏⲓ ⲛ̀ϧⲏϯ.
      ⲙ̀ⲡⲉⲙ̀ⲑⲟ ⲉ̀ⲃⲟⲗ ⲛ̀ⲟⲩⲙⲏϣ ⲛ̀ⲥϩⲓⲙⲓ. ⲟⲩⲟϩ ⲉⲓⲉ̀ⲧⲁⲥⲑⲟ ⲉ̀ⲃⲟⲗ ϧⲉⲛ ⲧⲉⲡⲟⲣⲛⲓⲁ.
      ⲉ̀ϣ̀ⲧⲉⲙⲕⲟⲧϯ ⲉ̀ϩⲁⲛⲕⲉϩⲃⲏⲟⲩⲓ ⲓⲥϫⲉⲛ ϯⲛⲟⲩ.</td>
      <td class="language English"><span style="color:#b00e23">(41)</span> And
      they shall burn thine houses with fire, and shall execute vengeance on
      thee in the sight of many women: and I will turn thee back from harlotry,
      and I will no more give thee rewards.</td>
      <td class="language Greek"><span style="color:#b00e23">(41)</span> καὶ
      ἐµπρήσουσιν τοὺς οἴκους σου πυρὶ καὶ ποιήσουσιν ἐν σοὶ
      ἐκδικήσεις ἐνώπιον γυναικῶν πολλῶν· καὶ ἀποστρέψω σε ἐκ τῆς
      πορνείας σου, καὶ µισθώµατα οὐ µὴ δῷς οὐκέτι.</td>
    </tr>

    <tr id="v42" class="verse">
      <td class="language Bohairic"><span style="color:#b00e23">(ⲙ̅ⲃ̅)</span>
      ⲉⲓⲉ̀ⲓⲛⲓ ⲙ̀ⲡⲁϫⲱⲛⲧ ⲉ̀ϩⲣⲏⲓ ⲉ̀ϫⲱ. ⲉⲓⲉ̀ⲱⲗⲓ ⲙ̀ⲡⲁⲭⲟϩ ⲉ̀ⲃⲟⲗ ⲙ̀ⲙⲟ. ⲟⲩⲟϩ ⲉⲓⲉ̀ⲙⲧⲟⲛ
      ⲙ̀ⲙⲟⲓ. ⲟⲩⲟϩ ⲛ̀ⲧⲁϣ̀ⲧⲉⲙϥⲓⲣⲱⲟⲩϣ ⲉ̀ϫⲱ ⲓⲥϫⲉⲛ ϯⲛⲟⲩ.</td>
      <td class="language English"><span style="color:#b00e23">(42)</span> So
      will I slacken my fury against thee, and my jealousy shall be removed
      from thee, and I will rest, and be no more careful for thee.</td>
      <td class="language Greek"><span style="color:#b00e23">(42)</span> καὶ
      ἐπαφήσω τὸν θυµόν µου ἐπὶ σέ, καὶ ἐξαρθήσεται ὁ ζῆλός µου
      ἐκ σοῦ, καὶ ἀναπαύσοµαι καὶ οὐ µὴ µεριµνήσω οὐκέτι.</td>
    </tr>

    <tr id="v43" class="verse">
      <td class="language Bohairic"><span style="color:#b00e23">(ⲙ̅ⲅ̅)</span>
      ⲉⲑⲃⲉ ϫⲉ ⲙ̀ⲡⲁⲣⲉⲉⲣⲫⲙⲉⲩⲓ ⲙ̀ⲡⲓⲉϩⲟⲟⲩ ⲛ̀ⲧⲉⲙⲉⲧⲕⲟⲩϫⲓ. ⲟⲩⲟϩ ⲁⲣⲉϯⲙⲕⲁϩ ⲛⲏ ϧⲉⲛ ⲛⲁⲓ
      ⲧⲏⲣⲟⲩ. ⲁ̀ⲛⲟⲕ ⲇⲉ ⲁⲓⲓⲛⲓ ⲛ̀ⲛⲉⲙⲱⲓⲧ ⲉ̀ϩⲣⲏⲓ ⲉ̀ϫⲉⲛ ⲧⲉⲁⲫⲉ ⲡⲉϫⲉ ⲡϭ̅ⲥ̅. ⲟⲩⲟϩ ⲡⲁⲓⲣⲏϯ
      ⲁⲓⲓⲛⲓ ⲛ̀ⲧⲉⲁⲥⲉⲃⲓⲁ ⲉ̀ϫⲉⲛ ⲛⲉⲁⲛⲟⲙⲓⲁ ⲧⲏⲣⲟⲩ.</td>
      <td class="language English"><span style="color:#b00e23">(43)</span>
      Because thou didst not remember thine infancy, and thou didst grieve me
      in all these things; therefore, behold, I have recompensed thy ways upon
      thine head, saith the Lord: for thus hast thou wrought ungodliness above
      all thine other iniquities.</td>
      <td class="language Greek"><span style="color:#b00e23">(43)</span> ἀνθ’
      ὧν οὐκ ἐµνήσθης τὴν ἡµέραν τῆς νηπιότητός σου καὶ ἐλύπεις
      µε ἐν πᾶσι τούτοις, καὶ ἐγὼ ἰδοὺ τὰς ὁδούς σου εἰς κεφαλήν
      σου δέδωκα, λέγει κύριος· καὶ οὕτως ἐποίησας τὴν ἀσέβειαν
      ἐπὶ πάσαις ταῖς ἀνοµίαις σου.</td>
    </tr>

    <tr id="v44" class="verse">
      <td class="language Bohairic"><span style="color:#b00e23">(ⲙ̅ⲇ̅)</span>
      ⲛⲁⲓ ⲧⲏⲣⲟⲩ ⲛⲏ ⲉⲧⲁⲩϫⲟⲧⲟⲩ ⲉⲑⲃⲏϯ ϧⲉⲛ ⲡⲁⲣⲁⲃⲟⲗⲏ ⲉⲩϫⲱ ⲙ̀ⲙⲟⲥ. ϫⲉ ⲕⲁⲧⲁ ⲫⲣⲏϯ
      ⲛ̀ϯⲙⲁⲩ. ⲡⲁⲓⲣⲏϯ ⲟⲛ ϯⲕⲉϣⲉⲣⲓ.</td>
      <td class="language English"><span style="color:#b00e23">(44)</span>
      These are all the things they have spoken against thee in a proverb,
      saying,</td>
      <td class="language Greek"><span style="color:#b00e23">(44)</span>
      ταῦτά ἐστιν πάντα, ὅσα εἶπαν κατὰ σοῦ ἐν παραβολῇ λέγοντες
      Καθὼς ἡ µήτηρ, καὶ ἡ θυγάτηρ.</td>
    </tr>

    <tr id="v45" class="verse">
      <td class="language Bohairic"><span style="color:#b00e23">(ⲙ̅ⲉ̅)</span>
      ⲧϣⲉⲣⲓ ⲉ̀ⲃⲟⲗ ϧⲉⲛ ⲧⲉⲥⲙⲁⲩ. ⲛ̀ⲑⲟ ⲡⲉ ⲧⲉⲣⲁⲭⲱ ⲛ̀ⲥⲱ ⲙ̀ⲡⲉϩⲁⲓ ⲛⲉⲙ ⲛⲉϣⲏⲣⲓ. ⲟⲩⲟϩ
      ⲛⲓⲥⲱⲛⲓ ⲛ̀ⲛⲉⲥⲛⲏⲟⲩ. ⲛⲏ ⲉⲧⲁⲩⲭⲱ ⲛ̀ⲥⲱⲟⲩ ⲛ̀ⲛⲟⲩϩⲁⲓ. ⲧⲉⲧⲉⲛⲙⲁⲩ ⲟⲩⲭⲁⲗⲇⲉⲁ ⲧⲉ ⲟⲩⲟϩ
      ⲡⲉⲧⲉⲛⲓⲱⲧ ⲟⲩⲁⲙⲟⲣⲣⲉⲟⲥ ⲡⲉ.</td>
      <td class="language English"><span style="color:#b00e23">(45)</span> As
      is the mother, so is thy mother’s daughter: thou art she that has
      rejected her husband and her children; and the sisters of thy sisters
      have rejected their husbands and their children: your mother was a
      Chettite, and your father an Amorite.</td>
      <td class="language Greek"><span style="color:#b00e23">(45)</span>
      θυγάτηρ τῆς µητρός σου σὺ εἶ ἡ ἀπωσαµένη τὸν ἄνδρα αὐτῆς
      καὶ τὰ τέκνα αὐτῆς καὶ ἀδελφὴ τῶν ἀδελφῶν σου τῶν
      ἀπωσαµένων τοὺς ἄνδρας αὐτῶν καὶ τὰ τέκνα αὐτῶν· ἡ µήτηρ
      ὑµῶν Χετταία, καὶ ὁ πατὴρ ὑµῶν Αµορραῖος.</td>
    </tr>

    <tr id="v46" class="verse">
      <td class="language Bohairic"><span style="color:#b00e23">(ⲙ̅ⲋ̅)</span>
      ⲧⲉⲧⲉⲛⲛⲓϣϯ ⲛ̀ⲥⲱⲛⲓ ⲧⲉ ϯⲥⲁⲙⲁⲣⲓⲁⲧⲏⲥ. ⲛ̀ⲑⲟⲥ ⲛⲉⲙ ⲧⲉⲥⲕⲉϣⲉⲣⲓ. ⲑⲏ ⲉⲧϣⲟⲡ ⲥⲁϫⲁϭⲏ
      ⲙ̀ⲙⲟ. ⲟⲩⲟϩ ⲧⲉⲕⲟⲩϫⲓ ⲛ̀ⲥⲱⲛⲓ. ⲑⲏ ⲉⲧϣⲟⲡ ⲥⲁⲟⲩⲓⲛⲁⲙ ⲙ̀ⲙⲟ. ⲥⲟⲇⲟⲙⲁ ⲧⲉ. ⲛⲉⲙ
      ⲛⲉⲥⲕⲉϣⲉⲣⲓ.</td>
      <td class="language English"><span style="color:#b00e23">(46)</span> Your
      elder sister who dwells on thy left hand is Samaria, she and her
      daughters: and thy younger sister, that dwells on the right hand, is
      Sodom and her daughters.</td>
      <td class="language Greek"><span style="color:#b00e23">(46)</span> ἡ
      ἀδελφὴ ὑµῶν ἡ πρεσβυτέρα Σαµάρεια, αὐτὴ καὶ αἱ θυγατέρες
      αὐτῆς, ἡ κατοικοῦσα ἐξ εὐωνύµων σου· καὶ ἡ ἀδελφή σου ἡ
      νεωτέρα σου ἡ κατοικοῦσα ἐκ δεξιῶν σου Σοδοµα καὶ αἱ θυγατέρες
      αὐτῆς.</td>
    </tr>

    <tr id="v47" class="verse">
      <td class="language Bohairic"><span style="color:#b00e23">(ⲙ̅ⲍ̅)</span>
      ⲉⲣⲉ̀ⲙⲟϣⲓ ⲁⲛ ϧⲉⲛ ⲛⲟⲩⲙⲱⲓⲧ. ⲟⲩⲇⲉ ⲙ̀ⲡⲉⲓⲣⲓ ⲕⲁⲧⲁ ⲛⲟⲩⲁⲛⲟⲙⲓⲁ ⲁⲣⲉ̀ⲁⲓⲧⲟⲩ ⲁⲣⲉ̀ⲉⲣϩⲟⲩⲟ
      ⲉ̀ⲣⲱⲟⲩ ⲛ̀ϩⲣⲏⲓ ϧⲉⲛ ⲛⲟⲩⲙⲱⲓⲧ ⲧⲏⲣⲟⲩ.</td>
      <td class="language English"><span style="color:#b00e23">(47)</span> Yet
      notwithstanding thou hast not walked in their ways, neither hast thou
      done according to their iniquities within a little, but thou hast
      exceeded them in all thy ways.</td>
      <td class="language Greek"><span style="color:#b00e23">(47)</span> καὶ
      οὐδ’ ὧς ἐν ταῖς ὁδοῖς αὐτῶν ἐπορεύθης οὐδὲ κατὰ τὰς
      ἀνοµίας αὐτῶν ἐποίησας· παρὰ µικρὸν καὶ ὑπέρκεισαι αὐτὰς ἐν
      πάσαις ταῖς ὁδοῖς σου.</td>
    </tr>

    <tr id="v48" class="verse">
      <td class="language Bohairic"><span style="color:#b00e23">(ⲙ̅ⲏ̅)</span>
      ϯⲟⲛϧ ⲁ̀ⲛⲟⲕ ⲡⲉϫⲉ ⲡϭ̅ⲥ̅. ϫⲉ ⲓⲥϫⲉ ⲁ ⲥⲟⲇⲟⲙⲁ ⲓⲣⲓ ⲛ̀ⲑⲟⲥ ⲛⲉⲙ ⲧⲉⲥϣⲉⲣⲓ. ⲕⲁⲧⲁ ⲫⲣⲏϯ
      ⲉⲧⲉⲣⲁⲓⲣⲓ ⲛ̀ⲑⲟ ⲛⲉⲙ ⲛⲉϣⲉⲣⲓ.</td>
      <td class="language English"><span style="color:#b00e23">(48)</span> As I
      live, saith the Lord, this Sodom and her daughters have not done as thou
      and thy daughters have done.</td>
      <td class="language Greek"><span style="color:#b00e23">(48)</span> ζῶ
      ἐγώ, λέγει κύριος, εἰ πεποίηκεν Σοδοµα ἡ ἀδελφή σου, αὐτὴ καὶ
      αἱ θυγατέρες αὐτῆς, ὃν τρόπον ἐποίησας σὺ καὶ αἱ θυγατέρες
      σου.</td>
    </tr>

    <tr id="v49" class="verse">
      <td class="language Bohairic"><span style="color:#b00e23">(ⲙ̅ⲑ̅)</span>
      ⲡⲗⲏⲛ ⲫⲁⲓ ⲡⲉ ⲫⲛⲟⲃⲓ ⲛ̀ⲥⲟⲇⲟⲙⲁ ⲧⲉⲥⲱⲛⲓ. ϯⲙⲉⲧϭⲁⲥⲓϩⲏⲧ. ⲁⲩⲥⲡⲁⲧⲁⲗⲁ ϧⲉⲛ ⲡⲥⲓ ⲙ̀ⲡⲱⲓⲕ.
      ⲛⲉⲙ ⲡϩⲉⲛⲟⲩϥⲓ ⲙ̀ⲡⲓⲏⲣⲡ. ⲛ̀ⲑⲟⲥ ⲛⲉⲙ ⲛⲉⲥⲕⲉϣⲉⲣⲓ. ⲫⲁⲓ ⲡⲉ ⲉ̀ⲛⲁϥϣⲟⲡ ⲛⲁⲥ ⲛ̀ⲑⲟⲥ ⲛⲉⲙ
      ⲛⲉⲥⲕⲉϣⲉⲣⲓ. ⲙ̀ⲡⲟⲩϯⲧⲟⲧϥ ⲙ̀ⲡⲓϩⲏⲕⲓ ⲛⲉⲙ ⲡⲓⲉⲃⲓⲏⲛ.</td>
      <td class="language English"><span style="color:#b00e23">(49)</span>
      Moreover this was the sin of thy sister Sodom, pride: she and her
      daughters lived in pleasure, in fullness of bread and in abundance: this
      belonged to her and her daughters, and they helped not the hand of the
      poor and needy.</td>
      <td class="language Greek"><span style="color:#b00e23">(49)</span> πλὴν
      τοῦτο τὸ ἀνόµηµα Σοδοµων τῆς ἀδελφῆς σου, ὑπερηφανία· ἐν
      πλησµονῇ ἄρτων καὶ ἐν εὐθηνίᾳ οἴνου ἐσπατάλων αὐτὴ καὶ
      αἱ θυγατέρες αὐτῆς· τοῦτο ὑπῆρχεν αὐτῇ καὶ ταῖς θυγατράσιν
      αὐτῆς, καὶ χεῖρα πτωχοῦ καὶ πένητος οὐκ ἀντελαµβάνοντο.</td>
    </tr>

    <tr id="v50" class="verse">
      <td class="language Bohairic"><span style="color:#b00e23">(ⲛ̅)</span>
      ⲛⲁⲩϭⲓⲥⲓ ⲙ̀ⲙⲱⲟⲩ ⲟⲩⲟϩ ⲁⲩⲓⲣⲓ ⲛ̀ϩⲁⲛⲁⲛⲟⲙⲓⲁ ⲙ̀ⲡⲁⲙ̀ⲑⲟ ⲉ̀ⲃⲟⲗ. ⲁⲓⲱⲗⲟⲩ ⲙ̀ⲙⲱⲟⲩ ⲕⲁⲧⲁ
      ⲫⲣⲏϯ ⲉⲧⲁⲓⲛⲁⲩ ⲉ̀ⲣⲱⲟⲩ.</td>
      <td class="language English"><span style="color:#b00e23">(50)</span> And
      they boasted, and wrought iniquities before me: so I cut them off as I
      saw fit.</td>
      <td class="language Greek"><span style="color:#b00e23">(50)</span> καὶ
      ἐµεγαλαύχουν καὶ ἐποίησαν ἀνοµήµατα ἐνώπιόν µου, καὶ ἐξῆρα
      αὐτάς, καθὼς εἶδον.</td>
    </tr>

    <tr id="v51" class="verse">
      <td class="language Bohairic"><span style="color:#b00e23">(ⲛ̅ⲁ̅)</span>
      ϯⲥⲁⲙⲁⲣⲓⲧⲏⲥ ⲇⲉ ⲛ̀ⲑⲟⲥ. ⲙ̀ⲡⲁⲥⲉⲣⲛⲟⲃⲓ ⲛ̀ⲧⲫⲁϣⲓ ⲛ̀ⲛⲉⲛⲟⲃⲓ. ⲁⲣⲉⲧⲁϣⲟ ⲛ̀ⲛⲉⲛⲟⲃⲓ
      ⲉ̀ϩⲟⲧⲉ ⲛⲏ ⲉⲧⲉⲛⲟⲩⲥ. ⲟⲩⲟϩ ⲁⲣⲉⲑⲙⲁⲓⲉ ⲛ̀ⲛⲉⲥⲱⲛⲓ ⲧⲏⲣⲟⲩ ϧⲉⲛ ⲛⲓⲁⲛⲟⲙⲓⲁ ⲧⲏⲣⲟⲩ
      ⲉⲧⲉⲣⲁⲁⲓⲧⲟⲩ.</td>
      <td class="language English"><span style="color:#b00e23">(51)</span> Also
      Samaria has not sinned according to half of thy sins; but thou hast
      multiplied thine iniquities beyond them, and thou hast justified thy
      sisters in all thine iniquities which thou hast committed.</td>
      <td class="language Greek"><span style="color:#b00e23">(51)</span> καὶ
      Σαµάρεια κατὰ τὰς ἡµίσεις τῶν ἁµαρτιῶν σου οὐχ ἥµαρτεν· καὶ
      ἐπλήθυνας τὰς ἀνοµίας σου ὑπὲρ αὐτὰς καὶ ἐδικαίωσας τὰς
      ἀδελφάς σου ἐν πάσαις ταῖς ἀνοµίαις σου, αἷς ἐποίησας.</td>
    </tr>

    <tr id="v52" class="verse">
      <td class="language Bohairic"><span style="color:#b00e23">(ⲛ̅ⲃ̅)</span>
      ⲛ̀ⲑⲟ ϩⲱⲓ ϭⲓ ⲛ̀ⲧⲉⲃⲁⲥⲁⲛⲟⲥ. ⲑⲁⲓ ⲉⲧⲉⲣⲁϭⲱϧⲉⲙ ⲛ̀ⲧⲉⲥⲱⲛⲓ ⲛ̀ϧⲏⲧⲥ. ϧⲉⲛ ⲛⲉⲛⲟⲃⲓ
      ⲉⲧⲁⲣⲉⲁⲓⲧⲟⲩ ⲉ̀ϩⲟⲧⲉⲣⲱⲟⲩ. ⲟⲩⲟϩ ⲁⲣⲉⲑⲙⲁⲓⲱⲟⲩ ⲉ̀ϩⲟⲧⲉⲣⲟ. ϯⲛⲟⲩ ⲛ̀ⲑⲟ ϩⲱⲓ ϭⲓϣⲓⲡⲓ
      ⲟⲩⲟϩ ϭⲓ ⲛ̀ⲧⲉⲁⲛⲟⲙⲓⲁ. ϧⲉⲛ ⲡϫⲓⲛⲑⲣⲉⲑⲙⲁⲓⲉ ⲧⲉⲥⲱⲛⲓ.</td>
      <td class="language English"><span style="color:#b00e23">(52)</span> Thou
      therefore bear thy punishment, for that thou hast corrupted thy sisters
      by thy sins which thou hast committed beyond them; and thou hast made
      them appear more righteous than thyself: thou therefore be ashamed, and
      bear thy dishonour, in that thou hast justified thy sisters.</td>
      <td class="language Greek"><span style="color:#b00e23">(52)</span> καὶ
      σὺ κόµισαι βάσανόν σου, ἐν ᾗ ἔφθειρας τὰς ἀδελφάς σου ἐν
      ταῖς ἁµαρτίαις σου, αἷς ἠνόµησας ὑπὲρ αὐτὰς καὶ ἐδικαίωσας
      αὐτὰς ὑπὲρ σεαυτήν· καὶ σὺ αἰσχύνθητι καὶ λαβὲ τὴν ἀτιµίαν
      σου ἐν τῷ δικαιῶσαί σε τὰς ἀδελφάς σου.</td>
    </tr>

    <tr id="v53" class="verse">
      <td class="language Bohairic"><span style="color:#b00e23">(ⲛ̅ⲅ̅)</span>
      ⲟⲩⲟϩ ⲉⲓⲉ̀ⲧⲁⲥⲑⲟ ⲛ̀ⲛⲉⲧⲁⲥⲑⲟ ⲉ̀ⲃⲟⲗ. ⲙ̀ⲡⲉⲙ̀ⲑⲟ ⲙ̀ⲡⲓⲧⲁⲥⲑⲟ ⲛ̀ⲥⲟⲇⲟⲙⲁ. ⲛⲉⲙ
      ⲛⲉⲥⲥⲛⲏⲟⲩ. ⲟⲩⲟϩ ⲉⲓⲉ̀ⲧⲁⲥⲑⲟ ⲛ̀ⲧⲥⲁⲙⲁⲣⲓⲁ ⲛⲉⲙ ⲛⲉⲥϣⲉⲣⲓ ⲉⲓⲉ̀ⲧⲁⲥⲑⲟ ⲙ̀ⲡⲉⲧⲁⲥⲑⲟ ⲉ̀ⲃⲟⲗ
      ϧⲉⲛ ⲧⲉⲙⲏϯ.</td>
      <td class="language English"><span style="color:#b00e23">(53)</span> And
      I will turn their captivity, even the captivity of Sodom and her
      daughters; and I will turn the captivity of Samaria and her daughters;
      and I will turn thy captivity in the midst of them:</td>
      <td class="language Greek"><span style="color:#b00e23">(53)</span> καὶ
      ἀποστρέψω τὰς ἀποστροφὰς αὐτῶν, τὴν ἀποστροφὴν Σοδοµων καὶ
      τῶν θυγατέρων αὐτῆς, καὶ ἀποστρέψω τὴν ἀποστροφὴν Σαµαρείας
      καὶ τῶν θυγατέρων αὐτῆς, καὶ ἀποστρέψω τὴν ἀποστροφήν σου ἐν
      µέσῳ αὐτῶν,</td>
    </tr>

    <tr id="v54" class="verse">
      <td class="language Bohairic"><span style="color:#b00e23">(ⲛ̅ⲇ̅)</span>
      ϩⲓⲛⲁ ⲉⲣⲉ̀ϭⲓ ⲛ̀ⲧⲉⲃⲁⲥⲁⲛⲟⲥ. ⲟⲩⲟϩ ⲁⲣⲉϣⲱϣ ϧⲉⲛ ⲛⲏ ⲉⲧⲁⲣⲁⲓⲧⲟⲩ ⲧⲏⲣⲟⲩ. ⲟⲩⲟϩ
      ⲁⲣⲉϯϫⲱⲛⲧ ⲛⲏⲓ.</td>
      <td class="language English"><span style="color:#b00e23">(54)</span> that
      thou mayest bear thy punishment, and be dishonoured for all that thou
      hast done in provoking me to anger.</td>
      <td class="language Greek"><span style="color:#b00e23">(54)</span> ὅπως
      κοµίσῃ τὴν βάσανόν σου καὶ ἀτιµωθήσῃ ἐκ πάντων, ὧν
      ἐποίησας ἐν τῷ σε παροργίσαι µε.</td>
    </tr>

    <tr id="v55" class="verse">
      <td class="language Bohairic"><span style="color:#b00e23">(ⲛ̅ⲉ̅)</span>
      ⲟⲩⲟϩ ⲧⲉⲥⲱⲛⲓ ⲥⲟⲇⲟⲙⲁ ⲛⲉⲙ ⲛⲉⲥϣⲉⲣⲓ ⲉⲩⲉ̀ⲧⲁⲥⲑⲱⲟⲩ. ⲕⲁⲧⲁ ⲫⲣⲏϯ ⲉⲧⲉⲣⲁϣⲟⲡ ⲙ̀ⲙⲟⲥ
      ⲛ̀ϣⲟⲣⲡ ⲟⲩⲟϩ ⲛ̀ⲑⲟ ϩⲱⲓ ⲛⲉⲙ ⲛⲉϣⲉⲣⲓ ⲉⲩⲉ̀ⲧⲁⲥⲑⲟ ⲑⲏⲛⲟⲩ. ⲕⲁⲧⲁ ⲫⲣⲏϯ ⲉⲣⲉⲧⲉⲛϣⲟⲡ
      ⲙ̀ⲙⲟⲥ ⲛ̀ϣⲟⲣⲡ.</td>
      <td class="language English"><span style="color:#b00e23">(55)</span> And
      thy sister Sodom and her daughters shall be restored as they were at the
      beginning, and thou and thy daughters shall be restored as ye were at the
      beginning.</td>
      <td class="language Greek"><span style="color:#b00e23">(55)</span> καὶ
      ἡ ἀδελφή σου Σοδοµα καὶ αἱ θυγατέρες αὐτῆς ἀποκατασταθήσονται
      καθὼς ἦσαν ἀπ’ ἀρχῆς, καὶ Σαµάρεια καὶ αἱ θυγατέρες αὐτῆς
      ἀποκατασταθήσονται καθὼς ἦσαν ἀπ’ ἀρχῆς, καὶ σὺ καὶ αἱ
      θυγατέρες σου ἀποκατασταθήσεσθε καθὼς ἀπ’ ἀρχῆς ἦτε.</td>
    </tr>

    <tr id="v56" class="verse">
      <td class="language Bohairic"><span style="color:#b00e23">(ⲛ̅ⲋ̅)</span>
      ⲟⲩⲟϩ ⲉ̀ⲃⲏⲗ ϫⲉ ⲉⲣⲉ ⲧⲉⲥⲱⲛⲓ ⲥⲟⲇⲟⲙⲁ. ⲥⲱⲧⲉⲙ ⲛ̀ⲥⲁ ⲫⲏ ⲉⲧⲉⲫⲱ ⲛⲣⲱ ϧⲉⲛ ⲛⲓⲉϩⲟⲟⲩ
      ⲛ̀ⲧⲉⲙⲉⲧϭⲁⲥⲓ ϩⲏⲧ.</td>
      <td class="language English"><span style="color:#b00e23">(56)</span> And
      surely thy sister Sodom was not mentioned by thy mouth in the days of thy
      pride:</td>
      <td class="language Greek"><span style="color:#b00e23">(56)</span> καὶ
      εἰ µὴ ἦν Σοδοµα ἡ ἀδελφή σου εἰς ἀκοὴν ἐν τῷ στόµατί σου
      ἐν ταῖς ἡµέραις ὑπερηφανίας σου</td>
    </tr>

    <tr id="v57" class="verse">
      <td class="language Bohairic"><span style="color:#b00e23">(ⲛ̅ⲍ̅)</span>
      ϧⲁⲧϩⲏ ⲙ̀ⲡⲓϭⲱⲣⲡ ⲉ̀ⲃⲟⲗ ⲛ̀ⲛⲉⲕⲁⲕⲓⲁ. ⲕⲁⲧⲁ ⲫⲣⲏϯ ϯⲛⲟⲩ ⲉⲣ ⲉ̀ⲣⲟⲓ ⲛ̀ⲛⲓϣϯ ⲉ̀ϩⲟⲧⲉ
      ⲛⲉⲛϣⲉⲣⲓ ⲛ̀ϯⲥⲩⲣⲓⲁ. ⲛⲉⲙ ⲛⲏ ⲉⲧⲕⲱϯ ⲉ̀ⲣⲟ ⲧⲏⲣⲟⲩ ⲛⲉⲛϣⲉⲣⲓ ⲛ̀ⲧⲉ ⲛⲓⲁⲗⲗⲟⲫⲩⲗⲟⲥ ⲛⲁⲓ
      ⲉⲧⲑⲟⲩⲏⲧ ⲉ̀ⲣⲟ ⲙ̀ⲡⲟⲩⲕⲱϯ.</td>
      <td class="language English"><span style="color:#b00e23">(57)</span>
      before thy wickedness was discovered, even now thou art the reproach of
      the daughters of Syria, and of all that are round about her, even of the
      daughters of the Philistines that compass thee round about.</td>
      <td class="language Greek"><span style="color:#b00e23">(57)</span> πρὸ
      τοῦ ἀποκαλυφθῆναι τὰς κακίας σου, ὃν τρόπον νῦν ὄνειδος εἶ
      θυγατέρων Συρίας καὶ πάντων τῶν κύκλῳ αὐτῆς, θυγατέρων
      ἀλλοφύλων τῶν περιεχουσῶν σε κύκλῳ;</td>
    </tr>

    <tr id="v58" class="verse">
      <td class="language Bohairic"><span style="color:#b00e23">(ⲛ̅ⲏ̅)</span>
      ⲛⲉⲙⲉⲧⲁⲥⲉⲃⲏⲥ. ⲛⲉⲙ ⲛⲉⲁⲛⲟⲙⲓⲁ ⲁⲣⲉϭⲓⲧⲟⲩ ⲛ̀ⲑⲟ ⲡⲉϫⲉ ⲡϭ̅ⲥ̅.</td>
      <td class="language English"><span style="color:#b00e23">(58)</span> As
      for thine ungodliness and thine iniquities, thou hast borne them, saith
      the Lord.</td>
      <td class="language Greek"><span style="color:#b00e23">(58)</span> τὰς
      ἀσεβείας σου καὶ τὰς ἀνοµίας σου, σὺ κεκόµισαι αὐτάς, λέγει
      κύριος.</td>
    </tr>

    <tr id="v59" class="verse">
      <td class="language Bohairic"><span style="color:#b00e23">(ⲛ̅ⲑ̅)</span>
      ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ϫⲉ ⲉⲓⲉ̀ⲓⲣⲓ ⲛ̀ϩⲣⲏⲓ ⲛ̀ϧⲏϯ. ⲕⲁⲧⲁ ⲛⲏ
      ⲉⲧⲁⲓⲁⲓⲧⲟⲩ. ⲙ̀ⲫⲣⲏϯ ⲉⲧⲁⲣⲉϯϣⲱϣ ⲛⲏⲓ. ⲉⲑⲃⲉ ⲫⲁⲓ ⲁⲣⲉⲉⲣⲡⲁⲣⲁⲃⲉⲛⲓⲛ
      ⲛ̀ⲧⲁϯⲇⲓⲁⲑⲏⲕⲏ.</td>
      <td class="language English"><span style="color:#b00e23">(59)</span> Thus
      saith the Lord; I will even do to thee as thou hast done, as thou hast
      dealt shamefully in these things to transgress my covenant.</td>
      <td class="language Greek"><span style="color:#b00e23">(59)</span> τάδε
      λέγει κύριος Καὶ ποιήσω ἐν σοὶ καθὼς ἐποίησας, ὡς ἠτίµωσας
      ταῦτα τοῦ παραβῆναι τὴν διαθήκην µου.</td>
    </tr>

    <tr id="v60" class="verse">
      <td class="language Bohairic"><span style="color:#b00e23">(ⲝ̅)</span>
      ⲁ̀ⲛⲟⲕ ϩⲱ ⲉⲓⲉ̀ⲉⲣⲫⲙⲉⲩⲓ ⲛ̀ⲧⲁϯⲇⲓⲁⲑⲏⲕⲏ. ⲉⲧⲁⲓⲥⲉⲙⲛⲏⲧⲥ ⲛⲉⲙⲉ. ⲓⲥϫⲉⲛ ⲛⲓⲉϩⲟⲟⲩ
      ⲛ̀ⲧⲉⲙⲉⲧⲕⲟⲩϫⲓ. ⲉⲓⲉ̀ⲧⲟⲩⲛⲟⲥ ⲛⲉ ⲛ̀ⲟⲩⲇⲓⲁⲑⲏⲕⲏ ϣⲁ ⲉⲛⲉϩ.</td>
      <td class="language English"><span style="color:#b00e23">(60)</span> And
      I will remember my covenant made with thee in the days of thine infancy,
      and I will establish to thee an everlasting covenant.</td>
      <td class="language Greek"><span style="color:#b00e23">(60)</span> καὶ
      µνησθήσοµαι ἐγὼ τῆς διαθήκης µου τῆς µετὰ σοῦ ἐν ἡµέραις
      νηπιότητός σου καὶ ἀναστήσω σοι διαθήκην αἰώνιον.</td>
    </tr>

    <tr id="v61" class="verse">
      <td class="language Bohairic"><span style="color:#b00e23">(ⲝ̅ⲁ̅)</span>
      ⲁⲣⲉⲓⲣⲓ ⲙ̀ⲫⲙⲉⲩⲓ ⲙ̀ⲡⲉⲙⲱⲓⲧ. ⲟⲩⲟϩ ⲉⲣⲉϭⲓϣⲱϣ. ϧⲉⲛ ⲡϫⲓⲛⲑⲣⲉⲉⲣⲫⲙⲉⲩⲓ ⲙ̀ⲡⲉⲙⲱⲓⲧ
      ⲛ̀ⲛⲉⲥⲱⲛⲓ ⲛⲓⲛⲓϣϯ ⲛⲉⲙ ⲛⲓⲕⲟⲩϫⲓ. ⲉⲓⲉⲧⲏⲓⲧⲟⲩ ⲛⲉ ⲉ̀ⲟⲩⲇⲟⲕⲓⲙⲏ. ⲉ̀ⲃⲟⲗ ⲁⲛ ϧⲉⲛ
      ⲧⲉⲇⲓⲁⲑⲏⲕⲏ.</td>
      <td class="language English"><span style="color:#b00e23">(61)</span> Then
      thou shalt remember thy way, and shalt be utterly dishonoured when thou
      receivest thine elder sisters with thy younger ones: and I will give them
      to thee for building up, but not by thy covenant.</td>
      <td class="language Greek"><span style="color:#b00e23">(61)</span> καὶ
      µνησθήσῃ τὴν ὁδόν σου καὶ ἐξατιµωθήσῃ ἐν τῷ ἀναλαβεῖν σε
      τὰς ἀδελφάς σου τὰς πρεσβυτέρας σου σὺν ταῖς νεωτέραις σου, καὶ
      δώσω αὐτάς σοι εἰς οἰκοδοµὴν καὶ οὐκ ἐκ διαθήκης σου.</td>
    </tr>

    <tr id="v62" class="verse">
      <td class="language Bohairic"><span style="color:#b00e23">(ⲝ̅ⲃ̅)</span>
      ⲟⲩⲟϩ ⲁ̀ⲛⲟⲕ ⲉⲓⲉ̀ⲥⲉⲙⲛⲉ ⲛ̀ⲧⲁϯⲇⲓⲁⲑⲏⲕⲏ ⲛⲉⲙⲉ ⲉⲣⲉ̀ⲉⲙⲓ ϫⲉ ⲁ̀ⲛⲟⲕ ⲡⲉ ⲡϭ̅ⲥ̅.</td>
      <td class="language English"><span style="color:#b00e23">(62)</span> And
      I will establish my covenant with thee; and thou shalt know that I am the
      Lord:</td>
      <td class="language Greek"><span style="color:#b00e23">(62)</span> καὶ
      ἀναστήσω ἐγὼ τὴν διαθήκην µου µετὰ σοῦ, καὶ ἐπιγνώσῃ ὅτι
      ἐγὼ κύριος,</td>
    </tr>

    <tr id="v63" class="verse">
      <td class="language Bohairic"><span style="color:#b00e23">(ⲝ̅ⲅ̅)</span>
      ϩⲓⲛⲁ ⲛ̀ⲧⲉⲉⲣⲫⲙⲉⲩⲓ. ⲟⲩⲟϩ ⲛ̀ⲧⲉϭⲓϣⲓⲡⲓ. ⲉⲣⲉϣ̀ⲧⲉⲙⲑⲣⲉϣⲱⲡⲓ ⲓⲥϫⲉⲛ ⲡⲁⲓⲛⲁⲩ ⲉ̀ⲟⲩⲱⲛ
      ⲛ̀ⲣⲱ. ⲙ̀ⲡⲉⲙ̀ⲑⲟ ⲉ̀ⲃⲟⲗ ⲙ̀ⲡⲉϣⲱϣ ϧⲉⲛ ⲡϫⲓⲛⲑⲣⲉⲧⲱⲃϩ ⲙ̀ⲙⲟⲓ. ⲉ̀ⲑⲣⲓⲭⲱ ⲉ̀ⲃⲟⲗ ⲛ̀ⲛⲏ
      ⲉⲧⲉⲣⲁⲓⲧⲟⲩ ⲧⲏⲣⲟⲩ ⲡⲉϫⲉ ⲡϭ̅ⲥ̅</td>
      <td class="language English"><span style="color:#b00e23">(63)</span> that
      thou mayest remember, and be ashamed, and mayest no more be able to open
      thy mouth for thy shame, when I am reconciled to thee for all that thou
      hast done, saith the Lord.</td>
      <td class="language Greek"><span style="color:#b00e23">(63)</span> ὅπως
      µνησθῇς καὶ αἰσχυνθῇς, καὶ µὴ ᾖ σοι ἔτι ἀνοῖξαι τὸ στόµα
      σου ἀπὸ προσώπου τῆς ἀτιµίας σου ἐν τῷ ἐξιλάσκεσθαί µέ σοι
      κατὰ πάντα, ὅσα ἐποίησας, λέγει κύριος.</td>
    </tr>
  </table>
</body>
</html>
