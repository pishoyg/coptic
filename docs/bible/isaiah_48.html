<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_49.html" rel="next">
  <link href="isaiah_47.html" rel="prev">
  <script src="main.js" type="module"></script>
</head>
<body class="chapter">
  <h4 id="isaiah_48" class="title">Isaiah 48</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲥⲱⲧⲉⲙ ⲉ̀ⲛⲁⲓ ⲡⲏⲓ ⲛ̀ⲓⲁⲕⲱⲃ ⲛⲏ ⲉⲧⲁⲩⲙⲟⲩϯ ⲉ̀ⲣⲱⲟⲩ ϧⲉⲛ ⲫⲣⲁⲛ ⲙ̀ⲡⲓⲥ̅ⲗ̅ ⲛⲉⲙ ⲛⲏ
      ⲉⲧⲁⲩⲓ̀ ⲉ̀ⲃⲟⲗ ϧⲉⲛ ⲓⲟⲩⲇⲁ. ⲛⲏ ⲉⲧⲱⲣⲕ ⲙ̀ⲫⲣⲁⲛ ⲙ̀ⲡϭ̅ⲥ̅ ⲫϯ ⲙ̀ⲡⲓⲥ̅ⲗ̅</td>
      <td class="language English"><span style="color:#b00e23">(1)</span> Hear
      these words, ye house of Jacob, who are called by the name of Israel, and
      have come forth out of Juda, who swear by the name of the Lord God of
      Israel, making mention of it, but not with truth, nor with
      righteousness;</td>
      <td class="language Greek"><span style="color:#b00e23">(1)</span>
      Ἀκούσατε ταῦτα, οἶκος Ιακωβ οἱ κεκληµένοι τῷ ὀνόµατι Ισραηλ
      καὶ οἱ ἐξ Ιουδα ἐξελθόντες οἱ ὀµνύοντες τῷ ὀνόµατι κυρίου
      θεοῦ Ισραηλ µιµνῃσκόµενοι οὐ µετὰ ἀληθείας οὐδὲ µετὰ
      δικαιοσύνης</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲡϭ̅ⲥ̅ ⲥⲁⲃⲁⲱⲑ ⲡⲉ ⲡⲉϥⲣⲁⲛ.</td>
      <td class="language English"><span style="color:#b00e23">(2)</span>
      maintaining also the name of the holy city, and staying themselves on the
      God of Israel: the Lord of hosts is his name. The former things I have
      already declared;</td>
      <td class="language Greek"><span style="color:#b00e23">(2)</span> καὶ
      ἀντεχόµενοι τῷ ὀνόµατι τῆς πόλεως τῆς ἁγίας καὶ ἐπὶ τῷ
      θεῷ τοῦ Ισραηλ ἀντιστηριζόµενοι, κύριος σαβαωθ ὄνοµα
      αὐτῷ.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲛⲓϣⲟⲣⲡ ⲉⲧⲓ ⲉⲓⲉ̀ⲟⲩⲟⲛϩ ⲟⲩⲉ̀ⲃⲟⲗ ⲟⲩⲟϩ ⲁⲩⲓ̀ ⲉ̀ⲃⲟⲗ ϧⲉⲛ ⲣⲱⲓ. ⲟⲩⲟϩ ⲁⲩⲥⲱⲧⲉⲙ ⲉ̀ⲣⲱⲟⲩ
      ⲁⲓⲁⲓⲥ ϧⲉⲛ ⲟⲩⲉⲝⲁⲡⲓⲛⲁ ⲟⲩⲟϩ ⲁⲓⲓ̀</td>
      <td class="language English"><span style="color:#b00e23">(3)</span> and
      they that have proceeded out of my mouth, and it became well known; I
      wrought suddenly, and the events came to pass.</td>
      <td class="language Greek"><span style="color:#b00e23">(3)</span> Τὰ
      πρότερα ἔτι ἀνήγγειλα, καὶ ἐκ τοῦ στόµατός µου ἐξῆλθεν καὶ
      ἀκουστὸν ἐγένετο· ἐξάπινα ἐποίησα, καὶ ἐπῆλθεν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ϯⲥⲱⲟⲩⲛ ⲁ̀ⲛⲟⲕ ϫⲉ ⲛ̀ⲑⲟⲕ ⲟⲩⲛⲉϣⲧⲉ. ⲟⲩⲟϩ ⲙ̀ⲙⲟⲩⲧ ⲙ̀ⲃⲉⲛⲓⲡⲓ ⲡⲉ ⲧⲉⲕⲛⲁϩⲃⲓ. ⲟⲩⲟϩ
      ⲧⲉⲕⲧⲉϩⲛⲓ ⲟⲩϩⲟⲙⲧ ⲧⲉ</td>
      <td class="language English"><span style="color:#b00e23">(4)</span> I
      know that thou art stubborn, and thy neck is an iron sinew, and thy
      forehead brazen.</td>
      <td class="language Greek"><span style="color:#b00e23">(4)</span>
      γινώσκω ἐγὼ ὅτι σκληρὸς εἶ, καὶ νεῦρον σιδηροῦν ὁ τράχηλός
      σου, καὶ τὸ µέτωπόν σου χαλκοῦν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲁⲓⲧⲁⲙⲟⲕ ⲉ̀ⲛⲓϣⲟⲣⲡ ⲙ̀ⲡⲁⲧⲟⲩⲓ̀ ⲉ̀ϩⲣⲏⲓ ⲉ̀ϫⲱⲕ. ⲁⲓⲑⲣⲉⲕⲥⲟⲑⲙⲟⲩ ⲙⲏⲡⲟⲧⲉ
      ⲛ̀ⲧⲉⲕϫⲟⲥ ϫⲉ ⲛⲓⲓⲇⲱⲗⲟⲛ ⲡⲉⲧⲁⲩⲉⲣⲛⲁⲓ ⲛⲏⲓ. ⲟⲩⲟϩ ⲙ̀ⲡⲉⲣϫⲟⲥ ϫⲉ ⲛⲓⲫⲱⲧϩ ⲛⲉⲙ ⲛⲓⲟⲩⲱⲧϩ.
      ⲡⲉⲧⲁⲩϩⲟⲛϩⲉⲛ ⲛⲏⲓ</td>
      <td class="language English"><span style="color:#b00e23">(5)</span> And I
      told thee of old what should be before it came upon thee; I made it known
      to thee, lest thou shouldest say, My idols have done it for me; and
      shouldest say, My graven and molten images have commanded me.</td>
      <td class="language Greek"><span style="color:#b00e23">(5)</span> καὶ
      ἀνήγγειλά σοι πάλαι, πρὶν ἐλθεῖν ἐπὶ σὲ ἀκουστόν σοι
      ἐποίησα· µὴ εἴπῃς ὅτι Τὰ εἴδωλά µου ἐποίησαν, καὶ µὴ
      εἴπῃς ὅτι Τὰ γλυπτὰ καὶ τὰ χωνευτὰ ἐνετείλατό µοι.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁⲧⲉⲧⲉⲛⲥⲱⲧⲉⲙ ⲉ̀ϩⲱⲃ ⲛⲓⲃⲉⲛ. ⲟⲩⲟϩ ⲛ̀ⲑⲱⲧⲉⲛ ⲙ̀ⲡⲉⲧⲉⲛⲉ̀ⲙⲓ ⲁⲗⲗⲁ ⲁⲓⲑⲣⲉⲕⲉⲣⲡⲕⲉⲥⲱⲧⲉⲙ
      ⲉ̀ⲛⲓⲃⲉⲣⲓ. ⲛⲏ ⲉⲑⲛⲁϣⲱⲡⲓ ⲓⲥϫⲉⲛ ϯⲛⲟⲩ.</td>
      <td class="language English"><span style="color:#b00e23">(6)</span> Ye
      have heard all this, but ye have not known: yet I have made known to thee
      the new things from henceforth, which are coming to pass, and thou saidst
      not,</td>
      <td class="language Greek"><span style="color:#b00e23">(6)</span>
      ἠκούσατε πάντα, καὶ ὑµεῖς οὐκ ἔγνωτε· ἀλλὰ καὶ ἀκουστά σοι
      ἐποίησα τὰ καινὰ ἀπὸ τοῦ νῦν, ἃ µέλλει γίνεσθαι, καὶ οὐκ
      εἶπας.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲙ̀ⲡⲉⲣϫⲟⲥ ϫⲉ ϯⲛⲟⲩ ⲥⲉⲛⲁϣⲱⲡⲓ. ⲟⲩⲟϩ ⲛ̀ϣⲟⲣⲡ ⲁⲛ ⲟⲩⲟϩ ϧⲉⲛ ⲛⲓⲉϩⲟⲟⲩ ⲛ̀ⲧⲉ ϣⲟⲣⲡ
      ⲁⲕⲥⲱⲧⲉⲙ ⲙ̀ⲡⲉⲣϫⲟⲥ ϫⲉ ⲥⲉϯⲥⲱⲟⲩⲛ ⲙ̀ⲙⲱⲟⲩ.</td>
      <td class="language English"><span style="color:#b00e23">(7)</span> Now
      they come to pass, and not formerly: and thou heardest not of them in
      former days: say not thou, Yea, I know them.</td>
      <td class="language Greek"><span style="color:#b00e23">(7)</span> νῦν
      γίνεται καὶ οὐ πάλαι, καὶ οὐ προτέραις ἡµέραις ἤκουσας αὐτά·
      µὴ εἴπῃς ὅτι Ναί, γινώσκω αὐτά.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲇⲉ ⲙ̀ⲡⲉⲕⲉⲙⲓ. ⲟⲩⲇⲉ ⲛⲁⲕⲥⲱⲟⲩⲛ ⲁⲛ. ⲟⲩⲇⲉ ⲓⲥϫⲉⲛ ϩⲏ ⲙ̀ⲡⲓⲟⲩⲱⲛ ⲛ̀ⲛⲉⲕⲙⲁϣϫ. ⲁⲓⲉⲙⲓ
      ⲅⲁⲣ ϫⲉ ϧⲉⲛ ⲟⲩⲙⲉⲧⲁⲧⲥⲱⲧⲉⲙ. ⲭⲛⲁⲉⲣⲁⲧⲥⲱⲧⲉⲙ ⲟⲩⲟϩ ϫⲉ ⲥⲉⲛⲁϯⲣⲉⲛⲕ ⲓⲥϫⲉⲛ ϧⲉⲛ ⲑⲛⲉϫⲓ
      ϫⲉ ⲡⲓⲁⲛⲟⲙⲟⲥ</td>
      <td class="language English"><span style="color:#b00e23">(8)</span> Thou
      hast neither known, nor understood, neither from the beginning have I
      opened thine ears: for I knew that thou wouldest surely deal
      treacherously, and wouldest be called a transgressor even from the
      womb.</td>
      <td class="language Greek"><span style="color:#b00e23">(8)</span> οὔτε
      ἔγνως οὔτε ἠπίστω, οὔτε ἀπ’ ἀρχῆς ἤνοιξά σου τὰ ὦτα·
      ἔγνων γὰρ ὅτι ἀθετῶν ἀθετήσεις καὶ ἄνοµος ἔτι ἐκ κοιλίας
      κληθήσῃ.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉⲑⲃⲉ ⲡⲁⲣⲁⲛ. ⲉⲓⲉ̀ⲧⲁⲙⲟⲕ ⲉ̀ⲡⲁⲙⲃⲟⲛ ⲟⲩⲟϩ ⲛⲁϩⲃⲏⲟⲩⲓ ⲉⲧⲧⲁⲓⲏⲟⲩⲧ ϯⲛⲁⲉⲛⲟⲩ ⲉ̀ϩⲣⲏⲓ
      ⲉ̀ϫⲱⲕ. ϩⲓⲛⲁ ⲛ̀ⲧⲁϣ̀ⲧⲉⲙϥⲟⲧⲕ ⲉ̀ⲃⲟⲗ</td>
      <td class="language English"><span style="color:#b00e23">(9)</span> For
      mine own sake will I shew thee my wrath, and will bring before thee my
      glorious acts, that I may not utterly destroy thee.</td>
      <td class="language Greek"><span style="color:#b00e23">(9)</span>
      ἕνεκεν τοῦ ἐµοῦ ὀνόµατος δείξω σοι τὸν θυµόν µου καὶ τὰ
      ἔνδοξά µου ἐπάξω ἐπὶ σοί, ἵνα µὴ ἐξολεθρεύσω σε.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ϩⲏⲡⲡⲉ ⲁⲓⲧⲏⲓⲕ ⲉⲑⲃⲉ ϩⲁⲧ ⲁⲛ ⲁⲓⲛⲁϩⲙⲉⲕ ⲇⲉ ⲉ̀ⲃⲟⲗ ϧⲉⲛ ϯϩⲣⲱ ⲙⲙ̀ⲉⲧϩⲏⲕⲓ</td>
      <td class="language English"><span style="color:#b00e23">(10)</span>
      Behold, I have sold thee, but not for silver; but I have rescued thee
      from the furnace of affliction.</td>
      <td class="language Greek"><span style="color:#b00e23">(10)</span> ἰδοὺ
      πέπρακά σε οὐχ ἕνεκεν ἀργυρίου, ἐξειλάµην δέ σε ἐκ καµίνου
      πτωχείας·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉⲑⲃⲏⲧ. ϯⲛⲁⲓⲣⲓ ⲛⲁⲕ ϫⲉ ⲡⲁⲣⲁⲛ ⲥⲉⲥⲱϥ ⲙ̀ⲙⲟϥ. ⲟⲩⲟϩ ⲡⲁⲱⲟⲩ ⲛ̀ⲛⲁⲧⲏⲓϥ
      ⲛ̀ⲕⲉⲟⲩⲁⲓ.</td>
      <td class="language English"><span style="color:#b00e23">(11)</span> For
      mine own sake I will do this for thee, because my name is profaned; and I
      will not give my glory to another.</td>
      <td class="language Greek"><span style="color:#b00e23">(11)</span>
      ἕνεκεν ἐµοῦ ποιήσω σοι, ὅτι τὸ ἐµὸν ὄνοµα βεβηλοῦται, καὶ
      τὴν δόξαν µου ἑτέρῳ οὐ δώσω.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲥⲱⲧⲉⲙ ⲉ̀ⲣⲟⲓ ⲓⲁⲕⲱⲃ ⲛⲉⲙ ⲡⲓⲥ̅ⲗ̅ ⲫⲏ ⲁ̀ⲛⲟⲕ ⲉϯⲙⲟⲩϯ ⲉ̀ⲣⲟϥ ⲁ̀ⲛⲟⲕ ⲛ̀ϣⲟⲣⲡ ⲡⲉ. ⲟⲩⲟϩ
      ⲁ̀ⲛⲟⲕ ⲟⲛ ⲡⲉ ϣⲁ ⲉⲛⲉϩ.</td>
      <td class="language English"><span style="color:#b00e23">(12)</span> Hear
      me, O Jacob, and Israel whom I call; I am the first, and I endure for
      ever.</td>
      <td class="language Greek"><span style="color:#b00e23">(12)</span>
      Ἄκουέ µου, Ιακωβ καὶ Ισραηλ ὃν ἐγὼ καλῶ· ἐγώ εἰµι πρῶτος,
      καὶ ἐγώ εἰµι εἰς τὸν αἰῶνα,</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲧⲁϫⲓϫ ⲁⲥϩⲓⲥⲉⲛϯ ⲙ̀ⲡⲕⲁϩⲓ ⲧⲁⲟⲩⲓⲛⲁⲙ ⲁⲥⲧⲁϫⲣⲟ ⲛ̀ⲧⲉ ⲧⲫⲉ. ϯⲛⲁⲙⲟⲩϯ ⲉ̀ⲣⲱⲟⲩ ⲧⲏⲣⲟⲩ.
      ⲟⲩⲟϩ ⲥⲉⲛⲁⲟϩⲓ ⲉ̀ⲣⲁⲧⲟⲩ ⲉⲩⲥⲟⲡ.</td>
      <td class="language English"><span style="color:#b00e23">(13)</span> My
      hand also has founded the earth, and my right hand has fixed the sky: I
      will call them, and they shall stand together.</td>
      <td class="language Greek"><span style="color:#b00e23">(13)</span> καὶ
      ἡ χείρ µου ἐθεµελίωσεν τὴν γῆν, καὶ ἡ δεξιά µου ἐστερέωσεν
      τὸν οὐρανόν· καλέσω αὐτούς, καὶ στήσονται ἅµα</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲥⲉⲛⲁⲑⲱⲟⲩϯ ⲧⲏⲣⲟⲩ ⲟⲩⲟϩ ⲥⲉⲛⲁⲥⲱⲧⲉⲙ. ⲛⲓⲙ ⲁϥⲧⲁⲙⲱⲟⲩ ⲉ̀ⲛⲁⲓ. ⲉⲓⲙⲉⲓ ⲙ̀ⲙⲟⲕ ⲁⲓⲓⲣⲓ
      ⲙ̀ⲫⲏ ⲉⲧⲉϩⲛⲁⲕ ⲉ̀ϫⲉⲛ ⲃⲁⲃⲩⲗⲱⲛ. ⲉ̀ⲡϫⲓⲛⲱⲗⲓ ⲙⲡⲓϫⲣⲟϫ ⲛ̀ⲛⲓⲭⲁⲗⲇⲉⲟⲥ</td>
      <td class="language English"><span style="color:#b00e23">(14)</span> And
      all shall be gathered, and shall hear: who has told them these things?
      Out of love to thee I have fulfilled thy desire on Babylon, to abolish
      the seed of the Chaldeans.</td>
      <td class="language Greek"><span style="color:#b00e23">(14)</span> καὶ
      συναχθήσονται πάντες καὶ ἀκούσονται. τίς αὐτοῖς ἀνήγγειλεν
      ταῦτα; ἀγαπῶν σε ἐποίησα τὸ θέληµά σου ἐπὶ Βαβυλῶνα τοῦ
      ἆραι σπέρµα Χαλδαίων.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲁ̀ⲛⲟⲕ ⲁⲓⲥⲁϫⲓ. ⲟⲩⲟϩ ⲁ̀ⲛⲟⲕ ⲁⲓⲙⲟⲩϯ ⲁⲓⲉⲛϥ ⲟⲩⲟϩ ⲁⲓⲥⲟⲩⲧⲱⲛ ⲡⲉϥⲙⲱⲓⲧ</td>
      <td class="language English"><span style="color:#b00e23">(15)</span> I
      have spoken, I have called, I have brought him, and made his way
      prosperous.</td>
      <td class="language Greek"><span style="color:#b00e23">(15)</span> ἐγὼ
      ἐλάλησα, ἐγὼ ἐκάλεσα, ἤγαγον αὐτὸν καὶ εὐόδωσα τὴν ὁδὸν
      αὐτοῦ.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲑⲱⲟⲩϯ ϩⲁⲣⲟⲓ ⲟⲩⲟϩ ⲥⲱⲧⲉⲙ ⲉ̀ⲛⲁⲓ ⲓⲥϫⲉⲛ ϩⲏ ⲙ̀ⲡⲓⲥⲁϫⲓ ϧⲉⲛ ⲡⲉⲧϩⲏⲡ. ⲟⲩⲇⲉ ϧⲉⲛ
      ⲟⲩⲙⲁⲛ̀ⲭⲁⲕⲓ ⲛ̀ⲧⲉ ⲡⲕⲁϩⲓ. ϩⲟⲧⲉ ⲉⲧⲁⲩϣⲱⲡⲓ ⲛⲁⲓⲭⲏ ⲙ̀ⲙⲁⲩ ⲡⲉ. ⲟⲩⲟϩ ϯⲛⲟⲩ ⲡϭ̅ⲥ̅
      ⲁϥⲧⲁⲟⲩⲟⲓ ⲛⲉⲙ ⲡⲉϥⲡⲛ̅ⲁ̅.</td>
      <td class="language English"><span style="color:#b00e23">(16)</span> Draw
      nigh to me, and hear ye these words; I have not spoken in secret from the
      beginning: when it took place, there was I, and now the Lord, even the
      Lord, and his Spirit, hath sent me.</td>
      <td class="language Greek"><span style="color:#b00e23">(16)</span>
      προσαγάγετε πρός µε καὶ ἀκούσατε ταῦτα· οὐκ ἀπ’ ἀρχῆς ἐν
      κρυφῇ ἐλάλησα οὐδὲ ἐν τόπῳ γῆς σκοτεινῷ· ἡνίκα ἐγένετο,
      ἐκεῖ ἤµην, καὶ νῦν κύριος ἀπέσταλκέν µε καὶ τὸ πνεῦµα
      αὐτοῦ.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲫⲁⲓ ⲡⲉ ⲙ̀ⲫⲣⲏϯ ⲉⲧⲉϥϫⲱ ⲙ̀ⲙⲟⲥ ⲛ̀ϫⲉ ⲫⲏ ⲉⲧⲁϥⲛⲁϩⲙⲉⲕ ⲡϭ̅ⲥ̅ ⲡⲉⲑⲟⲩⲁⲃ ⲛ̀ⲧⲉ ⲡⲓⲥ̅ⲗ̅.
      ⲁ̀ⲛⲟⲕ ⲡⲉ ⲡⲉⲕⲛⲟⲩϯ ⲁⲓⲧⲁⲙⲟⲕ. ⲉ̀ⲑⲣⲉⲕϫⲓⲙⲓ ⲙ̀ⲡⲓⲙⲱⲓⲧ ⲉⲧⲉⲕⲛⲁⲙⲟϣⲓ ϩⲓⲱⲧϥ</td>
      <td class="language English"><span style="color:#b00e23">(17)</span> Thus
      saith the Lord that delivered thee, the Holy One of Israel; I am thy God,
      I have shewn thee how thou shouldest find the way wherein thou shouldest
      walk.</td>
      <td class="language Greek"><span style="color:#b00e23">(17)</span>
      οὕτως λέγει κύριος ὁ ῥυσάµενός σε ὁ ἅγιος Ισραηλ Ἐγώ εἰµι
      ὁ θεός σου, δέδειχά σοι τοῦ εὑρεῖν σε τὴν ὁδόν, ἐν ᾗ
      πορεύσῃ ἐν αὐτῇ.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲉⲛⲉ̀ ⲁⲕⲥⲱⲧⲉⲙ ⲛ̀ⲥⲁ ⲛⲁⲉⲛⲧⲟⲗⲏ. ⲛⲁⲥⲛⲁϣⲱⲡⲓ ⲡⲉ ⲙ̀ⲫⲣⲏϯ ⲛ̀ⲟⲩⲓⲁⲣⲟ ⲛ̀ϫⲉ
      ⲧⲉⲕϩⲓⲣⲏⲛⲏ ⲟⲩⲟϩ ⲧⲉⲕⲙⲉⲑⲙⲏⲓ. ⲙ̀ⲫⲣⲏϯ ⲛ̀ⲛⲓϫⲟⲗ ⲛ̀ⲧⲉ ⲫⲓⲟⲙ.</td>
      <td class="language English"><span style="color:#b00e23">(18)</span> And
      if thou hadst hearkened to my commandments, then would thy peace have
      been like a river, and thy righteousness as a wave of the sea.</td>
      <td class="language Greek"><span style="color:#b00e23">(18)</span> καὶ
      εἰ ἤκουσας τῶν ἐντολῶν µου, ἐγένετο ἂν ὡσεὶ ποταµὸς ἡ
      εἰρήνη σου καὶ ἡ δικαιοσύνη σου ὡς κῦµα θαλάσσης·</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ⲡⲉⲕϫⲣⲟϫ ⲛⲁϥⲛⲁϣⲱⲡⲓ ⲡⲉ. ⲙ̀ⲫⲣⲏϯ ⲙ̀ⲡⲓϣⲱ ⲛⲉⲙ ⲡⲓϫⲫⲟ ⲛ̀ⲧⲉ ⲧⲉⲕⲛⲉϫⲓ ⲙ̀ⲫⲣⲏϯ
      ⲙ̀ⲡⲓϣⲱⲓϣ ⲛ̀ⲧⲉ ⲡⲕⲁϩⲓ. ⲟⲩⲇⲉ ϯⲛⲟⲩ ⲛ̀ⲛⲉⲕϥⲱϯ ⲉ̀ⲃⲟⲗ. ⲟⲩⲇⲉ ⲛ̀ⲛⲉϥⲧⲁⲕⲟ ⲛ̀ϫⲉ ⲡⲉⲕⲣⲁⲛ
      ⲙ̀ⲡⲁⲙ̀ⲑⲟ</td>
      <td class="language English"><span style="color:#b00e23">(19)</span> Thy
      seed also would have been as the sand, and the offspring of thy belly as
      the dust of the ground: neither now shalt thou by any means be utterly
      destroyed, neither shall thy name perish before me.</td>
      <td class="language Greek"><span style="color:#b00e23">(19)</span> καὶ
      ἐγένετο ἂν ὡς ἡ ἄµµος τὸ σπέρµα σου καὶ τὰ ἔκγονα τῆς
      κοιλίας σου ὡς ὁ χοῦς τῆς γῆς· οὐδὲ νῦν οὐ µὴ ἐξολεθρευθῇς,
      οὐδὲ ἀπολεῖται τὸ ὄνοµά σου ἐνώπιόν µου.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲁⲙⲟⲩ ⲉ̀ⲃⲟⲗ ϧⲉⲛ ⲃⲁⲃⲩⲗⲱⲛ ⲉⲕⲫⲏⲧ ⲉ̀ⲃⲟⲗ ϧⲉⲛ ⲛⲓⲭⲁⲗⲇⲉⲟⲥ. ϩⲓⲱⲓϣ ⲛ̀ⲟⲩⲥⲙⲏ ⲛ̀ⲟⲩⲛⲟϥ
      ⲟⲩⲟϩ ⲙⲁⲣⲟⲩⲥⲱⲧⲉⲙ ⲉ̀ⲫⲁⲓ. ϩⲓⲱⲓϣ ϣⲁ ϯϧⲁⲏ ⲛ̀ⲧⲉ ⲡⲕⲁϩⲓ ⲁϫⲟⲥ ϫⲉ ⲁ ⲡϭ̅ⲥ̅ ⲛⲟϩⲉⲙ
      ⲙ̀ⲡⲉϥⲃⲱⲕ ⲓⲁⲕⲱⲃ.</td>
      <td class="language English"><span style="color:#b00e23">(20)</span> Go
      forth of Babylon, thou that fleest from the Chaldeans: utter aloud a
      voice of joy, and let this be made known, proclaim it to the end of the
      earth; say ye, The Lord hath delivered his servant Jacob.</td>
      <td class="language Greek"><span style="color:#b00e23">(20)</span>
      Ἔξελθε ἐκ Βαβυλῶνος φεύγων ἀπὸ τῶν Χαλδαίων· φωνὴν εὐφροσύνης
      ἀναγγείλατε, καὶ ἀκουστὸν γενέσθω τοῦτο, ἀπαγγείλατε ἕως
      ἐσχάτου τῆς γῆς, λέγετε Ἐρρύσατο κύριος τὸν δοῦλον αὐτοῦ
      Ιακωβ.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲉ̀ϣⲱⲡ ⲁⲩϣⲁⲛⲓⲃⲓ ⲉϥⲉ̀ⲉⲛⲟⲩ ⲉ̀ⲃⲟⲗ ϩⲓⲧⲉⲛ ⲡϣⲁϥⲉ. ϥⲛⲁⲉⲛ ⲙⲱⲟⲩ ⲛⲱⲟⲩ ⲉ̀ⲃⲟⲗ ϧⲉⲛ
      ⲟⲩⲡⲉⲧⲣⲁ. ⲉⲥⲉ̀ⲫⲱϫⲓ ⲛ̀ϫⲉ ⲟⲩⲡⲉⲧⲣⲁ. ⲟⲩⲟϩ ⲉϥⲉ̀ϧⲁϯ ⲛ̀ϫⲉ ⲟⲩⲙⲱⲟⲩ ⲉϥⲉ̀ⲥⲱ ⲛ̀ϫⲉ
      ⲡⲁⲗⲁⲟⲥ.</td>
      <td class="language English"><span style="color:#b00e23">(21)</span> And
      if they shall thirst, he shall lead them through the desert; he shall
      bring forth water to them out of the rock: the rock shall be cloven, and
      the water shall flow forth, and my people shall drink.</td>
      <td class="language Greek"><span style="color:#b00e23">(21)</span> καὶ
      ἐὰν διψήσωσιν, δι’ ἐρήµου ἄξει αὐτούς, ὕδωρ ἐκ πέτρας
      ἐξάξει αὐτοῖς· σχισθήσεται πέτρα, καὶ ῥυήσεται ὕδωρ, καὶ
      πίεται ὁ λαός µου.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲙ̀ⲙⲟⲛ ⲣⲁϣⲓ ϣⲟⲡ ⲙ̀ⲡⲓⲁⲥⲉⲃⲏⲥ ⲡⲉϫⲉ ⲡϭ̅ⲥ̅.</td>
      <td class="language English"><span style="color:#b00e23">(22)</span>
      There is no joy, saith the Lord, to the ungodly.</td>
      <td class="language Greek"><span style="color:#b00e23">(22)</span> οὐκ
      ἔστιν χαίρειν τοῖς ἀσεβέσιν, λέγει κύριος.</td>
    </tr>
  </table>
</body>
</html>
