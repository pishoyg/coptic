<!DOCTYPE html>
<html>
<head>
  <title>Jonah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="jonah_3.html" rel="next">
  <link href="jonah_1.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="jonah_2">Jonah 2</h4>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲁϥⲟⲩⲁϩⲥⲁϩⲛⲓ ⲛ̀ϫⲉ ⲡϭ̅ⲥ̅
      ⲛ̀ⲟⲩⲛⲓϣϯ ⲛ̀ⲕⲩⲧⲟⲥ ⲉ̀ⲑⲣⲉϥⲱⲙⲕ ⲛ̀ⲓⲱⲛⲁ ⲟⲩⲟϩ ⲛⲁⲣⲉ ⲓⲱⲛⲁ ϧⲉⲛ ⲑⲛⲉϫⲓ ⲙ̀ⲡⲓⲕⲩⲧⲟⲥ ⲛ̀ⲅ̅
      ⲛ̀ⲉϩⲟⲟⲩ ⲛⲉⲙ ⲅ̅ ⲛ̀ⲉϫⲱⲣϩ</td>
      <td><span style="color:#b00e23">(ⲁ︦)</span> ⲁⲩⲱ ⲡϫⲟⲉⲓⲥ ⲁϥⲟⲩⲉϩⲥⲁϩⲛⲉ
      ⲛ̅ⲟⲩⲛⲟϭ ⲛ̅ⲕⲏⲧⲟⲥ ⲁϥⲱⲙⲕ̅ ⲛ̅ⲓ̈ⲱⲛⲁⲥ. ⲁⲩⲱ ⲛⲉⲣⲉ ⲓ̈ⲱⲛⲁ ⲛ̅ϩⲏⲧϥ̅ ⲛ̅ⲕⲏⲧⲟⲥ ⲛ̅ϣⲟⲙⲛ̅ⲧ
      ⲛ̅ϩⲟⲟⲩ ⲙⲛ̅ ϣⲟⲙⲧⲉ ⲛ̅ⲟⲩϣⲏ</td>
      <td><span style="color:#b00e23">(1)</span> Now the Lord had commanded a
      great whale to swallow up Jonas: and Jonas was in the belly of the whale
      three days and three nights.</td>
      <td><span style="color:#b00e23">(1)</span> Καὶ προσέταξεν κύριος κήτει
      µεγάλῳ καταπιεῖν τὸν Ιωναν· καὶ ἦν Ιωνας ἐν τῇ κοιλίᾳ τοῦ κήτους τρεῖς
      ἡµέρας καὶ τρεῖς νύκτας.</td>
      <td><span style="color:#b00e23">(ⲁ︦)</span> ⲁⲟⲩ ⲡϫⲁⲉⲓⲥ ⲁϥⲟⲩⲁϩⲥⲁϩⲛⲉ
      ⲛ̅ⲟⲩⲛⲁϭ ⲛ̅ⲕⲏⲧⲟⲥ ⲁϥⲱⲙⲕ̅ ⲛ̅ⲓ̈ⲱⲛⲁⲥ ⲁⲟⲩ ⲛⲁⲣⲉ ⲓ̈ⲱⲛⲁⲥ ⲛ̅ⳉⲏⲧϥ̅ ⲙ̅ⲡⲕⲏⲧⲟⲥ ⲛ̅ⳉⲁⲙⲧ
      ⲛ̅ϩⲟⲟⲩⲉ ⲙⲛ ⳉⲁⲙⲧ ⲛ̅ⲟⲩⳉⲓ</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲁϥⲉⲣⲡⲣⲟⲥⲉⲩⲭⲉⲥⲑⲉ ⲛ̀ϫⲉ
      ⲓⲱⲛⲁ ϩⲁ ⲡϭ̅ⲥ̅ ⲡⲉϥⲛⲟⲩϯ ⲉ̀ⲃⲟⲗ ϧⲉⲛ ⲑⲛⲉϫⲓ ⲙ̀ⲡⲓⲕⲩⲧⲟⲥ ⲟⲩⲟϩ ⲡⲉϫⲁϥ</td>
      <td><span style="color:#b00e23">(ⲃ︦)</span> ⲁⲩⲱ ⲁϥϣⲗⲏⲗ ⲛ̅ϭⲓ ⲓ̈ⲱⲛⲁ ⲉⲡϫⲟⲉⲓⲥ
      ⲡⲉϥⲛⲟⲩⲧⲉ ⲉϥⲛ̅ϩⲏⲧϥ ⲙ̅ⲡⲕⲏⲧⲟⲥ</td>
      <td><span style="color:#b00e23">(2)</span> And Jonas prayed to the Lord
      his God out of the belly of the whale,</td>
      <td><span style="color:#b00e23">(2)</span> καὶ προσηύξατο Ιωνας πρὸς
      κύριον τὸν θεὸν αὐτοῦ ἐκ τῆς κοιλίας τοῦ κήτους</td>
      <td><span style="color:#b00e23">(ⲃ︦)</span> ⲁⲟⲩ ⲁϥϣⲗⲏⲗ ⲛ̅ϭⲓ ⲓ̈ⲱⲛⲁⲥ ⲁϩⲣⲏⲓ̈
      ⲁⲡϫⲁⲉⲓⲥ ⲡϥ̅ⲛⲟⲩⲧⲉ ⲉϥⲛ̅ⳉⲏⲧϥ̅ ⲙ̅ⲡⲕⲏⲧⲟⲥ</td>
    </tr>

    <tr>
      <td><span style="color:#b00e23">(ⲅ̅)</span> ⲁⲓⲱϣ ⲉ̀ⲃⲟⲗ ϧⲉⲛ ⲡⲁϩⲟϫϩⲉϫ ⲟⲩⲃⲉ
      ⲡϭ̅ⲥ̅ ⲡⲁⲛⲟⲩϯ ⲟⲩⲟϩ ⲁϥⲥⲱⲧⲉⲙ ⲉ̀ⲣⲟⲓ ⲉ̀ⲃⲟⲗ ϧⲉⲛ ⲑⲛⲉϫⲓ ⲛ̀ⲁⲙⲉⲛϯ ⲁⲕⲥⲱⲧⲉⲙ
      ⲉ̀ⲧⲁⲥⲙⲏ</td>
      <td><span style="color:#b00e23">(ⲅ︦)</span> ⲉϥϫⲱ ⲙ̅ⲙⲟⲥ ϫⲉ ⲁⲓ̈ϫⲓϣⲕⲁⲕ ⲉⲃⲟⲗ
      ϩⲛ̅ ⲧⲁ ⲑⲗⲓⲯⲉⲓⲥ ⲉϩⲣⲁⲓ̈ ⲉⲡϫⲟⲉⲓⲥ ⲡⲁⲛⲟⲩⲧⲉ ⲁϥⲥⲱⲧⲙ̅ ⲉⲣⲟⲉⲓ ⲁⲓ̈ⲱϣ ⲉⲃⲟⲗ ⲉⲓ̈ⲛ̅ϩⲏⲧϥ̅
      ⲛ̅ⲁⲙⲛ̅ⲧⲉ ⲁⲩⲱ ⲁⲕⲥⲱⲧⲙ̅ ⲉⲡⲁϩⲣⲟⲟⲩ</td>
      <td><span style="color:#b00e23">(3)</span> and said, I cried in my
      affliction to the Lord my God, and he hearkened to me, even to my cry out
      of the belly of hell: thou heardest my voice.</td>
      <td><span style="color:#b00e23">(3)</span> καὶ εἶπεν Ἐβόησα ἐν θλίψει µου
      πρὸς κύριον τὸν θεόν µου, καὶ εἰσήκουσέν µου· ἐκ κοιλίας ᾅδου κραυγῆς µου
      ἤκουσας φωνῆς µου.</td>
      <td><span style="color:#b00e23">(ⲅ︦)</span> ⲉϥϫⲟⲩ ⲙ̅ⲙⲁⲥ ϫⲉ ⲁⲓ̈ⲁϣϭⲁⲡ ⲁⲃⲁⲗ
      ⳉⲛ̅ ⲧⲁⲑⲗⲓⲯⲓⲥ ⲁϩⲣⲏⲓ̈ ⲁⲡϫⲁⲉⲓⲥ ⲡϫⲁⲉⲓⲥ ⲡⲁⲛⲟⲩⲧⲉ ⲁϥⲥⲱⲧⲙⲉ ⲁⲣⲁⲓ̈ ⲁⲓ̈ⲱϣ ⲁⲃⲁⲗ ⲉⲓ̈
      ⲛ̅ⳉⲏⲧϥ̅ ⲛ̅ⲁⲙⲛ̅ⲧⲉ ⲁⲟⲩ ⲁⲕⲥⲱⲧⲙⲉ ⲁⲡⲁⳉⲣⲁⲩ</td>
    </tr>

    <tr>
      <td><span style="color:#b00e23">(ⲇ̅)</span> ⲁⲕⲃⲉⲣⲃⲱⲣⲧ ⲉ̀ⲛⲓϣⲱⲕ ⲛ̀ⲧⲉ ⲡϩⲏⲧ
      ⲛ̀ⲧⲉ ⲫⲓⲟⲙ ⲟⲩⲟϩ ⲁⲩⲕⲱϯ ⲉ̀ⲣⲟⲓ ⲛ̀ϫⲉ ϩⲁⲛⲓⲁⲣⲱⲟⲩ ⲛⲉⲕⲣⲱⲟⲩϣ ⲧⲏⲣⲟⲩ ⲛⲉⲙ ⲛⲉⲕϫⲟⲗ ⲁⲩⲓ̀
      ⲉ̀ϩⲣⲏⲓ ⲉ̀ϫⲱⲓ</td>
      <td><span style="color:#b00e23">(ⲇ︦)</span> ⲁⲕⲛⲟϫⲧ̅ ⲉϩⲣⲁⲓ̈ ⲉⲛ̅ϣⲓⲕ ⲙ̅ⲫⲏⲧ
      ⲛ̅ⲑⲁⲗⲗⲁⲥⲥⲁ ⲁⲩⲱ ϩⲉⲛⲉⲓⲉⲣⲱⲟⲩ ⲁⲩⲕⲱⲧⲉ ⲉⲣⲟⲉⲓ ⲛⲉⲕϩⲟⲧⲉ ⲧⲏⲣⲟⲩ ⲙⲛ̅ ⲛⲉⲕϩⲟⲉⲓⲙ ⲁⲩⲉⲓ
      ⲉϩⲣⲁⲓ̈ ⲉϫⲱⲉⲓ</td>
      <td><span style="color:#b00e23">(4)</span> Thou didst cast me into the
      depths of the heart of the sea, and the floods compassed me: all thy
      billows and thy waves have passed upon me.</td>
      <td><span style="color:#b00e23">(4)</span> ἀπέρριψάς µε εἰς βάθη καρδίας
      θαλάσσης, καὶ ποταµοί µε ἐκύκλωσαν· πάντες οἱ µετεωρισµοί σου καὶ τὰ
      κύµατά σου ἐπ’ ἐµὲ διῆλθον.</td>
      <td><span style="color:#b00e23">(ⲇ︦)</span> ⲁⲕⲧⲉⲕⲧ ⲁⳉⲣⲏⲓ̈ ⲁⲛϣⲓⲭ ⲙ̅ⲫⲏⲧ
      ⲛ̅ⲑⲁⲗⲁⲥⲥⲁ ⲁⲟⲩ ⲛⲓⲉⲣⲱⲟⲩ ⲕⲱⲧⲉ ⲁⲣⲁⲓ̈: ⲛⲉⲕϩⲛⲱⲱϩⲉ ⲧⲏⲣⲟⲩ ⲙⲛ̅ ⲛⲉⲕϩⲙⲁⲓⲉ ⲁⲩⲉⲓ ⲁϩⲣⲏⲓ
      ⲁϫⲱⲓ̈</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲁ̀ⲛⲟⲕ ⲁⲓϫⲟⲥ ϫⲉ ⲁⲩϩⲓⲧ
      ⲥⲁⲃⲟⲗ ⲛ̀ⲛⲉⲕⲃⲁⲗ ϩⲁⲣⲁ ϯⲛⲁⲟⲩⲁϩⲧⲟⲧ ⲉ̀ⲑⲣⲓϫⲟⲩϣⲧ ⲉ̀ϫⲉⲛ ⲡⲉⲕⲉⲣⲫⲉⲓ ⲉⲑⲟⲩⲁⲃ</td>
      <td><span style="color:#b00e23">(ⲉ︦)</span> ⲁⲛⲟⲕ ϩⲱ ⲁⲓ̈ϫⲱ ⲙ̅ⲙⲟⲥ ϫⲉ
      ⲁⲩⲛⲟϫⲧ̅ ⲉⲃⲟⲗ ⲛ̅ⲛⲁϩⲣⲛ̅ ⲡⲉⲕϩⲟ ⲁⲣⲁ ϯⲛⲁⲟⲩⲱϩ ⲉⲧⲟⲟⲧ ⲉϭⲱϣⲧ̅ ⲉⲡⲉⲕⲣ̅ⲡⲉ
      ⲉⲧⲟⲩⲁⲁⲃ</td>
      <td><span style="color:#b00e23">(5)</span> And I said, I am cast out of
      thy presence: shall I indeed look again toward thy holy temple?</td>
      <td><span style="color:#b00e23">(5)</span> καὶ ἐγὼ εἶπα Ἀπῶσµαι ἐξ
      ὀφθαλµῶν σου· ἆρα προσθήσω τοῦ ἐπιβλέψαι πρὸς τὸν ναὸν τὸν ἅγιόν
      σου;</td>
      <td><span style="color:#b00e23">(ⲉ︦)</span> ⲁⲛⲁⲕ ϩⲟⲩⲧ ⲁⲓϫⲟⲟⲥ ϫⲉ ⲁⲩⲧⲉⲕⲧ
      ⲁⲃⲁⲗ ⲛⲁϩⲣⲛ̅ ⲡⲕϩⲟ ⲁⲣⲁ ϯⲛⲁⲟⲩⲱϩ ⲁⲧⲟⲟⲧ ⲁⲥⲱⲛⲧ ⲁⲡⲕⲣ̅ⲡⲉⲓ̈ⲉ ⲉⲧⲟⲩⲁⲁⲃⲉ</td>
    </tr>

    <tr>
      <td><span style="color:#b00e23">(ⲋ̅)</span> ⲁϥϫⲱϣ ⲉ̀ϩⲣⲏⲓ ⲉ̀ϫⲱⲓ ⲛ̀ϫⲉ
      ⲟⲩⲙⲱⲟⲩ ϣⲁ ⲧⲁⲯⲩⲭⲏ ⲁϥϩⲱⲃⲥⲧ ⲛ̀ϫⲉ ⲟⲩⲛⲟⲩⲛ ⲛ̀ϧⲁⲓⲉ̀ ⲁⲥⲱⲙⲥ ⲛ̀ϫⲉ ⲧⲁⲁ̀ⲫⲉ</td>
      <td><span style="color:#b00e23">(ⲋ︦)</span> ⲁ ϩⲉⲛⲙⲱⲟⲩ ⲉⲓ ⲉϩⲟⲩⲛ ⲛⲁⲓ̈ ϣⲁ
      ⲧⲁⲯⲩⲭⲏ ⲁ ⲡⲛⲟⲩⲛ ⲛ̅ϩⲁⲉ ⲕⲱⲧⲉ ⲉⲣⲟⲉⲓ ⲟⲩϩⲩⲗⲟⲥ ⲁϥⲕⲱⲧⲉ ⲉⲧⲁⲁⲡⲉ:</td>
      <td><span style="color:#b00e23">(6)</span> Water was poured around me to
      the soul: the lowest deep compassed me, my head went down</td>
      <td><span style="color:#b00e23">(6)</span> περιεχύθη ὕδωρ µοι ἕως ψυχῆς,
      ἄβυσσος ἐκύκλωσέν µε ἐσχάτη, ἔδυ ἡ κεφαλή µου εἰς σχισµὰς ὀρέων.</td>
      <td><span style="color:#b00e23">(ⲋ︦)</span> ⲁϩⲉⲛⲙⲁⲩ ϫⲱⲧⲉ ⲛⲉⲓ̈ ϣⲁ ⲧⲁⲯⲩⲭⲏ ⲁ
      ⲡⲛⲟⲩⲛ ⲛ̅ⳉⲁⲉ ⲕⲱⲧⲉ ⲁⲣⲁⲓ: ⲟⲩⲉⲗⲟⲥ ⲁϥⲕⲱⲧⲉ ⲁⲧⲁⲁⲡⲉ</td>
    </tr>

    <tr>
      <td><span style="color:#b00e23">(ⲍ̅)</span> ϧⲉⲛ ϩⲁⲛⲫⲱϫⲓ ⲛ̀ⲧⲉ ϩⲁⲛⲧⲱⲟⲩ ⲁⲓϣⲉ
      ⲛⲏⲓ ⲉ̀ϧⲣⲏⲓ ⲉ̀ⲟⲩⲕⲁϩⲓ ⲫⲏ ⲉⲧⲉ ⲛⲉϥⲙⲟⲭⲗⲟⲥ ⲁ̀ⲙⲟⲛⲓ ϣⲁ ⲉⲛⲉϩ ⲟⲩⲟϩ ⲙⲁⲣⲉϥⲓ̀ ⲉ̀ⲡϣⲱⲓ
      ⲛ̀ϫⲉ ⲡⲧⲁⲕⲟ ⲛ̀ⲧⲉ ⲡⲁⲱⲛϧ ⲡϭ̅ⲥ̅ ⲫϯ</td>
      <td><span style="color:#b00e23">(ⲍ︦)</span> ⲁⲓ̈ⲃⲱⲕ ⲉⲡⲉⲥⲏⲧ ⲉⲛ̅ⲟⲩⲱϣⲛ̅
      ⲛ̅ⲧⲟⲩⲉⲓⲏ ⲉⲡⲉⲥⲏⲧ ⲉⲩⲕⲁϩ ⲉⲣⲉ ⲛⲉϥⲙⲟⲭⲗⲟⲥ ⲁⲙⲁϩⲧⲉ ϣⲁ ⲉⲛⲉϩ ⲁⲩⲱ ⲕⲛⲁⲉⲓⲛⲉ ⲙ̅ⲙⲁⲛ̅ⲱⲛϩ̅
      ⲉϩⲣⲁⲓ̈ ϩⲛ̅ ⲡⲧⲁⲕⲟ ⲉϩⲣⲁⲓ̈ ϣⲁⲣⲟⲕ ⲡϫⲟⲉⲓⲥ ⲡⲁⲛⲟⲩⲧⲉ</td>
      <td><span style="color:#b00e23">(7)</span> to the clefts of the
      mountains; I went down into the earth, whose bars are the everlasting
      barriers: yet, O Lord my God, let my ruined life be restored.</td>
      <td><span style="color:#b00e23">(7)</span> κατέβην εἰς γῆν, ἧς οἱ µοχλοὶ
      αὐτῆς κάτοχοι αἰώνιοι, καὶ ἀναβήτω φθορὰ ζωῆς µου, κύριε ὁ θεός µου.</td>
      <td><span style="color:#b00e23">(ⲍ︦)</span> ⲁⲓⲃⲱⲕ ⲁⳉⲣⲏⲓ̈ ⲁⲛⲟⲩⲱϣ ⲛⲛⲧⲟⲩⲉⲉⲓⲉ
      ⲁⳉⲣⲏⲓ̈ ⲁⲩⲕⲁϩⲉⲧⲉ ⲛⲉϥⲙⲟⲭⲗⲟⲥ ⲉⲙⲁϩⲧⲉ ϣⲁ ⲁⲛⲏϩⲉ ⲁⲟⲩ ⲕⲛⲁⲉⲓⲛⲉ ⲙ̅ⲡⲁⲱⲛⳉ ⲁϩⲣⲏⲓ̈ ⲁⲃⲁⲗ
      ⳉⲙ̅ ⲡⲧⲉⲕⲟ ⲁⲣⲁⲕ ⲡϫⲁⲉⲓⲥ ⲡⲁⲛⲟⲩⲧⲉ</td>
    </tr>

    <tr>
      <td><span style="color:#b00e23">(ⲏ̅)</span> ϧⲉⲛ ⲡϫⲓⲛⲑⲣⲉⲥⲙⲟⲩⲛⲕ ⲛ̀ϫⲉ ⲧⲁⲯⲩⲭⲏ
      ⲉ̀ⲃⲟⲗ ϩⲁⲣⲟⲓ ⲁⲓⲉⲣⲫⲙⲉⲩⲓ ⲙ̀ⲫⲛⲁⲓ ⲙ̀ⲡϭ̅ⲥ̅ ⲙⲁⲣⲉⲥⲓ̀ ⲛ̀ϫⲉ ⲧⲁⲡⲣⲟⲥⲉⲩⲭⲏ ⲉ̀ⲡϣⲱⲓ ϩⲁⲣⲟⲕ
      ⲉ̀ⲡⲉⲕⲉⲣⲫⲉⲓ ⲉⲑⲟⲩⲁⲃ</td>
      <td><span style="color:#b00e23">(ⲏ︦)</span> ϩⲙ̅ ⲡⲧⲣⲉ ⲧⲁⲯⲩⲭⲏ ϣⲱⲛⲉ ⲛ̅ⲧⲟⲟⲧ
      ⲁⲓ̈ⲣ̅ⲡⲙⲉⲉⲩⲉ ⲙ̅ⲡϫⲟⲉⲓⲥ ⲁⲩⲱ ⲙⲁⲣⲉ ⲡⲁϣⲗⲏⲗ ⲉⲓ ⲉϩⲣⲁⲓ̈ ϣⲁⲣⲟⲕ ⲛ̅ⲛⲁϩⲣⲛ̅ ⲡⲉⲕⲣ̅ⲡⲉ
      ⲉⲧⲟⲩⲁⲁⲃ</td>
      <td><span style="color:#b00e23">(8)</span> When my soul was failing me, I
      remembered the Lord; and may my prayer come to thee into thy holy
      temple.</td>
      <td><span style="color:#b00e23">(8)</span> ἐν τῷ ἐκλείπειν ἀπ’ ἐµοῦ τὴν
      ψυχήν µου τοῦ κυρίου ἐµνήσθην, καὶ ἔλθοι πρὸς σὲ ἡ προσευχή µου εἰς ναὸν
      ἅγιόν σου.</td>
      <td><span style="color:#b00e23">(ⲏ︦)</span> ⳉⲙ̅ ⲡⲧⲉ ⲧⲁⲯⲩⲭⲏ ϣⲱⲥⲙⲉ ⲛ̅ⲧⲟⲟⲧ
      ⲁⲓⲣ̅ⲡⲙⲉⲩⲉ ⲙ̅ⲡϫⲁⲉⲓⲥ ⲁⲟⲩ ⲙⲁⲣⲉ ⲡⲁϣⲗⲏⲗ ⲉⲓ ⲁϩⲣⲏⲓ̈ ϣⲁⲣⲁⲕ ⲛⲁϩⲣⲙ̅ ⲡⲕ̅ⲣ̅ⲡⲉⲓ̈ⲉ
      ⲉⲧⲟⲩⲁⲁⲃⲉ</td>
    </tr>

    <tr>
      <td><span style="color:#b00e23">(ⲑ̅)</span> ⲛⲏ ⲉⲧⲁⲣⲉϩ ⲉ̀ⲛⲓⲙⲉⲧⲉⲫⲗⲏⲟⲩ ⲛⲉⲙ
      ⲛⲓⲙⲉⲑⲛⲟⲩϫ ⲁⲩⲭⲱ ⲛ̀ⲥⲱⲟⲩ ⲙ̀ⲡⲟⲩⲛⲁⲓ</td>
      <td><span style="color:#b00e23">(ⲑ︦)</span> ⲛⲉⲧϩⲁⲣⲉϩ ⲉⲙ̅ⲡⲉⲧϣⲟⲩⲉⲓⲧ ⲙⲛ̅
      ⲛ̅ϭⲟⲗ ⲁⲩⲕⲱ ⲛ̅ⲥⲱⲟⲩ ⲙ̅ⲡⲉⲩⲛⲁ</td>
      <td><span style="color:#b00e23">(9)</span> They that observe vanities and
      lies have forsaken their own mercy.</td>
      <td><span style="color:#b00e23">(9)</span> φυλασσόµενοι µάταια καὶ ψευδῆ
      ἔλεος αὐτῶν ἐγκατέλιπον.</td>
      <td><span style="color:#b00e23">(ⲑ︦)</span> ⲡⲉⲧⲁⲣⲏϩ ⲁϩⲉⲛⲡⲉⲧϣⲟⲩⲉⲓⲧ ⲙⲛ̅
      ϩⲉⲛϭⲁⲗ ⲁϥⲕⲟⲩ ⲛ̅ⲥⲱϥ ⲙ̅ⲡϥ̅ⲛⲁⲉ</td>
    </tr>

    <tr>
      <td><span style="color:#b00e23">(ⲓ̅)</span> ⲁ̀ⲛⲟⲕ ⲇⲉ ϧⲉⲛ ⲟⲩⲥⲙⲏ ⲛ̀ⲧⲉ
      ⲟⲩⲧⲱⲃϩ ⲛⲉⲙ ⲟⲩⲟⲩⲱⲛϩ ⲉ̀ⲃⲟⲗ ϯⲛⲁϣⲱⲧ ⲛⲁⲕ ⲛⲏ ⲉⲧⲁⲓⲱϣ ⲙ̀ⲙⲱⲟⲩ ϯⲛⲁⲧⲏⲓⲧⲟⲩ ⲛⲁⲕ ⲡϭ̅ⲥ̅
      ⲛ̀ⲧⲉ ⲡⲁⲟⲩϫⲁⲓ</td>
      <td><span style="color:#b00e23">(ⲓ︦)</span> ⲁⲛⲟⲕ ⲇⲉ ϩⲛ ⲟⲩϩⲣⲟⲟⲩ ⲛ̅ⲧⲱⲃϩ ϩⲓ
      ⲉⲝⲟⲙⲟⲗⲟⲅⲏⲥⲉⲓⲥ ϯⲛⲁϣⲱⲱⲧ ⲛⲁⲕ ⲛ̅ⲟⲩⲑⲩⲥⲓⲁ ⲛ̅ⲟⲩϫⲁⲓ̈ ⲛⲉ ⲛ̅ⲧⲁⲓ̈ⲉⲣⲏⲧ ⲙ̅ⲙⲟⲟⲩ ϯⲛⲁⲧⲁⲁⲩ
      ⲛⲁⲕ ⲉⲡⲁⲟⲩϫⲁⲓ̈ ⲡϫⲟⲉⲓⲥ</td>
      <td><span style="color:#b00e23">(10)</span> But I will sacrifice to thee
      with the voice of praise and thanksgiving: all that I have vowed I will
      pay to thee, the Lord of my salvation.</td>
      <td><span style="color:#b00e23">(10)</span> ἐγὼ δὲ µετὰ φωνῆς αἰνέσεως
      καὶ ἐξοµολογήσεως θύσω σοι· ὅσα ηὐξάµην, ἀποδώσω σοι σωτηρίου τῷ
      κυρίῳ.</td>
      <td><span style="color:#b00e23">(ⲓ︦)</span> ⲁⲛⲁⲕ ⲁⲛⲁⲕ ⲇⲉ ⳉⲛ̅ ⲟⲩⳉⲣⲁⲩ
      ⲛ̅ⲥⲙⲟⲩ ϩⲓ ⲉⲍⲟⲙⲟⲗⲟⲅⲏⲥⲉⲓⲥ ϯⲛⲁ[...]ⲛ̅ⲟⲩϫⲉⲓ ⲛⲉⲧ[...] ⲙ̅ⲙⲁⲩ ϯⲛⲁⲧⲉⲟⲩⲉ ⲛⲉⲕ
      ⲡϫⲁⲉⲓⲥ</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲁϥⲟⲩⲁϩⲥⲁϩⲛⲓ ⲙ̀ⲡⲓⲕⲩⲧⲟⲥ
      ⲁϥϩⲓⲟⲩⲓ̀ ⲛ̀ⲓⲱⲛⲁ ⲉ̀ⲡⲉⲧϣⲟⲩⲱ̀ⲟⲩ</td>
      <td><span style="color:#b00e23">(ⲓ︦ⲁ︦)</span> ⲁⲩⲱ ⲁϥⲟⲩⲉϩⲥⲁϩⲛⲉ ⲙ̅ⲡⲕⲏⲧⲟⲥ
      ⲁϥⲛⲟⲩϫⲉ ⲛ̅ⲓ̈ⲱⲛⲁⲥ ⲉϫⲛ̅ ⲡⲉⲧϣⲟⲩϣⲟⲩ</td>
      <td><span style="color:#b00e23">(11)</span> And the whale was commanded
      by the Lord, and it cast up Jonas on the dry land.</td>
      <td><span style="color:#b00e23">(11)</span> καὶ προσετάγη τῷ κήτει, καὶ
      ἐξέβαλεν τὸν Ιωναν ἐπὶ τὴν ξηράν.</td>
      <td><span style="color:#b00e23">(ⲓ︦ⲁ︦)</span> ⲁⲟⲩ ⲁϥⲟⲩⲁϩⲥⲁϩⲛⲉ ⲙ̅ⲡⲕⲏⲧⲟⲥ
      ⲁϥϯⲕⲉ ⲛ̅ⲓ̈ⲱⲛⲁⲥ ⲁϩⲣⲏⲓ̈ ⲁϫⲛ̅ ⲡⲉⲧϣⲟⲩⲱⲟⲩ</td>
    </tr>
  </table>
</body>
</html>
