<!DOCTYPE html>
<html>
<head>
  <title>Jonah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="jonah_3.html" rel="next">
  <link href="jonah_1.html" rel="prev">
  <script src="main.js" type="module"></script>
</head>
<body class="chapter">
  <h4 id="jonah_2" class="title">Jonah 2</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲁϥⲟⲩⲁϩⲥⲁϩⲛⲓ ⲛ̀ϫⲉ ⲡϭ̅ⲥ̅ ⲛ̀ⲟⲩⲛⲓϣϯ ⲛ̀ⲕⲩⲧⲟⲥ ⲉ̀ⲑⲣⲉϥⲱⲙⲕ ⲛ̀ⲓⲱⲛⲁ ⲟⲩⲟϩ ⲛⲁⲣⲉ
      ⲓⲱⲛⲁ ϧⲉⲛ ⲑⲛⲉϫⲓ ⲙ̀ⲡⲓⲕⲩⲧⲟⲥ ⲛ̀ⲅ̅ ⲛ̀ⲉϩⲟⲟⲩ ⲛⲉⲙ ⲅ̅ ⲛ̀ⲉϫⲱⲣϩ</td>
      <td class="language Sahidic"><span style="color:#b00e23">(ⲁ︦)</span> ⲁⲩⲱ
      ⲡϫⲟⲉⲓⲥ ⲁϥⲟⲩⲉϩⲥⲁϩⲛⲉ ⲛ̅ⲟⲩⲛⲟϭ ⲛ̅ⲕⲏⲧⲟⲥ ⲁϥⲱⲙⲕ̅ ⲛ̅ⲓ̈ⲱⲛⲁⲥ. ⲁⲩⲱ ⲛⲉⲣⲉ ⲓ̈ⲱⲛⲁ
      ⲛ̅ϩⲏⲧϥ̅ ⲛ̅ⲕⲏⲧⲟⲥ ⲛ̅ϣⲟⲙⲛ̅ⲧ ⲛ̅ϩⲟⲟⲩ ⲙⲛ̅ ϣⲟⲙⲧⲉ ⲛ̅ⲟⲩϣⲏ</td>
      <td class="language English"><span style="color:#b00e23">(1)</span> Now
      the Lord had commanded a great whale to swallow up Jonas: and Jonas was
      in the belly of the whale three days and three nights.</td>
      <td class="language Greek"><span style="color:#b00e23">(1)</span> Καὶ
      προσέταξεν κύριος κήτει µεγάλῳ καταπιεῖν τὸν Ιωναν· καὶ ἦν
      Ιωνας ἐν τῇ κοιλίᾳ τοῦ κήτους τρεῖς ἡµέρας καὶ τρεῖς
      νύκτας.</td>
      <td class="language Akhmimic"><span style="color:#b00e23">(ⲁ︦)</span> ⲁⲟⲩ
      ⲡϫⲁⲉⲓⲥ ⲁϥⲟⲩⲁϩⲥⲁϩⲛⲉ ⲛ̅ⲟⲩⲛⲁϭ ⲛ̅ⲕⲏⲧⲟⲥ ⲁϥⲱⲙⲕ̅ ⲛ̅ⲓ̈ⲱⲛⲁⲥ ⲁⲟⲩ ⲛⲁⲣⲉ ⲓ̈ⲱⲛⲁⲥ
      ⲛ̅ⳉⲏⲧϥ̅ ⲙ̅ⲡⲕⲏⲧⲟⲥ ⲛ̅ⳉⲁⲙⲧ ⲛ̅ϩⲟⲟⲩⲉ ⲙⲛ ⳉⲁⲙⲧ ⲛ̅ⲟⲩⳉⲓ</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲁϥⲉⲣⲡⲣⲟⲥⲉⲩⲭⲉⲥⲑⲉ ⲛ̀ϫⲉ ⲓⲱⲛⲁ ϩⲁ ⲡϭ̅ⲥ̅ ⲡⲉϥⲛⲟⲩϯ ⲉ̀ⲃⲟⲗ ϧⲉⲛ ⲑⲛⲉϫⲓ ⲙ̀ⲡⲓⲕⲩⲧⲟⲥ
      ⲟⲩⲟϩ ⲡⲉϫⲁϥ</td>
      <td class="language Sahidic"><span style="color:#b00e23">(ⲃ︦)</span> ⲁⲩⲱ
      ⲁϥϣⲗⲏⲗ ⲛ̅ϭⲓ ⲓ̈ⲱⲛⲁ ⲉⲡϫⲟⲉⲓⲥ ⲡⲉϥⲛⲟⲩⲧⲉ ⲉϥⲛ̅ϩⲏⲧϥ ⲙ̅ⲡⲕⲏⲧⲟⲥ</td>
      <td class="language English"><span style="color:#b00e23">(2)</span> And
      Jonas prayed to the Lord his God out of the belly of the whale,</td>
      <td class="language Greek"><span style="color:#b00e23">(2)</span> καὶ
      προσηύξατο Ιωνας πρὸς κύριον τὸν θεὸν αὐτοῦ ἐκ τῆς κοιλίας τοῦ
      κήτους</td>
      <td class="language Akhmimic"><span style="color:#b00e23">(ⲃ︦)</span> ⲁⲟⲩ
      ⲁϥϣⲗⲏⲗ ⲛ̅ϭⲓ ⲓ̈ⲱⲛⲁⲥ ⲁϩⲣⲏⲓ̈ ⲁⲡϫⲁⲉⲓⲥ ⲡϥ̅ⲛⲟⲩⲧⲉ ⲉϥⲛ̅ⳉⲏⲧϥ̅ ⲙ̅ⲡⲕⲏⲧⲟⲥ</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲁⲓⲱϣ ⲉ̀ⲃⲟⲗ ϧⲉⲛ ⲡⲁϩⲟϫϩⲉϫ ⲟⲩⲃⲉ ⲡϭ̅ⲥ̅ ⲡⲁⲛⲟⲩϯ ⲟⲩⲟϩ ⲁϥⲥⲱⲧⲉⲙ ⲉ̀ⲣⲟⲓ ⲉ̀ⲃⲟⲗ ϧⲉⲛ
      ⲑⲛⲉϫⲓ ⲛ̀ⲁⲙⲉⲛϯ ⲁⲕⲥⲱⲧⲉⲙ ⲉ̀ⲧⲁⲥⲙⲏ</td>
      <td class="language Sahidic"><span style="color:#b00e23">(ⲅ︦)</span> ⲉϥϫⲱ
      ⲙ̅ⲙⲟⲥ ϫⲉ ⲁⲓ̈ϫⲓϣⲕⲁⲕ ⲉⲃⲟⲗ ϩⲛ̅ ⲧⲁ ⲑⲗⲓⲯⲉⲓⲥ ⲉϩⲣⲁⲓ̈ ⲉⲡϫⲟⲉⲓⲥ ⲡⲁⲛⲟⲩⲧⲉ ⲁϥⲥⲱⲧⲙ̅
      ⲉⲣⲟⲉⲓ ⲁⲓ̈ⲱϣ ⲉⲃⲟⲗ ⲉⲓ̈ⲛ̅ϩⲏⲧϥ̅ ⲛ̅ⲁⲙⲛ̅ⲧⲉ ⲁⲩⲱ ⲁⲕⲥⲱⲧⲙ̅ ⲉⲡⲁϩⲣⲟⲟⲩ</td>
      <td class="language English"><span style="color:#b00e23">(3)</span> and
      said, I cried in my affliction to the Lord my God, and he hearkened to
      me, even to my cry out of the belly of hell: thou heardest my voice.</td>
      <td class="language Greek"><span style="color:#b00e23">(3)</span> καὶ
      εἶπεν Ἐβόησα ἐν θλίψει µου πρὸς κύριον τὸν θεόν µου, καὶ
      εἰσήκουσέν µου· ἐκ κοιλίας ᾅδου κραυγῆς µου ἤκουσας φωνῆς
      µου.</td>
      <td class="language Akhmimic"><span style="color:#b00e23">(ⲅ︦)</span>
      ⲉϥϫⲟⲩ ⲙ̅ⲙⲁⲥ ϫⲉ ⲁⲓ̈ⲁϣϭⲁⲡ ⲁⲃⲁⲗ ⳉⲛ̅ ⲧⲁⲑⲗⲓⲯⲓⲥ ⲁϩⲣⲏⲓ̈ ⲁⲡϫⲁⲉⲓⲥ ⲡϫⲁⲉⲓⲥ ⲡⲁⲛⲟⲩⲧⲉ
      ⲁϥⲥⲱⲧⲙⲉ ⲁⲣⲁⲓ̈ ⲁⲓ̈ⲱϣ ⲁⲃⲁⲗ ⲉⲓ̈ ⲛ̅ⳉⲏⲧϥ̅ ⲛ̅ⲁⲙⲛ̅ⲧⲉ ⲁⲟⲩ ⲁⲕⲥⲱⲧⲙⲉ ⲁⲡⲁⳉⲣⲁⲩ</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲁⲕⲃⲉⲣⲃⲱⲣⲧ ⲉ̀ⲛⲓϣⲱⲕ ⲛ̀ⲧⲉ ⲡϩⲏⲧ ⲛ̀ⲧⲉ ⲫⲓⲟⲙ ⲟⲩⲟϩ ⲁⲩⲕⲱϯ ⲉ̀ⲣⲟⲓ ⲛ̀ϫⲉ ϩⲁⲛⲓⲁⲣⲱⲟⲩ
      ⲛⲉⲕⲣⲱⲟⲩϣ ⲧⲏⲣⲟⲩ ⲛⲉⲙ ⲛⲉⲕϫⲟⲗ ⲁⲩⲓ̀ ⲉ̀ϩⲣⲏⲓ ⲉ̀ϫⲱⲓ</td>
      <td class="language Sahidic"><span style="color:#b00e23">(ⲇ︦)</span>
      ⲁⲕⲛⲟϫⲧ̅ ⲉϩⲣⲁⲓ̈ ⲉⲛ̅ϣⲓⲕ ⲙ̅ⲫⲏⲧ ⲛ̅ⲑⲁⲗⲗⲁⲥⲥⲁ ⲁⲩⲱ ϩⲉⲛⲉⲓⲉⲣⲱⲟⲩ ⲁⲩⲕⲱⲧⲉ ⲉⲣⲟⲉⲓ
      ⲛⲉⲕϩⲟⲧⲉ ⲧⲏⲣⲟⲩ ⲙⲛ̅ ⲛⲉⲕϩⲟⲉⲓⲙ ⲁⲩⲉⲓ ⲉϩⲣⲁⲓ̈ ⲉϫⲱⲉⲓ</td>
      <td class="language English"><span style="color:#b00e23">(4)</span> Thou
      didst cast me into the depths of the heart of the sea, and the floods
      compassed me: all thy billows and thy waves have passed upon me.</td>
      <td class="language Greek"><span style="color:#b00e23">(4)</span>
      ἀπέρριψάς µε εἰς βάθη καρδίας θαλάσσης, καὶ ποταµοί µε
      ἐκύκλωσαν· πάντες οἱ µετεωρισµοί σου καὶ τὰ κύµατά σου ἐπ’
      ἐµὲ διῆλθον.</td>
      <td class="language Akhmimic"><span style="color:#b00e23">(ⲇ︦)</span>
      ⲁⲕⲧⲉⲕⲧ ⲁⳉⲣⲏⲓ̈ ⲁⲛϣⲓⲭ ⲙ̅ⲫⲏⲧ ⲛ̅ⲑⲁⲗⲁⲥⲥⲁ ⲁⲟⲩ ⲛⲓⲉⲣⲱⲟⲩ ⲕⲱⲧⲉ ⲁⲣⲁⲓ̈: ⲛⲉⲕϩⲛⲱⲱϩⲉ
      ⲧⲏⲣⲟⲩ ⲙⲛ̅ ⲛⲉⲕϩⲙⲁⲓⲉ ⲁⲩⲉⲓ ⲁϩⲣⲏⲓ ⲁϫⲱⲓ̈</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲁ̀ⲛⲟⲕ ⲁⲓϫⲟⲥ ϫⲉ ⲁⲩϩⲓⲧ ⲥⲁⲃⲟⲗ ⲛ̀ⲛⲉⲕⲃⲁⲗ ϩⲁⲣⲁ ϯⲛⲁⲟⲩⲁϩⲧⲟⲧ ⲉ̀ⲑⲣⲓϫⲟⲩϣⲧ ⲉ̀ϫⲉⲛ
      ⲡⲉⲕⲉⲣⲫⲉⲓ ⲉⲑⲟⲩⲁⲃ</td>
      <td class="language Sahidic"><span style="color:#b00e23">(ⲉ︦)</span> ⲁⲛⲟⲕ
      ϩⲱ ⲁⲓ̈ϫⲱ ⲙ̅ⲙⲟⲥ ϫⲉ ⲁⲩⲛⲟϫⲧ̅ ⲉⲃⲟⲗ ⲛ̅ⲛⲁϩⲣⲛ̅ ⲡⲉⲕϩⲟ ⲁⲣⲁ ϯⲛⲁⲟⲩⲱϩ ⲉⲧⲟⲟⲧ ⲉϭⲱϣⲧ̅
      ⲉⲡⲉⲕⲣ̅ⲡⲉ ⲉⲧⲟⲩⲁⲁⲃ</td>
      <td class="language English"><span style="color:#b00e23">(5)</span> And I
      said, I am cast out of thy presence: shall I indeed look again toward thy
      holy temple?</td>
      <td class="language Greek"><span style="color:#b00e23">(5)</span> καὶ
      ἐγὼ εἶπα Ἀπῶσµαι ἐξ ὀφθαλµῶν σου· ἆρα προσθήσω τοῦ
      ἐπιβλέψαι πρὸς τὸν ναὸν τὸν ἅγιόν σου;</td>
      <td class="language Akhmimic"><span style="color:#b00e23">(ⲉ︦)</span>
      ⲁⲛⲁⲕ ϩⲟⲩⲧ ⲁⲓϫⲟⲟⲥ ϫⲉ ⲁⲩⲧⲉⲕⲧ ⲁⲃⲁⲗ ⲛⲁϩⲣⲛ̅ ⲡⲕϩⲟ ⲁⲣⲁ ϯⲛⲁⲟⲩⲱϩ ⲁⲧⲟⲟⲧ ⲁⲥⲱⲛⲧ
      ⲁⲡⲕⲣ̅ⲡⲉⲓ̈ⲉ ⲉⲧⲟⲩⲁⲁⲃⲉ</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁϥϫⲱϣ ⲉ̀ϩⲣⲏⲓ ⲉ̀ϫⲱⲓ ⲛ̀ϫⲉ ⲟⲩⲙⲱⲟⲩ ϣⲁ ⲧⲁⲯⲩⲭⲏ ⲁϥϩⲱⲃⲥⲧ ⲛ̀ϫⲉ ⲟⲩⲛⲟⲩⲛ ⲛ̀ϧⲁⲓⲉ̀
      ⲁⲥⲱⲙⲥ ⲛ̀ϫⲉ ⲧⲁⲁ̀ⲫⲉ</td>
      <td class="language Sahidic"><span style="color:#b00e23">(ⲋ︦)</span> ⲁ
      ϩⲉⲛⲙⲱⲟⲩ ⲉⲓ ⲉϩⲟⲩⲛ ⲛⲁⲓ̈ ϣⲁ ⲧⲁⲯⲩⲭⲏ ⲁ ⲡⲛⲟⲩⲛ ⲛ̅ϩⲁⲉ ⲕⲱⲧⲉ ⲉⲣⲟⲉⲓ ⲟⲩϩⲩⲗⲟⲥ ⲁϥⲕⲱⲧⲉ
      ⲉⲧⲁⲁⲡⲉ:</td>
      <td class="language English"><span style="color:#b00e23">(6)</span> Water
      was poured around me to the soul: the lowest deep compassed me, my head
      went down</td>
      <td class="language Greek"><span style="color:#b00e23">(6)</span>
      περιεχύθη ὕδωρ µοι ἕως ψυχῆς, ἄβυσσος ἐκύκλωσέν µε ἐσχάτη,
      ἔδυ ἡ κεφαλή µου εἰς σχισµὰς ὀρέων.</td>
      <td class="language Akhmimic"><span style="color:#b00e23">(ⲋ︦)</span>
      ⲁϩⲉⲛⲙⲁⲩ ϫⲱⲧⲉ ⲛⲉⲓ̈ ϣⲁ ⲧⲁⲯⲩⲭⲏ ⲁ ⲡⲛⲟⲩⲛ ⲛ̅ⳉⲁⲉ ⲕⲱⲧⲉ ⲁⲣⲁⲓ: ⲟⲩⲉⲗⲟⲥ ⲁϥⲕⲱⲧⲉ
      ⲁⲧⲁⲁⲡⲉ</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ϧⲉⲛ
      ϩⲁⲛⲫⲱϫⲓ ⲛ̀ⲧⲉ ϩⲁⲛⲧⲱⲟⲩ ⲁⲓϣⲉ ⲛⲏⲓ ⲉ̀ϧⲣⲏⲓ ⲉ̀ⲟⲩⲕⲁϩⲓ ⲫⲏ ⲉⲧⲉ ⲛⲉϥⲙⲟⲭⲗⲟⲥ ⲁ̀ⲙⲟⲛⲓ ϣⲁ
      ⲉⲛⲉϩ ⲟⲩⲟϩ ⲙⲁⲣⲉϥⲓ̀ ⲉ̀ⲡϣⲱⲓ ⲛ̀ϫⲉ ⲡⲧⲁⲕⲟ ⲛ̀ⲧⲉ ⲡⲁⲱⲛϧ ⲡϭ̅ⲥ̅ ⲫϯ</td>
      <td class="language Sahidic"><span style="color:#b00e23">(ⲍ︦)</span>
      ⲁⲓ̈ⲃⲱⲕ ⲉⲡⲉⲥⲏⲧ ⲉⲛ̅ⲟⲩⲱϣⲛ̅ ⲛ̅ⲧⲟⲩⲉⲓⲏ ⲉⲡⲉⲥⲏⲧ ⲉⲩⲕⲁϩ ⲉⲣⲉ ⲛⲉϥⲙⲟⲭⲗⲟⲥ ⲁⲙⲁϩⲧⲉ ϣⲁ
      ⲉⲛⲉϩ ⲁⲩⲱ ⲕⲛⲁⲉⲓⲛⲉ ⲙ̅ⲙⲁⲛ̅ⲱⲛϩ̅ ⲉϩⲣⲁⲓ̈ ϩⲛ̅ ⲡⲧⲁⲕⲟ ⲉϩⲣⲁⲓ̈ ϣⲁⲣⲟⲕ ⲡϫⲟⲉⲓⲥ
      ⲡⲁⲛⲟⲩⲧⲉ</td>
      <td class="language English"><span style="color:#b00e23">(7)</span> to
      the clefts of the mountains; I went down into the earth, whose bars are
      the everlasting barriers: yet, O Lord my God, let my ruined life be
      restored.</td>
      <td class="language Greek"><span style="color:#b00e23">(7)</span>
      κατέβην εἰς γῆν, ἧς οἱ µοχλοὶ αὐτῆς κάτοχοι αἰώνιοι, καὶ
      ἀναβήτω φθορὰ ζωῆς µου, κύριε ὁ θεός µου.</td>
      <td class="language Akhmimic"><span style="color:#b00e23">(ⲍ︦)</span>
      ⲁⲓⲃⲱⲕ ⲁⳉⲣⲏⲓ̈ ⲁⲛⲟⲩⲱϣ ⲛⲛⲧⲟⲩⲉⲉⲓⲉ ⲁⳉⲣⲏⲓ̈ ⲁⲩⲕⲁϩⲉⲧⲉ ⲛⲉϥⲙⲟⲭⲗⲟⲥ ⲉⲙⲁϩⲧⲉ ϣⲁ ⲁⲛⲏϩⲉ
      ⲁⲟⲩ ⲕⲛⲁⲉⲓⲛⲉ ⲙ̅ⲡⲁⲱⲛⳉ ⲁϩⲣⲏⲓ̈ ⲁⲃⲁⲗ ⳉⲙ̅ ⲡⲧⲉⲕⲟ ⲁⲣⲁⲕ ⲡϫⲁⲉⲓⲥ ⲡⲁⲛⲟⲩⲧⲉ</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span> ϧⲉⲛ
      ⲡϫⲓⲛⲑⲣⲉⲥⲙⲟⲩⲛⲕ ⲛ̀ϫⲉ ⲧⲁⲯⲩⲭⲏ ⲉ̀ⲃⲟⲗ ϩⲁⲣⲟⲓ ⲁⲓⲉⲣⲫⲙⲉⲩⲓ ⲙ̀ⲫⲛⲁⲓ ⲙ̀ⲡϭ̅ⲥ̅ ⲙⲁⲣⲉⲥⲓ̀
      ⲛ̀ϫⲉ ⲧⲁⲡⲣⲟⲥⲉⲩⲭⲏ ⲉ̀ⲡϣⲱⲓ ϩⲁⲣⲟⲕ ⲉ̀ⲡⲉⲕⲉⲣⲫⲉⲓ ⲉⲑⲟⲩⲁⲃ</td>
      <td class="language Sahidic"><span style="color:#b00e23">(ⲏ︦)</span> ϩⲙ̅
      ⲡⲧⲣⲉ ⲧⲁⲯⲩⲭⲏ ϣⲱⲛⲉ ⲛ̅ⲧⲟⲟⲧ ⲁⲓ̈ⲣ̅ⲡⲙⲉⲉⲩⲉ ⲙ̅ⲡϫⲟⲉⲓⲥ ⲁⲩⲱ ⲙⲁⲣⲉ ⲡⲁϣⲗⲏⲗ ⲉⲓ ⲉϩⲣⲁⲓ̈
      ϣⲁⲣⲟⲕ ⲛ̅ⲛⲁϩⲣⲛ̅ ⲡⲉⲕⲣ̅ⲡⲉ ⲉⲧⲟⲩⲁⲁⲃ</td>
      <td class="language English"><span style="color:#b00e23">(8)</span> When
      my soul was failing me, I remembered the Lord; and may my prayer come to
      thee into thy holy temple.</td>
      <td class="language Greek"><span style="color:#b00e23">(8)</span> ἐν
      τῷ ἐκλείπειν ἀπ’ ἐµοῦ τὴν ψυχήν µου τοῦ κυρίου ἐµνήσθην,
      καὶ ἔλθοι πρὸς σὲ ἡ προσευχή µου εἰς ναὸν ἅγιόν σου.</td>
      <td class="language Akhmimic"><span style="color:#b00e23">(ⲏ︦)</span> ⳉⲙ̅
      ⲡⲧⲉ ⲧⲁⲯⲩⲭⲏ ϣⲱⲥⲙⲉ ⲛ̅ⲧⲟⲟⲧ ⲁⲓⲣ̅ⲡⲙⲉⲩⲉ ⲙ̅ⲡϫⲁⲉⲓⲥ ⲁⲟⲩ ⲙⲁⲣⲉ ⲡⲁϣⲗⲏⲗ ⲉⲓ ⲁϩⲣⲏⲓ̈
      ϣⲁⲣⲁⲕ ⲛⲁϩⲣⲙ̅ ⲡⲕ̅ⲣ̅ⲡⲉⲓ̈ⲉ ⲉⲧⲟⲩⲁⲁⲃⲉ</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ⲛⲏ
      ⲉⲧⲁⲣⲉϩ ⲉ̀ⲛⲓⲙⲉⲧⲉⲫⲗⲏⲟⲩ ⲛⲉⲙ ⲛⲓⲙⲉⲑⲛⲟⲩϫ ⲁⲩⲭⲱ ⲛ̀ⲥⲱⲟⲩ ⲙ̀ⲡⲟⲩⲛⲁⲓ</td>
      <td class="language Sahidic"><span style="color:#b00e23">(ⲑ︦)</span>
      ⲛⲉⲧϩⲁⲣⲉϩ ⲉⲙ̅ⲡⲉⲧϣⲟⲩⲉⲓⲧ ⲙⲛ̅ ⲛ̅ϭⲟⲗ ⲁⲩⲕⲱ ⲛ̅ⲥⲱⲟⲩ ⲙ̅ⲡⲉⲩⲛⲁ</td>
      <td class="language English"><span style="color:#b00e23">(9)</span> They
      that observe vanities and lies have forsaken their own mercy.</td>
      <td class="language Greek"><span style="color:#b00e23">(9)</span>
      φυλασσόµενοι µάταια καὶ ψευδῆ ἔλεος αὐτῶν ἐγκατέλιπον.</td>
      <td class="language Akhmimic"><span style="color:#b00e23">(ⲑ︦)</span>
      ⲡⲉⲧⲁⲣⲏϩ ⲁϩⲉⲛⲡⲉⲧϣⲟⲩⲉⲓⲧ ⲙⲛ̅ ϩⲉⲛϭⲁⲗ ⲁϥⲕⲟⲩ ⲛ̅ⲥⲱϥ ⲙ̅ⲡϥ̅ⲛⲁⲉ</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲁ̀ⲛⲟⲕ ⲇⲉ ϧⲉⲛ ⲟⲩⲥⲙⲏ ⲛ̀ⲧⲉ ⲟⲩⲧⲱⲃϩ ⲛⲉⲙ ⲟⲩⲟⲩⲱⲛϩ ⲉ̀ⲃⲟⲗ ϯⲛⲁϣⲱⲧ ⲛⲁⲕ ⲛⲏ ⲉⲧⲁⲓⲱϣ
      ⲙ̀ⲙⲱⲟⲩ ϯⲛⲁⲧⲏⲓⲧⲟⲩ ⲛⲁⲕ ⲡϭ̅ⲥ̅ ⲛ̀ⲧⲉ ⲡⲁⲟⲩϫⲁⲓ</td>
      <td class="language Sahidic"><span style="color:#b00e23">(ⲓ︦)</span> ⲁⲛⲟⲕ
      ⲇⲉ ϩⲛ ⲟⲩϩⲣⲟⲟⲩ ⲛ̅ⲧⲱⲃϩ ϩⲓ ⲉⲝⲟⲙⲟⲗⲟⲅⲏⲥⲉⲓⲥ ϯⲛⲁϣⲱⲱⲧ ⲛⲁⲕ ⲛ̅ⲟⲩⲑⲩⲥⲓⲁ ⲛ̅ⲟⲩϫⲁⲓ̈ ⲛⲉ
      ⲛ̅ⲧⲁⲓ̈ⲉⲣⲏⲧ ⲙ̅ⲙⲟⲟⲩ ϯⲛⲁⲧⲁⲁⲩ ⲛⲁⲕ ⲉⲡⲁⲟⲩϫⲁⲓ̈ ⲡϫⲟⲉⲓⲥ</td>
      <td class="language English"><span style="color:#b00e23">(10)</span> But
      I will sacrifice to thee with the voice of praise and thanksgiving: all
      that I have vowed I will pay to thee, the Lord of my salvation.</td>
      <td class="language Greek"><span style="color:#b00e23">(10)</span> ἐγὼ
      δὲ µετὰ φωνῆς αἰνέσεως καὶ ἐξοµολογήσεως θύσω σοι· ὅσα
      ηὐξάµην, ἀποδώσω σοι σωτηρίου τῷ κυρίῳ.</td>
      <td class="language Akhmimic"><span style="color:#b00e23">(ⲓ︦)</span>
      ⲁⲛⲁⲕ ⲁⲛⲁⲕ ⲇⲉ ⳉⲛ̅ ⲟⲩⳉⲣⲁⲩ ⲛ̅ⲥⲙⲟⲩ ϩⲓ ⲉⲍⲟⲙⲟⲗⲟⲅⲏⲥⲉⲓⲥ ϯⲛⲁ[...]ⲛ̅ⲟⲩϫⲉⲓ ⲛⲉⲧ[...]
      ⲙ̅ⲙⲁⲩ ϯⲛⲁⲧⲉⲟⲩⲉ ⲛⲉⲕ ⲡϫⲁⲉⲓⲥ</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲁϥⲟⲩⲁϩⲥⲁϩⲛⲓ ⲙ̀ⲡⲓⲕⲩⲧⲟⲥ ⲁϥϩⲓⲟⲩⲓ̀ ⲛ̀ⲓⲱⲛⲁ ⲉ̀ⲡⲉⲧϣⲟⲩⲱ̀ⲟⲩ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲩⲱ ⲁϥⲟⲩⲉϩⲥⲁϩⲛⲉ ⲙ̅ⲡⲕⲏⲧⲟⲥ ⲁϥⲛⲟⲩϫⲉ ⲛ̅ⲓ̈ⲱⲛⲁⲥ ⲉϫⲛ̅ ⲡⲉⲧϣⲟⲩϣⲟⲩ</td>
      <td class="language English"><span style="color:#b00e23">(11)</span> And
      the whale was commanded by the Lord, and it cast up Jonas on the dry
      land.</td>
      <td class="language Greek"><span style="color:#b00e23">(11)</span> καὶ
      προσετάγη τῷ κήτει, καὶ ἐξέβαλεν τὸν Ιωναν ἐπὶ τὴν
      ξηράν.</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ⲁⲟⲩ ⲁϥⲟⲩⲁϩⲥⲁϩⲛⲉ ⲙ̅ⲡⲕⲏⲧⲟⲥ ⲁϥϯⲕⲉ ⲛ̅ⲓ̈ⲱⲛⲁⲥ ⲁϩⲣⲏⲓ̈ ⲁϫⲛ̅ ⲡⲉⲧϣⲟⲩⲱⲟⲩ</td>
    </tr>
  </table>
</body>
</html>
