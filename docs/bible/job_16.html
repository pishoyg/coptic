<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_17.html" rel="next">
  <link href="job_15.html" rel="prev">
  <script src="main.js" type="module"></script>
</head>
<body class="bible">
  <h4 id="job_16">Job 16</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁϥⲉⲣⲟⲩⲱ ⲛ̀ϫⲉ ⲓⲱⲃ ⲡⲉϫⲁϥ</td>
      <td class="language Sahidic"><span style="color:#b00e23">(ⲁ︦)</span> ⲁ
      ⲓ̈ⲱⲃ ⲇⲉ ⲟⲩⲱϣⲃ̅ ⲉϥϫⲱ ⲙ̅ⲙⲟⲥ</td>
      <td class="language English"><span style="color:#b00e23">(1)</span> But
      Job answered and said,</td>
      <td class="language Greek"><span style="color:#b00e23">(1)</span>
      Ὑπολαβὼν δὲ Ιωβ λέγει</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲁⲓⲥⲱⲧⲉⲙ ⲉ̀ⲟⲩⲙⲏϣ ⲙ̀ⲡⲁⲓⲣⲏϯ ⲛⲓⲣⲉϥϯⲛⲟⲙϯ ⲧⲏⲣⲟⲩ ⲛ̀ⲧⲉ ⲛⲓⲥⲁⲙⲡⲉⲧϩⲱⲟⲩ</td>
      <td class="language Sahidic"><span style="color:#b00e23">(ⲃ︦)</span> ϫⲉ
      ⲁⲓⲥⲱⲧⲙ̅ ⲉϩⲁϩ ⲛ̅ⲧⲓⲙⲓⲛⲉ. ⲛ̅ⲣⲉϥⲥⲁⲗⲥⲉⲗ ⲛ̅ⲛⲉⲑⲟⲟⲩ ⲧⲏⲣⲟⲩ.</td>
      <td class="language English"><span style="color:#b00e23">(2)</span> I
      have heard many such things: poor comforters are ye all.</td>
      <td class="language Greek"><span style="color:#b00e23">(2)</span> Ἀκήκοα
      τοιαῦτα πολλά· παρακλήτορες κακῶν πάντες.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ⲟⲩ
      ⲅⲁⲣ ⲙⲏ ⲟⲩⲧⲁⲝⲓⲥ ⲉⲧϣⲟⲡ ⲛ̀ⲛⲓⲥⲁϫⲓ ⲛ̀ⲧⲉ ⲡⲓⲡⲛ̅ⲁ̅ ⲓⲉ ⲟⲩ ⲡⲉ ⲉⲧⲛⲁⲉⲣⲟⲛⲟⲭⲗⲓⲛ ⲛⲁⲕ ϫⲉ
      ⲁⲕⲉⲣⲟⲩⲱ</td>
      <td class="language Sahidic"><span style="color:#b00e23">(ⲅ︦)</span>
      ⲉϣⲁⲣⲉ ⲟⲩ ⲅⲁⲣ ϣⲱⲡⲉ. ⲙⲏ ⲟⲩⲧⲁⲝⲓⲥ ⲛ̅ϣⲁϫⲉ ⲙ̅ⲡⲉⲡⲛ̅ⲁ̅.</td>
      <td class="language English"><span style="color:#b00e23">(3)</span> What!
      is there any reason in vain words? or what will hinder thee from
      answering?</td>
      <td class="language Greek"><span style="color:#b00e23">(3)</span> τί γάρ;
      µὴ τάξις ἐστὶν ῥήµασιν πνεύµατος; ἢ τί παρενοχλήσει σοι, ὅτι
      ἀποκρίνῃ;</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲁ̀ⲛⲟⲕ ϩⲱ ϯⲛⲁⲥⲁϫⲓ ⲙ̀ⲡⲉⲧⲉⲛⲣⲏϯ ⲉ̀ⲛⲁⲥⲭⲏ ⲛ̀ϫⲉ ⲧⲉⲧⲉⲛⲯⲩⲭⲏ ⲛ̀ⲧϣⲉⲃⲓⲱ ⲛ̀ⲑⲱⲓ</td>
      <td class="language Sahidic"><span style="color:#b00e23">(ⲇ︦)</span> ⲁⲛⲟⲕ
      ϩⲱ ⲉⲓⲉϣⲁϫⲉ ⲛ̅ⲧⲉⲧⲛ̅ϩⲉ. ⲉⲛⲉⲣⲉ ⲧⲉⲧⲛ̅ⲯⲩⲭⲏ ⲟ ⲉⲡⲙⲁ ⲛ̅ⲧⲱⲓ. ⲛⲉⲓⲛⲁⲃⲱϭⲉ ⲡⲉ ⲉϫⲱⲧⲛ̅
      ϩⲛ̅ ϩⲉⲛϣⲁϫⲉ. ϯⲛⲁⲕⲓⲙ ⲛ̅ⲧⲁⲁⲡⲉ ⲉϫⲱⲧⲛ̅.</td>
      <td class="language English"><span style="color:#b00e23">(4)</span> I
      also will speak as ye do: if indeed your soul were in my soul’s
      stead,</td>
      <td class="language Greek"><span style="color:#b00e23">(4)</span> κἀγὼ
      καθ’ ὑµᾶς λαλήσω, εἰ ὑπέκειτό γε ἡ ψυχὴ ὑµῶν ἀντὶ τῆς ἐµῆς·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ⲓⲧⲁ
      ⲉⲓⲉ̀ⲧⲱⲟⲩⲛⲟⲩ ⲉ̀ϫⲉⲛ ⲑⲏⲛⲟⲩ ϧⲉⲛ ϩⲁⲛⲥⲁϫⲓ ⲇⲉ ⲛ̀ⲧⲁⲁⲫⲉ ϧⲁⲣⲱⲧⲉⲛ</td>
      <td class="language Sahidic"><span style="color:#b00e23">(ⲉ︦)</span> ⲉⲣⲉ
      ⲟⲩϭⲟⲙ ⲇⲉ ϣⲱⲡⲉ ϩⲛ̅ ⲣⲱⲓ. ⲛ̅ⲛⲉⲓϯⲥⲟ ⲇⲉ ⲉⲡⲕⲓⲙ ⲛ̅ⲛⲁⲥⲡⲟⲧⲟⲩ.</td>
      <td class="language English"><span style="color:#b00e23">(5)</span> then
      would I insult you with words, and I would shake my head at you.</td>
      <td class="language Greek">εἶτ’ ἐναλοῦµαι ὑµῖν ῥήµασιν, κινήσω δὲ καθ’
      ὑµῶν κεφαλήν·</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲉⲥⲉ̀ϣⲱⲡⲓ ⲇⲉ ϧⲉⲛ ⲣⲱⲓ ⲛ̀ϫⲉ ⲟⲩϫⲟⲙ ⲡⲓⲕⲓⲙ ⲇⲉ ⲛ̀ⲧⲉ ⲛⲁⲥⲫⲟⲧⲟⲩ ⲛ̀ⲛⲁϯⲁⲥⲟ ⲉ̀ⲣⲟϥ
      ⲁⲓϣⲁⲛⲥⲁϫⲓ ⲅⲁⲣ ⲛ̀ⲛⲁⲙⲕⲁϩ ⲉ̀ⲡⲁⲉⲣϧⲟⲧ</td>
      <td class="language Sahidic"><span style="color:#b00e23">(ⲋ︦)</span>
      ⲉⲓϣⲁⲛϣⲁϫⲉ ⲅⲁⲣ ⲛ̅ⲛⲉⲓⲙ̅ⲕⲁϩ ⲉⲡⲁⲥⲁϣ. ⲁⲩⲱ ⲟⲛ ⲉⲓϣⲁⲛⲕⲁⲣⲱⲓ ⲛ̅ⲛⲁⲙ̅ⲧⲟⲛ ⲛ̅ϩⲟⲩⲟ.</td>
      <td class="language English"><span style="color:#b00e23">(6)</span> And
      would there were strength in my mouth, and I would not spare the movement
      of my lips.</td>
      <td class="language Greek"><span style="color:#b00e23">(5)</span> εἴη δὲ
      ἰσχὺς ἐν τῷ στόµατί µου, κίνησιν δὲ χειλέων οὐ φείσοµαι.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲁⲓϣⲁⲛⲭⲁⲣⲱⲓ ⲇⲉ ⲟⲛ ⲟⲩ ⲡⲉ ⲡⲥⲃⲟⲕ ⲛ̀ⲧⲉ ⲡⲁⲙⲕⲁϩ</td>
      <td class="language Sahidic"><span style="color:#b00e23">(ⲍ︦)</span>
      ⲧⲉⲛⲟⲩ ⲇⲉ ⲁϥϩⲁⲥⲏⲧ ⲁϥⲁⲁⲧ ⲛⲥⲟϭ. ⲁϥⲗⲉϥⲗⲱⲃⲧ̅.</td>
      <td class="language English"><span style="color:#b00e23">(7)</span> For
      if I should speak, I shall not feel the pain of my wound: and if I should
      be silent, how shall I be wounded the less?</td>
      <td class="language Greek"><span style="color:#b00e23">(6)</span> ἐὰν γὰρ
      λαλήσω, οὐκ ἀλγήσω τὸ τραῦµα· ἐὰν δὲ καὶ σιωπήσω, τί ἔλαττον
      τρωθήσοµαι;</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ϯⲛⲟⲩ ⲇⲉ ⲁϥϯϧⲓⲥⲓ ⲛⲏⲓ ⲁϥⲁⲓⲧ ⲛ̀ⲥⲟϫ ⲉ̀ⲁϥⲉⲣϩⲟⲗⲓ ⲟⲩⲟϩ ⲁⲕⲁⲙⲟⲛⲓ ⲙ̀ⲙⲟⲓ</td>
      <td class="language Sahidic"><span style="color:#b00e23">(ⲏ︦)</span>
      </td>
      <td class="language English"><span style="color:#b00e23">(8)</span> But
      now he has made me weary, and a worn-out fool; and thou hast laid hold of
      me.</td>
      <td class="language Greek"><span style="color:#b00e23">(7)</span> νῦν δὲ
      κατάκοπόν µε πεποίηκεν, µωρόν, σεσηπότα,</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲁⲥϣⲱⲡⲓ ⲉⲩⲙⲉⲧⲙⲉⲑⲣⲉ ⲟⲩⲟϩ ⲁⲥⲧⲱⲛⲥ ⲛ̀ϧⲏⲧ ⲛ̀ϫⲉ ⲧⲁⲙⲉⲑⲛⲟⲩϫ ⲁⲥⲉ̀ⲣⲟⲩⲱ ⲟⲩⲃⲏⲓ
      ⲙ̀ⲡⲉⲙ̀ⲑⲟ ⲙ̀ⲡⲁϩⲟ</td>
      <td class="language Sahidic"><span style="color:#b00e23">(ⲑ︦)</span>
      ⲁϥⲭⲣⲱ ⲛ̅ⲧⲉϥⲟⲣⲅⲏ ⲁϥⲧⲁⲩⲟⲓ ⲉϩⲣⲁⲓ. ⲁϥϩⲣⲟϫⲣϫ̅ ⲛ̅ⲛⲉϥⲟⲃϩⲉ ⲉϩⲣⲁⲓ ϫⲱⲓ. ⲁϥⲣⲱϩⲧ̅ ⲇⲉ
      ⲙ̅ⲙⲟⲓ ϩⲛ̅ ⲛ̅ⲥⲟⲟⲧⲉ ⲛ̅ⲛⲉϥⲙⲁⲛ̅ⲥⲟⲛⲉ.</td>
      <td class="language English"><span style="color:#b00e23">(9)</span> My
      falsehood has become a testimony, and has risen up against me: it has
      confronted me to my face.</td>
      <td class="language Greek"><span style="color:#b00e23">(8)</span> καὶ
      ἐπελάβου µου, εἰς µαρτύριον ἐγενήθη· καὶ ἀνέστη ἐν ἐµοὶ τὸ ψεῦδός µου,
      κατὰ πρόσωπόν µου ἀνταπεκρίθη.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲉ̀ⲁϥⲉⲣⲭⲣⲁⲥⲑⲉ ⲛ̀ⲟⲩϫⲱⲛⲧ ⲁϥⲣⲱϧⲧ ⲙ̀ⲙⲟⲓ ⲉ̀ϧⲣⲏⲓ ⲁϥϧⲣⲁϫⲣⲉϫ ⲛ̀ⲛⲉϥⲛⲁϫϩⲓ ⲉ̀ϩⲣⲏⲓ
      ⲉ̀ϫⲱⲓ ⲁϥⲓⲛⲓ ⲉ̀ϫⲱⲓ ⲛ̀ⲛⲓⲥⲟⲑⲛⲉϥ ⲛ̀ⲧⲉ ⲛⲉϥⲣⲉϥϫⲱⲛⲧ</td>
      <td class="language Sahidic"><span style="color:#b00e23">(ⲓ︦)</span>
      ⲁϥϥⲱϭⲉ ⲉϫⲱⲓ ϩⲙ̅ ⲡⲟⲩⲟⲉⲓⲛ ⲛ̅ⲛⲉϥⲃⲁⲗ. ⲁϥⲣⲁϩⲧ̅ ⲉϫⲛ̅ ⲛⲁⲡⲁⲧ. ⲁⲩⲡⲱⲧ ⲇⲉ ⲉϩⲣⲁⲓ ⲉϫⲱⲓ
      ϩⲓⲟⲩⲥⲟⲡ.</td>
      <td class="language English"><span style="color:#b00e23">(10)</span> In
      his anger he has cast me down; he has gnashed his teeth upon me: the
      weapons of his robbers have fallen upon me.</td>
      <td class="language Greek"><span style="color:#b00e23">(9)</span> ὀργῇ
      χρησάµενος κατέβαλέν µε, ἔβρυξεν ἐπ’ ἐµὲ τοὺς ὀδόντας, βέλη πειρατῶν
      αὐτοῦ ἐπ’ ἐµοὶ ἔπεσεν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁϥⲉⲣⲛⲓϣϯ ⲉ̀ϩⲣⲏⲓ ⲉ̀ϫⲱⲓ ϧⲉⲛ ⲛⲓⲑⲟⲩⲝ ⲛ̀ⲧⲉ ⲛⲉϥⲃⲁⲗ ⲁϥϯ ⲛ̀ⲟⲩⲉⲣϧⲟⲧ ⲛⲏⲓ ϩⲓϫⲉⲛ
      ⲛⲁⲕⲉⲗⲓ ϧⲉⲛ ⲟⲩⲉⲛⲭⲁⲓ ⲉϥϫⲟⲩⲕϩ ⲁⲩϭⲟϫⲓ ⲉ̀ϩⲣⲏⲓ ⲉ̀ϫⲱⲓ ⲉⲩⲥⲟⲡ</td>
      <td class="language Sahidic"><span style="color:#b00e23">(ⲓ︦ⲁ︦)</span> ⲁ
      ⲡϫⲟⲉⲓⲥ ⲅⲁⲣ ⲧⲁⲁⲧ ⲉⲧⲟⲟⲧϥ̅ ⲙ̅ⲡⲣⲉϥϫⲓⲛ̅ϭⲟⲛⲥ̅. ⲁϥⲛⲟϫⲧ̅ ⲇⲉ ⲛ̅ⲛ̅ⲁⲥⲉⲃⲏⲥ.</td>
      <td class="language English"><span style="color:#b00e23">(11)</span> He
      has attacked me with the keen glances of his eyes; with his sharp spear
      he has smitten me down upon my knees; and they have run upon me with one
      accord.</td>
      <td class="language Greek"><span style="color:#b00e23">(10)</span> ἀκίσιν
      ὀφθαλµῶν ἐνήλατο, ὀξεῖ ἔπαισέν µε εἰς σιαγόνα, ὁµοθυµαδὸν δὲ κατέδραµον
      ἐπ’ ἐµοί.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲁϥⲧⲏⲓⲧ ⲅⲁⲣ ⲛ̀ϫⲉ ⲡϭ̅ⲥ̅ ⲉ̀ϧⲣⲏⲓ ⲉ̀ⲛⲉⲛϫⲓϫ ⲛ̀ϩⲁⲛⲣⲉϥϭⲓⲛ̀ϫⲟⲛⲥ ⲁϥⲃⲉⲣⲃⲱⲣⲧ ⲉ̀ⲃⲟⲗ
      ⲉ̀ϫⲉⲛ ϩⲁⲛⲁⲥⲉⲃⲏⲥ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲁϥϫⲟⲟⲣⲧ̅ ⲉⲃⲟⲗ ⲉⲓⲥⲙⲟⲛⲧ̅. ⲁϥⲁⲙⲁϩⲧⲉ ⲙ̅ⲡⲁⲃⲱ ⲁϥⲃⲟϭⲧ̅. ⲁϥⲧⲁϩⲟⲓ ⲉⲣⲁⲧ ⲛ̅ⲑⲉ
      ⲛ̅ⲟⲩⲥⲕⲟⲡⲟⲥ.</td>
      <td class="language English"><span style="color:#b00e23">(12)</span> For
      the Lord has delivered me into the hands of unrighteous men, and thrown
      me upon the ungodly.</td>
      <td class="language Greek"><span style="color:#b00e23">(11)</span>
      παρέδωκεν γάρ µε ὁ κύριος εἰς χεῖρας ἀδίκου, ἐπὶ δὲ ἀσεβέσιν ἔρριψέν
      µε·</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲉⲓⲟⲓ ⲛ̀ϩⲓⲣⲏⲛⲏ ⲁϥϫⲟⲣⲧ ⲉ̀ⲃⲟⲗ ⲁϥⲁⲙⲟⲛⲓ ⲙ̀ⲡϥⲱⲓ ⲛ̀ⲧⲉ ⲧⲁⲁⲫⲉ ⲟⲩⲟϩ ⲁϥϥⲟϫⲧ ⲁϥⲧⲁϩⲟⲓ
      ⲉ̀ⲣⲁⲧ ⲙ̀ⲫⲣⲏϯ ⲛ̀ⲟⲩⲥⲕⲟⲡⲟⲥ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁⲩⲕⲱⲧⲉ ⲉⲣⲟⲓ ⲙⲛ̅ ⲛ̅ⲗⲟⲅⲭⲏ ⲉⲩⲛⲟⲩϫⲉ ⲙ̅ⲙⲟⲟⲩ ⲉⲛⲁϭⲗⲟⲟⲧⲉ ⲉⲙⲛ̅ϯⲥⲟ. ⲁⲩⲡⲉϩⲧ̅ ⲡⲁⲥⲓϣⲉ
      ⲉⲡⲕⲁϩ.</td>
      <td class="language English"><span style="color:#b00e23">(13)</span> When
      I was at peace he distracted me: he took me by the hair of the head, and
      plucked it out: he set me up as a mark.</td>
      <td class="language Greek"><span style="color:#b00e23">(12)</span>
      εἰρηνεύοντα διεσκέδασέν µε, λαβών µε τῆς κόµης διέτιλεν, κατέστησέν µε
      ὥσπερ σκοπόν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲁⲩⲕⲱϯ ⲉ̀ⲣⲟⲓ ϧⲉⲛ ϩⲁⲛⲗⲟⲅⲭⲏ ⲉⲩϩⲓⲟⲩⲓ ⲙ̀ⲙⲱⲟⲩ ⲉ̀ⲛⲁϭⲗⲱⲧ ϫⲉ ⲛ̀ⲥⲉϯⲁⲥⲟ ⲁⲛ ⲁⲩⲫⲱⲛ
      ⲙ̀ⲡⲁϣⲁϣⲓ ϩⲓϫⲉⲛ ⲡⲓⲕⲁϩⲓ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲁⲩⲧⲁⲩⲟⲓ ⲉϩⲣⲁⲓ ⲛ̅ⲟⲩϩⲧⲟⲡ ⲉϫⲛ̅ ⲟⲩϩⲧⲟⲡ. ⲁⲩⲡⲱⲧ ⲉϩⲟⲩⲛ ⲉⲣⲟⲓ ⲉⲩϫⲟⲟⲣ.</td>
      <td class="language English"><span style="color:#b00e23">(14)</span> They
      surrounded me with spears, aiming at my reins: without sparing me they
      poured out my gall upon the ground.</td>
      <td class="language Greek"><span style="color:#b00e23">(13)</span>
      ἐκύκλωσάν µε λόγχαις βάλλοντες εἰς νεφρούς µου οὐ φειδόµενοι, ἐξέχεαν εἰς
      τὴν γῆν τὴν χολήν µου·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲁⲩⲧⲁⲟⲩⲟⲓ ⲉ̀ϧⲣⲏⲓ ⲟⲩϩⲧⲟⲡ ⲉ̀ϫⲉⲛ ⲟⲩϩⲧⲟⲡ ⲁⲩϭⲟϫⲓ ⲉ̀ϫⲱⲓ ⲛ̀ϫⲉ ϩⲁⲛϫⲱⲣⲓ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲁⲩϯ ϩⲓⲱⲱⲧ ⲛ̅ⲟⲩϭⲟⲟⲩⲛⲉ. ⲁ ⲧⲁϭⲟⲙ ⲇⲉ ⲱϫⲛ̅ ϩⲙ̅ ⲡⲕⲁϩ.</td>
      <td class="language English"><span style="color:#b00e23">(15)</span> They
      overthrew me with fall upon fall: they ran upon me in their might.</td>
      <td class="language Greek"><span style="color:#b00e23">(14)</span>
      κατέβαλόν µε πτῶµα ἐπὶ πτώµατι, ἔδραµον πρός µε δυνάµενοι.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲁⲩⲃⲟⲣⲃⲉⲣ ⲛ̀ⲟⲩⲥⲟⲕ ⲉ̀ϫⲉⲛ ⲡⲁϣⲁⲣ ⲧⲁϫⲟⲙ ⲇⲉ ⲁⲥϭⲉⲛⲟ ϩⲓϫⲉⲛ ⲡⲓⲕⲁϩⲓ</td>
      <td class="language Sahidic"><span style="color:#b00e23">(ⲓ︦ⲋ︦)</span> ⲁ
      ⲡⲁϩⲏⲧ ⲣⲱⲕϩ̅ ⲉⲃⲟⲗ ϩⲙ̅ ⲡⲣⲓⲙⲉ. ⲁⲩⲱ ⲟⲩϩⲁⲓⲃⲉⲥ ⲧⲉⲧϩⲓ ⲛⲁⲃⲟⲩϩⲉ.</td>
      <td class="language English"><span style="color:#b00e23">(16)</span> They
      sewed sackcloth upon my skin, and my strength has been spent on the
      ground.</td>
      <td class="language Greek"><span style="color:#b00e23">(15)</span> σάκκον
      ἔρραψα ἐπὶ βύρσης µου, τὸ δὲ σθένος µου ἐν γῇ ἐσβέσθη.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲁⲥⲣⲱⲕϩ ⲛ̀ϫⲉ ⲧⲁⲛⲉϫⲓ ⲉ̀ⲃⲟⲗ ϧⲉⲛ ⲫⲣⲓⲙⲓ ⲟⲩϧⲏⲓⲃⲓ ⲇⲉ ⲉⲧⲭⲏ ϩⲓϫⲉⲛ ⲛⲁⲃⲟⲩϩⲓ</td>
      <td class="language Sahidic"><span style="color:#b00e23">(ⲓ︦ⲍ︦)</span> ⲛⲉ
      ⲙⲛ̅ ⲗⲁⲁⲩ ⲇⲉ ⲛ̅ϫⲓⲛ̅ϭⲟⲛⲥ̅ ϩⲛ̅ ⲛⲁϭⲓϫ. ⲧⲁϣⲗⲏⲗ ⲇⲉ ⲟⲩⲁⲁⲃ.</td>
      <td class="language English"><span style="color:#b00e23">(17)</span> My
      belly has been parched with wailing, and darkness is on my eyelids.</td>
      <td class="language Greek"><span style="color:#b00e23">(16)</span> ἡ
      γαστήρ µου συγκέκαυται ἀπὸ κλαυθµοῦ, ἐπὶ δὲ βλεφάροις µου σκιά.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲛⲉ ⲙ̀ⲙⲟⲛ ϩⲗⲓ ⲇⲉ ⲛ̀ϭⲓⲛ̀ϫⲟⲛⲥ ϧⲉⲛ ⲛⲁϫⲓϫ ⲥⲟⲩⲁⲃ ⲇⲉ ⲛ̀ϫⲉ ⲧⲁⲡⲣⲟⲥⲉⲩⲭⲏ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲡⲕⲁϩ ⲙ̅ⲡⲣ̅ϩⲱⲃⲥ̅ ⲉⲃⲟⲗ ⲉϫⲙ̅ ⲡⲉⲥⲛⲟϥ ⲛ̅ⲧⲁⲥⲁⲣⲝ̅. ⲁⲩⲱ ⲛ̅ⲛⲉ ⲙⲁ ϣⲱⲡⲉ
      ⲙ̅ⲡⲁⲁϣⲕⲁⲕ.</td>
      <td class="language English"><span style="color:#b00e23">(18)</span> Yet
      there was no injustice in my hands, and my prayer is pure.</td>
      <td class="language Greek"><span style="color:#b00e23">(17)</span> ἄδικον
      δὲ οὐδὲν ἦν ἐν χερσίν µου, εὐχὴ δέ µου καθαρά.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲡⲕⲁϩⲓ ⲙ̀ⲡⲉⲣϩⲱⲃⲥ ⲉ̀ⲃⲟⲗ ⲉ̀ϫⲉⲛ ⲡⲥⲛⲟϥ ⲛ̀ⲧⲉ ⲧⲁⲥⲁⲣⲝ ⲟⲩⲟϩ ⲙ̀ⲡⲉⲛⲑⲣⲉ ⲙⲁ ϣⲱⲡⲓ
      ⲛ̀ⲛⲁϧⲣⲱⲟⲩ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲧⲉⲛⲟⲩ ⲉⲓⲥ ϩⲏⲏⲧⲉ ⲉⲣⲉ ⲡⲁⲙⲛ̅ⲧⲣⲉ ϩⲛ̅ ⲙ̅ⲡⲏⲩⲉ. ⲁⲩⲱ ⲉⲣⲉ ⲡⲉⲧⲥⲟⲟⲩⲛ ⲙ̅ⲙⲟⲓ ϩⲛ̅
      ⲛⲉⲧϫⲟⲥⲉ.</td>
      <td class="language English"><span style="color:#b00e23">(19)</span>
      Earth, cover not over the blood of my flesh, and let my cry have no
      place.</td>
      <td class="language Greek"><span style="color:#b00e23">(18)</span> γῆ, µὴ
      ἐπικαλύψῃς ἐφ’ αἵµατι τῆς σαρκός µου, µηδὲ εἴη τόπος τῇ κραυγῇ µου.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲟⲩⲟϩ ϯⲛⲟⲩ ϩⲏⲡⲡⲉ ϥϣⲟⲡ ϧⲉⲛ ⲧⲫⲉ ⲛ̀ϫⲉ ⲡⲁⲙⲉⲑⲣⲉ ⲟⲩⲟϩ ⲡⲁⲙⲉⲑⲣⲉ ϧⲉⲛ ⲛⲏ ⲉⲧϭⲟⲥⲓ</td>
      <td class="language Sahidic"><span style="color:#b00e23">(ⲕ︦)</span> ⲉⲣⲉ
      ⲡⲁⲥⲟⲡⲥ̅ ⲡⲱϩ ⲉⲡϫⲟⲉⲓⲥ. ⲁⲩⲱ ⲉⲣⲉ ⲡⲁⲃⲁⲗ ϯⲣ̅ⲙⲓⲏ ⲙ̅ⲡⲉϥⲙ̅ⲧⲟ ⲉⲃⲟⲗ.</td>
      <td class="language English"><span style="color:#b00e23">(20)</span> And
      now, behold, my witness is in heaven, and my advocate is on high.</td>
      <td class="language Greek"><span style="color:#b00e23">(19)</span> καὶ
      νῦν ἰδοὺ ἐν οὐρανοῖς ὁ µάρτυς µου, ὁ δὲ συνίστωρ µου ἐν ὑψίστοις.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲉϥⲉ̀ⲫⲟϩ ⲉ̀ϧⲟⲩⲛ ϩⲁ ⲡϭ̅ⲥ̅ ⲛ̀ϫⲉ ⲡⲁⲧⲱⲃϩ ⲡⲁⲃⲁⲗ ⲇⲉ ⲉϥⲉ̀ⲧⲁⲟⲩⲟ ⲉ̀ⲣⲙⲏ ⲉ̀ⲡⲉⲥⲏⲧ
      ⲙ̀ⲡⲉϥⲙ̀ⲑⲟ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲉⲣⲉ ⲟⲩϫⲡⲓⲟ ⲇⲉ ⲛⲁϣⲱⲡⲉ ⲙ̅ⲡⲣⲱⲙⲉ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ.</td>
      <td class="language English"><span style="color:#b00e23">(21)</span> Let
      my supplication come to the Lord, and let mine eye weep before him.</td>
      <td class="language Greek"><span style="color:#b00e23">(20)</span>
      ἀφίκοιτό µου ἡ δέησις πρὸς κύριον, ἔναντι δὲ αὐτοῦ στάζοι µου ὁ
      ὀφθαλµός.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲉϥⲉ̀ϣⲱⲡⲓ ⲇⲉ ⲛ̀ϫⲉ ⲟⲩⲥⲟϩⲓ ⲛⲟⲩⲣⲱⲙⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲟⲩⲟϩ ⲡϣⲏⲣⲓ ⲙ̀ⲫⲣⲱⲙⲓ
      ⲙ̀ⲡⲉϥϣⲫⲏⲣ</td>
      <td class="language Sahidic"><span style="color:#b00e23">(ⲕ︦ⲃ︦)</span> ⲁ
      ⲛⲁⲣⲟⲙⲡⲉ ⲇⲉ ⲉⲧⲏⲡ ⲉⲓ. ⲉⲓⲛⲁⲃⲱⲕ ⲇⲉ ⲉⲧⲉϩⲓⲏ ⲛ̅ϯⲛⲁⲕⲟⲟⲧ ⲛ̅ϩⲏⲧⲥ̅ ⲁⲛ.</td>
      <td class="language English"><span style="color:#b00e23">(22)</span> Oh
      that a man might plead before the Lord, even as the son of man with his
      neighbor!</td>
      <td class="language Greek"><span style="color:#b00e23">(21)</span> εἴη δὲ
      ἔλεγχος ἀνδρὶ ἔναντι κυρίου καὶ υἱὸς ἀνθρώπου τῷ πλησίον αὐτοῦ.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲁⲩⲓ̀ ⲇⲉ ⲛ̀ϫⲉ ϩⲁⲛⲣⲟⲙⲡⲓ ⲉ̀ⲟⲩⲟⲛ ⲏⲡⲓ ⲧⲟⲓ ⲉ̀ⲣⲱⲟⲩ ϯⲛⲁϣⲉ ⲛⲏⲓ ⲇⲉ ϩⲓ ⲡⲓⲙⲱⲓⲧ ⲉⲧⲉ
      ⲛ̀ϯⲛⲁⲧⲁⲥⲑⲟⲓ ⲁⲛ ϫⲉ ⲉ̀ⲃⲟⲗ ϩⲓⲱⲓⲧϥ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      </td>
      <td class="language English"><span style="color:#b00e23">(23)</span> But
      my years are numbered and their end come, and I shall go by the way by
      which I shall not return.</td>
      <td class="language Greek"><span style="color:#b00e23">(22)</span> ἔτη δὲ
      ἀριθµητὰ ἥκασιν, ὁδῷ δέ, ᾗ οὐκ ἐπαναστραφήσοµαι, πορεύσοµαι.</td>
    </tr>
  </table>
</body>
</html>
