<!DOCTYPE html>
<html>
<head>
  <title>Jeremiah</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="jeremiah_28.html" rel="next">
  <link href="jeremiah_26.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="jeremiah27">Jeremiah 27</h3>

  <table>
    <tr>
      <td><span style="color:#b00e23">(ⲁ̅)</span> ⲡⲓⲥⲁϫⲓ ⲉⲧⲁϥⲥⲁϫⲓ ⲙ̀ⲙⲟϥ ⲉ̀ϫⲉⲛ
      ⲃⲁⲃⲩⲗⲱⲛ ϩⲓⲧⲉⲛ ⲡϭ̅ⲥ̅.</td>
      <td><span style="color:#b00e23">(1)</span> THE WORD OF THE LORD WHICH HE
      SPOKE AGAINST BABYLON.</td>
      <td><span style="color:#b00e23">(1)</span> Λόγος κυρίου, ὃν ἐλάλησεν ἐπὶ
      Βαβυλῶνα.</td>
    </tr>

    <tr>
      <td><span style="color:#b00e23">(ⲃ̅)</span> ⲙⲁⲧⲁⲙⲉ ⲛⲓⲉⲑⲛⲟⲥ ⲟⲩⲟϩ
      ⲙⲁⲣⲟⲩⲥⲱⲧⲉⲙ ⲉ̀ⲣⲱⲟⲩ. ⲙ̀ⲡⲉⲣⲭⲟⲡⲟⲩ ⲁϫⲟⲥ ϫⲉ ⲁⲥⲧⲁⲕⲟ ⲛ̀ϫⲉ ⲃⲁⲃⲩⲗⲱⲛ ⲟⲩⲟϩ ⲁϥϭⲓϣⲓⲡⲓ
      ⲛ̀ϫⲉ ⲃⲏⲗ. ⲑⲏ ⲉⲧⲉ ⲙ̀ⲡⲁⲥⲛⲟⲩϣⲡ ⲟⲩⲟϩ ⲉⲧϫⲏⲛ ⲁⲩⲧⲏⲓⲥ ⲙ̀ⲙⲉⲱⲇⲁⲭ.</td>
      <td><span style="color:#b00e23">(2)</span> Proclaim ye among the
      Gentiles, and cause the tidings to be heard, and suppress them not: say
      ye, Babylon is taken, Belus is confounded; the fearless, the luxurious
      Maerodach is delivered up.</td>
      <td><span style="color:#b00e23">(2)</span> Ἀναγγείλατε ἐν τοῖς ἔθνεσιν
      καὶ ἀκουστὰ ποιήσατε καὶ µὴ κρύψητε, εἴπατε Ἑάλωκεν Βαβυλών, κατῃσχύνθη
      Βῆλος ἡ ἀπτόητος, ἡ τρυφερὰ παρεδόθη Μαρωδαχ.</td>
    </tr>

    <tr>
      <td><span style="color:#b00e23">(ⲅ̅)</span> ϫⲉ ⲟⲩⲉⲑⲛⲟⲥ ⲁϥⲓ̀ ⲉ̀ϩⲣⲏⲓ ⲉ̀ϫⲱⲥ
      ⲉ̀ⲃⲟⲗ ⲥⲁⲡⲉⲙϩⲓⲧ ⲫⲁⲓ ⲉϥⲉ̀ⲭⲱ ⲙ̀ⲡⲉⲥⲕⲁϩⲓ ⲉ̀ⲡⲧⲁⲕⲟ. ⲟⲩⲟϩ ⲛ̀ⲛⲉϥϣⲱⲡⲓ ⲛ̀ϫⲉ ⲫⲏ ⲉⲧϣⲟⲡ
      ⲛ̀ϧⲏⲧϥ. ⲓⲥϫⲉⲛ ⲫⲣⲱⲙⲓ ϣⲁ ⲡⲧⲉⲃⲛⲏ.</td>
      <td><span style="color:#b00e23">(3)</span> For a nation has come up
      against her from the north, he shall utterly ravage her land, and there
      shall be none to dwell in it, neither man nor beast.</td>
      <td><span style="color:#b00e23">(3)</span> ὅτι ἀνέβη ἐπ’ αὐτὴν ἔθνος ἀπὸ
      βορρᾶ· οὗτος θήσει τὴν γῆν αὐτῆς εἰς ἀφανισµόν, καὶ οὐκ ἔσται ὁ κατοικῶν
      ἐν αὐτῇ ἀπὸ ἀνθρώπου καὶ ἕως κτήνους.</td>
    </tr>

    <tr>
      <td><span style="color:#b00e23">(ⲇ̅)</span> ϧⲉⲛ ⲛⲓⲉϩⲟⲟⲩ ⲉⲧⲉⲙ̀ⲙⲁⲩ. ⲛⲉⲙ ϧⲉⲛ
      ⲡⲓⲥⲏⲟⲩ ⲉⲧⲉⲙ̀ⲙⲁⲩ ⲉⲩⲉ̀ⲓ̀ ⲛ̀ϫⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅. ⲛ̀ⲑⲱⲟⲩ ⲛⲉⲙ ⲛⲉⲛϣⲏⲣⲓ ⲛ̀ⲓⲟⲩⲇⲁ
      ⲉⲩⲥⲟⲡ. ⲉⲩⲉ̀ϭⲟϫⲓ ⲛ̀ⲥⲉⲣⲓⲙⲓ. ⲉⲩⲉϣⲉ ⲛⲱⲟⲩ ⲉⲩⲕⲱϯ ⲛ̀ⲥⲁ ⲡϭ̅ⲥ̅ ⲡⲟⲩⲛⲟⲩϯ.</td>
      <td><span style="color:#b00e23">(4)</span> In those days, and at that
      time, the children of Israel shall come, they and the children of Juda
      together; they shall proceed, weeping as they go, seeking the Lord their
      God.</td>
      <td><span style="color:#b00e23">(4)</span> ἐν ταῖς ἡµέραις ἐκείναις καὶ
      ἐν τῷ καιρῷ ἐκείνῳ ἥξουσιν οἱ υἱοὶ Ισραηλ, αὐτοὶ καὶ οἱ υἱοὶ Ιουδα ἐπὶ τὸ
      αὐτό· βαδίζοντες καὶ κλαίοντες πορεύσονται τὸν κύριον θεὸν αὐτῶν
      ζητοῦντες.</td>
    </tr>

    <tr>
      <td><span style="color:#b00e23">(ⲉ̅)</span> ⲉⲩⲉ̀ϣⲓⲛⲓ ⲛ̀ⲥⲁ ⲡⲓⲙⲱⲓⲧ ⲉⲧϭⲓ
      ⲉ̀ⲥⲓⲱⲛ. ⲉⲩⲉ̀ϯ ⲅⲁⲣ ⲙ̀ⲡⲟⲩϩⲟ ⲉ̀ⲡⲁⲓⲙⲁ. ⲉⲩⲉ̀ⲓ̀ ⲟⲩⲟϩ ⲉⲩⲉ̀ⲫⲱⲧ ϩⲁ ⲡϭ̅ⲥ̅ ⲫϯ.
      ⲟⲩⲇⲓⲁⲑⲏⲕⲏ ⲅⲁⲣ ⲛ̀ⲉⲛⲉϩ ⲛ̀ⲛⲟⲩⲉⲣⲡⲉⲥⲱⲃϣ.</td>
      <td><span style="color:#b00e23">(5)</span> They shall ask the way till
      they come to Sion, for that way shall they set their face; and they shall
      come and flee for refuge to the Lord their God; for the everlasting
      covenant shall not be forgotten.</td>
      <td><span style="color:#b00e23">(5)</span> ἕως Σιων ἐρωτήσουσιν τὴν ὁδόν,
      ὧδε γὰρ τὸ πρόσωπον αὐτῶν δώσουσιν· καὶ ἥξουσιν καὶ καταφεύξονται πρὸς
      κύριον τὸν θεόν, διαθήκη γὰρ αἰώνιος οὐκ ἐπιλησθήσεται.</td>
    </tr>

    <tr>
      <td><span style="color:#b00e23">(ⲋ̅)</span> ⲁϥϣⲱⲡⲓ ⲅⲁⲣ ⲛ̀ϫⲉ ⲡⲁⲗⲁⲟⲥ.
      ⲙ̀ⲫⲣⲏϯ ⲛ̀ϩⲁⲛⲉⲥⲱⲟⲩ ⲉⲩⲥⲟⲣⲉⲙ. ⲁⲩϫⲟⲣⲟⲩ ⲉ̀ⲃⲟⲗ ⲛ̀ϫⲉ ⲛⲟⲩⲙⲁⲛⲉⲥⲱⲟⲩ. ⲟⲩⲟϩ ⲁⲩⲥⲟⲣⲙⲟⲩ
      ϩⲓϫⲉⲛ ⲛⲓⲧⲱⲟⲩ ⲉ̀ⲃⲟⲗ ϧⲉⲛ ⲟⲩⲧⲱⲟⲩ. ⲁⲩⲙⲟϣⲓ ϩⲓϫⲉⲛ ⲟⲩⲕⲁⲗⲁⲙⲫⲟ. ⲁⲩⲉⲣⲡⲱⲃϣ
      ⲙ̀ⲡⲟⲩⲙⲁⲛ̀ⲉⲛⲕⲟⲧ.</td>
      <td><span style="color:#b00e23">(6)</span> My people have been lost
      sheep: their shepherds thrust them out, they caused them to wander on the
      mountains: they went from mountain to hill, they forgot their
      resting-place.</td>
      <td><span style="color:#b00e23">(6)</span> πρόβατα ἀπολωλότα ἐγενήθη ὁ
      λαός µου, οἱ ποιµένες αὐτῶν ἐξῶσαν αὐτούς, ἐπὶ τὰ ὄρη ἀπεπλάνησαν αὐτούς,
      ἐξ ὄρους ἐπὶ βουνὸν ᾤχοντο, ἐπελάθοντο κοίτης αὐτῶν.</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲟⲛ ⲛⲓⲃⲉⲛ ⲉⲧϫⲓⲙⲓ ⲙ̀ⲙⲱⲟⲩ
      ⲛⲁⲩⲙⲟⲩⲛⲕ ⲙ̀ⲙⲱⲟⲩ ⲡⲉ. ⲟⲩⲟϩ ⲛⲟⲩϫⲁϫⲓ ⲡⲉϫⲱⲟⲩ ϫⲉ ⲙ̀ⲡⲉⲛⲑⲣⲉⲛⲃⲱϣ ⲛⲱⲟⲩ. ⲉ̀ⲫⲙⲁ ϫⲉ
      ⲁⲩⲉⲣⲛⲟⲃⲓ ⲉ̀ⲡϭ̅ⲥ̅. ⲟⲩⲙⲁⲙ̀ⲙⲟⲛⲓ ⲛ̀ⲧⲉ ϯⲙⲉⲑⲙⲏⲓ ⲡⲉ. ⲙ̀ⲫⲏ ⲉⲑⲛⲁⲑⲟⲩⲉⲧ ⲛⲟⲩⲓⲟϯ
      ⲉ̀ϧⲟⲩⲛ ⲙ̀ⲡϭ̅ⲥ̅.</td>
      <td><span style="color:#b00e23">(7)</span> All that found them consumed
      them: their enemies said, Let us not leave them alone, because they have
      sinned against the Lord: he that gathered their fathers had a pasture of
      righteousness.</td>
      <td><span style="color:#b00e23">(7)</span> πάντες οἱ εὑρίσκοντες αὐτοὺς
      κατανάλισκον αὐτούς, οἱ ἐχθροὶ αὐτῶν εἶπαν Μὴ ἀνῶµεν αὐτούς· ἀνθ’ ὧν
      ἥµαρτον τῷ κυρίῳ νοµῇ δικαιοσύνης τῷ συναγαγόντι τοὺς πατέρας αὐτῶν.</td>
    </tr>

    <tr>
      <td><span style="color:#b00e23">(ⲏ̅)</span> ⲁⲣⲓϣⲉⲙⲙⲟ ⲉ̀ⲃⲟⲗ ϧⲉⲛ ⲑⲙⲏϯ
      ⲙ̀ⲃⲁⲃⲩⲗⲱⲛ. ⲟⲩⲟϩ ⲁⲙⲱⲓⲛⲓ ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲛⲓⲭⲁⲗⲇⲉⲟⲥ. ⲟⲩⲟϩ ϣⲱⲡⲓ ⲙ̀ⲫⲣⲏϯ
      ⲛ̀ϩⲁⲛϩⲟϥ ⲙ̀ⲡⲉⲙ̀ⲑⲟ ⲛ̀ϩⲁⲛⲉⲥⲱⲟⲩ.</td>
      <td><span style="color:#b00e23">(8)</span> Flee ye out of the midst of
      Babylon, and from the land of the Chaldeans, and go forth, and be as
      serpents before sleep.</td>
      <td><span style="color:#b00e23">(8)</span> ἀπαλλοτριώθητε ἐκ µέσου
      Βαβυλῶνος καὶ ἀπὸ γῆς Χαλδαίων καὶ ἐξέλθατε καὶ γένεσθε ὥσπερ δράκοντες
      κατὰ πρόσωπον προβάτων.</td>
    </tr>

    <tr>
      <td><span style="color:#b00e23">(ⲑ̅)</span> ϩⲏⲡⲡⲉ ⲁ̀ⲛⲟⲕ ⲉⲓⲉ̀ⲧⲟⲩⲛⲉⲥ
      ϩⲁⲛⲥⲩⲛⲁⲅⲱⲅⲏ ⲛ̀ⲧⲉ ϩⲁⲛⲉⲑⲛⲟⲥ ⲉ̀ϩⲣⲏⲓ ⲉ̀ϫⲉⲛ ⲃⲁⲃⲩⲗⲱⲛ. ⲉ̀ⲃⲟⲗ ϧⲉⲛ ⲡⲕⲁϩⲓ ⲙⲡⲉⲙϩⲓⲧ.
      ⲟⲩⲟϩ ⲉⲩⲉ̀ϯ ⲟⲩⲃⲏⲥ. ⲉⲩⲉⲧⲁⲕⲟ ⲉ̀ⲃⲟⲗ ⲙ̀ⲙⲁⲩ. ⲙ̀ⲫⲣⲏϯ ⲛ̀ⲟⲩⲃⲉⲣⲃⲓⲣ ⲛ̀ⲧⲉ ⲟⲩⲕⲁⲧϩⲏⲧ
      ⲛ̀ⲣⲉϥϯ. ⲙ̀ⲡⲁϥⲧⲁⲥⲑⲟ ⲉϥϣⲟⲩⲓⲧ.</td>
      <td><span style="color:#b00e23">(9)</span> For, behold, I stir up against
      Babylon the gatherings of nations out of the land of the north; and they
      shall set themselves in array against her: thence shall she be taken, as
      the dart of an expert warrior shall not return empty.</td>
      <td><span style="color:#b00e23">(9)</span> ὅτι ἰδοὺ ἐγὼ ἐγείρω ἐπὶ
      Βαβυλῶνα συναγωγὰς ἐθνῶν ἐκ γῆς βορρᾶ, καὶ παρατάξονται αὐτῇ· ἐκεῖθεν
      ἁλώσεται, ὡς βολὶς µαχητοῦ συνετοῦ οὐκ ἐπιστρέψει κενή.</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲉⲥⲉ̀ϣⲱⲡⲓ ⲛ̀ϫⲉ ⲧⲭⲱⲣⲁ
      ⲛ̀ⲛⲓⲭⲁⲗⲇⲉⲟⲥ ⲉⲩϣⲱⲗ. ⲟⲩⲟϩ ⲟⲩⲟⲛ ⲛⲓⲃⲉⲛ ⲉⲑⲛⲁϣⲟⲗⲥ ⲉⲩⲉ̀ⲥⲓ.</td>
      <td><span style="color:#b00e23">(10)</span> And Chaldea shall be a spoil:
      all that spoil her shall be satisfied.</td>
      <td><span style="color:#b00e23">(10)</span> καὶ ἔσται ἡ Χαλδαία εἰς
      προνοµήν, πάντες οἱ προνοµεύοντες αὐτὴν ἐµπλησθήσονται.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ϫⲉ ⲛⲁⲣⲉⲧⲉⲛⲟⲩⲛⲟϥ ⲙ̀ⲙⲱⲧⲉⲛ ⲡⲉ.
      ⲟⲩⲟϩ ⲛⲁⲣⲉⲧⲉⲛϣⲟⲩϣⲟⲩ ⲙ̀ⲙⲱⲧⲉⲛ ⲉⲣⲉⲧⲉⲛϩⲱⲗⲉⲙ ⲛ̀ⲧⲁⲕⲗⲏⲣⲟⲛⲟⲙⲓⲁ. ϫⲉ ⲟⲩⲏⲓ
      ⲁⲣⲉⲧⲉⲛⲑⲉⲗⲏⲗ ⲙ̀ⲫⲣⲏϯ ⲛ̀ϩⲁⲛⲉϩⲱⲟⲩ ϧⲉⲛ ⲡⲥⲓⲙ. ⲟⲩⲟϩ ⲁⲣⲉⲧⲉⲛϧⲟⲗϧⲉⲗ ⲙ̀ⲫⲣⲏϯ
      ⲛ̀ϩⲁⲛⲙⲁⲥⲓ.</td>
      <td><span style="color:#b00e23">(11)</span> Because ye rejoiced, and
      boasted, while plundering mine heritage; because ye exulted as calves in
      the grass, and pushed with the horn as bulls.</td>
      <td><span style="color:#b00e23">(11)</span> ὅτι ηὐφραίνεσθε καὶ
      κατεκαυχᾶσθε διαρπάζοντες τὴν κληρονοµίαν µου, διότι ἐσκιρτᾶτε ὡς
      βοί̈δια ἐν βοτάνῃ καὶ ἐκερατίζετε ὡς ταῦροι.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ⲁⲥϣⲓⲡⲓ ⲛ̀ϫⲉ ⲧⲉⲧⲉⲛⲙⲁⲩ
      ⲉ̀ⲙⲁϣⲱ. ⲟⲩⲙⲁⲩ ⲉ̀ϫⲉⲛ ϩⲁⲛⲁⲅⲁⲑⲟⲛ. ⲧϧⲁⲏ ⲛ̀ⲛⲓⲉⲑⲛⲟⲥ ⲉⲥⲉ̀ⲉⲣϣⲁϥⲉ. ⲉ̀ⲃⲟⲗ ϩⲁ ⲡϫⲱⲛⲧ
      ⲙ̀ⲡϭ̅ⲥ̅</td>
      <td><span style="color:#b00e23">(12)</span> Your mother is greatly
      ashamed; your mother that bore you for prosperity is confounded: she is
      the last of the nations, desolate, <span style=
      "color:#b00e23">(13)</span> by reason of the Lord’s anger:</td>
      <td><span style="color:#b00e23">(12)</span> ᾐσχύνθη ἡ µήτηρ ὑµῶν σφόδρα,
      µήτηρ ἐπ’ ἀγαθὰ ἐσχάτη ἐθνῶν ἔρηµος. <span style=
      "color:#b00e23">(13)</span> ἀπὸ ὀργῆς κυρίου οὐ κατοικηθήσεται</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲛ̀ⲛⲟⲩϣⲱⲡⲓ ⲛ̀ϧⲏⲧⲥ ⲟⲩⲟϩ
      ⲉⲥⲉ̀ϣⲱⲡⲓ ⲧⲏⲣⲥ ⲉ̀ⲡⲧⲁⲕⲟ. ⲟⲩⲟⲛ ⲛⲓⲃⲉⲛ ⲉⲑⲛⲁⲥⲓⲛⲓ ⲉ̀ⲃⲟⲗ ϩⲓⲧⲉⲛ ⲑⲃⲁⲃⲩⲗⲱⲛ ⲉϥⲉ̀ⲱⲕⲉⲙ.
      ⲟⲩⲟϩ ⲉϥⲉ̀ϣⲟⲕϣⲉⲕ ⲉ̀ϩⲣⲏⲓ ⲉ̀ϫⲉⲛ ⲡⲉⲥⲉⲣϧⲟⲧ ⲧⲏⲣϥ</td>
      <td>it shall not be inhabited, but it shall be all a desolation; and
      every one that passes through Babylon shall scowl, and they shall hiss at
      all her plague.</td>
      <td>καὶ ἔσται εἰς ἀφανισµὸν πᾶσα, καὶ πᾶς ὁ διοδεύων διὰ Βαβυλῶνος
      σκυθρωπάσει καὶ συριοῦσιν ἐπὶ πᾶσαν τὴν πληγὴν αὐτῆς.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ϧⲉⲕ ⲑⲏⲛⲟⲩ ⲉ̀ϩⲣⲏⲓ ⲉ̀ϫⲉⲛ
      ⲑⲃⲁⲃⲩⲗⲱⲛ ⲟⲩⲟϩ ⲕⲱϯ ⲉ̀ⲣⲟⲥ. ⲟⲩⲟⲛ ⲛⲓⲃⲉⲛ ⲉⲧϭⲱⲗⲕ ⲛ{ⲛ}ⲟⲩⲫⲓϯ ϩⲓ ⲥⲟⲑⲛⲉϥ ⲉ̀ⲣⲟⲥ.
      ⲙ̀ⲡⲉⲣϯⲁⲥⲟ ⲉ̀ϫⲉⲛ ⲛⲉⲧⲉⲛⲫⲓϯ</td>
      <td><span style="color:#b00e23">(14)</span> Set yourselves in array
      against Babylon round about, all ye that bend the bow; shoot at her,
      spare not your arrows,</td>
      <td><span style="color:#b00e23">(14)</span> παρατάξασθε ἐπὶ Βαβυλῶνα
      κύκλῳ, πάντες τείνοντες τόξον· τοξεύσατε ἐπ’ αὐτήν, µὴ φείσησθε ἐπὶ τοῖς
      τοξεύµασιν ὑµῶν.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲁⲙⲁϩⲓ ⲙ̀ⲙⲟⲥ. ⲁⲩⲃⲱⲗ
      ⲉ̀ⲃⲟⲗ ⲛ̀ϫⲉ ⲛⲉⲥϫⲓϫ ⲁⲩϩⲉⲓ ⲛ̀ϫⲉ ⲛⲉⲥⲙⲁⲛ̀ⲁⲣⲉϩ. ⲟⲩⲟϩ ⲁϥⲟⲩⲱϫⲡ ⲛ̀ϫⲉ ⲡⲉⲥⲥⲟⲃⲧ. ϫⲉ
      ⲟⲩϭⲓⲙ̀ⲡϣⲓϣ ⲉ̀ⲃⲟⲗ ϩⲓⲧⲉⲛ ⲫϯ ⲡⲉ. ⲁⲣⲓⲟⲩⲓ ⲛ̀ⲟⲩϭⲓⲙ̀ⲡϣⲓϣ ⲉ̀ϩⲣⲏⲓ ⲉ̀ϫⲱⲥ ⲙ̀ⲫⲣⲏϯ
      ⲉⲧⲁⲥⲓⲣⲓ. ⲁⲣⲓⲟⲩⲓ ϩⲱⲧⲉⲛ ⲛⲁⲥ.</td>
      <td><span style="color:#b00e23">(15)</span> and prevail against her: her
      hands are weakened, her bulwarks are fallen, and her wall is broken down:
      for it is vengeance from God: take vengeance upon her; as she has done,
      do to her.</td>
      <td><span style="color:#b00e23">(15)</span> κατακροτήσατε ἐπ’ αὐτήν·
      παρελύθησαν αἱ χεῖρες αὐτῆς, ἔπεσαν αἱ ἐπάλξεις αὐτῆς, καὶ κατεσκάφη τὸ
      τεῖχος αὐτῆς· ὅτι ἐκδίκησις παρὰ θεοῦ ἐστιν, ἐκδικεῖτε ἐπ’ αὐτήν· καθὼς
      ἐποίησεν, ποιήσατε αὐτῇ.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ϥⲱϯ ⲛ̀ⲟⲩⲥⲡⲉⲣⲙⲁ ⲉ̀ⲃⲟⲗ ϧⲉⲛ
      ⲃⲁⲃⲩⲗⲱⲛ. ⲛⲉⲙ ⲫⲏ ⲉⲧⲁⲙⲟⲛⲓ ⲛ̀ⲟⲩⲟⲥϧ ϧⲉⲛ ⲡⲥⲏⲟⲩ ⲙ̀ⲡⲱⲥϧ. ⲉ̀ⲃⲟⲗ ϩⲁ ⲡϩⲟ ⲛ̀ⲟⲩⲥⲏϥⲓ
      ⲛ̀ⲟⲩⲉⲓⲛⲓⲛ. ⲟⲩⲟϩ ⲡⲓⲟⲩⲁⲓ ⲡⲓⲟⲩⲁⲓ ⲉϥⲉ̀ⲫⲱⲧ ⲉ̀ϧⲟⲩⲛ ⲉ̀ⲡⲉϥⲕⲁϩⲓ</td>
      <td><span style="color:#b00e23">(16)</span> Utterly destroy seed out of
      Babylon, and him that holds a sickle in time of harvest: for fear of the
      Grecian sword, they shall return every one to his people, and every one
      shall flee to his own land.</td>
      <td><span style="color:#b00e23">(16)</span> ἐξολεθρεύσατε σπέρµα ἐκ
      Βαβυλῶνος, κατέχοντα δρέπανον ἐν καιρῷ θερισµοῦ· ἀπὸ προσώπου µαχαίρας
      Ἑλληνικῆς ἕκαστος εἰς τὸν λαὸν αὐτοῦ ἀποστρέψουσιν καὶ ἕκαστος εἰς τὴν
      γῆν αὐτοῦ φεύξεται.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩⲉⲥⲱⲟⲩ ⲉϥⲥⲟⲣⲉⲙ ⲡⲉ ⲡⲓⲥ̅ⲗ̅.
      ϩⲁⲛⲙⲟⲩⲓ ⲁⲩϫⲟⲣϥ ⲉ̀ⲃⲟⲗ ⲡⲓϩⲟⲩⲓⲧ ⲁϥⲟⲩⲟⲙϥ ⲡⲟⲩⲣⲟ ⲛ̀ⲧⲉ ⲁⲥⲥⲟⲩⲣ. ⲟⲩⲟϩ ⲡϧⲁⲉ̀ ⲁϥⲟⲩⲱⲙ
      ⲛ̀ⲛⲉϥⲕⲁⲥ ⲡⲟⲩⲣⲟ ⲙ̀ⲃⲁⲃⲩⲗⲱⲛ.</td>
      <td><span style="color:#b00e23">(17)</span> Israel is a wandering sheep;
      the lions have driven him out: the king of Assyria first devoured him,
      and afterward this king of Babylon has gnawed his bones.</td>
      <td><span style="color:#b00e23">(17)</span> Πρόβατον πλανώµενον Ισραηλ,
      λέοντες ἐξῶσαν αὐτόν· ὁ πρῶτος ἔφαγεν αὐτὸν βασιλεὺς Ασσουρ καὶ οὗτος
      ὕστερον τὰ ὀστᾶ αὐτοῦ βασιλεὺς Βαβυλῶνος.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ
      ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ϩⲏⲡⲡⲉ ⲁ̀ⲛⲟⲕ ϯⲛⲁϭⲓⲙ̀ⲡⲉⲙ̀ⲡϣⲓϣ ⲉ̀ϫⲉⲛ ⲡⲟⲩⲣⲟ ⲙ̀ⲃⲁⲃⲩⲗⲱⲛ.
      ⲛⲉⲙ ⲉ̀ϫⲉⲛ ⲡⲉϥⲕⲁϩⲓ ⲙ̀ⲫⲣⲏϯ ⲉⲧⲁⲓϭⲓⲙ̀ⲡϣⲓϣ ⲉ̀ϫⲉⲛ ⲡⲟⲩⲣⲟ ⲁⲥⲥⲟⲩⲣ.</td>
      <td><span style="color:#b00e23">(18)</span> Therefore thus saith the
      Lord; Behold, I will take vengeance on the king of Babylon, and upon his
      land, as I took vengeance on the king of Assyria.</td>
      <td><span style="color:#b00e23">(18)</span> διὰ τοῦτο τάδε λέγει κύριος
      Ἰδοὺ ἐγὼ ἐκδικῶ ἐπὶ τὸν βασιλέα Βαβυλῶνος καὶ ἐπὶ τὴν γῆν αὐτοῦ, καθὼς
      ἐξεδίκησα ἐπὶ τὸν βασιλέα Ασσουρ.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲟⲩⲟϩ ⲉⲓⲉ̀ⲧⲁⲥⲑⲟ ⲙ̀ⲡⲓⲥ̅ⲗ̅
      ⲉ̀ⲡⲉϥⲙⲁⲙⲙⲟⲛⲓ. ⲟⲩⲟϩ ⲉⲩⲉ̀ⲙⲟⲛⲓ ϧⲉⲛ ⲡⲓⲕⲁⲣⲙⲏⲗⲟⲥ. ⲛⲉⲙ ϧⲉⲛ ⲡⲧⲱⲟⲩ ⲛ̀ⲉⲫⲣⲉⲙ ⲛⲉⲙ ϧⲉⲛ
      ⲅⲁⲗⲁⲁⲇ. ⲟⲩⲟϩ ⲉⲥⲉ̀ⲥⲓ ⲛ̀ϫⲉ ⲧⲉϥⲯⲩⲭⲏ.</td>
      <td><span style="color:#b00e23">(19)</span> And I will restore Israel to
      his pasture, and he shall feed on Carmel and on mount Ephraim and in
      Galaad, and his soul shall be satisfied.</td>
      <td><span style="color:#b00e23">(19)</span> καὶ ἀποκαταστήσω τὸν Ισραηλ
      εἰς τὴν νοµὴν αὐτοῦ, καὶ νεµήσεται ἐν τῷ Καρµήλῳ καὶ ἐν ὄρει Εφραιµ καὶ
      ἐν τῷ Γαλααδ, καὶ πλησθήσεται ἡ ψυχὴ αὐτοῦ.</td>
    </tr>

    <tr>
      <td><span style="color:#b00e23">(ⲕ̅)</span> ϧⲉⲛ ⲛⲓⲉϩⲟⲟⲩ ⲉⲧⲉⲙ̀ⲙⲁⲩ ⲟⲩⲟϩ
      ⲉⲩⲉ̀ⲕⲱϯ ⲛ̀ⲥⲁ ⲧⲁⲇⲓⲕⲓⲁ ⲙ̀ⲡⲓⲥ̅ⲗ̅ ⲟⲩⲟϩ ⲛ̀ⲛⲉⲥϣⲱⲡⲓ ⲟⲩⲟϩ ⲛⲉⲛⲛⲟⲃⲓ ⲛ̀ⲓⲟⲩⲇⲁ ⲟⲩⲟϩ
      ⲛ̀ⲛⲟⲩϫⲉⲙⲟⲩ. ⲉⲓⲉ̀ⲭⲱ ⲉ̀ⲃⲟⲗ ⲛ̀ⲛⲏ ⲉⲧⲁⲩⲥⲱϫⲡ ϩⲓϫⲉⲛ ⲡⲕⲁϩⲓ ⲡⲉϫⲉ ⲡϭ̅ⲥ̅.</td>
      <td><span style="color:#b00e23">(20)</span> In those days, and at that
      time, they shall seek for the iniquity of Israel, and there shall be
      none; and for the sins of Juda, and they shall not be found: for I will
      be merciful to them that are left</td>
      <td><span style="color:#b00e23">(20)</span> ἐν ταῖς ἡµέραις ἐκείναις καὶ
      ἐν τῷ καιρῷ ἐκείνῳ ζητήσουσιν τὴν ἀδικίαν Ισραηλ, καὶ οὐχ ὑπάρξει, καὶ
      τὰς ἁµαρτίας Ιουδα, καὶ οὐ µὴ εὑρεθῶσιν, ὅτι ἵλεως ἔσοµαι τοῖς
      ὑπολελειµµένοις ἐπὶ τῆς γῆς, λέγει κύριος.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲁⲙⲟⲩ ⲉ̀ϩⲣⲏⲓ ⲉ̀ϫⲱⲥ ϧⲉⲛ
      ⲟⲩⲙⲃⲟⲛ ⲛⲉⲙ ⲉ̀ϫⲉⲛ ⲛⲏ ⲉⲧϣⲟⲡ ⲛ̀ϧⲏⲧⲥ. ϭⲓⲙ̀ⲡϣⲓϣ ⲉ̀ϫⲱⲥ ϧⲉⲛ ⲟⲩⲥⲏϥⲓ. ⲟⲩⲟϩ ⲧⲁⲕⲟⲥ
      ⲡⲉϫⲉ ⲡϭ̅ⲥ̅. ⲟⲩⲟϩ ⲁⲣⲓⲟⲩⲓ ⲕⲁⲧⲁ ϩⲱⲃ ⲛⲓⲃⲉⲛ ⲉ̀ϯⲛⲁϩⲉⲛϩⲱⲛⲕ ⲉ̀ⲣⲱⲟⲩ.</td>
      <td><span style="color:#b00e23">(21)</span> on the land, saith the Lord.
      Go up against it roughly, and against them that dwell on it: avenge, O
      sword, and destroy utterly, saith the Lord, and do according to all that
      I command thee.</td>
      <td><span style="color:#b00e23">(21)</span> Πικρῶς ἐπίβηθι ἐπ’ αὐτὴν καὶ
      ἐπὶ τοὺς κατοικοῦντας ἐπ’ αὐτήν· ἐκδίκησον, µάχαιρα, καὶ ἀφάνισον, λέγει
      κύριος, καὶ ποίει κατὰ πάντα, ὅσα ἐντέλλοµαί σοι.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲧⲥⲙⲏ ⲛ̀ⲟⲩⲡⲟⲗⲉⲙⲟⲥ. ⲛⲉⲙ
      ⲟⲩⲛⲓϣϯ ⲛ̀ϧⲟⲙϧⲉⲙ ϧⲉⲛ ⲡⲕⲁϩⲓ ⲛ̀ⲧⲉ ⲛⲓⲭⲁⲗⲇⲉⲟⲥ.</td>
      <td><span style="color:#b00e23">(22)</span> A sound of war, and great
      destruction in the land of the Chaldeans!</td>
      <td><span style="color:#b00e23">(22)</span> φωνὴ πολέµου καὶ συντριβὴ
      µεγάλη ἐν γῇ Χαλδαίων.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲡⲱⲥ ⲁϥⲕⲱϣ ⲟⲩⲟϩ ⲁϥϧⲟⲙϧⲉⲙ.
      ⲛ̀ϫⲉ ⲡⲓⲁⲑⲏⲣ ⲛ̀ⲧⲉ ⲡⲕⲁϩⲓ ⲧⲏⲣϥ. ⲡⲱⲥ ⲁⲥϣⲱⲡⲓ ⲉ̀ⲡⲧⲁⲕⲟ ⲛ̀ϫⲉ ⲃⲁⲃⲩⲗⲱⲛ ϧⲉⲛ
      ⲛⲓⲉⲑⲛⲟⲥ.</td>
      <td><span style="color:#b00e23">(23)</span> How is the hammer of the
      whole earth broken and crushed! How is Babylon become a desolation among
      the nations!</td>
      <td><span style="color:#b00e23">(23)</span> πῶς συνεκλάσθη καὶ συνετρίβη
      ἡ σφῦρα πάσης τῆς γῆς; πῶς ἐγενήθη εἰς ἀφανισµὸν Βαβυλὼν ἐν ἔθνεσιν;</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲉⲩⲉ̀ⲟⲩⲁϩⲟⲩ ⲉ̀ϫⲱⲟⲩ ⲟⲩⲟϩ
      ⲛ̀ⲛⲉⲉⲙⲓ &lt;ⲉ&gt;ⲃⲁⲃⲩⲗⲱⲛ. ⲟⲩⲟϩ ⲉⲣⲉ̀ⲧⲁⲕⲟ. ⲁⲩϫⲉⲙⲓ ⲟⲩⲟϩ ⲁⲩⲟⲗⲓ. ϫⲉ ⲟⲩⲏⲓ ⲁⲣⲉϯ
      ⲉ̀ϧⲟⲩⲛ ⲉ̀ϩⲣⲉⲛ ⲡϭ̅ⲥ̅</td>
      <td><span style="color:#b00e23">(24)</span> They shall come upon thee,
      and thou shalt not know it, Babylon, that thou wilt even be taken
      captive: thou art found and taken, because thou didst resist the
      Lord.</td>
      <td><span style="color:#b00e23">(24)</span> ἐπιθήσονταί σοι, καὶ ἁλώσῃ, ὦ
      Βαβυλών, καὶ οὐ γνώσῃ· εὑρέθης καὶ ἐλήµφθης, ὅτι τῷ κυρίῳ ἀντέστης.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲟⲩⲟϩ ⲁϥⲁⲟⲩⲱⲛ ⲛ̀ϫⲉ ⲡϭ̅ⲥ̅
      ⲙ̀ⲡⲉϥⲁϩⲟ ⲁϥⲓⲛⲓ ⲉ̀ⲃⲟⲗ ⲛ̀ⲛⲓⲥⲕⲉⲩⲟⲥ ⲛ̀ⲧⲉ ⲡϫⲱⲛⲧ ϫⲉ ⲡϩⲱⲃ ⲙ̀ⲡϭ̅ⲥ̅ ⲫϯ ϧⲉⲛ ⲡⲕⲁϩⲓ
      ⲛ̀ⲧⲉ ⲛⲓⲭⲁⲗⲇⲉⲟⲥ.</td>
      <td><span style="color:#b00e23">(25)</span> The Lord has opened his
      treasury, and brought forth the weapons of his anger: for the Lord God
      has a work in the land of the Chaldeans.</td>
      <td><span style="color:#b00e23">(25)</span> ἤνοιξεν κύριος τὸν θησαυρὸν
      αὐτοῦ καὶ ἐξήνεγκεν τὰ σκεύη ὀργῆς αὐτοῦ, ὅτι ἔργον τῷ κυρίῳ θεῷ ἐν γῇ
      Χαλδαίων,</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲁⲩⲓ ⲛ̀ϫⲉ ⲛⲉϥⲥⲏⲟⲩ ⲁⲟⲩⲱⲛ
      ⲉ̀ⲛⲉϥⲁⲡⲟⲑⲏⲕⲏ ϧⲉⲧϧⲱⲧϥ ⲙ̀ⲫⲣⲏϯ ⲛ̀ⲟⲩⲃⲏⲃ. ⲙ̀ⲡⲉⲛⲑⲣⲉ ⲥⲱϫⲡ ϣⲱⲡⲓ ⲛⲁϥ.</td>
      <td><span style="color:#b00e23">(26)</span> For her times are come: open
      ye her storehouses: search her as a cave, and utterly destroy her: let
      there be no remnant of her.</td>
      <td><span style="color:#b00e23">(26)</span> ὅτι ἐληλύθασιν οἱ καιροὶ
      αὐτῆς. ἀνοίξατε τὰς ἀποθήκας αὐτῆς, ἐρευνήσατε αὐτὴν ὡς σπήλαιον καὶ
      ἐξολεθρεύσατε αὐτήν, µὴ γενέσθω αὐτῆς κατάλειµµα·</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲛⲉϥⲟⲩⲧⲁϩ ⲧⲏⲣⲟⲩ ⲙⲁⲣⲟⲩϣⲱⲟⲩⲓ.
      ⲟⲩⲟϩ ⲙⲁⲣⲟⲩⲓ̀ ⲉ̀ⲡⲉⲥⲏⲧ ⲉ̀ⲡϧⲟⲗϧⲉⲗ. ⲟⲩⲟⲓ ⲛⲱⲟⲩ ϫⲉ ⲁϥⲓ̀ ⲛ̀ϫⲉ ⲡⲟⲩⲉϩⲟⲟⲩ ⲛⲉⲙ ⲡⲥⲏⲟⲩ
      ⲛ̀ⲧⲉ ⲡⲟⲩϭⲓⲙ̀ⲡϣⲓϣ.</td>
      <td><span style="color:#b00e23">(27)</span> Dry ye up all her fruits, and
      let them go down to the slaughter: woe to them! for their day is come,
      and the time of their retribution.</td>
      <td><span style="color:#b00e23">(27)</span> ἀναξηράνατε αὐτῆς πάντας τοὺς
      καρπούς, καὶ καταβήτωσαν εἰς σφαγήν· οὐαὶ αὐτοῖς, ὅτι ἥκει ἡ ἡµέρα αὐτῶν
      καὶ καιρὸς ἐκδικήσεως αὐτῶν.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲧⲥⲙⲏ ⲛ̀ⲧⲉ ⲛⲏ ⲉⲧⲫⲏⲧ. ⲛⲉⲙ ⲛⲏ
      ⲉⲧⲁⲩⲛⲟϩⲉⲙ ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲧⲉ ⲃⲁⲃⲩⲗⲱⲛ ⲉ̀ⲧⲁⲙⲉ ⲥⲓⲱⲛ ⲉ̀ⲡⲓϭⲓⲙ̀ⲡϣⲓϣ ⲉ̀ⲃⲟⲗ
      ϩⲓⲧⲉⲛ ⲡϭ̅ⲥ̅ ⲡⲉⲛⲛⲟⲩϯ.</td>
      <td><span style="color:#b00e23">(28)</span> A voice of men fleeing and
      escaping from the land of Babylon, to declare to Sion the vengeance that
      comes from the Lord our God.</td>
      <td><span style="color:#b00e23">(28)</span> φωνὴ φευγόντων καὶ
      ἀνασῳζοµένων ἐκ γῆς Βαβυλῶνος τοῦ ἀναγγεῖλαι εἰς Σιων τὴν ἐκδίκησιν παρὰ
      κυρίου θεοῦ ἡµῶν.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ϩⲟⲛϩⲉⲛ ⲉⲧⲉ ⲛⲟⲩⲙⲏϣ ⲉ̀ϩⲣⲏⲓ
      ⲉ̀ϫⲉⲛ ⲃⲁⲃⲩⲗⲱⲛ. ⲟⲩⲟⲛ ⲛⲓⲃⲉⲛ ⲛⲉⲧϭⲱⲗⲕ ⲛ̀ⲧⲉϥⲫⲓϯ ⲙⲁⲧⲁⲕⲧⲟ ⲉ̀ⲣⲟⲥ ⲉϥⲕⲱϯ. ⲟⲩⲟϩ
      ⲙ̀ⲡⲉⲛⲑⲣⲉ ϩⲗⲓ ⲟⲩϫⲁⲓ ⲛ̀ϧⲣⲏⲓ ⲛ̀ϧⲏⲧⲥ. ⲙⲟⲓ ⲛⲁⲥ ⲛ̀ⲟⲩϣⲉⲃⲓⲱ ⲕⲁⲧⲁ ⲛⲉⲥϩⲃⲏⲟⲩⲓ ⲟⲩⲟϩ
      ⲕⲁⲧⲁ ϩⲱⲃ ⲛⲓⲃⲉⲛ ⲉⲧⲁⲥⲁⲓⲧⲟⲩ ⲁⲣⲓⲟⲩⲓ ⲛⲁⲥ. ϫⲉ ⲟⲩⲏⲓ ⲁⲥϯ ⲉ̀ϧⲟⲩⲛ ⲉ̀ϩⲣⲉⲛ ⲡϭ̅ⲥ̅ ⲫϯ
      ⲡⲉⲑⲟⲩⲁⲃ ⲛ̀ⲧⲉ ⲡⲓⲥ̅ⲗ̅</td>
      <td><span style="color:#b00e23">(29)</span> Summon many against Babylon,
      even every one that bends the bow: camp against her round about; let no
      one of her people escape: render to her according to her works; according
      to all that she has done, do to her: for she has resisted the Lord, the
      Holy God of Israel.</td>
      <td><span style="color:#b00e23">(29)</span> παραγγείλατε ἐπὶ Βαβυλῶνα
      πολλοῖς, παντὶ ἐντείνοντι τόξον· παρεµβάλετε ἐπ’ αὐτὴν κυκλόθεν, µὴ ἔστω
      αὐτῆς ἀνασῳζόµενος· ἀνταπόδοτε αὐτῇ κατὰ τὰ ἔργα αὐτῆς, κατὰ πάντα ὅσα
      ἐποίησεν ποιήσατε αὐτῇ, ὅτι πρὸς τὸν κύριον ἀντέστη θεὸν ἅγιον τοῦ
      Ισραηλ.</td>
    </tr>

    <tr>
      <td><span style="color:#b00e23">(ⲗ̅)</span> ⲉⲑⲃⲉ ⲫⲁⲓ ⲉⲩⲉ̀ϩⲉⲓ ⲛ̀ϫⲉ
      ⲛⲉⲥϧⲉⲗϣⲓⲣⲓ ⲛ̀ϧⲣⲏⲓ ϧⲉⲛ ⲛⲉⲥⲡⲗⲁⲧⲓⲁ. ⲟⲩⲟϩ ⲛⲉⲥⲣⲱⲙⲓ ⲧⲏⲣⲟⲩ ⲛ̀ⲣⲉϥϯ ⲉⲩⲉ̀ⲣⲁϧⲧⲟⲩ
      ⲡⲉϫⲉ ⲡϭ̅ⲥ̅.</td>
      <td><span style="color:#b00e23">(30)</span> Therefore shall her young men
      fall in the streets, and all her warriors shall be cast down, saith the
      Lord.</td>
      <td><span style="color:#b00e23">(30)</span> διὰ τοῦτο πεσοῦνται οἱ
      νεανίσκοι αὐτῆς ἐν ταῖς πλατείαις αὐτῆς, καὶ πάντες οἱ ἄνδρες οἱ
      πολεµισταὶ αὐτῆς ῥιφήσονται, εἶπεν κύριος.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ϩⲏⲡⲡⲉ ⲁ̀ⲛⲟⲕ ⲉⲓⲉ̀ⲓ̀ ⲉ̀ϩⲣⲏⲓ
      ⲉ̀ϫⲱ ϯⲣⲉϥϯϣⲱϣ ⲡⲉϫⲉ ⲡϭ̅ⲥ̅. ϫⲉ ⲟⲩⲏⲓ ⲁϥⲓ̀ ⲛ̀ϫⲉ ⲡⲉϩⲟⲟⲩ ⲛⲉⲙ ⲡⲥⲏⲟⲩ ⲛ̀ⲧⲉ
      ⲡⲓϭⲓⲙ̀ⲡϣⲓϣ.</td>
      <td><span style="color:#b00e23">(31)</span> Behold, I am against thee the
      haughty one, saith the Lord: for thy day is come, and the time of thy
      retribution.</td>
      <td><span style="color:#b00e23">(31)</span> ἰδοὺ ἐγὼ ἐπὶ σὲ τὴν
      ὑβρίστριαν, λέγει κύριος, ὅτι ἥκει ἡ ἡµέρα σου καὶ ὁ καιρὸς ἐκδικήσεώς
      σου·</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲟⲩⲟϩ ⲉϥⲉ̀ϩⲉⲓ ⲟⲩⲟϩ ⲛ̀ⲛⲉϥϣⲱⲡⲓ
      ⲛ̀ϫⲉ ⲫⲏ ⲉⲑⲛⲁⲧⲟⲩⲛⲟⲥϥ. ⲟⲩⲟϩ ⲉⲓⲉ̀ϭⲉⲣⲟ ⲛ̀ⲟⲩⲭⲣⲱⲙ ϧⲉⲛ ⲛⲉⲥⲓⲁϩϣϣⲏⲛ. ⲟⲩⲟϩ ⲉϥⲉ̀ⲟⲩⲱⲙ
      ⲛ̀ⲛⲉⲧⲕⲱϯ ⲉ̀ⲣⲟⲥ ⲧⲏⲣⲟⲩ.</td>
      <td><span style="color:#b00e23">(32)</span> And thy pride shall fail, and
      fall, and there shall be no one to set it up again: and I will kindle a
      fire in her forest, and it shall devour all things round about her.</td>
      <td><span style="color:#b00e23">(32)</span> καὶ ἀσθενήσει ἡ ὕβρις σου καὶ
      πεσεῖται, καὶ οὐκ ἔσται ὁ ἀνιστῶν αὐτήν· καὶ ἀνάψω πῦρ ἐν τῷ δρυµῷ αὐτῆς,
      καὶ καταφάγεται πάντα τὰ κύκλῳ αὐτῆς.</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ
      ⲛ̀ϫⲉ ⲡϭ̅ⲥ̅ ϫⲉ ⲥⲉϭⲉⲡϫⲱⲣⲓ ⲉ̀ϫⲉⲛ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲛⲉⲙ ⲛⲉⲛϣⲏⲣⲓ ⲛⲓⲟⲩⲇⲁ ⲧⲏⲣⲟⲩ
      ⲉⲩⲥⲟⲡ. ⲟⲩⲟϩ ⲛⲏ ⲉⲧⲁⲩⲉⲣⲉⲭⲙⲁⲗⲱⲧⲉⲩⲓⲛ ⲙ̀ⲙⲱⲟⲩ. ⲥⲉϭⲉⲡϫⲱⲣⲓ ⲉ̀ϩⲣⲏⲓ ⲉ̀ϫⲱⲟⲩ. ϫⲉ
      ⲙ̀ⲡⲟⲩⲟⲩⲱϣ ⲉⲧ̀ⲁⲟⲩⲱⲟⲩ ⲉ̀ⲃⲟⲗ.</td>
      <td><span style="color:#b00e23">(33)</span> Thus saith the Lord; The
      children of Israel and the children of Juda have been oppressed: all they
      that have taken them captive have oppressed them together; for they would
      not let them go.</td>
      <td><span style="color:#b00e23">(33)</span> Τάδε λέγει κύριος
      Καταδεδυνάστευνται οἱ υἱοὶ Ισραηλ καὶ οἱ υἱοὶ Ιουδα ἅµα, πάντες οἱ
      αἰχµαλωτεύσαντες αὐτοὺς κατεδυνάστευσαν αὐτούς, ὅτι οὐκ ἠθέλησαν
      ἐξαποστεῖλαι αὐτούς.</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ⲟⲩⲟϩ ⲫⲏ ⲉⲑⲛⲁⲥⲟⲧⲟⲩ. ⲟⲩϫⲱⲣⲓ
      ⲡⲉ ⲡϭ̅ⲥ̅ ⲡⲓⲡⲁⲛⲧⲟⲕⲣⲁⲧⲱⲣ ⲡⲉ ⲡⲉϥⲣⲁⲛ. ϥⲛⲁϯϩⲁⲡ ϧⲉⲛ ⲟⲩϩⲁⲡ. ⲟⲩⲃⲉ ⲛⲏ ⲉⲧϯ ⲟⲩⲃⲏϥ.
      ϩⲟⲡⲱⲥ ⲛ̀ⲧⲉϥϥⲱϯ ⲉ̀ⲃⲟⲗ ⲙ̀ⲡⲓⲕⲁϩⲓ ⲟⲩⲟϩ ⲉϥⲉ̀ϯϫⲱⲛⲧ ⲛ̀ⲛⲏ ⲉⲧϣⲟⲡ ϧⲉⲛ ⲃⲁⲃⲩⲗⲱⲛ.</td>
      <td><span style="color:#b00e23">(34)</span> But their Redeemer is strong;
      the Lord Almighty is his name: he will enter into judgment with his
      adversaries, that he may destroy the earth;</td>
      <td><span style="color:#b00e23">(34)</span> καὶ ὁ λυτρούµενος αὐτοὺς
      ἰσχυρός, κύριος παντοκράτωρ ὄνοµα αὐτῷ· κρίσιν κρινεῖ πρὸς τοὺς
      ἀντιδίκους αὐτοῦ, ὅπως ἐξάρῃ τὴν γῆν, καὶ παροξυνεῖ τοῖς κατοικοῦσι
      Βαβυλῶνα.</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ϥⲛⲁⲓⲛⲓ ⲛ̀ⲟⲩⲥⲏϥⲓ ⲉ̀ϫⲉⲛ
      ⲛⲓⲭⲁⲗⲇⲉⲟⲥ. ⲛⲉⲙ ⲉ̀ϫⲉⲛ ⲛⲏ ⲉⲧϣⲟⲡ ϧⲉⲛ ⲃⲁⲃⲩⲗⲱⲛ. ⲛⲉⲙ ⲉ̀ϫⲉⲛ ⲛⲉⲥ ⲉ̀ϩⲣⲏⲓ. ⲛⲉⲙ
      ⲉ̀ϫⲉⲛ ⲛⲉⲥⲕⲁⲧϩⲏⲧ.</td>
      <td><span style="color:#b00e23">(35)</span> and he will sharpen a sword
      against the Chaldeans, and against the inhabitants of Babylon, and upon
      her nobles and upon her wise men;</td>
      <td><span style="color:#b00e23">(35)</span> µάχαιραν ἐπὶ τοὺς Χαλδαίους
      καὶ ἐπὶ τοὺς κατοικοῦντας Βαβυλῶνα καὶ ἐπὶ τοὺς µεγιστᾶνας αὐτῆς καὶ ἐπὶ
      τοὺς συνετοὺς αὐτῆς·</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> ⲟⲩⲥⲏϥⲓ ⲉ̀ϫⲉⲛ ⲛⲉⲥⲣⲉϥϯ ⲟⲩⲟϩ
      ⲉⲩⲉ̀ϯⲟⲩⲱ ⲉ̀ⲃⲟⲗ ⲟⲩⲥⲏϥⲓ ⲉ̀ϫⲉⲛ ⲛⲟⲩϩⲑⲱⲣ ⲛⲉⲙ ⲛⲟⲩϩⲁⲣⲙⲁ.</td>
      <td><span style="color:#b00e23">(36)</span> a sword upon her warriors,
      and they shall be weakened: a sword upon their horses, and upon their
      chariots:</td>
      <td><span style="color:#b00e23">(36)</span> µάχαιραν ἐπὶ τοὺς µαχητὰς
      αὐτῆς, καὶ παραλυθήσονται· <span style="color:#b00e23">(37)</span>
      µάχαιραν ἐπὶ τοὺς ἵππους αὐτῶν καὶ ἐπὶ τὰ ἅρµατα αὐτῶν·</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ⲟⲩⲥⲏϥⲓ ⲉ̀ϫⲉⲛ ⲛⲟⲩⲣⲉϥϯ ⲛⲉⲙ ⲛⲏ
      ⲉⲑⲙⲟⲩϫⲧ ⲛⲉⲙⲱⲟⲩ ϧⲉⲛ ⲧⲉⲥⲙⲏϯ. ⲟⲩⲟϩ ⲉⲩⲉ̀ϣⲱⲡⲓ ⲙ̀ⲫⲣⲏϯ ⲛ̀ϩⲁⲛϩⲓⲟⲙⲓ. ⲟⲩⲥⲏϥⲓ ⲉ̀ϫⲉⲛ
      ⲛⲉⲥⲁϩⲱⲣ ⲟⲩⲟϩ ⲉⲩⲉ̀ϫⲟⲣ ⲉ̀ⲃⲟⲗ ϩⲓϫⲉⲛ ⲡⲉⲥⲙⲱⲟⲩ.</td>
      <td><span style="color:#b00e23">(37)</span> a sword upon their warriors
      and upon the mixed people in the midst of her; and they shall be as
      women: a sword upon the treasures, and they shall be scattered upon her
      water,</td>
      <td>µάχαιραν ἐπὶ τοὺς µαχητὰς αὐτῶν καὶ ἐπὶ τὸν σύµµικτον τὸν ἐν µέσῳ
      αὐτῆς, καὶ ἔσονται ὡσεὶ γυναῖκες· µάχαιραν ἐπὶ τοὺς θησαυροὺς αὐτῆς, καὶ
      διασκορπισθήσονται.</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> ⲟⲩⲟϩ ⲉⲩⲉ̀ϭⲓϣⲓⲡⲓ ϫⲉ ⲟⲩⲕⲁϩⲓ
      ⲛ̀ⲧⲉ ⲛⲓⲫⲱⲧϩ ⲡⲉ. ⲟⲩⲟϩ ⲛ̀ϩⲣⲏⲓ ϧⲉⲛ ⲛⲉⲛⲏⲥⲟⲥ. ⲛⲉϣⲁⲩϣⲟⲩϣⲟⲩ ⲡⲉ ⲙ̀ⲙⲱⲟⲩ</td>
      <td><span style="color:#b00e23">(38)</span> and they shall be ashamed:
      for it is a land of graven images; and in the islands, where they
      boasted.</td>
      <td><span style="color:#b00e23">(38)</span> ἐπὶ τῷ ὕδατι αὐτῆς ἐπεποίθει
      καὶ καταισχυνθήσονται, ὅτι γῆ τῶν γλυπτῶν ἐστιν, καὶ ἐν ταῖς νήσοις, οὗ
      κατεκαυχῶντο.</td>
    </tr>

    <tr>
      <td><span style="color:#b00e23">(ⲗ̅ⲑ̅)</span> ⲉⲑⲃⲉ ⲫⲁⲓ ⲉⲩⲉ̀ϣⲱⲡⲓ ⲛ̀ϫⲉ
      ϩⲁⲛϩⲟⲣⲧϥ ϧⲉⲛ ⲛⲉⲥⲛⲏⲥⲟⲥ. ⲟⲩⲟϩ ⲉⲩⲉ̀ϣⲱⲡⲓ ⲛ̀ϧⲏⲧⲥ ⲛ̀ϫⲉ ϩⲁⲛϣⲉⲣⲓ ⲛ̀ⲥⲉⲣⲏⲛⲟⲥ. ⲟⲩⲟϩ
      ⲛ̀ⲛⲟⲩϣⲱⲡⲓ ⲛ̀ϧⲏⲧⲥ ϣⲁ ⲉⲛⲉϩ.</td>
      <td><span style="color:#b00e23">(39)</span> Therefore shall idols dwell
      in the islands, and the young of monsters shall dwell in it: it shall not
      be inhabited any more for ever.</td>
      <td><span style="color:#b00e23">(39)</span> διὰ τοῦτο κατοικήσουσιν
      ἰνδάλµατα ἐν ταῖς νήσοις, καὶ κατοικήσουσιν ἐν αὐτῇ θυγατέρες σειρήνων·
      οὐ µὴ κατοικηθῇ οὐκέτι εἰς τὸν αἰῶνα.</td>
    </tr>

    <tr>
      <td><span style="color:#b00e23">(ⲙ̅)</span> ⲙ̀ⲫⲣⲏϯ ⲉⲧⲁ ⲫϯ ⲣⲉϧⲧ ⲥⲟⲇⲟⲙⲁ ⲛⲉⲙ
      ⲅⲟⲙⲟⲣⲣⲁ ⲛⲉⲙ ⲛⲉⲧⲕⲱϯ ⲉ̀ⲣⲱⲟⲩ ⲡⲉϫⲉ ⲡϭ̅ⲥ̅ ⲛ̀ⲛⲉ ⲣⲱⲙⲓ ϣⲱⲡⲓ ⲙ̀ⲙⲁⲩ.</td>
      <td><span style="color:#b00e23">(40)</span> As God overthrew Sodom and
      Gomorrha, and the cities bordering upon them, saith the Lord: no man
      shall dwell there, and no son of man shall sojourn there.</td>
      <td><span style="color:#b00e23">(40)</span> καθὼς κατέστρεψεν ὁ θεὸς
      Σοδοµα καὶ Γοµορρα καὶ τὰς ὁµορούσας αὐταῖς, εἶπεν κύριος, οὐ µὴ
      κατοικήσῃ ἐκεῖ ἄνθρωπος, καὶ οὐ µὴ παροικήσῃ ἐκεῖ υἱὸς ἀνθρώπου.</td>
    </tr>

    <tr>
      <td><span style="color:#b00e23">(ⲙ̅ⲁ̅)</span> ϩⲏⲡⲡⲉ ⲓⲥ ⲟⲩⲗⲁⲟⲥ ⲉϥⲛⲏⲟⲩ
      ⲉ̀ⲃⲟⲗ ⲥⲁⲡⲉⲙϩⲓⲧ. ⲛⲉⲙ ⲟⲩⲛⲓϣϯ ⲛ̀ⲉⲑⲛⲟⲥ ⲟⲩⲟϩ ⲟⲩⲙⲏϣ ⲛ̀ⲟⲩⲣⲟ ⲉⲩⲉ̀ⲧⲱⲟⲩⲛⲟⲩ ⲉ̀ⲃⲟⲗ.
      ⲓⲥϫⲉⲛ ⲁⲩⲣⲏϫϥ ⲙ̀ⲡⲕⲁϩⲓ. ⲉ̀ⲟⲩⲟⲛ ⲟⲩⲫⲓϯ ⲛⲉⲙ ⲟⲩⲥⲏϥⲓ ϧⲉⲛ ⲛⲟⲩϫⲓϫ ⲟⲩⲓ ⲧⲁⲙⲟⲥ ⲡⲉ.
      ⲟⲩⲟϩ ⲛ̀ⲛⲉϥⲛⲁⲓ.</td>
      <td><span style="color:#b00e23">(41)</span> Behold, a people comes from
      the north, and a great nation, and many kings shall be stirred up from
      the end of the earth; holding bow and dagger:</td>
      <td><span style="color:#b00e23">(41)</span> ἰδοὺ λαὸς ἔρχεται ἀπὸ βορρᾶ,
      καὶ ἔθνος µέγα καὶ βασιλεῖς πολλοὶ ἐξεγερθήσονται ἀπ’ ἐσχάτου τῆς
      γῆς</td>
    </tr>

    <tr>
      <td><span style="color:#b00e23">(ⲙ̅ⲃ̅)</span> ⲟⲩⲟϩ ⲧⲟⲩⲥⲙⲏ ⲉⲥⲉ̀ⲱϣ ⲉ̀ⲃⲟⲗ
      ⲙ̀ⲫⲣⲏϯ ⲙ̀ⲫⲓⲟⲙ ⲉⲩⲉ̀ⲫⲱⲧ ϩⲓϫⲉⲛ ϩⲁⲛϩⲑⲱⲣ. ⲉⲩⲥⲉⲃⲧⲱⲧ ⲙ̀ⲫⲣⲏϯ ⲛ̀ⲟⲩⲭⲣⲱⲙ ⲉ̀ⲡⲡⲟⲗⲉⲙⲟⲥ.
      ⲉ̀ϯ ⲟⲩⲃⲉ ⲧϣⲉⲣⲓ ⲛ̀ⲑⲃⲁⲃⲩⲗⲱⲛ.</td>
      <td><span style="color:#b00e23">(42)</span> the people is fierce, and
      will have no mercy: their voices shall sound as the sea, they shall ride
      upon horses, prepared for war, like fire, against thee, O daughter of
      Babylon.</td>
      <td><span style="color:#b00e23">(42)</span> τόξον καὶ ἐγχειρίδιον
      ἔχοντες· ἰταµός ἐστιν καὶ οὐ µὴ ἐλεήσῃ· φωνὴ αὐτῶν ὡς θάλασσα ἠχήσει, ἐφ’
      ἵπποις ἱππάσονται παρεσκευασµένοι ὥσπερ πῦρ εἰς πόλεµον πρὸς σέ, θύγατερ
      Βαβυλῶνος.</td>
    </tr>

    <tr>
      <td><span style="color:#b00e23">(ⲙ̅ⲅ̅)</span> ⲟⲩⲟϩ ⲁϥⲥⲱⲧⲉⲙ ⲉ̀ⲧⲟⲩⲥⲙⲏ ⲛ̀ϫⲉ
      ⲡⲟⲩⲣⲟ ⲙ̀ⲃⲁⲃⲩⲗⲱⲛ ⲟⲩⲟϩ ⲛⲉϥϫⲓϫ. ⲁϥϯⲟⲩⲱ ⲉ̀ⲃⲟⲗ ⲟⲩϩⲟϫϩⲉϫ ⲁϥⲁⲙⲟⲛⲓ ⲙ̀ⲙⲟϥ. ⲛⲉⲙ
      ϩⲁⲛⲛⲁⲕϩⲓ ⲙ̀ⲫⲣⲏϯ ⲛ̀ⲑⲏ ⲉⲑⲛⲁⲙⲓⲥⲓ.</td>
      <td><span style="color:#b00e23">(43)</span> The king of Babylon heard the
      sound of them, and his hands were enfeebled: anguish overcame him, pangs
      as of a woman in travail.</td>
      <td><span style="color:#b00e23">(43)</span> ἤκουσεν βασιλεὺς Βαβυλῶνος
      τὴν ἀκοὴν αὐτῶν, καὶ παρελύθησαν αἱ χεῖρες αὐτοῦ· θλῖψις κατεκράτησεν
      αὐτοῦ, ὠδῖνες ὡς τικτούσης.</td>
    </tr>

    <tr>
      <td><span style="color:#b00e23">(ⲙ̅ⲇ̅)</span> ϩⲏⲡⲡⲉ ⲙ̀ⲫⲣⲏϯ ⲛ̀ⲟⲩⲭⲣⲱⲙ
      ⲉϥⲉ̀ⲓ̀ ⲉ̀ⲡϣⲱⲓ ϧⲉⲛ ⲡⲓⲓⲟⲣⲇⲁⲛⲏⲥ ⲉ̀ϩⲣⲏⲓ ⲉ̀ⲅⲉⲑⲉⲙ. ϫⲉ ⲟⲩⲏⲓ ϯⲛⲁϭⲟϫⲓ ⲛ̀ⲥⲱⲟⲩ
      ⲛ̀ⲭⲱⲗⲉⲙ ⲉ̀ⲃⲟⲗ ⲛ̀ϧⲏⲧⲥ. ⲟⲩⲟϩ ϧⲉⲗϣⲓⲣⲓ ⲛⲓⲃⲉⲛ ϯⲛⲁⲑⲟⲩⲱⲧⲟⲩ ⲉ̀ϫⲱⲥ. ϫⲉ ⲛⲓⲙ ⲉⲧⲟⲓ
      ⲙ̀ⲡⲁⲣⲏϯ. ⲟⲩⲟϩ ⲛⲓⲙ ⲉⲑⲛⲁⲟϩⲓ ⲉ̀ⲣⲁⲧϥ ⲟⲩⲃⲏⲓ. ϫⲉ ⲛⲓⲙ ⲡⲉ ⲡⲁⲓⲙⲁⲛⲉⲥⲱⲟⲩ ⲉⲑⲛⲁⲟϩⲓ
      ⲉ̀ⲣⲁⲧϥ ⲙ̀ⲡⲁⲙ̀ⲑⲟ.</td>
      <td><span style="color:#b00e23">(44)</span> Behold, he shall come up as a
      lion from Jordan to Gaethan; for I will speedily drive them from her, and
      I will set all the youths against her: for who is like me? and who will
      resist me? and who is this shepherd who will stand before me?</td>
      <td><span style="color:#b00e23">(44)</span> ἰδοὺ ὥσπερ λέων ἀναβήσεται
      ἀπὸ τοῦ Ιορδάνου εἰς τόπον Αιθαµ, ὅτι ταχέως ἐκδιώξω αὐτοὺς ἀπ’ αὐτῆς καὶ
      πάντα νεανίσκον ἐπ’ αὐτὴν ἐπιστήσω. ὅτι τίς ὥσπερ ἐγώ; καὶ τίς
      ἀντιστήσεταί µοι; καὶ τίς οὗτος ποιµήν, ὃς στήσεται κατὰ πρόσωπόν
      µου;</td>
    </tr>

    <tr>
      <td><span style="color:#b00e23">(ⲙ̅ⲉ̅)</span> ⲉⲑⲃⲉ ⲫⲁⲓ ⲥⲱⲧⲉⲙ ⲉ̀ⲡⲓⲥⲟϭⲛⲓ
      ⲛ̀ⲧⲉ ⲡϭ̅ⲥ̅. ⲫⲏ ⲉⲧⲁϥⲥⲟϭⲛⲓ ⲙ̀ⲙⲟϥ ⲉ̀ϫⲉⲛ ⲃⲁⲃⲩⲗⲱⲛ. ⲛⲉⲙ ⲛⲉϥⲙⲟⲕⲙⲉⲕ ⲛⲏ ⲉⲧⲁϥⲙⲟⲕⲙⲉⲕ
      ⲉ̀ⲣⲱⲟⲩ ⲉ̀ϫⲉⲛ ⲛⲉⲧϣⲟⲡ ϧⲉⲛ ⲛⲓⲭⲁⲗⲇⲉⲟⲥ ⲉ̀ϣⲱⲡ ⲁⲩϣ̀ⲧⲉⲙⲧⲁⲕⲟ ⲛ̀ϫⲉ ⲛⲓϩⲓⲏⲃ ⲛ̀ⲧⲉ
      ⲛⲟⲩⲉⲥⲱⲟⲩ ⲉ̀ϣⲱⲡ ⲁϥϣ̀ⲧⲉⲙⲧⲁⲕⲟ ⲛ̀ϫⲉ ⲟⲩⲙⲁⲙ̀ⲙⲟⲛⲓ ⲉ̀ⲃⲟⲗ ϩⲁⲣⲱⲟⲩ</td>
      <td><span style="color:#b00e23">(45)</span> Therefore hear ye the counsel
      of the Lord, which he has taken against Babylon; and his devices, which
      he has devised upon the Chaldeans inhabiting it: surely lambs of their
      flock shall be destroyed: surely pasture shall be cut off from them.</td>
      <td><span style="color:#b00e23">(45)</span> διὰ τοῦτο ἀκούσατε τὴν βουλὴν
      κυρίου, ἣν βεβούλευται ἐπὶ Βαβυλῶνα, καὶ λογισµοὺς αὐτοῦ, οὓς ἐλογίσατο
      ἐπὶ τοὺς κατοικοῦντας Χαλδαίους· ἐὰν µὴ διαφθαρῇ τὰ ἀρνία τῶν προβάτων
      αὐτῶν, ἐὰν µὴ ἀφανισθῇ νοµὴ ἀπ’ αὐτῶν.</td>
    </tr>

    <tr>
      <td><span style="color:#b00e23">(ⲙ̅ⲋ̅)</span> ϫⲉ ⲉ̀ⲃⲟⲗ ϧⲉⲛ ⲧⲥⲙⲏ ⲙ̀ⲡⲧⲁⲕⲟ
      ⲛ̀ⲧⲉ ⲃⲁⲃⲩⲗⲱⲛ. ⲉϥⲉ̀ⲙⲟⲛⲙⲉⲛ ⲛ̀ϫⲉ ⲡⲕⲁϩⲓ. ⲟⲩⲟϩ ⲉⲩⲉ̀ⲥⲱⲧⲉⲙ ⲉⲩϧⲣⲱⲟⲩ ϧⲉⲛ
      ⲛⲓⲉⲑⲛⲟⲥ.</td>
      <td><span style="color:#b00e23">(46)</span> For at the sound of the
      taking of Babylon the earth shall quake, and a cry shall be heard among
      the nations.</td>
      <td><span style="color:#b00e23">(46)</span> ὅτι ἀπὸ φωνῆς ἁλώσεως
      Βαβυλῶνος σεισθήσεται ἡ γῆ, καὶ κραυγὴ ἐν ἔθνεσιν ἀκουσθήσεται.</td>
    </tr>
  </table>
</body>
</html>
