<!DOCTYPE html>
<html>
<head>
  <title>Jeremiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="jeremiah_6.html" rel="next">
  <link href="jeremiah_4.html" rel="prev">
  <script src="main.js" type="module"></script>
</head>
<body class="chapter">
  <h4 id="jeremiah_5" class="title">Jeremiah 5</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ϭⲟϫⲓ ⲉ̀ⲃⲟⲗ ϩⲓ ⲡⲓⲙⲱⲓⲧ ⲛ̀ⲧⲉ ⲓⲗ̅ⲏ̅ⲙ̅. ⲁⲛⲁⲩ ⲟⲩⲟϩ ⲁⲣⲓⲉⲙⲓ. ⲟⲩⲟϩ ⲕⲱϯ ϩⲓ ⲛⲉⲥϣⲑⲉϩ.
      ⲉ̀ϣⲱⲡ ⲁⲣⲉⲧⲉⲛϣⲁⲛϫⲉⲙ ⲟⲩⲁⲓ ⲉϥⲓⲣⲓ ⲛ̀ⲟⲩϩⲁⲡ. ⲟⲩⲟϩ ⲉϥⲕⲱϯ ⲛ̀ⲥⲁ ⲟⲩⲛⲁϩϯ ⲉⲓⲉ̀ⲭⲱ ⲛⲱⲟⲩ
      ⲉ̀ⲃⲟⲗ ⲡⲉϫⲉ ⲡϭ̅ⲥ̅.</td>
      <td class="language English"><span style="color:#b00e23">(1)</span> Run
      ye about in the streets of Jerusalem, and see, and know, and seek in her
      broad places, if ye can find one, if there is any one that does judgment,
      and seeks faithfulness; and I will pardon them, saith the Lord.</td>
      <td class="language Greek"><span style="color:#b00e23">(1)</span>
      Περιδράµετε ἐν ταῖς ὁδοῖς Ιερουσαληµ καὶ ἴδετε καὶ γνῶτε καὶ
      ζητήσατε ἐν ταῖς πλατείαις αὐτῆς, ἐὰν εὕρητε ἄνδρα, εἰ
      ἔστιν ποιῶν κρίµα καὶ ζητῶν πίστιν, καὶ ἵλεως ἔσοµαι
      αὐτοῖς, λέγει κύριος.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲥⲉϫⲱ ⲙ̀ⲙⲟⲥ ϫⲉ ϥⲟⲛϧ ⲛ̀ϫⲉ ⲡϭ̅ⲥ̅ ⲉⲑⲃⲉ ⲫⲁⲓ ⲛⲁⲩⲱⲣⲕ ⲁⲛ ϧⲉⲛ ⲟⲩⲙⲉⲑⲛⲟⲩϫ.</td>
      <td class="language English"><span style="color:#b00e23">(2)</span> The
      Lord lives, they say; do they not therefore swear falsely?</td>
      <td class="language Greek"><span style="color:#b00e23">(2)</span> Ζῇ
      κύριος, λέγουσιν· διὰ τοῦτο οὐκ ἐπὶ ψεύδεσιν ὀµνύουσιν;</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲡϭ̅ⲥ̅ ⲁⲣⲉ ⲛⲉⲕⲃⲁⲗ ϫⲟⲩϣⲧ ⲉⲩⲛⲁϩϯ. ⲁⲕⲉⲣⲙⲁⲥⲧⲓⲅⲅⲟⲓⲛ ⲙ̀ⲙⲱⲟⲩ. ⲟⲩⲟϩ ⲙ̀ⲡⲟⲩⲙⲕⲁϩ
      ⲁⲕⲙⲟⲩⲛⲕⲟⲩ. ⲟⲩⲟϩ ⲙ̀ⲡⲟⲩⲟⲩⲱϣ ⲉ̀ϭⲓⲥⲃⲱ. ⲁⲩⲧⲁϫⲣⲉ ⲡⲟⲩϩⲟ ⲉ̀ϩⲟⲧⲉ ⲟⲩⲡⲉⲧⲣⲁ. ⲟⲩⲟϩ
      ⲙ̀ⲡⲟⲩⲟⲩⲱϣ ⲉ̀ⲕⲟⲧⲟⲩ</td>
      <td class="language English"><span style="color:#b00e23">(3)</span> O
      Lord, thine eyes are upon faithfulness: thou hast scourged them, but they
      have not grieved; thou hast consumed them; but they would not receive
      correction: they have made their faces harder than a rock; and they would
      not return.</td>
      <td class="language Greek"><span style="color:#b00e23">(3)</span> κύριε,
      οἱ ὀφθαλµοί σου εἰς πίστιν· ἐµαστίγωσας αὐτούς, καὶ οὐκ
      ἐπόνεσαν· συνετέλεσας αὐτούς, καὶ οὐκ ἠθέλησαν δέξασθαι
      παιδείαν· ἐστερέωσαν τὰ πρόσωπα αὐτῶν ὑπὲρ πέτραν καὶ οὐκ
      ἠθέλησαν ἐπιστραφῆναι.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲁ̀ⲛⲟⲕ ⲡⲉϫⲏⲓ ϫⲉ ⲓⲥⲱⲥ ϩⲁⲛϩⲏⲕⲓ ⲛⲉ. ϫⲉ ⲙ̀ⲡⲟⲩϣ̀ϫⲉⲙϫⲟⲙ ϫⲉ. ⲙ̀ⲡⲟⲩⲉⲙⲓ
      ⲉ̀ⲡⲓⲙⲱⲓⲧ ⲛ̀ⲧⲉ ⲡϭ̅ⲥ̅ ⲛⲉⲙ ⲡⲓϩⲁⲡ ⲛ̀ⲧⲉ ⲫϯ.</td>
      <td class="language English"><span style="color:#b00e23">(4)</span> Then
      I said, It may be they are poor; for they are weak, for they know not the
      way of the Lord, or the judgment of God.</td>
      <td class="language Greek"><span style="color:#b00e23">(4)</span> καὶ
      ἐγὼ εἶπα Ἴσως πτωχοί εἰσιν, διότι οὐκ ἐδυνάσθησαν, ὅτι οὐκ
      ἔγνωσαν ὁδὸν κυρίου καὶ κρίσιν θεοῦ·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϯⲛⲁϣⲉ ⲛⲏⲓ ⲇⲉ ϩⲁ ⲛⲏ ⲉⲧⲉ ⲟⲩⲟⲛ ϣ̀ϫⲟⲙ ⲙ̀ⲙⲱⲟⲩ ⲟⲩⲟϩ ⲛ̀ⲧⲁⲥⲁϫⲓ ⲛⲉⲙⲱⲟⲩ. ϫⲉ ⲛ̀ⲑⲱⲟⲩ
      ⲁⲩⲉⲙⲓ ⲉ̀ⲡⲓⲙⲱⲓⲧ ⲛ̀ⲧⲉ ⲡϭ̅ⲥ̅. ⲛⲉⲙ ⲡⲓϩⲁⲡ ⲛ̀ⲧⲉ ⲫϯ. ⲟⲩⲟϩ ϩⲏⲡⲡⲉ ⲉⲩⲥⲟⲡ ⲁⲓϧⲟⲙϧⲉⲙ
      ⲙ̀ⲡⲟⲩⲛⲁϩⲃⲉϥ. ⲟⲩⲟϩ ⲁⲓⲫⲱϫⲓ ⲛ̀ⲛⲟⲩⲥⲛⲁⲩϩ.</td>
      <td class="language English"><span style="color:#b00e23">(5)</span> I
      will go to the rich men, and will speak to them; for they have known the
      way of the Lord, and the judgment of God: but, behold, with one consent
      they have broken the yoke, they have burst the bonds.</td>
      <td class="language Greek"><span style="color:#b00e23">(5)</span>
      πορεύσοµαι πρὸς τοὺς ἁδροὺς καὶ λαλήσω αὐτοῖς, ὅτι αὐτοὶ
      ἐπέγνωσαν ὁδὸν κυρίου καὶ κρίσιν θεοῦ· καὶ ἰδοὺ ὁµοθυµαδὸν
      συνέτριψαν ζυγόν, διέρρηξαν δεσµούς.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲉⲑⲃⲉ ⲫⲁⲓ ⲁϥⲙⲁϣⲟⲩ ⲛ̀ϫⲉ ⲟⲩⲙⲟⲩⲓ ⲉ̀ⲃⲟⲗ ϧⲉⲛ ⲟⲩⲓⲁϩϣϣⲏⲛ. ⲟⲩⲟϩ ⲟⲩⲟⲩⲱⲛϣ ⲁϥϥⲟⲧⲟⲩ
      ⲉ̀ⲃⲟⲗ ϣⲁ ⲉ̀ϧⲟⲩⲛ ⲉ̀ⲛⲟⲩⲏⲟⲩ. ⲟⲩⲟϩ ⲟⲩ ⲡⲁⲣⲇⲁⲗⲓⲥ ⲁⲥⲣⲱⲓⲥ ⲉ̀ϫⲉⲛ ⲛⲟⲩⲃⲁⲕⲓ. ⲟⲩⲟϩ
      ⲟⲩⲟⲛ ⲛⲓⲃⲉⲛ ⲉⲑⲛⲁⲥⲓⲛⲓ ⲉ̀ⲃⲟⲗ ϩⲁⲣⲱⲟⲩ ⲉⲩⲉ̀ϫⲟⲣϫⲟⲩ. ϫⲉ ⲁⲩⲑⲣⲉ ⲛ̀ⲟⲩⲙⲉⲧⲁⲥⲉⲃⲏⲥ ⲁϣⲁⲓ
      ⲁⲩϫⲉⲙϫⲟⲙ ϧⲉⲛ ⲡⲟⲩⲕⲟⲧⲟⲩ ⲉ̀ⲃⲟⲗ.</td>
      <td class="language English"><span style="color:#b00e23">(6)</span>
      Therefore has a lion out of the forest smitten them, and a wolf has
      destroyed them even to their houses, and a leopard has watched against
      their cities: all that go forth from them shall be hunted: for they have
      multiplied their ungodliness, they have strengthened themselves in their
      revoltings.</td>
      <td class="language Greek"><span style="color:#b00e23">(6)</span> διὰ
      τοῦτο ἔπαισεν αὐτοὺς λέων ἐκ τοῦ δρυµοῦ, καὶ λύκος ἕως τῶν
      οἰκιῶν ὠλέθρευσεν αὐτούς, καὶ πάρδαλις ἐγρηγόρησεν ἐπὶ τὰς
      πόλεις αὐτῶν· πάντες οἱ ἐκπορευόµενοι ἀπ’ αὐτῶν θηρευθήσονται,
      ὅτι ἐπλήθυναν ἀσεβείας αὐτῶν, ἴσχυσαν ἐν ταῖς ἀποστροφαῖς
      αὐτῶν.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲛ̀ϩⲣⲏⲓ ϧⲉⲛ ⲁϣ ⲙ̀ⲙⲱⲟⲩ. ⲛ̀ⲧⲁⲭⲱ ⲛⲉ ⲉ̀ⲃⲟⲗ ⲛⲉϣⲏⲣⲓ ⲁⲩⲭⲁⲧ ⲛ̀ⲥⲱⲟⲩ. ⲟⲩⲟϩ ⲁⲩⲱⲣⲕ
      ⲛ̀ⲛⲏ ⲉⲧⲉ ϩⲁⲛⲛⲟⲩϯ ⲁⲛ ⲛⲉ. ⲟⲩⲟϩ ⲁⲓⲧⲥⲓⲱⲟⲩ ⲁⲩⲉⲣⲙⲉⲧⲛⲱⲓⲕ. ⲟⲩⲟϩ ⲁⲩϣⲱⲡⲓ ϧⲉⲛ ⲛⲓⲏⲓ
      ⲛ̀ⲧⲉ ⲛⲓⲡⲟⲣⲛⲟⲥ.</td>
      <td class="language English"><span style="color:#b00e23">(7)</span> In
      what way shall I forgive thee for these things? Thy sons have forsaken
      me, and sworn by them that are no gods: and I fed them to the full, and
      they committed adultery, and lodged in harlots’ houses.</td>
      <td class="language Greek"><span style="color:#b00e23">(7)</span> ποίᾳ
      τούτων ἵλεως γένωµαί σοι; οἱ υἱοί σου ἐγκατέλιπόν µε καὶ
      ὤµνυον ἐν τοῖς οὐκ οὖσιν θεοῖς· καὶ ἐχόρτασα αὐτούς, καὶ
      ἐµοιχῶντο καὶ ἐν οἴκοις πορνῶν κατέλυον.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁⲩⲉⲣ ⲫⲣⲏϯ ⲛ̀ⲛⲓϩⲑⲱⲣ ⲉⲩⲗⲟⲃⲓ ⲉ̀ϫⲉⲛ ⲛⲓϩⲓⲟⲙⲓ. ⲡⲓⲟⲩⲁⲓ ⲡⲓⲟⲩⲁⲓ ⲉϥϩⲉⲙϩⲉⲙ ⲉ̀ϫⲉⲛ
      ⲧⲥϩⲓⲙⲓ ⲛ̀ⲧⲉ ⲡⲉϥϣⲫⲏⲣ</td>
      <td class="language English"><span style="color:#b00e23">(8)</span> They
      became as wanton horses: they neighed each one after his neighbour’s
      wife.</td>
      <td class="language Greek"><span style="color:#b00e23">(8)</span> ἵπποι
      θηλυµανεῖς ἐγενήθησαν, ἕκαστος ἐπὶ τὴν γυναῖκα τοῦ πλησίον
      αὐτοῦ ἐχρεµέτιζον.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ⲙⲏ
      ⲉ̀ϩⲣⲏⲓ ⲉ̀ϫⲉⲛ ⲛⲁⲓ ⲁⲛ. ϯⲛⲁϣⲓⲛⲓ ⲁⲛ ⲡⲉϫⲉ ⲡϭ̅ⲥ̅. ⲓⲉ ϧⲉⲛ ⲟⲩⲉⲑⲛⲟⲥ ⲙ̀ⲡⲁⲓⲣⲏϯ ⲁⲛ.
      ⲧⲁⲯⲩⲭⲏ ⲛⲁϭⲓⲙ̀ⲡϣⲓϣ ⲁⲛ.</td>
      <td class="language English"><span style="color:#b00e23">(9)</span> Shall
      I not visit for these things? saith the Lord: and shall not my soul be
      avenged on such a nation as this.</td>
      <td class="language Greek"><span style="color:#b00e23">(9)</span> µὴ
      ἐπὶ τούτοις οὐκ ἐπισκέψοµαι; λέγει κύριος· ἢ ἐν ἔθνει
      τοιούτῳ οὐκ ἐκδικήσει ἡ ψυχή µου;</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲙⲁϣⲉ ⲛⲱⲧⲉⲛ ⲉ̀ϫⲉⲛ ⲛⲉⲥⲡⲣⲟⲙⲁⲭⲱⲛ. ⲟⲩⲟϩ ⲟⲩⲟϫⲡⲟⲩ ⲙ̀ⲡⲉⲣⲓⲣⲓ ⲇⲉ ⲙ̀ⲡⲉⲥϫⲱⲕ. ⲥⲱϫⲡ
      ⲉ̀ⲫⲁϩⲟⲩ ⲛ̀ⲛⲉⲥⲧⲁϫⲣⲟ ϫⲉ ⲛⲁ ⲡϭ̅ⲥ̅ ⲛⲉ.</td>
      <td class="language English"><span style="color:#b00e23">(10)</span> Go
      up upon her battlements, and break them down; but make not a full end:
      leave her buttresses: for they are the Lord’s.</td>
      <td class="language Greek"><span style="color:#b00e23">(10)</span>
      ἀνάβητε ἐπὶ τοὺς προµαχῶνας αὐτῆς καὶ κατασκάψατε, συντέλειαν
      δὲ µὴ ποιήσητε· ὑπολίπεσθε τὰ ὑποστηρίγµατα αὐτῆς, ὅτι τοῦ
      κυρίου εἰσίν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ϫⲉ ⲟⲩⲏⲓ ⲉϥⲟⲓ ⲛ̀ⲁⲧⲥⲱⲧⲉⲙ ⲁϥⲉⲣⲁⲧⲥⲱⲧⲉⲙ ⲛ̀ⲥⲱⲓ ⲛ̀ϫⲉ ⲡⲏⲓ ⲙ̀ⲡⲓⲥ̅ⲗ̅ ⲟⲩⲟϩ ⲡⲏⲓ
      ⲛ̀ⲓⲟⲩⲇⲁ ⲁϥϫⲉⲙⲉⲑⲛⲟⲩϫ ⲉ̀ⲡϭ̅ⲥ̅</td>
      <td class="language English"><span style="color:#b00e23">(11)</span> For
      the house of Israel have indeed dealt treacherously against me, saith the
      Lord: the house of Juda also</td>
      <td class="language Greek"><span style="color:#b00e23">(11)</span> ὅτι
      ἀθετῶν ἠθέτησεν εἰς ἐµέ, λέγει κύριος, οἶκος Ισραηλ καὶ
      οἶκος Ιουδα.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲡⲉϫⲱⲟⲩ ϫⲉ ⲛ̀ⲛⲁⲓ ⲁⲛ ⲛⲉ. ⲙ̀ⲙⲟⲛ ⲡⲉⲧϩⲱⲟⲩ ⲛⲁⲓ ⲉ̀ϩⲣⲏⲓ ⲉ̀ϫⲱⲛ ⲟⲩⲥⲏϥⲓ ⲛⲉⲙ
      ⲟⲩϩⲕⲟ ⲛ̀ⲛⲉⲛⲛⲁⲩ ⲉ̀ⲣⲱⲟⲩ</td>
      <td class="language English"><span style="color:#b00e23">(12)</span> have
      lied to their Lord, and they have said, These things are not so; no evils
      shall come upon us; and we shall not see sword or famine.</td>
      <td class="language Greek"><span style="color:#b00e23">(12)</span>
      ἐψεύσαντο τῷ κυρίῳ ἑαυτῶν καὶ εἶπαν Οὐκ ἔστιν ταῦτα· οὐχ
      ἥξει ἐφ’ ἡµᾶς κακά, καὶ µάχαιραν καὶ λιµὸν οὐκ ὀψόµεθα·</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲛⲉⲛⲡⲣⲟⲫⲏⲧⲏⲥ ⲉ̀ⲛⲁⲩϣⲟⲡ ⲉⲩⲑⲏⲟⲩ ⲡⲉ ⲟⲩⲟϩ ⲡⲥⲁϫⲓ ⲙ̀ⲡϭ̅ⲥ̅ ⲛⲁϥϣⲟⲡ ⲛ̀ϧⲏⲧⲟⲩ ⲁⲛ.</td>
      <td class="language English"><span style="color:#b00e23">(13)</span> Our
      prophets became wind, and the word of the Lord was not in them.</td>
      <td class="language Greek"><span style="color:#b00e23">(13)</span> οἱ
      προφῆται ἡµῶν ἦσαν εἰς ἄνεµον, καὶ λόγος κυρίου οὐχ ὑπῆρχεν
      ἐν αὐτοῖς· οὕτως ἔσται αὐτοῖς.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ⲡⲓⲡⲁⲛⲧⲟⲕⲣⲁⲧⲱⲣ. ϫⲉ ⲉ̀ⲫⲙⲁ ϫⲉ
      ⲁⲧⲉⲧⲉⲛⲥⲁϫⲓ ⲛ̀ⲛⲁⲓⲥⲁϫⲓ. ϩⲏⲡⲡⲉ ⲁⲓϯ ⲛ̀ⲛⲁⲥⲁϫⲓ ⲉ̀ϧⲟⲩⲛ ⲉ̀ⲱⲣⲕ ⲙ̀ⲫⲣⲏϯ ⲛ̀ⲟⲩⲭⲣⲱⲙ.
      ⲟⲩⲟϩ ⲡⲁⲓⲗⲁⲟⲥ ϩⲁⲛⲣⲱⲕϩ ⲛⲉ. ⲟⲩⲟϩ ⲉϥⲉ̀ⲟⲩⲟⲙⲟⲩ.</td>
      <td class="language English"><span style="color:#b00e23">(14)</span>
      Therefore thus saith the Lord Almighty, Because ye have spoken this word,
      behold, I have made my words in thy mouth fire, and this people wood, and
      it shall devour them.</td>
      <td class="language Greek"><span style="color:#b00e23">(14)</span> διὰ
      τοῦτο τάδε λέγει κύριος παντοκράτωρ Ἀνθ’ ὧν ἐλαλήσατε τὸ
      ῥῆµα τοῦτο, ἰδοὺ ἐγὼ δέδωκα τοὺς λόγους µου εἰς τὸ στόµα σου
      πῦρ καὶ τὸν λαὸν τοῦτον ξύλα, καὶ καταφάγεται αὐτούς.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ϩⲏⲡⲡⲉ ⲁ̀ⲛⲟⲕ ϯⲛⲁⲓⲛⲓ ⲉ̀ϫⲉⲛ ⲑⲏⲛⲟⲩ ⲛ̀ⲟⲩⲉⲑⲛⲟⲥ ⲛ̀ⲥⲉⲛⲁⲥⲱⲧⲉⲙ ⲁⲛ ⲉ̀ⲧⲥⲙⲏ ⲛ̀ⲧⲉ
      ⲡⲉϥⲗⲁⲟⲥ.</td>
      <td class="language English"><span style="color:#b00e23">(15)</span>
      Behold, I will bring upon you a nation from far, O house of Israel, saith
      the Lord; a nation the sound of whose language one shall not
      understand.</td>
      <td class="language Greek"><span style="color:#b00e23">(15)</span> ἰδοὺ
      ἐγὼ ἐπάγω ἐφ’ ὑµᾶς ἔθνος πόρρωθεν, οἶκος Ισραηλ, λέγει
      κύριος, ἔθνος, οὗ οὐκ ἀκούσῃ τῆς φωνῆς τῆς γλώσσης
      αὐτοῦ·</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ϩⲁⲛϫⲱⲣⲓ ⲧⲏⲣⲟⲩ ⲛⲉ.</td>
      <td class="language English"><span style="color:#b00e23">(16)</span> They
      are all mighty men:</td>
      <td class="language Greek"><span style="color:#b00e23">(16)</span>
      πάντες ἰσχυροὶ</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ⲉⲩⲉ̀ⲟⲩⲱⲙ ⲡⲉⲧⲉⲛⲱⲥϧ ⲛⲉⲙ ⲛⲉⲧⲉⲛⲱⲓⲕ. ⲟⲩⲟϩ ⲉⲩⲉ̀ⲟⲩⲱⲙ ⲛ̀ⲛⲉⲧⲉⲛϣⲏⲣⲓ ⲛⲉⲙ
      ⲛⲉⲧⲉⲛϣⲉⲣⲓ. ⲟⲩⲟϩ ⲉⲩⲉ̀ⲟⲩⲱⲙ ⲛ̀ⲛⲉⲧⲉⲛⲉⲥⲱⲟⲩ ⲛⲉⲙ ⲛⲉⲧⲉⲛⲙⲁⲥⲓ. ⲉⲩⲉ̀ⲟⲩⲱⲙ
      ⲛ̀ⲛⲉⲧⲉⲛⲓⲁϩⲁⲗⲟⲗⲓ. ⲛⲉⲙ ⲛⲉⲧⲉⲛⲓⲁϩ ⲛ̀ⲕⲉⲛⲧⲉ. ⲛⲉⲙ ⲛⲉⲧⲉⲛⲓⲁϩϫⲱⲓⲧ. ⲟⲩⲟϩ ⲉⲩⲉ̀ⲧⲫⲉⲣⲓ
      ⲉ̀ⲛⲉⲧⲉⲛⲃⲁⲕⲓ ⲉⲧϫⲟⲣ ϧⲉⲛ ⲧⲥⲏϥⲓ. ⲛⲏ ⲉⲧⲉ ϩⲑⲏⲧⲉⲛ ⲭⲏ ⲉ̀ⲣⲱⲟⲩ.</td>
      <td class="language English"><span style="color:#b00e23">(17)</span> and
      they shall devour your harvest, and your bread; and shall devour your
      sons, and your daughters; and they shall devour your sheep, and your
      calves, and devour your vineyards, and your fig-plantations, and your
      olive yards: and they shall utterly destroy your strong cities, wherein
      ye trusted, with the sword.</td>
      <td class="language Greek"><span style="color:#b00e23">(17)</span> καὶ
      κατέδονται τὸν θερισµὸν ὑµῶν καὶ τοὺς ἄρτους ὑµῶν καὶ
      κατέδονται τοὺς υἱοὺς ὑµῶν καὶ τὰς θυγατέρας ὑµῶν καὶ
      κατέδονται τὰ πρόβατα ὑµῶν καὶ τοὺς µόσχους ὑµῶν καὶ
      κατέδονται τοὺς ἀµπελῶνας ὑµῶν καὶ τοὺς συκῶνας ὑµῶν καὶ
      τοὺς ἐλαιῶνας ὑµῶν· καὶ ἀλοήσουσιν τὰς πόλεις τὰς ὀχυρὰς
      ὑµῶν, ἐφ’ αἷς ὑµεῖς πεποίθατε ἐπ’ αὐταῖς, ἐν ῥοµφαίᾳ.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ϧⲉⲛ ⲛⲓⲉϩⲟⲟⲩ ⲉⲧⲉⲙ̀ⲙⲁⲩ ⲡⲉϫⲉ ⲡϭ̅ⲥ̅ ⲡⲉⲕⲛⲟⲩϯ ⲛ̀ⲛⲁⲓⲣⲓ ⲙ̀ⲡⲉⲧⲉⲛϫⲱⲕ</td>
      <td class="language English"><span style="color:#b00e23">(18)</span> And
      it shall come to pass in those days, saith the Lord thy God, that I will
      not utterly destroy you.</td>
      <td class="language Greek"><span style="color:#b00e23">(18)</span> καὶ
      ἔσται ἐν ταῖς ἡµέραις ἐκείναις, λέγει κύριος ὁ θεός σου, οὐ
      µὴ ποιήσω ὑµᾶς εἰς συντέλειαν.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ⲉⲥⲉ̀ϣⲱⲡⲓ ⲁⲣⲉⲧⲉⲛϣⲁⲛϫⲟⲥ. ϫⲉ ⲉⲑⲃⲉ ⲟⲩ ⲁ ⲡϭ̅ⲥ̅ ⲡⲉⲛⲛⲟⲩϯ. ⲉⲣ ⲛⲁⲓ ⲧⲏⲣⲟⲩ ⲛⲁⲛ.
      ⲟⲩⲟϩ ⲉⲕⲉ̀ϫⲟⲥ ⲛⲱⲟⲩ. ϫⲉ ⲉ̀ⲫⲙⲁ ϫⲉ ⲁⲣⲉⲧⲉⲛⲉⲣⲃⲱⲕ ⲛ̀ϩⲁⲛⲕⲉⲛⲟⲩϯ ⲛ̀ϣⲉⲙⲙⲟ. ⲛ̀ϧⲣⲏⲓ
      ϧⲉⲛ ⲡⲉⲧⲉⲛⲕⲁϩⲓ. ⲡⲁⲓⲣⲏϯ ⲉⲣⲉⲧⲉⲛⲉ̀ⲉⲣⲃⲱⲕ ⲟⲛ ⲛ̀ϩⲁⲛϣⲉⲙⲙⲱⲟⲩ. ϧⲉⲛ ⲟⲩⲕⲁϩⲓ ⲙ̀ⲫⲱⲧⲉⲛ
      ⲁⲛ ⲡⲉ.</td>
      <td class="language English"><span style="color:#b00e23">(19)</span> And
      it shall come to pass, when ye shall say, Wherefore has the Lord our God
      done all these things to us? that thou shalt say to them, Because ye
      served strange gods in your land, so shall ye serve strangers in a land
      that is not yours.</td>
      <td class="language Greek"><span style="color:#b00e23">(19)</span> καὶ
      ἔσται ὅταν εἴπητε Τίνος ἕνεκεν ἐποίησεν κύριος ὁ θεὸς
      ἡµῶν ἡµῖν ἅπαντα ταῦτα; καὶ ἐρεῖς αὐτοῖς Ἀνθ’ ὧν
      ἐδουλεύσατε θεοῖς ἀλλοτρίοις ἐν τῇ γῇ ὑµῶν, οὕτως
      δουλεύσετε ἀλλοτρίοις ἐν γῇ οὐχ ὑµῶν.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲙⲁⲧⲁⲙⲉ ⲡⲏⲓ ⲛ̀ⲓⲁⲕⲱⲃ ⲉ̀ⲛⲁⲓ. ⲟⲩⲟϩ ⲙⲁⲣⲟⲩⲥⲱⲧⲉⲙ ⲉ̀ⲣⲱⲟⲩ ϧⲉⲛ ⲓⲟⲩⲇⲁⲥ.</td>
      <td class="language English"><span style="color:#b00e23">(20)</span>
      Proclaim these things to the house of Jacob, and let them be heard in the
      house of Juda.</td>
      <td class="language Greek"><span style="color:#b00e23">(20)</span>
      ἀναγγείλατε ταῦτα εἰς τὸν οἶκον Ιακωβ, καὶ ἀκουσθήτω ἐν τῷ
      Ιουδα.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲥⲱⲧⲉⲙ ⲉ̀ⲛⲁⲓ ⲡⲓⲗⲁⲟⲥ ⲛ̀ⲥⲟϫ ⲟⲩⲟϩ ⲛ̀ⲁⲧϩⲏⲧ. ⲛⲟⲩⲃⲁⲗ ⲙ̀ⲙⲱⲟⲩ ⲟⲩⲟϩ ⲛ̀ⲥⲉⲛⲁⲩ ⲁⲛ.
      ⲛⲟⲩⲙⲁϣϫ ⲙ̀ⲙⲱⲟⲩ. ⲟⲩⲟϩ ⲛ̀ⲥⲉⲥⲱⲧⲉⲙ ⲁⲛ.</td>
      <td class="language English"><span style="color:#b00e23">(21)</span> Hear
      ye now these things, O foolish and senseless people; who have eyes, and
      see not; and have ears, and hear not:</td>
      <td class="language Greek"><span style="color:#b00e23">(21)</span>
      ἀκούσατε δὴ ταῦτα, λαὸς µωρὸς καὶ ἀκάρδιος, ὀφθαλµοὶ αὐτοῖς
      καὶ οὐ βλέπουσιν, ὦτα αὐτοῖς καὶ οὐκ ἀκούουσιν.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲙⲏ ⲧⲉⲧⲉⲛⲛⲁⲉⲣϩⲟϯ ⲁⲛ ϧⲁⲧⲁϩⲏ ⲡⲉϫⲉ ⲡϭ̅ⲥ̅. ⲙⲏ ⲛ̀ⲧⲉⲧⲉⲛⲛⲁⲉⲣϩⲟϯ ⲁⲛ ϧⲁⲧϩⲏ ⲙ̀ⲡⲁϩⲟ.
      ⲫⲏ ⲉⲧⲁϥⲑⲉϣ ⲡⲓϣⲱ ⲛ̀ⲧⲉ ⲫⲓⲟⲙ ⲛ̀ⲟⲩϩⲱⲛ ⲛ̀ⲉⲛⲉϩ. ⲟⲩⲟϩ ⲛ̀ⲛⲉϥⲥⲉⲛϥ ⲟⲩⲟϩ
      ⲉϥⲉ̀ϣⲑⲟⲣⲧⲉⲣ. ⲟⲩⲟϩ ⲛ̀ⲛⲉϥϫⲉⲙϫⲟⲙ. ⲉⲩⲉ̀ⲱϣ ⲛ̀ϫⲉ ⲛⲉϥϫⲟⲗ ⲟⲩⲟϩ ⲛ̀ⲛⲉϥⲥⲓⲛⲓ.</td>
      <td class="language English"><span style="color:#b00e23">(22)</span> will
      ye not be afraid of me? saith the Lord; and will ye not fear before me,
      who have set the sand for a bound to the sea, as a perpetual ordinance,
      and it shall not pass it: yea, it shall rage, but not prevail; and its
      waves shall roar, but not pass over it.</td>
      <td class="language Greek"><span style="color:#b00e23">(22)</span> µὴ
      ἐµὲ οὐ φοβηθήσεσθε; λέγει κύριος, ἢ ἀπὸ προσώπου µου οὐκ
      εὐλαβηθήσεσθε; τὸν τάξαντα ἄµµον ὅριον τῇ θαλάσσῃ, πρόσταγµα
      αἰώνιον, καὶ οὐχ ὑπερβήσεται αὐτό, καὶ ταραχθήσεται καὶ οὐ
      δυνήσεται, καὶ ἠχήσουσιν τὰ κύµατα αὐτῆς καὶ οὐχ ὑπερβήσεται
      αὐτό.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲁϥϣⲱⲡⲓ ⲇⲉ ⲙ̀ⲡⲁⲓⲗⲁⲟⲥ ⲛ̀ϫⲉ ⲟⲩϩⲏⲧ ⲛ̀ⲁⲧⲥⲱⲧⲉⲙ. ⲟⲩⲟϩ ⲛ̀ⲁⲧⲑⲱⲧ. ⲟⲩⲟϩ ⲁⲩⲣⲓⲕⲓ ⲉ̀ⲃⲟⲗ
      ⲁⲩϣⲉ ⲛⲱⲟⲩ</td>
      <td class="language English"><span style="color:#b00e23">(23)</span> But
      this people has a disobedient and rebellious heart; and they have turned
      aside and gone back:</td>
      <td class="language Greek"><span style="color:#b00e23">(23)</span> τῷ
      δὲ λαῷ τούτῳ ἐγενήθη καρδία ἀνήκοος καὶ ἀπειθής, καὶ
      ἐξέκλιναν καὶ ἀπήλθοσαν·</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲟⲩⲟϩ ⲙ̀ⲡⲟⲩϫⲟⲥ ϧⲉⲛ ⲡⲟⲩϩⲏⲧ. ϫⲉ ⲙⲁⲣⲉⲛⲉⲣϩⲟϯ ϧⲁⲧϩⲏ ⲙ̀ⲡϭ̅ⲥ̅ ⲡⲉⲛⲛⲟⲩϯ. ⲫⲁⲓ ⲉⲧϯ
      ⲛⲁⲛ ⲛ̀ⲟⲩⲙⲟⲩ ⲛ̀ⲱϣⲓ ⲛ̀ϣⲟⲣⲡ ⲛⲉⲙ ϧⲁⲉ̀. ⲕⲁⲧⲁ ⲡⲥⲏⲟⲩ ⲙ̀ⲡⲓⲟⲩⲁϩⲥⲁϩⲛⲓ ⲛ̀ⲧⲉ ⲡⲓⲱⲥϧ.
      ⲟⲩⲟϩ ⲁϥⲁⲣⲉϩ ⲉ̀ⲣⲱⲟⲩ ⲛⲁⲛ.</td>
      <td class="language English"><span style="color:#b00e23">(24)</span> and
      they have not said in their heart, Let us fear now the Lord our God, who
      gives us the early and latter rain, according to the season of the
      fulfillment of the ordinance of harvest, and has preserved it for
      us.</td>
      <td class="language Greek"><span style="color:#b00e23">(24)</span> καὶ
      οὐκ εἶπον ἐν τῇ καρδίᾳ αὐτῶν Φοβηθῶµεν δὴ κύριον τὸν θεὸν
      ἡµῶν τὸν διδόντα ἡµῖν ὑετὸν πρόιµον καὶ ὄψιµον κατὰ καιρὸν
      πληρώσεως προστάγµατος θερισµοῦ καὶ ἐφύλαξεν ἡµῖν.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲛⲉⲧⲉⲛⲁⲛⲟⲙⲓⲁ ⲁⲩⲣⲓⲕⲓ ⲛ̀ⲛⲁⲓ ⲥⲁⲃⲟⲗ ⲙ̀ⲙⲱⲧⲉⲛ. ⲟⲩⲟϩ ⲛⲉⲧⲉⲛⲛⲟⲃⲓ ⲁⲩⲱⲗⲓ ⲛ̀ⲛⲓⲁⲅⲁⲑⲟⲛ
      ⲉ̀ⲃⲟⲗ ϩⲁⲣⲱⲧⲉⲛ</td>
      <td class="language English"><span style="color:#b00e23">(25)</span> Your
      transgressions have turned away these things, and your sins have removed
      good things from you.</td>
      <td class="language Greek"><span style="color:#b00e23">(25)</span> αἱ
      ἀνοµίαι ὑµῶν ἐξέκλιναν ταῦτα, καὶ αἱ ἁµαρτίαι ὑµῶν
      ἀπέστησαν τὰ ἀγαθὰ ἀφ’ ὑµῶν·</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ϫⲉ ⲁⲩϫⲓⲙⲓ ⲛ̀ϧⲣⲏⲓ ϧⲉⲛ ⲡⲁⲗⲁⲟⲥ ⲛ̀ϩⲁⲛⲙⲉⲧⲁⲥⲉⲃⲏⲥ. ⲟⲩⲟϩ ϩⲁⲛⲫⲁϣ ⲁⲩⲧⲁϩⲱⲟⲩ ⲉ̀ⲣⲁⲧⲟⲩ
      ⲉ̀ⲧⲁⲕⲟ ⲛ̀ϩⲁⲛⲣⲱⲙⲓ. ⲟⲩⲟϩ ⲛⲁⲩⲧⲁϩⲟ ⲙ̀ⲙⲱⲟⲩ</td>
      <td class="language English"><span style="color:#b00e23">(26)</span> For
      among my people were found ungodly men; and they have set snares to
      destroy men, and have caught them.</td>
      <td class="language Greek"><span style="color:#b00e23">(26)</span> ὅτι
      εὑρέθησαν ἐν τῷ λαῷ µου ἀσεβεῖς καὶ παγίδας ἔστησαν
      διαφθεῖραι ἄνδρας καὶ συνελαµβάνοσαν.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲙ̀ⲫⲣⲏϯ ⲛ̀ⲟⲩⲫⲁϣ ⲉϥϫⲟⲣϫ ⲉϥⲙⲉϩ ⲛ̀ϩⲁⲗⲏⲧ. ⲡⲁⲓⲣⲏϯ ⲛ̀ⲟⲩⲏⲓ ⲛⲁⲩⲙⲉϩ ⲛ̀ⲭⲣⲟϥ ⲡⲉ. ⲉⲑⲃⲉ
      ⲫⲁⲓ ⲁⲩⲉⲣⲛⲓϣϯ ⲁⲩⲉⲣⲣⲁⲙⲁⲟ.</td>
      <td class="language English"><span style="color:#b00e23">(27)</span> As a
      snare which has been set is full of birds, so are their houses full of
      deceit: therefore have they grown great, and become rich:</td>
      <td class="language Greek"><span style="color:#b00e23">(27)</span> ὡς
      παγὶς ἐφεσταµένη πλήρης πετεινῶν, οὕτως οἱ οἶκοι αὐτῶν
      πλήρεις δόλου· διὰ τοῦτο ἐµεγαλύνθησαν καὶ ἐπλούτησαν·</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲟⲩⲟϩ ⲁⲩⲉⲣⲡⲁⲣⲁⲃⲉⲛⲓⲛ ⲙ̀ⲡϩⲁⲡ. ⲟⲩⲟϩ ⲙ̀ⲡⲟⲩϯϩⲁⲡ ⲉ̀ⲡϩⲁⲡ ⲛ̀ⲟⲩⲟⲣⲫⲁⲛⲟⲥ ⲟⲩⲇⲉ
      ⲙ̀ⲡⲟⲩϯϩⲑⲏⲟⲩ ⲉ̀ⲡϩⲁⲡ ⲛ̀ⲟⲩⲭⲏⲣⲁ</td>
      <td class="language English"><span style="color:#b00e23">(28)</span> and
      they have transgressed the rule of judgment; they have not judged the
      cause of the orphan, nor have they judged the cause of the widow.</td>
      <td class="language Greek"><span style="color:#b00e23">(28)</span> καὶ
      παρέβησαν κρίσιν, οὐκ ἔκριναν κρίσιν ὀρφανοῦ καὶ κρίσιν χήρας
      οὐκ ἐκρίνοσαν.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲙⲏ ⲉ̀ϩⲣⲏⲓ ⲉ̀ϫⲉⲛ ⲛⲁⲓ ⲁⲛ ϯⲛⲁϫⲉⲙⲡϣⲓⲛⲓ ⲁⲛ ⲡⲉϫⲉ ⲡϭ̅ⲥ̅. ⲓⲉ ⲉ̀ϩⲣⲏⲓ ⲉ̀ϫⲉⲛ ⲟⲩⲉⲑⲛⲟⲥ
      ⲙ̀ⲡⲁⲓⲣⲏϯ ⲁⲛ ⲧⲁⲯⲩⲭⲏ ⲛⲁϭⲓⲙ̀ⲡϣⲓϣ ⲁⲛ.</td>
      <td class="language English"><span style="color:#b00e23">(29)</span>
      Shall I not visit for these things? saith the Lord: and shall not my soul
      be avenged on such a nation as this?</td>
      <td class="language Greek"><span style="color:#b00e23">(29)</span> µὴ
      ἐπὶ τούτοις οὐκ ἐπισκέψοµαι; λέγει κύριος, ἢ ἐν ἔθνει τῷ
      τοιούτῳ οὐκ ἐκδικήσει ἡ ψυχή µου;</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲟⲩⲧⲱⲙⲧ ⲛⲉⲙ ϩⲁⲛⲥⲑⲉⲣⲧⲉⲣ ⲁⲩϣⲱⲡⲓ ϩⲓϫⲉⲛ ⲡⲓⲕⲁϩⲓ.</td>
      <td class="language English"><span style="color:#b00e23">(30)</span>
      Shocking and horrible deeds have been done on the land;</td>
      <td class="language Greek"><span style="color:#b00e23">(30)</span>
      ἔκστασις καὶ φρικτὰ ἐγενήθη ἐπὶ τῆς γῆς.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲛⲓⲡⲣⲟⲫⲏⲧⲏⲥ ⲁⲩⲉⲣⲡⲣⲟⲫⲏⲧⲉⲩⲓⲛ ⲛ̀ϩⲁⲛϭⲓⲛ̀ϫⲟⲛⲥ ⲟⲩⲟϩ ⲛⲓⲟⲩⲏⲃ ⲁⲩⲕⲱⲗϩ ⲛⲛⲟⲩϫⲓϫ ⲟⲩⲟϩ
      ⲡⲁⲗⲁⲟⲥ ⲁϥⲟⲩⲱϣ ⲙ̀ⲡⲁⲓⲣⲏϯ. ⲟⲩⲟϩ ⲟⲩ ⲡⲉ&lt;ⲧⲉ&gt;ⲧⲉⲛⲛⲁⲁⲓϥ ⲙⲉⲛⲉⲛⲥⲁ ⲛⲁⲓ.</td>
      <td class="language English"><span style="color:#b00e23">(31)</span> the
      prophets utter unrighteous prophecies, and the priests have clapped their
      hands: and my people has loved to have it thus: and what will ye do for
      the future.</td>
      <td class="language Greek"><span style="color:#b00e23">(31)</span> οἱ
      προφῆται προφητεύουσιν ἄδικα, καὶ οἱ ἱερεῖς ἐπεκρότησαν ταῖς
      χερσὶν αὐτῶν, καὶ ὁ λαός µου ἠγάπησεν οὕτως· καὶ τί ποιήσετε
      εἰς τὰ µετὰ ταῦτα;</td>
    </tr>
  </table>
</body>
</html>
