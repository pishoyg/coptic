<!DOCTYPE html>
<html>
<head>
  <title>Gospel of St. Luke</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="gospel_of_st__luke_18.html" rel="next">
  <link href="gospel_of_st__luke_16.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="gospel_of_st._luke17">Gospel of St. Luke 17</h3>

  <table>
    <tr>
      <td><span style="color:#b00e23">(ⲁ̅)</span> ⲡⲉϫⲁϥ ⲇⲉ ⲛ̀ⲛⲉϥⲙⲁⲑⲏⲧⲏⲥ ϫⲉ ϩⲱϯ
      ⲛ̀ⲧⲟⲩⲓ̀ ⲛ̀ϫⲉ ⲛⲓⲥⲕⲁⲛⲇⲁⲗⲟⲛ ⲡⲗⲏⲛ ⲟⲩⲟⲓ ⲙ̀ⲫⲏ ⲉⲧⲉ ⲡⲓⲥⲕⲁⲛⲇⲁⲗⲟⲛ ⲛⲏⲟⲩ ⲉ̀ⲃⲟⲗ
      ϩⲓⲧⲟⲧϥ</td>
      <td><span style="color:#b00e23">(ⲁ︦)</span> ⲡⲉϫⲁϥ ⲇⲉ ⲛ̅ⲛⲉϥⲙⲁⲑⲏⲧⲏⲥ ϫⲉ.
      ⲥⲙⲟⲕϩ̅ ⲉⲧⲣⲉ ⲛⲉⲥⲕⲁⲛⲇⲁⲗⲟⲛ ⲧⲙ̅ⲉⲓ. ⲡⲗⲏⲛ ⲟⲩⲟⲓ̈ ⲙ̅ⲡⲉⲧϥ̅ⲛⲏⲟⲩ ⲉⲃⲟⲗ
      ϩⲓ̈ⲧⲟⲟⲧϥ̅.</td>
      <td><span style="color:#b00e23">(1)</span> And he said to his disciples:
      'It is necessary that the offences come: but woe to him by whom the
      offence cometh!</td>
      <td><span style="color:#b00e23">(1)</span> Εἶπεν δὲ πρὸς τοὺς μαθητὰς
      αὐτοῦ· Ἀνένδεκτόν ἐστιν τοῦ τὰ σκάνδαλα μὴ ἐλθεῖν, πλὴν οὐαὶ διʼ οὗ
      ἔρχεται·</td>
    </tr>

    <tr>
      <td><span style="color:#b00e23">(ⲃ̅)</span> ⲛⲁⲛⲉⲥ ⲛⲁϥ ⲛ̀ⲧⲟⲩⲉϣ ⲟⲩⲱⲛⲓ
      ⲙ̀ⲙⲟⲩⲗⲟⲛ ⲉ̀ϧⲏⲧϥ ⲟⲩⲟϩ ⲛ̀ⲧⲟⲩϩⲓⲧϥ ⲉ̀ϧⲣⲏⲓ ⲉ̀ⲫⲓⲟⲙ ⲉ̀ϩⲟⲧⲉ ⲛ̀ⲧⲉϥⲉⲣⲥⲕⲁⲛⲇⲁⲗⲓⲍⲉⲥⲑⲉ
      ⲛ̀ⲟⲩⲁⲓ ⲛ̀ⲛⲁⲓⲕⲟⲩϫⲓ</td>
      <td><span style="color:#b00e23">(ⲃ︦)</span> ⲛⲁⲛⲟⲩⲥ ⲛⲁϥ ⲉⲛⲉ ⲟⲩⲛ̅ ⲟⲩⲱⲛⲉ
      ⲛ̅ⲥⲓ̈ⲕⲉ ⲙⲏⲣ ⲉⲡⲉϥⲙⲁⲕϩ̅ ⲛ̅ⲥⲉⲛⲟϫϥ̅ ⲉⲑⲁⲗⲁⲥⲥⲁ. ⲉϩⲟⲩⲉ ⲧⲣⲉϥⲥⲕⲁⲛⲇⲁⲗⲓⲍⲉ ⲟⲩⲁ
      ⲛ̅ⲛⲉⲓ̈ⲕⲟⲩⲓ̈</td>
      <td><span style="color:#b00e23">(2)</span> It is good for him, that a
      millstone be hanged to him, and that he be cast into the sea, (rather)
      than that he offend one of these little ones.</td>
      <td><span style="color:#b00e23">(2)</span> λυσιτελεῖ αὐτῷ εἰ λίθος
      μυλικὸς περίκειται περὶ τὸν τράχηλον αὐτοῦ καὶ ἔρριπται εἰς τὴν θάλασσαν
      ἢ ἵνα σκανδαλίσῃ τῶν μικρῶν τούτων ἕνα.</td>
    </tr>

    <tr>
      <td><span style="color:#b00e23">(ⲅ̅)</span> ⲙⲁϩⲑⲏⲧⲉⲛ ⲉ̀ⲣⲱⲧⲉⲛ ⲁⲣⲉϣⲁⲛ
      ⲡⲉⲕⲥⲟⲛ ⲉⲣⲛⲟⲃⲓ ⲁⲣⲓⲉⲡⲓⲧⲓⲙⲁⲛ ⲛⲁϥ ⲟⲩⲟϩ ⲉ̀ϣⲱⲡ ⲁϥϣⲁⲛⲉⲣⲙⲉⲧⲁⲛⲟⲓⲛ ⲭⲱ ⲛⲁϥ
      ⲉ̀ⲃⲟⲗ</td>
      <td><span style="color:#b00e23">(ⲅ︦)</span> ϯ ϩⲧⲏⲧⲛ̅ ⲉⲣⲱⲧⲛ̅. ⲉⲣϣⲁⲛ ⲡⲉⲕⲥⲟⲛ
      ⲣ̅ⲛⲟⲃⲉ ⲉⲡⲓⲧⲓⲙⲁ ⲛⲁϥ. ⲁⲩⲱ ⲉϥϣⲁⲛⲙⲉⲧⲁⲛⲟⲓ̈ ⲕⲱ ⲛⲁϥ ⲉⲃⲟⲗ.</td>
      <td><span style="color:#b00e23">(3)</span> Give heed to yourselves: if
      thy brother should sin, rebuke him; and if he should repent, forgive
      him.</td>
      <td><span style="color:#b00e23">(3)</span> προσέχετε ἑαυτοῖς. ἐὰν ἁμάρτῃ
      ὁ ἀδελφός σου ἐπιτίμησον αὐτῷ, καὶ ἐὰν μετανοήσῃ ἄφες αὐτῷ·</td>
    </tr>

    <tr>
      <td><span style="color:#b00e23">(ⲇ̅)</span> ⲉ̀ϣⲱⲡ ⲇⲉ ⲁϥϣⲁⲛⲉⲣⲛⲟⲃⲓ ⲉ̀ⲣⲟⲕ
      ⲛ̀ⲍ̅ ⲛ̀ⲥⲟⲡ ϧⲉⲛ ⲡⲓⲉϩⲟⲟⲩ ⲛ̀ⲧⲉϥⲕⲟⲧϥ ⲉ̀ⲣⲟⲕ ⲛ̀ⲍ̅ ⲛ̀ⲥⲟⲡ ⲉϥϫⲱ ⲙ̀ⲙⲟⲥ ϫⲉ
      ϯⲉⲣⲙⲉⲧⲁⲛⲟⲓⲛ ⲭⲱ ⲛⲁϥ ⲉ̀ⲃⲟⲗ</td>
      <td><span style="color:#b00e23">(ⲇ︦)</span> ⲕⲁⲛ ⲉϥϣⲁⲛⲣ̅ⲛⲟⲃⲉ ⲉⲣⲟⲕ ⲛ̅ⲥⲁϣϥ̅
      ⲛ̅ⲥⲟⲡ ⲙ̅ⲡⲉϩⲟⲟⲩ ⲛϥ̅ⲕⲟⲧϥ̅ ⲉⲣⲟⲕ ⲛ̅ⲥⲁϣϥ̅ ⲛ̅ⲥⲟⲡ ⲙ̅ⲡⲉϩⲟⲟⲩ ⲉϥϫⲱ ⲙ̅ⲙⲟⲥ ϫⲉ
      ϯⲙⲉⲧⲁⲛⲟⲓ̈. ⲉⲕⲉⲕⲱ ⲛⲁϥ ⲉⲃⲟⲗ:</td>
      <td><span style="color:#b00e23">(4)</span> And if he should sin against
      thee seven times in the day, and return to thee seven times, saying: "I
      repent;" forgive him.'</td>
      <td><span style="color:#b00e23">(4)</span> καὶ ἐὰν ἑπτάκις τῆς ἡμέρας
      ἁμαρτήσῃ εἰς σὲ καὶ ἑπτάκις ἐπιστρέψῃ πρὸς σὲ λέγων· Μετανοῶ, ἀφήσεις
      αὐτῷ.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲡⲉϫⲉ ⲛⲓⲁⲡⲟⲥⲧⲟⲗⲟⲥ ⲙ̀ⲡϭ̅ⲥ̅
      ϫⲉ ⲟⲩⲁϩⲛⲁϩϯ ⲉ̀ⲣⲟⲛ</td>
      <td><span style="color:#b00e23">(ⲉ︦)</span> ⲡⲉϫⲉ ⲛ̅ⲁⲡⲟⲥⲧⲟⲗⲟⲥ ⲙ̅ⲡϫⲟⲉⲓⲥ ϫⲉ
      ⲟⲩⲉϩ ⲡⲓⲥⲧⲓⲥ ⲉⲣⲟⲛ.</td>
      <td><span style="color:#b00e23">(5)</span> And the apostles said to the
      Lord: Add faith to us.'</td>
      <td><span style="color:#b00e23">(5)</span> Καὶ εἶπαν οἱ ἀπόστολοι τῷ
      κυρίῳ· Πρόσθες ἡμῖν πίστιν.</td>
    </tr>

    <tr>
      <td><span style="color:#b00e23">(ⲋ̅)</span> ⲡⲉϫⲉ ⲡϭ̅ⲥ̅ ⲇⲉ ϫⲉ ⲉⲛⲉ
      ⲟⲩⲟⲛⲧⲉⲧⲉⲛ ⲛⲁϩϯ ⲙ̀ⲙⲁⲩ ⲙ̀ⲫⲣⲏϯ ⲛ̀ⲟⲩⲛⲁⲫⲣⲓ ⲛ̀ϣⲉⲗⲧⲁⲙ ⲛⲁⲣⲉⲧⲉⲛⲛⲁϫⲟⲥ ⲛ̀ϯⲛⲟⲩϩⲓ ϫⲉ
      ϥⲱϫⲓ ⲟⲩⲟϩ ⲣⲱⲧ ϧⲉⲛ ⲫⲓⲟⲙ ⲟⲩⲟϩ ⲛⲁⲥⲛⲁⲥⲱⲧⲉⲙ ⲛ̀ⲥⲁ ⲑⲏⲛⲟⲩ ⲡⲉ</td>
      <td><span style="color:#b00e23">(ⲋ︦)</span> ⲡⲉϫⲉ ⲡϫⲟⲉⲓⲥ ⲇⲉ ⲛⲁⲩ ϫⲉ ⲉⲛⲉ
      ⲟⲩⲛ̅ⲧⲏⲧⲛ̅ ⲡⲓⲥⲧⲓⲥ ⲙ̅ⲙⲁⲩ ⲛⲁⲡϣⲁⲩ ⲛ̅ⲟⲩⲃⲗ̅ⲃⲓ̈ⲗⲉ ⲛ̅ϣⲗ̅ⲧⲙ̅ ⲛⲉⲧⲉⲧⲛⲁϫⲟⲟⲥ
      ⲛ̅ⲧⲉⲓ̈ⲛⲟⲩϩⲉ ϫⲉ ⲡⲱⲣϫ̅ ⲛ̅ⲧⲉⲧⲱϭⲉ ϩⲛ̅ ⲑⲁⲗⲁⲥⲥⲁ ⲛⲥ̅ⲥⲱⲧⲙ̅ ⲛⲏⲧⲛ̅.</td>
      <td><span style="color:#b00e23">(6)</span> And the Lord said: If ye have
      faith as a grain of mustard seed, ye would say to the sycamine-tree: "Be
      plucked up, and grow up in the sea; and it would hearken to you.</td>
      <td><span style="color:#b00e23">(6)</span> εἶπεν δὲ ὁ κύριος· Εἰ ἔχετε
      πίστιν ὡς κόκκον σινάπεως, ἐλέγετε ἂν τῇ συκαμίνῳ ταύτῃ· Ἐκριζώθητι καὶ
      φυτεύθητι ἐν τῇ θαλάσσῃ· καὶ ὑπήκουσεν ἂν ὑμῖν.</td>
    </tr>

    <tr>
      <td><span style="color:#b00e23">(ⲍ̅)</span> ⲛⲓⲙ ⲇⲉ ⲉ̀ⲃⲟⲗ ϧⲉⲛ ⲑⲏⲛⲟⲩ ⲉⲧⲉ
      ⲟⲩⲟⲛⲧⲉϥ ⲟⲩⲃⲱⲕ ⲙ̀ⲙⲁⲩ ⲉϥⲥⲭⲁⲓ ⲓⲉ ⲉϥⲙⲟⲛⲓ ⲫⲏ ⲉⲧⲉ ⲁϥϣⲁⲛⲓ ⲉ̀ϧⲟⲩⲛ ⲉ̀ⲃⲟⲗ ϧⲉⲛ ⲧⲕⲟⲓ
      ⲙⲏ ϥⲛⲁϫⲟⲥ ⲛⲁϥ ⲥⲁⲧⲟⲧϥ ϫⲉ ⲁⲙⲟⲩ ⲉ̀ⲡϣⲱⲓ ⲣⲱⲧⲉⲃ</td>
      <td><span style="color:#b00e23">(ⲍ︦)</span> ⲛⲓⲙ ⲇⲉ ⲛ̅ϩⲏⲧ ⲧⲏⲩⲧⲛ̅ ⲉⲩⲛ̅ⲧⲁϥ
      ⲙⲙⲁⲩ ⲛ̅ⲟⲩϩⲙ̅ϩⲁⲗ ⲉϥⲥⲕⲁⲓ̈ ⲏ ⲉϥⲙⲟⲟⲛⲉ ⲉϥⲛⲏⲟⲩ ⲉϩⲣⲁⲓ̈ ϩⲛ̅ ⲧⲥⲱϣⲉ ⲛϥ̅ϫⲟⲟⲥ ⲛⲁϥ
      ⲛ̅ⲧⲉⲩⲛⲟⲩ ϫⲉ ⲙⲟⲟϣⲉ ⲛⲅ̅ⲛⲟϫⲕ.</td>
      <td><span style="color:#b00e23">(7)</span> And which of you, who hath a
      servant ploughing or feeding, (is it) who, if he should come in from
      (the) field, will say immediately to him: "Come up, sit down to
      meat'?"</td>
      <td><span style="color:#b00e23">(7)</span> Τίς δὲ ἐξ ὑμῶν δοῦλον ἔχων
      ἀροτριῶντα ἢ ποιμαίνοντα, ὃς εἰσελθόντι ἐκ τοῦ ἀγροῦ ἐρεῖ αὐτῷ· Εὐθέως
      παρελθὼν ἀνάπεσε,</td>
    </tr>

    <tr>
      <td><span style="color:#b00e23">(ⲏ̅)</span> ⲙⲏ ϥⲛⲁϫⲟⲥ ⲛⲁϥ ⲁⲛ ϫⲉ ⲥⲟⲃϯ ⲙ̀ⲫⲏ
      ⲉ̀ϯⲛⲁⲟⲩⲟⲙϥ ⲟⲩⲟϩ ⲙⲟⲣⲕ ϣⲉⲙϣⲓ ⲙ̀ⲙⲟⲓ ϣⲁϯⲟⲩⲱⲙ ⲟⲩⲟϩ ⲛ̀ⲧⲁⲥⲱ ⲟⲩⲟϩ ⲙⲉⲛⲉⲛⲥⲁ ⲛⲁⲓ ϩⲱⲕ
      ⲛ̀ⲧⲉⲕⲟⲩⲱⲙ ⲟⲩⲟϩ ⲛ̀ⲧⲉⲕⲥⲱ</td>
      <td><span style="color:#b00e23">(ⲏ︦)</span> ⲙⲏ ⲉϣⲁϥϫⲟⲟⲥ ⲁⲛ ⲛⲁϥ ϫⲉ ⲥⲟⲃⲧⲉ
      ⲙ̅ⲡⲉϯⲛⲁⲟⲩⲟⲙϥ̅. ⲛⲅ̅ⲙⲟⲣⲕ̅ ⲛⲅ̅ⲇⲓⲁⲕⲟⲛⲓ ⲛⲁⲉⲓ ϣⲁⲛϯⲟⲩⲱⲙ ⲛ̅ⲧⲁⲥⲱ. ⲙⲛ̅ⲛ̅ⲥⲁ ⲛⲁⲓ̈ ⲇⲉ
      ⲛⲅ̅ⲟⲩⲱⲙ ⲛⲅ̅ⲥⲱ.</td>
      <td><span style="color:#b00e23">(8)</span> Will he not say to him:
      "Prepare that which I shall (lit. will) eat, and gird thyself, minister
      to me, until I eat and drink; and after these (things) thou also eat and
      drink?</td>
      <td><span style="color:#b00e23">(8)</span> ἀλλʼ οὐχὶ ἐρεῖ αὐτῷ· Ἑτοίμασον
      τί δειπνήσω καὶ περιζωσάμενος διακόνει μοι ἕως φάγω καὶ πίω, καὶ μετὰ
      ταῦτα φάγεσαι καὶ πίεσαι σύ;</td>
    </tr>

    <tr>
      <td><span style="color:#b00e23">(ⲑ̅)</span> ⲙⲏ ⲟⲩⲟⲛ ϩⲙⲟⲧ ⲉ̀ⲣⲟϥ ⲛ̀ⲧⲉ ⲡⲓⲃⲱⲕ
      ϫⲉ ⲁϥⲓⲣⲓ ⲛ̀ⲛⲏ ⲉⲧⲁϥⲟⲩⲁϩⲥⲁϩⲛⲓ ⲙ̀ⲙⲱⲟⲩ ⲛⲁϥ</td>
      <td><span style="color:#b00e23">(ⲑ︦)</span> ⲙⲏ ⲟⲩⲛⲧⲉ ⲡϩⲙ̅ϩⲁⲗ ϩⲙⲟⲧ ϫⲉ ⲁϥⲣ̅
      ⲛⲉⲛⲧⲁⲩⲟⲩⲉϩⲥⲁϩⲛⲉ ⲙ̅ⲙⲟⲟⲩ ⲛⲁϥ.</td>
      <td><span style="color:#b00e23">(9)</span> Hath he thanks for the
      servant, because he did the things which he commanded him?</td>
      <td><span style="color:#b00e23">(9)</span> μὴ ἔχει χάριν τῷ δούλῳ ὅτι
      ἐποίησεν τὰ διαταχθέντα;</td>
    </tr>

    <tr>
      <td><span style="color:#b00e23">(ⲓ̅)</span> ⲡⲁⲓⲣⲏϯ ⲛ̀ⲑⲱⲧⲉⲛ ϩⲱⲧⲉⲛ
      ⲁⲣⲉⲧⲉⲛϣⲁⲛⲓⲣⲓ ⲛ̀ϩⲱⲃ ⲛⲓⲃⲉⲛ ⲉⲧⲁⲩⲟⲩⲁϩⲥⲁϩⲛⲓ ⲙ̀ⲙⲱⲟⲩ ⲛⲱⲧⲉⲛ ⲁϫⲟⲥ ϫⲉ ⲁ̀ⲛⲟⲛ ϩⲁⲛⲃⲱⲕ
      ⲛ̀ⲁⲧϣⲁⲩ ⲡⲉⲧⲉⲣⲟⲛ ⲉ̀ⲁⲓϥ ⲁⲛⲁⲓϥ</td>
      <td><span style="color:#b00e23">(ⲓ︦)</span> ⲧⲁⲓ̈ ⲧⲉ ⲧⲉⲧⲛ̅ϩⲉ ϩⲱⲧ ⲧⲏⲟⲩⲧⲛ̅.
      ⲉⲧⲉⲧⲛ̅ϣⲁⲛⲣ̅ ϩⲱⲃ ⲛⲓⲙ ⲉⲛⲧⲁⲩⲟⲩⲉϩⲥⲁϩⲛⲉ ⲙ̅ⲙⲟⲟⲩ ⲛⲏⲧⲛ̅ ⲁϫⲓ̈ⲥ ϫⲉ ⲁⲛⲛ̅ ϩⲉⲛϩⲙ̅ϩⲁⲗ
      ⲛ̅ⲁⲧϣⲁⲩ ⲡⲉⲧⲉⲣⲟⲛ ⲉⲁⲁϥ ⲡⲉⲛⲧⲁⲛⲁⲁϥ:</td>
      <td><span style="color:#b00e23">(10)</span> Thus ye also, if ye should do
      all things which were commanded you, say: "We (are) unprofitable
      servants; that which we ought to do, we did."'</td>
      <td><span style="color:#b00e23">(10)</span> οὕτως καὶ ὑμεῖς, ὅταν
      ποιήσητε πάντα τὰ διαταχθέντα ὑμῖν, λέγετε ὅτι Δοῦλοι ἀχρεῖοί ἐσμεν, ὃ
      ὠφείλομεν ποιῆσαι πεποιήκαμεν.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲁⲥϣⲱⲡⲓ ⲉϥϣⲉ ⲛⲁϥ ⲉ̀ϩⲣⲏⲓ
      ⲉ̀ⲓⲗ̅ⲏ̅ⲙ̅ ⲟⲩⲟϩ ⲛ̀ⲑⲟϥ ⲛⲁϥⲥⲓⲛⲓⲱⲟⲩ ⲉ̀ⲃⲟⲗ ⲟⲩⲧⲉ ⲑⲙⲏϯ ⲛ̀ⲧⲥⲁⲙⲁⲣⲓⲁ ⲛⲉⲙ
      ϯⲅⲁⲗⲓⲗⲉⲁ</td>
      <td><span style="color:#b00e23">(ⲓ︦ⲁ︦)</span> ⲁⲥϣⲱⲡⲉ ⲇⲉ ⲉϥⲙⲟⲟϣⲉ
      ⲉⲑⲓⲉⲣⲟⲩⲥⲁⲗⲏⲙ. ⲛⲉϥⲛⲏⲟⲩ ⲇⲉ ⲉⲃⲟⲗ ⲡⲉ ϩⲓ̈ⲧⲛ̅ ⲧⲥⲁⲙⲁⲣⲓⲁ ⲛⲙ̅ ⲧⲅⲁⲗⲓⲗⲁⲓⲁ</td>
      <td><span style="color:#b00e23">(11)</span> It came to pass (as he is)
      going up to Jerusalem, that (lit. and) he was passing through (the) midst
      of (the) Samaria and Galilee.</td>
      <td><span style="color:#b00e23">(11)</span> Καὶ ἐγένετο ἐν τῷ πορεύεσθαι
      εἰς Ἰερουσαλὴμ καὶ αὐτὸς διήρχετο διὰ μέσον Σαμαρείας καὶ Γαλιλαίας.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ⲉϥⲛⲁϣⲉ ⲛⲁϥ ⲉ̀ϧⲟⲩⲛ
      ⲉ̀ⲟⲩϯⲙⲓ ⲁⲩⲓ̀ ⲉ̀ⲃⲟⲗ ⲉ̀ϩⲣⲁϥ ⲛ̀ϫⲉ ⲓ̅ ⲛ̀ⲣⲱⲙⲓ ⲛ̀ⲕⲁⲕⲥⲉϩⲧ ⲟⲩⲟϩ ⲛⲁⲩⲟϩⲓ ⲉ̀ⲣⲁⲧⲟⲩ
      ϩⲓⲫⲟⲩⲉⲓ</td>
      <td><span style="color:#b00e23">(ⲓ︦ⲃ︦)</span> ⲉϥⲃⲏⲕ ⲇⲉ ⲉϩⲟⲩⲛ ⲉⲩϯⲙⲉ ⲁ ⲙⲏⲧ
      ⲣ̅ⲣⲱⲙⲉ ⲉⲩⲥⲟⲃⲁϩ ⲧⲱⲙⲛ̅ⲧ ⲉⲣⲟϥ ⲛⲁⲓ̈ ⲇⲉ ⲉⲩⲁϩⲉⲣⲁⲧⲟⲩ ⲙ̅ⲡⲟⲩⲉ</td>
      <td><span style="color:#b00e23">(12)</span> And being about to go into a
      village, ten men, lepers, met him; and they were standing afar off:</td>
      <td><span style="color:#b00e23">(12)</span> καὶ εἰσερχομένου αὐτοῦ εἴς
      τινα κώμην ἀπήντησαν δέκα λεπροὶ ἄνδρες, οἳ ἔστησαν πόρρωθεν,</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲛ̀ⲑⲱⲟⲩ ⲛⲁⲩϭⲓⲥⲓ
      ⲛ̀ⲧⲟⲩⲥⲙⲏ ⲉⲩϫⲱ ⲙ̀ⲙⲟⲥ ϫⲉ ⲓⲏ̅ⲥ̅ ⲡⲓⲣⲉϥϯⲥⲃⲱ ⲛⲁⲓ ⲛⲁⲛ</td>
      <td><span style="color:#b00e23">(ⲓ︦ⲅ︦)</span> ⲉⲩϫⲓ̈ϣⲕⲁⲕ ⲉⲃⲟⲗ ⲉⲩϫⲱ ⲙ̅ⲙⲟⲥ
      ϫⲉ ⲓ̅ⲥ̅ ⲡⲥⲁϩ ⲛⲁ ⲛⲁⲛ.</td>
      <td><span style="color:#b00e23">(13)</span> and they were lifting-up
      their voice, saying: Jesus, the Teacher, pity us.'</td>
      <td><span style="color:#b00e23">(13)</span> καὶ αὐτοὶ ἦραν φωνὴν
      λέγοντες· Ἰησοῦ ἐπιστάτα, ἐλέησον ἡμᾶς.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ⲉⲧⲁϥⲛⲁⲩ ⲡⲉϫⲁϥ ⲛⲱⲟⲩ ϫⲉ
      ⲙⲁϣⲉ ⲛⲱⲧⲉⲛ ⲙⲁⲧⲁⲙⲉ ⲡⲓⲟⲩⲏⲃ ⲉ̀ⲣⲱⲧⲉⲛ ⲟⲩⲟϩ ⲁⲥϣⲱⲡⲓ ⲉⲩϣⲉ ⲛⲱⲟⲩ ⲁⲩⲧⲟⲩⲃⲟ</td>
      <td><span style="color:#b00e23">(ⲓ︦ⲇ︦)</span> ⲁϥⲛⲁⲩ ⲇⲉ ⲉⲣⲟⲟⲩ ⲡⲉϫⲁϥ ⲛⲁⲩ
      ϫⲉ. ⲃⲱⲕ ⲙⲁⲧⲟⲩⲱⲧⲛ̅ ⲉⲛⲟⲩⲏⲏⲃ. ⲁⲥϣⲱⲡⲉ ⲇⲉ ⲉⲩⲃⲏⲕ ⲁⲩⲧⲃ̅ⲃⲟ</td>
      <td><span style="color:#b00e23">(14)</span> And having seen, he said to
      them: Go shew yourselves to the priest.' And it came to pass (that as
      they are) going they were cleansed.</td>
      <td><span style="color:#b00e23">(14)</span> καὶ ἰδὼν εἶπεν αὐτοῖς·
      Πορευθέντες ἐπιδείξατε ἑαυτοὺς τοῖς ἱερεῦσιν. καὶ ἐγένετο ἐν τῷ ὑπάγειν
      αὐτοὺς ἐκαθαρίσθησαν.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲁⲓ ⲇⲉ ⲉ̀ⲃⲟⲗ ⲛ̀ϧⲏⲧⲟⲩ
      ⲉⲧⲁϥⲛⲁⲩ ϫⲉ ⲁϥⲗⲟϫϥ ⲁϥⲧⲁⲥⲑⲟ ⲛⲉⲙ ⲟⲩⲛⲓϣϯ ⲛ̀ⲥⲙⲏ ⲉϥϯⲱⲟⲩ ⲙ̀ⲫϯ</td>
      <td><span style="color:#b00e23">(ⲓ︦ⲉ︦)</span> ⲛ̅ⲧⲉⲣⲉ ⲟⲩⲁ ⲇⲉ ⲛ̅ϩⲏⲧⲟⲩ ⲛⲁⲩ
      ϫⲉ ⲁϥⲧⲃ̅ⲃⲟ ⲁϥⲕⲟⲧϥ̅ ϩⲛ̅ ⲟⲩⲛⲟϭ ⲛ̅ⲥⲙⲏ ⲉϥϯ ⲉⲟⲟⲩ ⲙ̅ⲡⲛⲟⲩⲧⲉ</td>
      <td><span style="color:#b00e23">(15)</span> And one of them, having seen
      that he recovered, returned with a loud voice glorifying God.</td>
      <td><span style="color:#b00e23">(15)</span> εἷς δὲ ἐξ αὐτῶν, ἰδὼν ὅτι
      ἰάθη, ὑπέστρεψεν μετὰ φωνῆς μεγάλης δοξάζων τὸν θεόν,</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ⲁϥϩⲓⲧϥ ⲉ̀ϫⲉⲛ ⲡⲉϥϩⲟ
      ϧⲁⲧⲉⲛ ⲛⲉϥϭⲁⲗⲁⲩϫ ⲉϥϣⲉⲡϩⲙⲟⲧ ⲛ̀ⲧⲟⲧϥ ⲟⲩⲟϩ ⲫⲁⲓ ⲛⲉ ⲟⲩⲥⲁⲙⲁⲣⲓⲧⲏⲥ ⲡⲉ</td>
      <td><span style="color:#b00e23">(ⲓ︦ⲋ︦)</span> ⲁϥⲡⲁϩⲧϥ̅ ϩⲁ ⲣⲁⲧϥ̅ ⲉϫⲛ̅
      ⲡⲉϥϩⲟ ⲁϥϣⲡ̅ϩⲙⲟⲧ ⲛ̅ⲧⲟⲟⲧϥ̅ ⲛ̅ⲧⲟϥ ⲇⲉ ⲛⲉ ⲟⲩⲥⲁⲙⲁⲣⲓⲧⲏⲥ ⲡⲉ.</td>
      <td><span style="color:#b00e23">(16)</span> And he threw himself upon his
      face at his feet, giving thanks to him: and this (one) was a
      Samaritan.</td>
      <td><span style="color:#b00e23">(16)</span> καὶ ἔπεσεν ἐπὶ πρόσωπον παρὰ
      τοὺς πόδας αὐτοῦ εὐχαριστῶν αὐτῷ· καὶ αὐτὸς ἦν Σαμαρίτης.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲁϥⲉⲣⲟⲩⲱ ⲇⲉ ⲛ̀ϫⲉ ⲓⲏ̅ⲥ̅ ⲡⲉϫⲁϥ
      ϫⲉ ⲙⲏ ⲙ̀ⲡⲉ ⲡⲓⲓ̅ ⲧⲟⲩⲃⲟ ⲡⲓⲕⲉⲑ̅ ⲁⲩⲑⲱⲛ</td>
      <td><span style="color:#b00e23">(ⲓ︦ⲍ︦)</span> ⲁ ⲓ̅ⲥ̅ ⲇⲉ ⲟⲩϣⲃ̅ ⲡⲉϫⲁϥ ϫⲉ.
      ⲙⲏ ⲙ̅ⲡⲉ ⲡⲓⲙⲏⲧ ⲧⲃ̅ⲃⲟ ⲉϥⲧⲱⲛ ⲡⲕⲉⲯⲓⲥ</td>
      <td><span style="color:#b00e23">(17)</span> And Jesus answered, he said:
      'Were not the ten cleansed? where are the other nine? is</td>
      <td><span style="color:#b00e23">(17)</span> ἀποκριθεὶς δὲ ὁ Ἰησοῦς εἶπεν·
      Οὐχὶ οἱ δέκα ἐκαθαρίσθησαν; οἱ δὲ ἐννέα ποῦ;</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲙ̀ⲡⲟⲩϫⲉⲙⲟⲩ ⲉ̀ⲁⲩⲕⲟⲧⲟⲩ
      ⲉ̀ϯⲱⲟⲩ ⲙ̀ⲫϯ ⲉ̀ⲃⲏⲗ ⲉ̀ⲫⲁⲓ ⲁⲗⲗⲟⲅⲉⲛⲏⲥ</td>
      <td><span style="color:#b00e23">(ⲓ︦ⲏ︦)</span> ⲙ̅ⲡⲟⲩϩⲉ ⲉⲣⲟⲟⲩ ⲉⲧⲣⲉⲩⲕⲟⲧⲟⲩ ⲉϯ
      ⲉⲟⲟⲩ ⲙ̅ⲡⲛⲟⲩⲧⲉ ⲓ̈ⲙⲏⲧⲓ ⲡⲓ̈ϣⲙ̅ⲙⲟ.</td>
      <td><span style="color:#b00e23">(18)</span> And there were not found who
      returned to glorify God, except this alien.'</td>
      <td><span style="color:#b00e23">(18)</span> οὐχ εὑρέθησαν ὑποστρέψαντες
      δοῦναι δόξαν τῷ θεῷ εἰ μὴ ὁ ἀλλογενὴς οὗτος;</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲟⲩⲟϩ ⲡⲉϫⲁϥ ⲛⲁϥ ϫⲉ ⲧⲱⲛⲕ ⲙⲁϣⲉ
      ⲛⲁⲕ ⲡⲉⲕⲛⲁϩϯ ⲡⲉⲧⲁϥⲛⲁϩⲙⲉⲕ</td>
      <td><span style="color:#b00e23">(ⲓ︦ⲑ︦)</span> ⲡⲉϫⲁϥ ⲛⲁϥ ϫⲉ ⲧⲱⲟⲩⲛ
      ⲛⲅ̅ⲃⲱⲕ:</td>
      <td><span style="color:#b00e23">(19)</span> And he said to him: 'Rise,
      go, thy faith saved thee.'</td>
      <td><span style="color:#b00e23">(19)</span> καὶ εἶπεν αὐτῷ· Ἀναστὰς
      πορεύου· ἡ πίστις σου σέσωκέν σε.</td>
    </tr>

    <tr>
      <td><span style="color:#b00e23">(ⲕ̅)</span> ⲉⲧⲁⲩϣⲉⲛϥ ⲇⲉ ⲛ̀ϫⲉ ⲛⲓⲫⲁⲣⲓⲥⲉⲟⲥ
      ϫⲉ ⲁⲥⲛⲁⲓ ⲛ̀ⲑⲛⲁⲩ ⲛ̀ϫⲉ ϯⲙⲉⲧⲟⲩⲣⲟ ⲛ̀ⲧⲉ ⲫϯ ⲁϥⲉⲣⲟⲩⲱ ⲛⲱⲟⲩ ⲟⲩⲟϩ ⲡⲉϫⲁϥ ϫⲉ ⲛⲁⲣⲉ
      ϯⲙⲉⲧⲟⲩⲣⲟ ⲛ̀ⲧⲉ ⲫϯ ⲛⲁⲓ ⲁⲛ ϧⲉⲛ ⲟⲩⲙⲉⲧⲣⲉϥϯϩⲑⲏϥ</td>
      <td><span style="color:#b00e23">(ⲕ︦)</span> ⲛ̅ⲧⲉⲣⲟⲩϫⲛⲟⲩϥ ⲇⲉ ⲉⲃⲟⲗ ϩⲓ̈ⲧⲛ̅
      ⲛⲉⲫⲁⲣⲓⲥⲥⲁⲓⲟⲥ ϫⲉ ⲉⲣⲉ ⲧⲙⲛ̅ⲧⲉⲣⲟ ⲙ̅ⲡⲛⲟⲩⲧⲉ. ⲛⲏⲩ ⲧⲛⲁⲩ ⲁϥⲟⲩⲱϣⲃ̅ ⲡⲉϫⲁϥ ⲛⲁⲩ ϫⲉ.
      ⲉⲣⲉ ⲧⲙⲛ̅ⲧⲉⲣⲟ ⲙ̅ⲡⲛⲟⲩⲧⲉ ⲛⲏⲟⲩ ⲁⲛ ϩⲛ̅ ⲟⲩϯ ϩⲧⲏϥ.</td>
      <td><span style="color:#b00e23">(20)</span> And the Pharisees having
      asked him, when the kingdom of God is to come, he answered them, and
      said: 'The kingdom of God was not to come with (lit. in)
      observation:</td>
      <td><span style="color:#b00e23">(20)</span> Ἐπερωτηθεὶς δὲ ὑπὸ τῶν
      Φαρισαίων πότε ἔρχεται ἡ βασιλεία τοῦ θεοῦ ἀπεκρίθη αὐτοῖς καὶ εἶπεν· Οὐκ
      ἔρχεται ἡ βασιλεία τοῦ θεοῦ μετὰ παρατηρήσεως,</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲟⲩⲇⲉ ⲥⲉⲛⲁϫⲟⲥ ⲁⲛ ϫⲉ ⲥⲧⲁⲓ ⲓⲉ
      ⲥⲧⲏ ϩⲏⲡⲡⲉ ⲅⲁⲣ ⲓⲥ ϯⲙⲉⲧⲟⲩⲣⲟ ⲛ̀ⲧⲉ ⲫϯ ⲥⲁϧⲟⲩⲛ ⲙ̀ⲙⲱⲧⲉⲛ</td>
      <td><span style="color:#b00e23">(ⲕ︦ⲁ︦)</span> ⲟⲩⲧⲉ ⲛ̅ⲛⲉⲩⲛⲁϫⲟⲟⲥ ⲁⲛ ϫⲉ ⲉⲓⲥ
      ϩⲏⲏⲧⲉ ⲙ̅ⲡⲉⲓ̈ⲙⲁ. ⲏ ⲡⲏ. ⲉⲓⲥ ⲧⲙⲛ̅ⲧⲉⲣⲟ ⲅⲁⲣ ⲙ̅ⲡⲛⲟⲩⲧⲉ ⲙ̅ⲡⲉⲧⲛ̅ⲥⲁ ⲛ̅ϩⲟⲩⲛ.</td>
      <td><span style="color:#b00e23">(21)</span> neither will they say that it
      is here, or it is there; for behold, the kingdom of God (is) inside of
      you.'</td>
      <td><span style="color:#b00e23">(21)</span> οὐδὲ ἐροῦσιν· Ἰδοὺ ὧδε ἤ·
      Ἐκεῖ· ἰδοὺ γὰρ ἡ βασιλεία τοῦ θεοῦ ἐντὸς ὑμῶν ἐστιν.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲡⲉϫⲁϥ ⲇⲉ ⲛ̀ⲛⲉϥⲙⲁⲑⲏⲧⲏⲥ ϫⲉ
      ⲥⲉⲛⲏⲟⲩ ⲛ̀ϫⲉ ϩⲁⲛⲉϩⲟⲟⲩ ϩⲟⲧⲉ ⲉⲣⲉⲧⲉⲛⲛⲁⲉⲣⲉⲡⲓⲑⲩⲙⲓⲛ ⲉ̀ⲛⲁⲩ ⲉ̀ⲟⲩⲁⲓ ⲛ̀ⲛⲓⲉϩⲟⲟⲩ ⲛ̀ⲧⲉ
      ⲡϣⲏⲣⲓ ⲙ̀ⲫⲣⲱⲙⲓ ⲟⲩⲟϩ ⲛ̀ⲛⲉⲧⲉⲛⲛⲁⲩ</td>
      <td><span style="color:#b00e23">(ⲕ︦ⲃ︦)</span> ⲡⲉϫⲁϥ ⲇⲉ ⲛ̅ⲛⲉϥⲙⲁⲑⲏⲧⲏⲥ ϫⲉ
      ⲟⲩⲛ̅ ϩⲉⲛϩⲟⲟⲩ ⲛⲏⲟⲩ ⲉⲧⲉⲧⲛⲁⲉⲡⲓⲑⲩⲙⲓ ⲉⲛⲁⲩ ⲉⲩϩⲟⲟⲩ ϩⲛ̅ ⲛⲁ ⲡϣⲏⲣⲉ ⲙ̅ⲡⲣⲱⲙⲉ
      ⲛ̅ⲧⲉⲧⲛ̅ⲧⲙ̅ⲛⲁⲩ.</td>
      <td><span style="color:#b00e23">(22)</span> And he said to his disciples:
      Days come, when ye will desire to see one of the days of (the) Son of
      (the) man, and ye shall not see.</td>
      <td><span style="color:#b00e23">(22)</span> Εἶπεν δὲ πρὸς τοὺς μαθητάς·
      Ἐλεύσονται ἡμέραι ὅτε ἐπιθυμήσετε μίαν τῶν ἡμερῶν τοῦ υἱοῦ τοῦ ἀνθρώπου
      ἰδεῖν καὶ οὐκ ὄψεσθε.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲟⲩⲟϩ ⲉⲩⲉ̀ϫⲟⲥ ⲛⲱⲧⲉⲛ ϫⲉ ϩⲏⲡⲡⲉ
      ϥⲧⲏ ⲓⲉ ϥⲧⲁⲓ ⲙ̀ⲡⲉⲣϣⲉ ⲛⲱⲧⲉⲛ ⲟⲩⲇⲉ ⲙ̀ⲡⲉⲣϭⲟϫⲓ</td>
      <td><span style="color:#b00e23">(ⲕ︦ⲅ︦)</span> ⲛ̅ⲥⲉϫⲟⲟⲥ ⲛⲏⲧⲛ̅ ϫⲉ ⲓ̈ⲥ ϩⲏⲏⲧⲉ
      ϥⲙ̅ⲡⲉⲓ̈ⲙⲁ ⲏ ϩⲙ̅ ⲡⲁⲓ̈ ⲙ̅ⲡⲣ̅ⲡⲱⲧ ⲉⲃⲟⲗ</td>
      <td><span style="color:#b00e23">(23)</span> And they shall say to you:
      "Lo, he is there, or he is here:" go not, nor run:</td>
      <td><span style="color:#b00e23">(23)</span> καὶ ἐροῦσιν ὑμῖν· Ἰδοὺ ἐκεῖ·
      Ἰδοὺ ὧδε· μὴ ἀπέλθητε μηδὲ διώξητε.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲙ̀ⲫⲣⲏϯ ⲙ̀ⲡⲓⲥⲉⲧⲉⲃⲣⲏϫ
      ⲉ̀ϣⲁϥⲟⲩⲟⲛϩϥ ⲉ̀ⲃⲟⲗ ϧⲉⲛ ⲧⲫⲉ ⲟⲩⲟϩ ⲛ̀ⲧⲉϥⲉⲣⲟⲩⲱⲓⲛⲓ ⲥⲁⲡⲉⲥⲏⲧ ⲛ̀ⲧⲫⲉ ⲫⲁⲓ ⲡⲉ ⲙ̀ⲫⲣⲏϯ
      ⲉⲧⲉ ⲡϣⲏⲣⲓ ⲙ̀ⲫⲣⲱⲙⲓ ⲛⲁϣⲱⲡⲓ ⲙ̀ⲙⲟϥ ⲛ̀ϩⲣⲏⲓ ϧⲉⲛ ⲡⲉϥⲉϩⲟⲟⲩ</td>
      <td><span style="color:#b00e23">(ⲕ︦ⲇ︦)</span> ⲛ̅ⲑⲉ ⲅⲁⲣ ⲛ̅ⲧⲉⲃⲣⲏ ϭⲉ ⲉϣⲁⲥⲣ
      ⲟⲩⲟⲓ̈ⲛ ϩⲁ ⲧⲡⲉ ⲛⲥ̅ⲣ̅ⲟⲩⲟⲓ̈ⲛ ⲉϫⲙ̅ ⲡⲕⲁϩ ⲧⲁⲓ̈ ⲧⲉ ⲑⲉ ⲉⲧⲛⲁϣⲱⲡⲉ ⲙ̅ⲡϣⲏⲣⲉ
      ⲙ̅ⲡⲣⲱⲙⲉ.</td>
      <td><span style="color:#b00e23">(24)</span> as the lightning manifesteth
      itself in (the) heaven, and giveth light below (the) heaven: this is as
      (the) Son of (the) man will be in his day.</td>
      <td><span style="color:#b00e23">(24)</span> ὥσπερ γὰρ ἡ ἀστραπὴ
      ἀστράπτουσα ἐκ τῆς ὑπὸ τὸν οὐρανὸν εἰς τὴν ὑπʼ οὐρανὸν λάμπει, οὕτως
      ἔσται ὁ υἱὸς τοῦ ἀνθρώπου ἐν τῇ ἡμέρᾳ αὐτοῦ.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ϣⲟⲣⲡ ⲇⲉ ϩⲱϯ ⲉ̀ⲣⲟϥ ⲛ̀ⲧⲉϥϭⲓ
      ⲟⲩⲙⲏϣ ⲛ̀ϧⲓⲥⲓ ⲟⲩⲟϩ ⲛ̀ⲥⲉϣⲟϣϥ ⲛ̀ϫⲉ ⲧⲁⲓⲅⲉⲛⲉⲁ</td>
      <td><span style="color:#b00e23">(ⲕ︦ⲉ︦)</span> ϩⲁⲡⲥ̅ ⲇⲉ ⲛ̅ϣⲟⲣⲡ̅ ⲉⲧⲣⲉϥϣⲉⲡ
      ϩⲁϩ ⲛ̅ϩⲓ̈ⲥⲉ ⲛ̅ⲥⲉⲧⲥⲧⲟϥ ⲉⲃⲟⲗ ϩⲓ̈ⲧⲛ̅ ⲧⲉⲓ̈ⲅⲉⲛⲉⲁ.</td>
      <td><span style="color:#b00e23">(25)</span> But first he must suffer
      much, and this generation reject him.</td>
      <td><span style="color:#b00e23">(25)</span> πρῶτον δὲ δεῖ αὐτὸν πολλὰ
      παθεῖν καὶ ἀποδοκιμασθῆναι ἀπὸ τῆς γενεᾶς ταύτης.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲟⲩⲟϩ ⲕⲁⲧⲁ ⲫⲣⲏϯ ⲉⲧⲁⲥϣⲱⲡⲓ ϧⲉⲛ
      ⲛⲓⲉϩⲟⲟⲩ ⲛ̀ⲧⲉ ⲛⲱⲉ ⲡⲁⲓⲣⲏϯ ⲡⲉⲑⲛⲁϣⲱⲡⲓ ϧⲉⲛ ⲛⲓⲉϩⲟⲟⲩ ⲛ̀ⲧⲉ ⲡϣⲏⲣⲓ ⲙ̀ⲫϯ</td>
      <td><span style="color:#b00e23">(ⲕ︦ⲋ︦)</span> ⲁⲩⲱ ⲕⲁⲧⲁ ⲑⲉ ⲉⲛⲧⲁⲥϣⲱⲡⲉ ϩⲛ̅
      ⲛⲉϩⲟⲟⲩ ⲛ̅ⲛⲱϩⲉ. ⲧⲁⲓ̈ ⲧⲉ ⲑⲉ ⲉⲧⲛⲁϣⲱⲡⲉ ϩⲛ̅ ⲛⲉϩⲟⲟⲩ ⲙ̅ⲡϣⲏⲣⲉ ⲙ̅ⲡⲣⲱⲙⲉ.</td>
      <td><span style="color:#b00e23">(26)</span> And according as it was in
      the days of Noe, thus will it be in the days of (the) Son of God.</td>
      <td><span style="color:#b00e23">(26)</span> καὶ καθὼς ἐγένετο ἐν ταῖς
      ἡμέραις Νῶε, οὕτως ἔσται καὶ ἐν ταῖς ἡμέραις τοῦ υἱοῦ τοῦ ἀνθρώπου·</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲛⲁⲩⲟⲩⲱⲙ ⲟⲩⲟϩ ⲛⲁⲩⲥⲱ ⲛⲁⲩϭⲓ
      ⲥϩⲓⲙⲓ ⲛⲁⲩϭⲓ ϩⲁⲓ ϣⲁ ⲡⲓⲉϩⲟⲟⲩ ⲉⲧⲁ ⲛⲱⲉ ϣⲉ ⲛⲁϥ ⲉ̀ϧⲟⲩⲛ ⲉ̀ϯⲕⲓⲃⲱⲧⲟⲥ ⲟⲩⲟϩ ⲁϥⲓ̀
      ⲛ̀ϫⲉ ⲡⲓⲕⲁⲧⲁⲕⲗⲩⲥⲙⲟⲥ ⲟⲩⲟϩ ⲁϥⲧⲁⲕⲉ ⲟⲩⲟⲛ ⲛⲓⲃⲉⲛ</td>
      <td><span style="color:#b00e23">(ⲕ︦ⲍ︦)</span> ⲛ̅ⲑⲉ ⲅⲁⲣ ⲉⲛⲧⲁⲥϣⲱⲡⲉ ϩⲛ̅
      ⲛⲉϩⲟⲟⲩ ⲛ̅ⲛⲱϩⲉ ⲉⲑⲁⲏ ⲙ̅ⲡⲕⲁⲧⲁⲕⲗⲩⲥⲙⲟⲥ ⲉⲩⲟⲩⲱⲙ. ⲉⲩⲥⲱ. ⲉⲩϫⲓ̈ ϩⲓ̈ⲙⲉ. ⲉⲩϩⲙⲟⲟⲥ ⲛⲙ̅
      ϩⲁⲓ̈. ϣⲁ ⲡⲉϩⲟⲟⲩ ⲉⲛⲧⲁ ⲛⲱϩⲉ ⲃⲱⲕ ⲉϩⲟⲩⲛ ⲉⲧϭⲓ̈ⲃⲱⲧⲟⲥ ⲁ ⲡⲕⲁⲧⲁⲗⲩⲥⲙⲟⲥ ⲉⲓ ⲁϥⲧⲁⲕⲟⲟⲩ
      ⲧⲏⲣⲟⲩ.</td>
      <td><span style="color:#b00e23">(27)</span> They were eating, and they
      were drinking, they were taking wives, they were taking husbands, until
      the day (in) which Noe went into the ark, and the flood came, and
      destroyed every one.</td>
      <td><span style="color:#b00e23">(27)</span> ἤσθιον, ἔπινον, ἐγάμουν,
      ἐγαμίζοντο, ἄχρι ἧς ἡμέρας εἰσῆλθεν Νῶε εἰς τὴν κιβωτόν, καὶ ἦλθεν ὁ
      κατακλυσμὸς καὶ ἀπώλεσεν πάντας.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲙ̀ⲫⲣⲏϯ ⲟⲛ ⲉⲧⲁⲥϣⲱⲡⲓ ϧⲉⲛ
      ⲛⲓⲉϩⲟⲟⲩ ⲛ̀ⲧⲉ ⲗⲱⲧ ⲛⲁⲩⲟⲩⲱⲙ ⲛⲁⲩⲥⲱ ⲛⲁⲩϣⲱⲡ ⲛⲁⲩϯ ⲉ̀ⲃⲟⲗ ⲛⲁⲩϭⲟ ⲛⲁⲩⲕⲱⲧ</td>
      <td><span style="color:#b00e23">(ⲕ︦ⲏ︦)</span> ⲁⲩⲱ ⲟⲛ ⲕⲁⲧⲁ ⲑⲉ ⲉⲛⲧⲁⲥϣⲱⲡⲉ
      ϩⲛ̅ ⲛⲉϩⲟⲟⲩ ⲗ̅ⲗⲱⲧ. ⲉⲩⲟⲩⲱⲙ. ⲉⲩⲥⲱ. ⲉⲩϣⲱⲡ ⲉⲩϯ ⲉⲃⲟⲗ. ⲉⲩⲧⲱϭⲉ. ⲉⲩⲕⲱⲧ.</td>
      <td><span style="color:#b00e23">(28)</span> As again it was in the days
      of Lot; they were eating, they were drinking, they were buying, they were
      selling, they were planting, they were building;</td>
      <td><span style="color:#b00e23">(28)</span> ὁμοίως καθὼς ἐγένετο ἐν ταῖς
      ἡμέραις Λώτ· ἤσθιον, ἔπινον, ἠγόραζον, ἐπώλουν, ἐφύτευον, ᾠκοδόμουν·</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ϧⲉⲛ ⲡⲓⲉϩⲟⲟⲩ ⲇⲉ ⲉⲧⲁ ⲗⲱⲧ ⲓ̀
      ⲉ̀ⲃⲟⲗ ϧⲉⲛ ⲥⲟⲇⲟⲙⲁ ⲁϥϩⲱⲟⲩ ⲛ̀ⲟⲩⲭⲣⲱⲙ ⲛⲉⲙ ⲟⲩⲑⲏⲛ ⲉ̀ⲃⲟⲗ ϧⲉⲛ ⲧⲫⲉ ⲟⲩⲟϩ ⲁϥⲧⲁⲕⲉ ⲟⲩⲟⲛ
      ⲛⲓⲃⲉⲛ</td>
      <td><span style="color:#b00e23">(ⲕ︦ⲑ︦)</span> ⲙ̅ⲡⲉϩⲟⲟⲩ ⲇⲉ ⲉⲛⲧⲁ ⲗⲱⲧ ⲉⲓ
      ⲉⲃⲟⲗ ϩⲛ̅ ⲥⲟⲇⲟⲙⲁ ⲁⲩⲕⲱϩⲧ̅ ϩⲱⲟⲩ ⲉⲃⲟⲗ ϩⲛ̅ ⲧⲡⲉ ⲛⲙ̅ ⲟⲩⲑⲏⲛ ⲁϥⲧⲁⲕⲉ ⲟⲩⲟⲛ ⲛⲓⲙ.</td>
      <td><span style="color:#b00e23">(29)</span> but in the day (in) which Lot
      came from Sodom, he rained fire and brimstone from (the) heaven, and
      destroyed every one.</td>
      <td><span style="color:#b00e23">(29)</span> ᾗ δὲ ἡμέρᾳ ἐξῆλθεν Λὼτ ἀπὸ
      Σοδόμων, ἔβρεξεν πῦρ καὶ θεῖον ἀπʼ οὐρανοῦ καὶ ἀπώλεσεν πάντας.</td>
    </tr>

    <tr>
      <td><span style="color:#b00e23">(ⲗ̅)</span> ⲕⲁⲧⲁ ⲛⲁⲓ ⲣⲱ ⲟⲛ ⲁⲥⲛⲁϣⲱⲡⲓ ϧⲉⲛ
      ⲡⲓⲉϩⲟⲟⲩ ⲉⲧⲉ ⲡϣⲏⲣⲓ ⲙ̀ⲫⲣⲱⲙⲓ ⲛⲁϭⲱⲣⲡ ⲉ̀ⲃⲟⲗ ⲛ̀ϧⲏⲧϥ</td>
      <td><span style="color:#b00e23">(ⲗ︦)</span> ⲧⲁⲓ̈ ⲧⲉ ⲑⲉ ⲉⲧⲛⲁϣⲱⲡⲉ ϩⲙ̅
      ⲡⲉϩⲟⲟⲩ ⲉⲧⲉⲣⲉ ⲡϣⲏⲣⲉ ⲙ̅ⲡⲣⲱⲙⲉ ⲛⲁⲩⲱⲛϩ̅ ⲉⲃⲟⲗ.</td>
      <td><span style="color:#b00e23">(30)</span> According to these same
      (things) again it is to be in the day in which (the) Son of (the) man
      will be revealed.</td>
      <td><span style="color:#b00e23">(30)</span> κατὰ τὰ αὐτὰ ἔσται ᾗ ἡμέρᾳ ὁ
      υἱὸς τοῦ ἀνθρώπου ἀποκαλύπτεται.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ϧⲉⲛ ⲡⲓⲉϩⲟⲟⲩ ⲇⲉ ⲉⲧⲉⲙ̀ⲙⲁⲩ ⲫⲏ
      ⲉⲧⲭⲏ ϩⲓϫⲉⲛ ⲡϫⲉⲛⲉⲫⲱⲣ ⲟⲩⲟϩ ⲉⲣⲉ ⲛⲉϥⲥⲕⲉⲩⲟⲥ ϧⲉⲛ ⲡⲓⲏⲓ ⲙ̀ⲡⲉⲛⲑⲣⲉϥⲓ ⲉ̀ⲡⲉⲥⲏⲧ ⲉ̀ⲟⲗⲟⲩ
      ⲟⲩⲟϩ ⲫⲏ ⲉⲧⲭⲏ ϧⲉⲛ ⲧⲕⲟⲓ ⲡⲁⲓⲣⲏϯ ⲟⲛ ⲙ̀ⲡⲉⲛⲑⲣⲉϥⲕⲟⲧϥ ⲉ̀ⲫⲁϩⲟⲩ</td>
      <td><span style="color:#b00e23">(ⲗ︦ⲁ︦)</span> ϩⲛ̅ ⲛⲉϩⲟⲟⲩ ⲉⲧⲙ̅ⲙⲁⲩ ⲡⲉⲧϩⲓ̈
      ϫⲉⲛⲉⲡⲱⲣ ⲉⲣⲉ ⲛⲉϥϩⲛⲁⲁⲩ ϩⲙ̅ ⲡⲉϥⲏⲓ̈. ⲙ̅ⲡⲣ̅ⲧⲣⲉϥⲉⲓ ⲉⲡⲉⲥⲏⲧ ⲉϥⲓ̈ⲧⲟⲩ. ⲁⲩⲱ ⲡⲉⲧϩⲛ̅
      ⲧⲥⲱϣⲉ ⲙ̅ⲡⲣ̅ⲧⲣⲉϥⲕⲟⲧϥ̅ ⲉⲡⲁϩⲟⲩ.</td>
      <td><span style="color:#b00e23">(31)</span> And in that day he who is
      upon (the) housetop, and his goods being in the house, make him not come
      down to take them away: and he who is in (the) field--likewise (lit. thus
      again) make him not return back.</td>
      <td><span style="color:#b00e23">(31)</span> ἐν ἐκείνῃ τῇ ἡμέρᾳ ὃς ἔσται
      ἐπὶ τοῦ δώματος καὶ τὰ σκεύη αὐτοῦ ἐν τῇ οἰκίᾳ, μὴ καταβάτω ἆραι αὐτά,
      καὶ ὁ ἐν ἀγρῷ ὁμοίως μὴ ἐπιστρεψάτω εἰς τὰ ὀπίσω.</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲁⲣⲓⲫⲙⲉⲩⲓ ⲛ̀ⲧⲥϩⲓⲙⲓ
      ⲛ̀ⲗⲱⲧ</td>
      <td><span style="color:#b00e23">(ⲗ︦ⲃ︦)</span> ⲁⲣⲓ̈ⲡⲙⲉⲩⲉ ⲛ̅ⲑⲓ̈ⲙⲉ
      ⲗ̅ⲗⲱⲧ</td>
      <td><span style="color:#b00e23">(32)</span> Remember (the) wife of
      Lot.</td>
      <td><span style="color:#b00e23">(32)</span> μνημονεύετε τῆς γυναικὸς
      Λώτ.</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲫⲏ ⲉⲑⲛⲁⲕⲱϯ ⲛ̀ⲥⲁ ⲛⲟϩⲉⲙ
      ⲛ̀ⲧⲉϥⲯⲩⲭⲏ ϥⲛⲁⲧⲁⲕⲟⲥ ⲫⲏ ⲉⲑⲛⲁⲧⲁⲕⲟⲥ ⲉϥⲉ̀ⲧⲁⲛϧⲟⲥ</td>
      <td><span style="color:#b00e23">(ⲗ︦ⲅ︦)</span> ⲡⲉⲧⲛⲁϣⲓ̈ⲛⲉ ⲛ̅ⲥⲁ ⲧⲁⲛϩⲉ
      ⲧⲉϥⲯⲩⲭⲏ. ϥⲛⲁⲥⲟⲣⲙⲉⲥ. ⲡⲉⲧⲛⲁⲥⲟⲣⲙⲉⲥ ϥⲛⲁⲧⲁⲛϩⲟⲥ.</td>
      <td><span style="color:#b00e23">(33)</span> He who will seek for saving
      his life (lit. soul) will lose it: he who will lose it shall make it
      live.</td>
      <td><span style="color:#b00e23">(33)</span> ὃς ἐὰν ζητήσῃ τὴν ψυχὴν αὐτοῦ
      περιποιήσασθαι ἀπολέσει αὐτήν, ὃς δʼ ἂν ἀπολέσῃ ζῳογονήσει αὐτήν.</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ϯϫⲱ ⲙ̀ⲙⲟⲥ ⲛⲱⲧⲉⲛ ϫⲉ ⲛ̀ϧⲣⲏⲓ
      ϧⲉⲛ ⲡⲁⲓⲉϫⲱⲣϩ ⲉⲩⲉ̀ϣⲱⲡⲓ ⲛ̀ϫⲉ ⲃ̅ ϩⲓϫⲉⲛ ⲟⲩϭⲗⲟϫ ⲛ̀ⲟⲩⲱⲧ ⲡⲓⲟⲩⲁⲓ ⲉⲩⲉ̀ⲟⲗϥ ⲟⲩⲟϩ
      ⲡⲓⲕⲉⲟⲩⲁⲓ ⲉⲩⲉ̀ⲭⲁϥ</td>
      <td><span style="color:#b00e23">(ⲗ︦ⲇ︦)</span> ϯϫⲱ ⲙ̅ⲙⲟⲥ ⲛⲏⲧⲛ̅ ϫⲉ ϩⲛ̅
      ⲧⲉⲓ̈ⲟⲩϣⲏ ⲟⲩⲛ̅ ⲥⲛⲁⲩ ⲛⲁϣⲱⲡⲉ ϩⲛ̅ ⲟⲩϭⲗⲟϭ ⲛ̅ⲟⲩⲱⲧ ⲥⲉⲛⲁϫⲓ̈ ⲟⲩⲁ ⲛ̅ⲥⲉⲕⲁ ⲟⲩⲁ</td>
      <td><span style="color:#b00e23">(34)</span> I say to you, that in this
      night two shall be upon one bed; the one shall be taken away, and the
      other shall be left.</td>
      <td><span style="color:#b00e23">(34)</span> λέγω ὑμῖν, ταύτῃ τῇ νυκτὶ
      ἔσονται δύο ἐπὶ κλίνης μιᾶς, ὁ εἷς παραλημφθήσεται καὶ ὁ ἕτερος
      ἀφεθήσεται·</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ⲉⲩⲉ̀ϣⲱⲡⲓ ⲛ̀ϫⲉ ⲥⲛⲟⲩϯ ⲉⲩⲛⲟⲩⲧ
      ϧⲉⲛ ⲟⲩⲙⲁ ⲟⲩⲓ ⲉⲩⲉ̀ⲟⲗⲥ ⲟⲩⲟϩ ϯⲕⲉⲟⲩⲓ ⲉⲩⲉ̀ⲭⲁⲥ</td>
      <td><span style="color:#b00e23">(ⲗ︦ⲉ︦)</span> ⲟⲩⲛ̅ ⲥⲛ̅ⲧⲉ ⲛⲁϣⲱⲡⲉ ⲉⲩⲛⲟⲩⲧ
      ϩⲓ̈ ⲟⲩⲥⲟⲡ ⲥⲉⲛⲁϫⲓ̈ ⲟⲩⲉⲓ ⲛ̅ⲥⲉⲕⲁ ⲟⲩⲉⲓ.</td>
      <td><span style="color:#b00e23">(35)</span> Two women shall be grinding
      in a place; one shall be taken away, and the other shall be left.'</td>
      <td><span style="color:#b00e23">(35)</span> ἔσονται δύο ἀλήθουσαι ἐπὶ τὸ
      αὐτό, ἡ μία παραλημφθήσεται ἡ δὲ ἑτέρα ἀφεθήσεται.</td>
    </tr>

    <tr>
      <td><span style="color:#b00e23">(ⲗ̅ⲋ̅)</span>
      </td>
      <td><span style="color:#b00e23">(ⲗ︦ⲋ︦)</span>
      </td>
      <td><span style="color:#b00e23">(36)</span>
      </td>
      <td><span style="color:#b00e23">(36)</span>
      </td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ⲟⲩⲟϩ ⲁⲩⲉⲣⲟⲩⲱ ⲡⲉϫⲱⲟⲩ ⲛⲁϥ ϫⲉ
      ϧⲉⲛ ⲁϣ ⲙ̀ⲙⲁ ⲡϭ̅ⲥ̅ ⲛ̀ⲑⲟϥ ⲇⲉ ⲡⲉϫⲁϥ ⲛⲱⲟⲩ ϫⲉ ⲡⲓⲙⲁ ⲉⲧⲉ ⲡⲥⲱⲙⲁ ⲙ̀ⲙⲟϥ ⲥⲉⲛⲁⲑⲱⲟⲩϯ
      ⲉ̀ⲙⲁⲩ ⲛ̀ϫⲉ ⲛⲓⲕⲉⲁϧⲱⲙ</td>
      <td><span style="color:#b00e23">(ⲗ︦ⲍ︦)</span> ⲁⲩⲟⲩⲱϣⲃ̅ ⲇⲉ ⲛⲁϥ ϫⲉ ⲉⲧⲱⲛ
      ⲡϫⲟⲉⲓⲥ. ⲛ̅ⲧⲟϥ ⲇⲉ ⲡⲉϫⲁϥ ⲛⲁⲩ ϫⲉ. ⲡⲙⲁ ⲉⲧⲉⲣⲉ ⲡⲥⲱⲙⲁ ⲛⲁϣⲱⲡⲉ ⲙ̅ⲙⲟϥ. ⲉⲣⲉ ⲛⲁⲉⲧⲟⲥ
      ⲛⲁⲥⲱⲟⲩϩ ⲉⲣⲟϥ:</td>
      <td><span style="color:#b00e23">(37)</span> And they answered, they said
      to him: In what place, Lord?' And he said to them: 'The place in which
      (the) body is, the eagles also will assemble thither.'</td>
      <td><span style="color:#b00e23">(37)</span> καὶ ἀποκριθέντες λέγουσιν
      αὐτῷ· Ποῦ, κύριε; ὁ δὲ εἶπεν αὐτοῖς· Ὅπου τὸ σῶμα, ἐκεῖ καὶ οἱ ἀετοὶ
      ἐπισυναχθήσονται.</td>
    </tr>
  </table>
</body>
</html>
