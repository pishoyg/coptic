<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_6.html" rel="next">
  <link href="proverbs_4.html" rel="prev">
  <script src="main.js" type="module"></script>
</head>
<body class="bible">
  <h4 id="proverbs_5">Proverbs 5</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡⲁϣⲏⲣⲓ ⲙⲁϩⲑⲏⲕ ⲉ̀ϯⲥⲟⲫⲓⲁ ⲛⲁⲥⲁϫⲓ ⲇⲉ ⲣⲓⲕⲓ ⲙ̀ⲡⲉⲕⲙⲁϣϫ ⲉ̀ⲣⲱⲟⲩ</td>
      <td class="language Sahidic"><span style="color:#b00e23">(ⲁ︦)</span>
      ⲡⲁϣⲏⲣⲉ ϯϩⲧⲏⲕ ⲉⲧⲁⲥⲟⲫⲓⲁ ⲣⲉⲕⲧ̅ ⲡⲉⲕⲙⲁⲁϫⲉ ⲇⲉ ⲉⲛⲁϣⲁϫⲉ</td>
      <td class="language English"><span style="color:#b00e23">(1)</span> My
      son, attend to my wisdom, and apply thine ear to my words;</td>
      <td class="language Greek"><span style="color:#b00e23">(1)</span> Υἱέ,
      ἐµῇ σοφίᾳ πρόσεχε, ἐµοῖς δὲ λόγοις παράβαλλε σὸν οὖς,</td>
      <td class="language Akhmimic"><span style="color:#b00e23">(ⲁ︦)</span>
      ⲡⲁϣⲏⲣⲉ ϯϩⲧⲏⲕ ⲁⲧⲁⲥⲟⲫⲓⲁ ⲣⲓⲕ ⲡⲕ̅ⲙⲉⲉϫⲉ ⲇⲉ ⲁⲛⲁϣⲉϫⲉ</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ϩⲓⲛⲁ ⲛ̀ⲧⲉⲛⲁⲣⲉϩ ⲉ̀ⲟⲩⲙⲉⲩⲓ ⲉ̀ⲛⲁⲛⲉϥ ϯⲉⲥⲑⲉⲥⲓⲥ ⲇⲉ ⲛ̀ⲧⲉ ⲛⲁⲥⲫⲟⲧⲟⲩ ϯϩⲟⲛϩⲉⲛ ⲙ̀ⲙⲟⲕ
      ⲉ̀ⲣⲟⲥ</td>
      <td class="language Sahidic"><span style="color:#b00e23">(ⲃ︦)</span> ϫⲉ
      ⲉⲕⲉϩⲁⲣⲉϩ ⲉⲩⲙⲉⲉⲩⲉ ⲉⲛⲁⲛⲟⲩϥ ϯϩⲱⲛ ⲇⲉ ⲉⲧⲟⲟⲧⲕ̅ ⲛ̅ⲧⲁⲓ̈ⲥⲑⲏⲥⲓⲥ ⲛ̅ⲛⲁⲥⲡⲟⲧⲟⲩ</td>
      <td class="language English"><span style="color:#b00e23">(2)</span> that
      thou mayest keep good understanding, and the discretion of my lips gives
      thee a charge.</td>
      <td class="language Greek"><span style="color:#b00e23">(2)</span> ἵνα
      φυλάξῃς ἔννοιαν ἀγαθήν· αἴσθησιν δὲ ἐµῶν χειλέων ἐντέλλοµαί σοι.</td>
      <td class="language Akhmimic"><span style="color:#b00e23">(ⲃ︦)</span> ϫⲉ
      ⲕⲛⲁⲉⲣⲏϩ ⲁⲩⲙⲉⲩⲉ ⲉⲛⲁⲛⲟⲩϥ ϯϩⲱⲛ ⲇⲉ ⲁⲧⲟⲟⲧⲕ ⲛ̅ⲧⲁⲓⲥⲑⲏⲥⲓⲥ ⲛ̅ⲛⲁⲥⲡⲁⲧⲟⲩ</td>
    </tr>

    <tr class="verse">
      <td class="language Bohairic"><span style="color:#b00e23">(ⲅ̅)</span>
      ⲙ̀ⲡⲉⲣϯϩⲑⲏⲕ ⲉ̀ⲟⲩⲥϩⲓⲙⲓ ⲉⲥϩⲱⲟⲩ ⲟⲩⲉⲃⲓⲱ ⲅⲁⲣ ⲡⲉ ⲉⲧⲧⲉⲗⲧⲉⲗ ⲉ̀ⲃⲟⲗ ϧⲉⲛ ⲛⲉⲛⲥⲫⲟⲧⲟⲩ
      ⲛ̀ⲟⲩⲥϩⲓⲙⲓ ⲙ̀ⲡⲟⲣⲛⲏ ⲑⲁⲓ ⲉ̀ϣⲁⲥϯⲕⲉⲛⲓ ⲛ̀ⲧⲉⲕϣⲃⲱⲃ ⲡⲣⲟⲥ ⲟⲩⲥⲏⲟⲩ</td>
      <td class="language Sahidic"><span style="color:#b00e23">(ⲅ︦)</span>
      ⲙ̅ⲡⲣ̅ϯ ϩⲧⲏⲕ ⲉⲩⲥϩⲓⲙⲉ ⲉⲥϩⲟⲟⲩ ⲟⲩⲉⲃⲓⲱ ⲅⲁⲣ ⲡⲉⲧⲧⲗ̅ⲧⲗ̅ ⲉⲃⲟⲗ ϩⲛ̅ ⲛⲉⲥⲡⲟⲧⲟⲩ
      ⲛ̅ⲟⲩⲥϩⲓⲙⲉ ⲙ̅ⲡⲟⲣⲛⲏ ⲧⲁⲓ̈ ⲡⲣⲟⲥ ⲧⲉⲩⲛⲟⲩ ⲉⲥⲛⲁϯϩⲗⲟϭ ⲛ̅ⲧⲉⲕϣⲟⲩⲱⲃⲉ.</td>
      <td class="language English">Give no heed to a worthless woman;
      <span style="color:#b00e23">(3)</span> for honey drops from the lips of a
      harlot, who for a season pleases thy palate:</td>
      <td class="language Greek"><span style="color:#b00e23">(3)</span> µὴ
      πρόσεχε φαύλῃ γυναικί· µέλι γὰρ ἀποστάζει ἀπὸ χειλέων γυναικὸς πόρνης, ἣ
      πρὸς καιρὸν λιπαίνει σὸν φάρυγγα,</td>
      <td class="language Akhmimic"><span style="color:#b00e23">(ⲅ︦)</span>
      ⲙⲛ̅ϯϩⲧⲏⲕ ⲁⲩⲥϩⲓⲙⲉ ⲉⲥϩⲁⲩ ⲟⲩⲉⲃⲓⲟⲩ ⲅⲁⲣ ⲡⲉⲧⲧⲗ̅ⲧⲗⲉ ⲁⲃⲁⲗ ⳉⲛ̅ ⲛ̅ⲥⲡⲁⲧⲟⲩ ⲛ̅ⲟⲩⲥϩⲓⲙⲉ
      ⲙ̅ⲡⲟⲣⲛⲏ ⲧⲉⲓ̈ ⲡⲣⲟⲥ ⲧⲟⲩⲛⲟⲩ ⲉⲥⲛⲁϯϩⲗⲁϭ ⲛ̅ⲧⲕ̅ϣⲟⲩⲱⲃⲉ</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲉ̀ⲡϧⲁⲉ ⲇⲉ ϣⲁⲕϫⲉⲙϥ ⲉϥⲉⲛϣⲁϣⲓ ⲉ̀ϩⲟⲧⲉ ⲟⲩⲭⲟⲗⲏ ⲟⲩⲟϩ ⲉϥϣⲉⲡϣⲱⲡ ⲉ̀ϩⲟⲧⲉ ⲥⲏϥⲓ ⲛⲓⲃⲉⲛ
      ⲛ̀ⲣⲟ ⲃ̅</td>
      <td class="language Sahidic"><span style="color:#b00e23">(ⲇ︦)</span>
      ⲙⲛ̅ⲛ̅ⲥⲱⲥ ⲕⲛⲁϭⲛ̅ⲧⲥ̅ ⲉⲥⲥⲁϣⲉ ⲉⲩⲥⲓϣⲉ ⲁⲩⲱ ⲉⲥⲧⲏⲙ ⲉϩⲟⲩⲉ ⲟⲩⲥⲏϥⲉ ⲛ̅ϩⲟ ⲥⲛⲁⲩ.</td>
      <td class="language English"><span style="color:#b00e23">(4)</span> but
      afterwards thou wilt find her more bitter than gall, and sharper than a
      two-edged sword.</td>
      <td class="language Greek"><span style="color:#b00e23">(4)</span> ὕστερον
      µέντοι πικρότερον χολῆς εὑρήσεις καὶ ἠκονηµένον µᾶλλον µαχαίρας
      διστόµου.</td>
      <td class="language Akhmimic"><span style="color:#b00e23">(ⲇ︦)</span>
      ⲙⲛ̅ⲛ̅ⲥⲱⲥ ⲕⲛⲁϭⲛ̅ⲧⲥ̅ ⲉⲥⲥⲁⳉⲉ ⲁⲩⲥⲓⳉⲉ ⲁⲟⲩ ⲉⲥϣⲁⲗϭ ⲛ̅ϩⲟⲩⲟ ⲁⲩⲥⲏϥⲉ ⲛ̅ϩⲟ ⲥⲛⲟ</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲛⲓϭⲁⲗⲁⲩϫ ⲅⲁⲣ ⲛ̀ⲧⲉ ϯⲙⲉⲧⲁⲧϩⲏⲧ ⲛⲉ ⲉⲧⲉⲣⲭⲣⲁⲥⲑⲉ ⲙ̀ⲙⲟⲥ ⲥⲉϭⲓ ⲙ̀ⲙⲱⲟⲩ ⲛⲉⲙ ⲫⲙⲟⲩ
      ⲉ̀ϧⲣⲏⲓ ⲉ̀ⲁⲙⲉⲛϯ ⲛⲉⲥⲧⲁⲧⲥⲓ ⲇⲉ ⲥⲉⲧⲁϫⲣⲏⲟⲩⲧ ⲁⲛ</td>
      <td class="language Sahidic"><span style="color:#b00e23">(ⲉ︦)</span> ϩⲣⲁⲓ
      ⲅⲁⲣ ϩⲛ̅ ⲧⲉⲥⲙⲛ̅ⲧⲁⲑⲏⲧ ⲉⲣⲉ ⲛⲉⲥⲟⲩⲉⲣⲏⲧⲉ ϫⲓ ⲉⲡⲉⲥⲏⲧ ⲛ̅ⲛⲉⲧⲛⲁⲭⲣⲱ ⲙ̅ⲙⲟⲥ ⲙⲛ̅ ⲡⲙⲟⲩ
      ⲉⲁⲙⲛ̅ⲧⲉ ⲛⲉⲥϭⲟⲡ ⲇⲉ ⲧⲁϫⲣⲏⲩ ⲁⲛ.</td>
      <td class="language English"><span style="color:#b00e23">(5)</span> For
      the feet of folly lead those who deal with her down to the grave with
      death; and her steps are not established.</td>
      <td class="language Greek"><span style="color:#b00e23">(5)</span> τῆς γὰρ
      ἀφροσύνης οἱ πόδες κατάγουσιν τοὺς χρωµένους αὐτῇ µετὰ θανάτου εἰς τὸν
      ᾅδην, τὰ δὲ ἴχνη αὐτῆς οὐκ ἐρείδεται·</td>
      <td class="language Akhmimic"><span style="color:#b00e23">(ⲉ︦)</span>
      ⲛ̅ⳉⲣⲏⲓ̈ ⲅⲁⲣ ⳉⲛ̅ ⲧⲥ̅ⲙⲛ̅ⲧⲁⲑⲏⲧ ⲁ ⲛⲉⲥ​ⲟⲩⲣⲏⲧⲉ ϫⲓ ⲁⳉⲣⲏⲓ̈ ⲛ̅ⲛⲉⲧⲣ̅ⲭⲣⲱ ⲙ̅ⲙⲁⲥ ⲙⲛ̅
      ⲡⲙⲟⲩ ⲁⲁⲙⲛ̅ⲧⲉ ⲛ̅ⲥϭⲁⲡ ⲇⲉ ⲧⲁϫⲣⲁⲉⲓⲧ ⲉⲛ</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲙ̀ⲡⲁⲥⲓ̀ ⲅⲁⲣ ⲉ̀ⲛⲓⲙⲱⲓⲧ ⲛ̀ⲧⲉⲛ ⲡⲱⲛϧ ⲥⲉϣⲟϣϥ ⲇⲉ ⲛ̀ϫⲉ ⲛⲉⲥⲙⲁⲛ̀ϭⲟϫⲓ ⲟⲩⲟϩ ⲥⲉⲟⲩⲟⲛϩ
      ⲉ̀ⲃⲟⲗ ⲁⲛ</td>
      <td class="language Sahidic"><span style="color:#b00e23">(ⲋ︦)</span>
      ⲛ̅ⲥⲙⲟⲟϣⲉ ⲅⲁⲣ ⲁⲛ ϩⲓ ⲛⲉϩⲓⲟⲟⲩⲉ ⲙ̅ⲡⲱⲛϩ̅ ⲛⲉⲥϩⲓⲟⲟⲩⲉ ⲇⲉ ϣⲧⲣ̅ⲧⲱⲣ ⲁⲩⲱ ⲥⲉϩⲏⲡ.</td>
      <td class="language English"><span style="color:#b00e23">(6)</span> For
      she goes not upon the paths of life; but her ways are slippery, and not
      easily known.</td>
      <td class="language Greek"><span style="color:#b00e23">(6)</span> ὁδοὺς
      γὰρ ζωῆς οὐκ ἐπέρχεται, σφαλεραὶ δὲ αἱ τροχιαὶ αὐτῆς καὶ οὐκ
      εὔγνωστοι.</td>
      <td class="language Akhmimic"><span style="color:#b00e23">(ⲋ︦)</span>
      ⲥⲙⲁϩⲉ ⲅⲁⲣ ⲉⲛ ϩⲓ ⲛ̅ⳉⲱⲟⲩ ⲙ̅ⲡⲱⲛⳉ ⲛ̅ⲥⳉⲱⲟⲩ ⲇⲉ ⳉⲧⲣ̅ⲧⲁⲣⲧ ⲁⲟⲩ ⲥⲉϩⲏⲡ</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ϯⲛⲟⲩ ⲇⲉ ⲡⲁϣⲏⲣⲓ ⲥⲱⲧⲉⲙ ⲉ̀ⲣⲟⲓ ⲟⲩⲟϩ ⲙ̀ⲡⲉⲣⲉⲣⲛⲁⲥⲁϫⲓ ϩⲱⲥ ⲛ̀ⲥⲉⲧⲁϫⲣⲏⲟⲩⲧ ⲁⲛ</td>
      <td class="language Sahidic"><span style="color:#b00e23">(ⲍ︦)</span>
      ⲧⲉⲛⲟⲩ ϭⲉ ⲡⲁϣⲏⲣⲉ ⲥⲱⲧⲙ̅ ⲉⲣⲟⲓ̈ ⲁⲩⲱ ⲙ̅ⲡⲣ̅ⲥⲧⲟ ⲉⲃⲟⲗ ⲛ̅ⲛⲁϣⲁϫⲉ.</td>
      <td class="language English"><span style="color:#b00e23">(7)</span> Now
      then, my son, hear me, and make not my words of none effect.</td>
      <td class="language Greek"><span style="color:#b00e23">(7)</span> νῦν
      οὖν, υἱέ, ἄκουέ µου καὶ µὴ ἀκύρους ποιήσῃς ἐµοὺς λόγους·</td>
      <td class="language Akhmimic"><span style="color:#b00e23">(ⲍ︦)</span>
      ​ϯⲛⲟⲩ ϭⲉ ⲡⲁϣⲏⲣⲉ ⲥⲱⲧⲙⲉ ⲁⲣⲁⲉⲓ ⲁⲟⲩ ⲙⲛ̅ⲧⲥ̅ⲧⲟ ⲁⲃⲁⲗ ⲛ̅ⲛⲁϣⲉϫⲉ</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲙⲁⲣⲉ ⲡⲉⲕⲙⲱⲓⲧ ⲟⲩⲉⲓ ⲥⲁⲃⲟⲗ ⲙ̀ⲙⲟⲥ ⲟⲩⲟϩ ⲙ̀ⲡⲉⲣϧⲱⲛⲧ ⲉ̀ⲛⲓⲣⲱⲟⲩ ⲛ̀ⲧⲉ ⲡⲉⲥⲏⲓ</td>
      <td class="language Sahidic"><span style="color:#b00e23">(ⲏ︦)</span> ⲙⲁⲣⲉ
      ⲧⲉⲕϩⲓⲏ ⲟⲩⲉ ⲙ̅ⲙⲟⲥ ⲁⲩⲱ ⲙ̅ⲡⲣ̅ϩⲱⲛ ⲉϩⲟⲩⲛ ϩⲛ̅ⲣⲟ ⲙ̅ⲡⲉⲥⲏⲓ̈.</td>
      <td class="language English"><span style="color:#b00e23">(8)</span>
      Remove thy way far from her; draw not near to the doors of her
      house:</td>
      <td class="language Greek"><span style="color:#b00e23">(8)</span> µακρὰν
      ποίησον ἀπ’ αὐτῆς σὴν ὁδόν, µὴ ἐγγίσῃς πρὸς θύραις οἴκων αὐτῆς,</td>
      <td class="language Akhmimic"><span style="color:#b00e23">(ⲏ︦)</span>
      ​ⲙⲁⲣⲉ ⲡⲕⳉⲟ ⲟⲩⲉⲓ̈ⲉ ⲙ̅ⲙⲁⲥ ⲁⲟⲩ ⲙⲛ̅ⳉⲛⲁⲛ ⲁⳉⲟⲩⲛ ⲁⲛⲣⲟ̅ ⲙ̅ⲡⲥ̅ⲏⲉⲓ</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ϩⲓⲛⲁ ⲛ̀ⲧⲉⲕϣⲧⲉⲙϯ ⲙ̀ⲡⲉⲕⲱⲛϧ ⲛ̀ϩⲁⲛⲕⲉⲭⲱⲟⲩⲛⲓ ⲛⲉⲙ ⲡⲉⲧⲉⲛⲧⲁⲕ ⲛ̀ϩⲁⲛⲁⲑⲛⲁⲓ</td>
      <td class="language Sahidic"><span style="color:#b00e23">(ⲑ︦)</span> ϫⲉ
      ⲛ̅ⲛⲉⲕϯ ⲙ̅ⲡⲉⲕⲱⲛϩ̅ ⲛ̅ϩⲉⲛⲕⲟⲟⲩⲉ ⲁⲩⲱ ⲛⲅ̅ϯ ⲙ̅ⲡⲉⲕⲁϩⲉ ⲛ̅ϩⲉⲛⲁⲧⲛⲁ.</td>
      <td class="language English"><span style="color:#b00e23">(9)</span> lest
      thou give away thy life to others, and thy substance to the
      merciless:</td>
      <td class="language Greek"><span style="color:#b00e23">(9)</span> ἵνα µὴ
      πρόῃ ἄMοις ζωήν σου καὶ σὸν βίον ἀνελεήµοσιν,</td>
      <td class="language Akhmimic"><span style="color:#b00e23">(ⲑ︦)</span> ϫⲉ
      ⲛⲉⲕϯ ⲙ̅ⲡⲕ̅ⲱⲛⳉ ⲛ̅ϩⲉⲛⲕⲉⲕⲉⲩⲉ ⲁⲟⲩ ⲕϯ ⲙ̅ⲡⲕ̅ⲁϩⲉ ⲛ̅ϩⲉⲛⲁⲧⲛⲁⲉ</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ϩⲓⲛⲁ ⲛ̀ⲧⲟⲩϣ̀ⲧⲉⲙⲥⲓ ⲛ̀ⲧⲉⲕϫⲟⲙ ⲛ̀ϫⲉ ϩⲁⲛϣⲉⲙⲙⲱⲟⲩ ⲛⲉⲕϧⲓⲥⲓ ⲇⲉ ⲛ̀ⲧⲟⲩϣ̀ⲧⲉⲙϣⲉ ⲉ̀ϧⲟⲩⲛ
      ⲉ̀ⲡⲏⲓ ⲛ̀ϩⲁⲛⲕⲉⲭⲱⲟⲩⲛⲓ</td>
      <td class="language Sahidic"><span style="color:#b00e23">(ⲓ︦)</span> ϫⲉ
      ⲛ̅ⲛⲉ ϩⲉⲛⲕⲟⲟⲩⲉ ⲥⲓ ⲛ̅ⲧⲉⲕϭⲟⲙ ⲛ̅ⲧⲉ ⲛⲉⲕϩⲓⲥⲉ ⲃⲱⲕ ⲉϩⲟⲩⲛ ⲉⲛⲏⲓ̈ ⲛ̅ϩⲉⲛⲕⲟⲟⲩⲉ.</td>
      <td class="language English"><span style="color:#b00e23">(10)</span> lest
      strangers be filled with thy strength, and thy labours come into the
      houses of strangers;</td>
      <td class="language Greek"><span style="color:#b00e23">(10)</span> ἵνα µὴ
      πλησθῶσιν ἀλλότριοι σῆς ἰσχύος, οἱ δὲ σοὶ πόνοι εἰς οἴκους ἀλλοτρίων
      εἰσέλθωσιν,</td>
      <td class="language Akhmimic"><span style="color:#b00e23">(ⲓ︦)</span> ϫⲉ
      ⲛⲉ ϩⲉⲛⲕⲉⲕⲉⲩⲉ ⲥⲉⲓ ⲛ̅ⲧⲕ̅ϭⲁⲙ ⲧⲉ​ ⲛⲉⲕⳉⲓⲥⲉ ⲃⲱⲕ ⲁⳉⲟⲩⲛ ⲁⲛⲏⲉⲓ ⲛ̅ϩⲉⲛⲕⲉⲕⲉⲩⲉ</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲓⲧⲁ ⲉⲕⲉ̀ⲟⲩⲱⲙ ⲛ̀ϩⲑⲏⲕ ⲉ̀ⲡϧⲁⲉ̀ ⲉ̀ϣⲱⲡ ⲁⲩϣⲁⲛϧⲓϯ ⲛ̀ϫⲉ ⲛⲓⲥⲁⲣⲝ ⲛ̀ⲧⲉ ⲡⲉⲕⲥⲱⲙⲁ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲙⲛ̅ⲛ̅ⲥⲱⲥ ⲛⲅ̅ⲣ̅ϩⲧⲏⲕ ϩⲛ̅ ⲧⲉⲕⲙⲛ̅ⲧϩⲗ̅ⲗⲟ ⲉⲣϣⲁⲛ ⲛ̅ⲥⲁⲣⲝ ⲙ̅ⲡⲉⲕⲥⲱⲙⲁ ϩⲓⲧⲉ.</td>
      <td class="language English"><span style="color:#b00e23">(11)</span> And
      thou repent at last, when the flesh of thy body is consumed,</td>
      <td class="language Greek"><span style="color:#b00e23">(11)</span> καὶ
      µεταµεληθήσῃ ἐπ’ ἐσχάτων, ἡνίκα ἂν κατατριβῶσιν σάρκες σώµατός σου,</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ⲙⲛ̅ⲛ̅ⲥⲱⲥ ⲕⲣ̅ϩⲧⲏⲕ ⳉⲛ̅ ⲧⲕ̅ⲙⲛ̅ⲧϩⲗⲗⲟ ⲁϣⲁ ⲛ̅ⲥⲁⲣⲝ ⲙ̅ⲡⲕ̅ⲥⲱⲙⲁ ⳉⲓⲧⲉ</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲭⲛⲁϫⲟⲥ ϫⲉ ⲡⲱⲥ ⲁⲓⲙⲉⲥⲧⲉ ϯⲥⲃⲱ ⲟⲩⲟϩ ⲁ ⲡⲁϩⲏⲧ ⲣⲓⲕⲓ ⲥⲁⲃⲟⲗ ⲛ̀ϩⲁⲛⲥⲟϩⲓ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲙⲛ̅ⲛ̅ⲥⲱⲥ ⲛⲅ̅ϫⲟⲟⲥ ϫⲉ ⲉⲧⲃⲉ ⲟⲩ ⲅⲁⲣ ⲛⲉⲓ̈ⲟⲩⲁϣⲟⲩ ⲁⲛ ⲡⲉ ⲉⲩϯⲥⲃⲱ ⲛⲁⲓ̈ ⲁⲩⲱ ⲁ ⲡⲁϩⲏⲧ
      ⲣⲓⲕⲉ ⲉⲃⲟⲗ ⲛ̅ⲛⲉϫⲡⲓⲟ.</td>
      <td class="language English"><span style="color:#b00e23">(12)</span> and
      thou shalt say, How have I hated instruction, and my heart avoided
      reproofs!</td>
      <td class="language Greek"><span style="color:#b00e23">(12)</span> καὶ
      ἐρεῖς Πῶς ἐµίσησα παιδείαν, καὶ ἐλέγχους ἐξέκλινεν ἡ καρδία µου·</td>
      <td class="language Akhmimic"><span style="color:#b00e23">(ⲓ︦ⲃ︦)</span>
      ⲙⲛ̅ⲛ̅ⲥⲱⲥ ⲕϫⲟⲟⲥ ϫⲉ ⲉⲧⲃⲉ ⲟ ⲅⲁⲣ ⲛⲁⲓ̈ⲟⲩⲁⳉⲟⲩ ⲉⲛ ⲡⲉ ⲉⲩϯⲥⲃⲟⲩ ⲛⲉⲓ̈ ⲁⲟⲩ ⲁⲡⲁϩⲏⲧ
      ⲣⲓⲕⲉ ⲁⲃⲁⲗ ⲛ̅ⲛ̅ϫⲡⲓⲟ​</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲛⲁⲓⲥⲱⲧⲉⲙ ⲁⲛ ⲡⲉ ⲛ̀ⲥⲁ ⲧⲥⲙⲏ ⲙ̀ⲫⲏ ⲉⲧⲉⲣⲡⲁⲓⲧⲉⲩⲓⲛ ⲙ̀ⲙⲟⲓ ⲟⲩⲟϩ ⲉⲩϯⲥⲃⲱ ⲛⲏⲓ ⲟⲩⲇⲉ
      ⲛⲁⲓⲣⲓⲕⲓ ⲙ̀ⲡⲁⲙⲁϣϫ ⲁⲛ ⲡⲉ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲛⲅ̅ϫⲟⲟⲥ ⲇⲉ ϫⲉ ⲙ̅ⲡⲓⲥⲱⲧⲙ̅ ⲉⲡⲉϩⲣⲟⲟⲩ ⲙ̅ⲡⲉⲧϯⲥⲃⲱ ⲛⲁⲓ̈ ⲁⲩⲱ ⲙ̅ⲡⲓⲣⲓⲕⲉ ⲙ̅ⲡⲁⲙⲁⲁϫⲉ
      ⲉⲡⲉⲧⲥⲁⲃⲟ ⲙ̅ⲙⲟⲓ̈</td>
      <td class="language English"><span style="color:#b00e23">(13)</span> I
      heard not the voice of him that instructed me, and taught me, neither did
      I apply mine ear.</td>
      <td class="language Greek"><span style="color:#b00e23">(13)</span> οὐκ
      ἤκουον φωνὴν παιδεύοντός µε καὶ διδάσκοντός µε οὐδὲ παρέβαλλον τὸ οὖς
      µου·</td>
      <td class="language Akhmimic"><span style="color:#b00e23">(ⲓ︦ⲅ︦)</span>
      ⲕϫⲟⲟⲥ ⲇⲉ​ ϫⲉ ⲙ̅ⲡⲓⲥⲱⲧⲙⲉ ⲁⲡⳉⲣⲁⲩ ⲙ̅ⲡⲉⲧϯⲥⲃⲟⲩ ⲛⲉⲉⲓ ⲁⲟⲩ ⲙ̅ⲡⲓⲣⲓⲕⲉ ⲙ̅ⲡⲁⲙⲉϫⲉ
      ⲙ̅ⲡⲉⲧⲥⲉⲃⲟ ⲙ̅ⲙⲁⲉⲓ</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ϣⲁⲧⲉⲛⲕⲉⲕⲟⲩϫⲓ ⲁⲓϣⲱⲡⲓ ϧⲉⲛ ⲡⲉⲧϩⲱⲟⲩ ⲛⲓⲃⲉⲛ ϧⲉⲛ ⲑⲙⲏϯ ⲛ̀ⲟⲩⲉⲕⲕⲗⲏⲥⲓⲁ ⲛⲉⲙ
      ⲟⲩⲥⲩⲛⲁⲅⲱⲅⲏ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲡⲁⲣⲁⲕⲉϣⲏⲙ ⲁⲓ̈ϣⲱⲡⲉ ϩⲙ̅ ⲡⲉⲑⲟⲟⲩ ⲛⲓⲙ ⲛ̅ⲧⲙⲏⲧⲉ ⲛ̅ⲛⲓⲥⲟⲟⲩϩⲥ̅ ⲙⲛ̅ ⲛⲓⲙⲏⲏϣⲉ.</td>
      <td class="language English"><span style="color:#b00e23">(14)</span> I
      was almost in all evil in the midst of the congregation and
      assembly.</td>
      <td class="language Greek"><span style="color:#b00e23">(14)</span> παρ’
      ὀλίγον ἐγενόµην ἐν παντὶ κακῷ ἐν µέσῳ ἐκκλησίας καὶ συναγωγῆς.</td>
      <td class="language Akhmimic"><span style="color:#b00e23">(ⲓ︦ⲇ︦)</span>
      ⲡⲁⲣⲁ ⲕⲉⳉⲏⲙ ⲁⲉⲓⳉⲱⲡⲉ ⳉⲙ̅ ⲡⲉⲑⲁⲩ ⲛⲓⲙ ⲛ̅ⲧⲙⲏⲧⲉ ⲛ̅ⲛⲓⲥⲁⲩϩⲥ̅ ⲙⲛ̅ ⲛⲓⲙⲓⲉⲓϣⲉ</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲥⲉ ⲙⲱⲟⲩ ⲉ̀ⲃⲟⲗ ϧⲉⲛ ⲛⲉⲕⲙⲟⲕⲓ ⲛⲉⲙ ⲉ̀ⲃⲟⲗ ϧⲉⲛ ϯⲙⲟⲩⲙⲓ ⲛ̀ⲧⲉ ⲛⲉⲕϣⲱϯ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲥⲉⲙⲟⲟⲩ ⲉⲃⲟⲗ ϩⲛ̅ ⲛⲉⲕⲁⲅⲅⲓⲟⲛ ⲁⲩⲱ ⲉⲃⲟⲗ ϩⲛ̅ ⲛ̅ϣⲱⲧⲉ ⲛ̅ⲧⲉⲕⲡⲏⲅⲏ.</td>
      <td class="language English"><span style="color:#b00e23">(15)</span>
      Drink waters out of thine own vessels, and out of thine own springing
      wells.</td>
      <td class="language Greek"><span style="color:#b00e23">(15)</span> πῖνε
      ὕδατα ἀπὸ σῶν ἀγγείων καὶ ἀπὸ σῶν φρεάτων πηγῆς.</td>
      <td class="language Akhmimic"><span style="color:#b00e23">(ⲓ︦ⲉ︦)</span>
      ⲥⲉ ⲙⲁⲩ ⲁⲃⲁⲗ ⳉⲛ̅ ⲛⲉⲕⲁⲅⲅⲓⲟⲛ ⲁⲟⲩ ⲁⲃⲁⲗ ⳉⲛ̅ ⲛ̅ϣⲱⲧⲉ ⲛ̅ⲧⲕ̅ⲡⲏⲅⲏ​</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲙⲁⲣⲟⲩⲫⲟⲛⲡⲉⲛ ⲉ̀ⲃⲟⲗ ⲛ̀ϫⲉ ⲛⲓⲙⲱⲟⲩ ⲉ̀ⲃⲟⲗ ϧⲉⲛ ⲧⲉⲕⲡⲩⲅⲏ ⲙⲁⲣⲟⲩϧⲁϯ ⲇⲉ ⲛ̀ϫⲉ ⲛⲉⲕⲙⲱⲟⲩ
      ϧⲉⲛ ⲛⲉⲕⲡⲗⲁⲧⲓⲁ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲙ̅ⲡⲣ̅ⲧⲣⲉ ⲛⲉⲕⲙⲟⲟⲩ ⲡⲱⲛ ⲉⲃⲟⲗ ⲡⲃⲟⲗ ⲛ̅ⲧⲉⲕⲡⲏⲅⲏ ⲙⲁⲣⲉ ⲛⲉⲕⲙⲟⲟⲩ ⲇⲉ ⲙⲟⲟϣⲉ ϩⲛ̅
      ⲛⲉⲕⲡⲗⲁⲧⲓⲁ.</td>
      <td class="language English"><span style="color:#b00e23">(16)</span> Let
      not waters out of thy fountain be spilt by thee, but let thy waters go
      into thy streets.</td>
      <td class="language Greek"><span style="color:#b00e23">(16)</span> µὴ
      ὑπερεκχείσθω σοι τὰ ὕδατα ἐκ τῆς σῆς πηγῆς, εἰς δὲ σὰς πλατείας
      διαπορευέσθω τὰ σὰ ὕδατα·</td>
      <td class="language Akhmimic"><span style="color:#b00e23">(ⲓ︦ⲋ︦)</span>
      ⲙⲛ̅ⲧⲉ ⲛⲉⲕⲙⲁⲩ ⲡⲱⳉⲧ ⲁⲃⲁⲗ ⲙ̅ⲡⲃⲁⲗ ⲛ̅ⲧⲕ̅ⲡⲏⲅⲏ ⲙⲁⲣⲉ ⲛⲉⲕⲙⲁⲩ ⲇⲉ ⲙⲁϩⲉ ⳉⲛ̅
      ⲛⲉⲕⲡⲗⲁⲧⲓⲁ​</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲙⲁⲣⲟⲩϣⲱⲡⲓ ⲉⲩϣⲟⲡ ⲛⲁⲛ ⲙ̀ⲙⲁⲩⲁⲧⲕ ⲙ̀ⲡⲉⲛⲉⲣⲉϩⲗⲓ ⲛ̀ϣⲉⲙⲙⲟ ⲉⲣϣⲫⲏⲣ ⲛⲉⲙⲁⲕ ⲉ̀ⲣⲱⲟⲩ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲙⲁⲣⲉⲥϣⲱⲡⲉ ⲛⲁⲕ ⲟⲩⲁⲁⲕ ⲙ̅ⲡⲣ̅ⲧⲣⲉ ⲗⲁⲁⲩ ⲛ̅ϣⲙ̅ⲙⲟ ⲙⲉⲧⲉⲭⲉ ⲉⲣⲟⲥ ⲛⲙ̅ⲙⲁⲕ.</td>
      <td class="language English"><span style="color:#b00e23">(17)</span> Let
      them be only thine own, and let no stranger partake with thee.</td>
      <td class="language Greek"><span style="color:#b00e23">(17)</span> ἔστω
      σοι µόνῳ ὑπάρχοντα, καὶ µηδεὶς ἀλλότριος µετασχέτω σοι·</td>
      <td class="language Akhmimic"><span style="color:#b00e23">(ⲓ︦ⲍ︦)</span>
      ⲙⲁⲣⲉⲥⳉⲱⲡⲉ ⲛⲉⲕ ⲟⲩⲁⲉⲉⲧⲕ̅ ⲙⲛ̅ⲧⲉ ⲗⲁⲩⲉ ⲛ̅ϣⲙ̅ⲙⲟ ⲣ̅ⲙⲉⲧⲉⲭⲉ ⲁⲣⲁⲥ ⲛⲉⲙⲉⲕ</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲧⲉⲕⲙⲟⲩⲙⲓ ⲙ̀ⲙⲱⲟⲩ ⲙⲁⲣⲉⲥϣⲱⲡⲓ ⲛⲁⲕ ⲙ̀ⲙⲁⲩⲁⲧⲕ ⲟⲩⲛⲟϥ ⲙ̀ⲙⲟⲕ ⲛⲉⲙ ϯⲥϩⲓⲙⲓ ⲛ̀ⲧⲉ
      ⲧⲉⲕⲙⲉⲧⲁⲗⲟⲩ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲙⲁⲣⲉ ⲧⲡⲏⲅⲏ ⲙ̅ⲡⲉⲕⲙⲟⲟⲩ ϣⲱⲡⲉ ⲛⲁⲕ ⲟⲩⲁⲁⲕ ⲁⲩⲱ ⲛⲅ̅ⲉⲩⲫⲣⲁⲛⲉ ⲛ̅ⲧⲉⲕⲥϩⲓⲙⲉ
      ⲛ̅ⲧⲉⲕⲙⲛ̅ⲧϣⲏⲣⲉ ϣⲏⲙ.</td>
      <td class="language English"><span style="color:#b00e23">(18)</span> Let
      thy fountain of water be truly thine own; and rejoice with the wife of
      thy youth.</td>
      <td class="language Greek"><span style="color:#b00e23">(18)</span> ἡ πηγή
      σου τοῦ ὕδατος ἔστω σοι ἰδία, καὶ συνευφραίνου µετὰ γυναικὸς τῆς ἐκ
      νεότητός σου.</td>
      <td class="language Akhmimic"><span style="color:#b00e23">(ⲓ︦ⲏ︦)</span>
      ⲙⲁⲣⲉ ⲧⲡⲏⲅⲏ ⲙ̅ⲡⲕ̅ⲙⲁⲩ ⳉⲱⲡⲉ ⲛⲉⲕ ⲟⲩⲁϩⲉⲉⲧⲕ̅ ⲁⲟⲩ ⲕⲣ̅ⲉⲩⲫⲣⲁⲛⲉ ⲙⲛ̅ ⲧⲥϩⲓⲙⲉ
      ⲛ̅ⲧⲕ̅ⲙⲛ̅ⲧϣⲏⲣⲉ ⳉⲏⲙ</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲉⲓⲟⲩⲗ ⲛ̀ⲧⲉ ⲧⲉⲕϣⲫⲏⲣ ⲛⲉⲙ ⲟⲩⲥⲏϫ ⲛ̀ⲧⲉ ⲛⲉⲙϩⲙⲱⲧ ⲙⲁⲣⲟⲩⲥⲁϫⲓ ⲛⲉⲙⲁⲕ ⲧⲟⲧⲉ ⲑⲱⲕ ⲇⲉ
      ⲙⲁⲣⲉⲥϣⲱⲡⲓ ⲉⲥⲧⲁⲓⲏⲟⲩⲧ ⲛ̀ⲧⲟⲧⲕ ⲟⲩⲟϩ ⲙⲁⲣⲉⲥϣⲱⲡⲓ ⲛⲁⲕ ⲛ̀ⲥⲏⲟⲩ ⲛⲓⲃⲉⲛ ⲛ̀ϧⲣⲏⲓ ⲅⲁⲣ ϧⲉⲛ
      ϯⲙⲉⲧϣⲫⲏⲣ ⲛ̀ⲧⲉ ⲑⲁⲓ ⲉⲕⲉ̀ⲁϣⲁⲓ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲡⲉⲓⲟⲩⲗ ⲛ̅ⲧⲉⲕⲙⲛ̅ⲧϣⲃⲏⲣ ⲁⲩⲱ ⲡⲥⲏϭ ⲛ̅ⲛⲉⲕϩⲙⲟⲧ ⲙⲁⲣⲉϥϣⲁϫⲉ ⲛⲙ̅ⲙⲁⲕ ⲙⲁⲣⲉ ⲧⲉⲧⲉⲧⲱⲕ ⲧⲉ
      ϫⲓⲥⲉ ⲉⲣⲟⲕ ⲁⲩⲱ ⲛ̅ⲥⲟⲩⲁϩⲥ̅ ⲛ̅ⲥⲱⲕ ⲛ̅ⲟⲩⲟⲉⲓϣ ⲛⲓⲙ ⲉⲕⲙⲟⲟϣⲉ ⲅⲁⲣ ϩⲛ̅ ⲧⲙⲛ̅ⲧϣⲃⲏⲣ
      ⲛ̅ⲧⲁⲓ̈ ⲕⲛⲁⲁϣⲁⲓ</td>
      <td class="language English"><span style="color:#b00e23">(19)</span> Let
      thy loving hart and thy graceful colt company with thee, and let her be
      considered thine own, and be with thee at all times; for ravished with
      her love thou shalt be greatly increased.</td>
      <td class="language Greek"><span style="color:#b00e23">(19)</span> ἔλαφος
      φιλίας καὶ πῶλος σῶν χαρίτων ὁµιλείτω σοι, ἡ δὲ ἰδία ἡγείσθω σου καὶ
      συνέστω σοι ἐν παντὶ καιρῷ ἐν γὰρ τῇ ταύτης φιλίᾳ συµπεριφερόµενος
      πολλοστὸς ἔσῃ.</td>
      <td class="language Akhmimic"><span style="color:#b00e23">(ⲓ︦ⲑ︦)</span>
      ⲡⲉⲉⲓⲟⲩⲗ ⲛ̅ⲧⲕ̅ⲙⲛ̅ⲧⳉⲃⲏⲣ ⲁⲟⲩ ⲡⲥⲓⲉⲓϭ ⲛ̅ⲛⲉⲕϩⲙⲁⲧ ⲙⲁⲣⲉϥϣⲉϫⲉ ⲛⲉⲙⲉⲕ ⲙⲁⲣⲉ ⲧⲉⲧⲉ ⲧⲱⲕ
      ⲧⲉ ϫⲓⲥⲉ ⲁⲣⲁⲕ ⲁⲟⲩ ⲥⲟⲩⲁϩⲥ̅ ⲛ̅ⲥⲱⲕ ⲛ̅ⲟⲩⲁⲉⲓϣ ⲛⲓⲙ ⲉⲕⲙⲁϩⲉ ⲅⲁⲣ ⳉⲛ̅ ⲧⲙⲛ̅ⲧⳉⲃⲏⲣ
      ⲛ̅ⲧⲉⲓ̈ ⲕⲛⲁⲁϣⲉⲓ̈</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲙ̀ⲡⲉⲣⲁϣⲁⲓ ϩⲓⲟⲩϣⲉⲙⲙⲟ ⲟⲩⲇⲉ ⲙ̀ⲡⲉⲛⲑⲣⲟⲩⲁⲙⲟⲛⲓ ⲙ̀ⲙⲟⲕ ⲛ̀ϫⲉ ϩⲁⲛⲁⲗⲱϫ ⲛ̀ⲧⲉ ⲑⲏ ⲉⲧⲉ
      ⲑⲱⲕ ⲁⲛ ⲧⲉ</td>
      <td class="language Sahidic"><span style="color:#b00e23">(ⲕ︦)</span>
      ⲙ̅ⲡⲣ̅ⲧⲁϣⲟⲕ ⲉⲣⲁⲧⲥ̅ ⲛ̅ⲟⲩϣⲙ̅ⲙⲟ ⲟⲩⲇⲉ ⲙ̅ⲡⲣ̅ϯ ⲙ̅ⲡⲉⲕⲟⲩⲟⲓ ⲉⲛⲉϭⲃⲟⲓ ⲛ̅ⲧⲉⲧⲛ̅ⲧⲱⲕ ⲁⲛ
      ⲧⲉ.</td>
      <td class="language English"><span style="color:#b00e23">(20)</span> Be
      not intimate with a strange woman, neither fold thyself in the arms of a
      woman not thine own.</td>
      <td class="language Greek"><span style="color:#b00e23">(20)</span> µὴ
      πολὺς ἴσθι πρὸς ἀλλοτρίαν µηδὲ συνέχου ἀγκάλαις τῆς µὴ ἰδίας·</td>
      <td class="language Akhmimic"><span style="color:#b00e23">(ⲕ︦)</span>
      ⲙⲛ̅ⲧⲁϣⲁⲕ ⲁⲣⲉⲧⲥ̅ ⲛ̅ⲟⲩϣⲙ̅ⲙⲟⲩ ⲁⲟⲩ ⲙⲛ̅ϯ ⲡⲕⲟⲩⲁⲉⲓ ⲁⲛϭⲃⲁⲉⲓ ⲛ̅ⲧⲉⲧⲉ ⲧⲱⲕ ⲉⲛ ⲧⲉ</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲥⲉ ⲙ̀ⲡⲉⲙ̀ⲑⲟ ⲅⲁⲣ ⲙ̀ⲫϯ ⲛ̀ϫⲉ ⲛⲉⲛⲙⲱⲓⲧ ⲙ̀ⲫⲣⲱⲙⲓ ⲟⲩⲟϩ ϥϫⲟⲩϣⲧ ⲉ̀ϫⲉⲛ ⲛⲟⲩⲙⲁⲛ̀ⲙⲟϣⲓ
      ⲧⲏⲣⲟⲩ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲛⲉϩⲓⲟⲟⲩⲉ ⲅⲁⲣ ⲙ̅ⲡⲣⲱⲙⲉ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛ̅ⲃⲁⲗ ⲙ̅ⲡⲛⲟⲩⲧⲉ ϥϭⲱϣⲧ̅ ⲇⲉ ⲉϫⲛ̅
      ⲛⲉϥϩⲓⲟⲟⲩⲉ ⲧⲏⲣⲟⲩ.</td>
      <td class="language English"><span style="color:#b00e23">(21)</span> For
      the ways of a man are before the eyes of God, and he looks on all his
      paths.</td>
      <td class="language Greek"><span style="color:#b00e23">(21)</span>
      ἐνώπιον γάρ εἰσιν τῶν τοῦ θεοῦ ὀφθαλµῶν ὁδοὶ ἀνδρός, εἰς δὲ πάσας τὰς
      τροχιὰς αὐτοῦ σκοπεύει.</td>
      <td class="language Akhmimic"><span style="color:#b00e23">(ⲕ︦ⲁ︦)</span>
      ⲛ̅ⳉⲱⲟⲩ ⲅⲁⲣ ⲙ̅ⲡⲣⲱⲙⲉ ⲙ̅ⲡⲙ̅ⲧⲟ ⲁⲃⲁⲗ ⲛ̅ⲛ̅ⲃⲉⲗ ⲙ̅ⲡⲛⲟⲩⲛⲧⲉ ϥⲥⲁⲛⲧ ⲇⲉ ⲁϫⲛ̅ ⲛⲉϥⳉⲱⲟⲩ
      ⲧⲏⲣⲟⲩ</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲛⲓⲙ ⲉⲧⲡⲁⲣⲁⲛⲟⲙⲟⲥ ⲥⲉϫⲱⲣϫ ⲉ̀ⲫⲣⲱⲙⲓ ϣⲁⲩⲥⲟⲛϭ ⲇⲉ ⲙ̀ⲡⲓⲟⲩⲁⲓ ϧⲉⲛ ⲛⲓⲥⲓⲣⲁ ⲛ̀ⲧⲉ
      ⲛⲉϥⲛⲟⲃⲓ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲙ̅ⲡⲁⲣⲁⲛⲟⲙⲓⲁ ϭⲱⲣϭ̅ ⲉⲡⲣⲱⲙⲉ ⲉⲩϩⲱⲕ ⲇⲉ ⲙ̅ⲡⲟⲩⲁ ⲙ̅ⲡⲟⲩⲁ ϩⲛ̅ ⲙ̅ⲙⲣ̅ⲣⲉ
      ⲛ̅ⲛⲉϥⲛⲟⲃⲉ</td>
      <td class="language English"><span style="color:#b00e23">(22)</span>
      Iniquities ensnare a man, and every one is bound in the chains of his own
      sins.</td>
      <td class="language Greek"><span style="color:#b00e23">(22)</span>
      παρανοµίαι ἄνδρα ἀγρεύουσιν, σειραῖς δὲ τῶν ἑαυτοῦ ἁµαρτιῶν ἕκαστος
      σφίγγεται·</td>
      <td class="language Akhmimic"><span style="color:#b00e23">(ⲕ︦ⲃ︦)</span>
      ⲙ̅ⲡⲁⲣⲁⲛⲟⲙⲓⲁ ϭⲱⲣϭ ⲁⲡⲣⲱⲙⲉ ⲁⲩⳉⲱⲕ ⲇⲉ ⲙ̅ⲡⲟⲩⲉ ⲡⲟⲩⲉ ⳉⲛ̅ ⲙ̅ⲙⲣ̅ⲣⲱ ⲛ̅ⲛⲉϥⲛⲁⲃⲉ</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲫⲁⲓ ϣⲁϥⲙⲟⲩ ⲛⲉⲙ ϩⲁⲛⲁⲧⲥⲃⲱ ⲉ̀ⲃⲟⲗ ⲇⲉ ϧⲉⲛ ⲡⲁϣⲁⲓ ⲛ̀ⲧⲉ ⲧⲉϥⲙⲉⲧϭⲓⲛ̀ϫⲟⲛⲥ ⲁⲩⲃⲉⲣⲃⲱⲣϥ
      ⲉ̀ⲃⲟⲗ ⲟⲩⲟϩ ⲁϥⲧⲁⲕⲟ ⲉⲑⲃⲉ ⲧⲉϥⲙⲉⲧⲁⲧϩⲏⲧ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲉⲣⲉ ⲡⲁⲓ ⲛⲁⲙⲟⲩ ⲙⲛ̅ ⲛⲓⲙⲏⲏϣⲉ ⲉⲧⲃⲉ ⲧⲉϥⲙⲛ̅ⲧⲁⲧⲥⲃⲱ ⲁⲩⲛⲟϫϥ̅ ⲇⲉ ⲉⲃⲟⲗ ϩⲙ̅ ⲡⲁϣⲁⲓ
      ⲙ̅ⲡⲉϥⲟⲩⲛⲟϥ ⲁⲩⲱ ⲁϥⲧⲁⲕⲟ ⲉⲧⲃⲉ ⲧⲉϥⲙⲛ̅ⲧⲁⲑⲏⲧ.</td>
      <td class="language English"><span style="color:#b00e23">(23)</span> Such
      a man dies with the uninstructed; and he is cast forth from the abundance
      of his own substance, and has perished through folly.</td>
      <td class="language Greek"><span style="color:#b00e23">(23)</span> οὗτος
      τελευτᾷ µετὰ ἀπαιδεύτων, ἐκ δὲ πλήθους τῆς ἑαυτοῦ βιότητος ἐξερρίφη καὶ
      ἀπώλετο δι’ ἀφροσύνην.</td>
      <td class="language Akhmimic"><span style="color:#b00e23">(ⲕ︦ⲅ︦)</span> ⲁ
      ⲡⲁⲓ̈ ⲛⲁⲙⲟⲩ ⲙⲛ̅ ⲛⲓⲙⲓⲉⲓϣⲉ ⲉⲧⲃⲉ ⲧϥ̅ⲙⲛ̅ⲧⲁⲧⲥⲃⲟⲩ ⲁⲩⲧⲉⲕϥ ⲇⲉ ⲁⲃⲁⲗ ⳉⲙ̅ ⲡⲁϣⲉⲓ̈
      ⲙ̅ⲡϥ̅ⲟⲩⲛⲁϥ ⲁⲟⲩ ⲁϥⲧⲉⲕⲟ ⲉⲧⲃⲉ ⲧϥ̅ⲙⲛ̅ⲧⲁⲑⲏⲧ</td>
    </tr>
  </table>
</body>
</html>
