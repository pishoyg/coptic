<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_144.html" rel="next">
  <link href="psalms_142.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_143" class="title">Psalms 143</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ
      ⲣ̅ⲙ̅ⲅ̅. ⲛ̀ⲧⲉ ⲇⲁⲩⲓⲇ ⲟⲩⲃⲉ ⲅⲟⲗⲓⲁⲑ.</span>
      </td>
      <td class="language Sahidic"><span style="color:#000000">ⲣ̅ⲙ̅ⲅ̅. ⲡⲁ
      ⲇⲁⲩⲉⲓⲇ ⲛⲁϩⲣⲛ̅ ⲅⲟⲗⲓⲁⲑ</span>
      </td>
      <td class="language English">A Psalm of David concerning Goliad.</td>
      <td class="language Greek">Τῷ Δαυιδ, πρὸς τὸν Γολιαδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ϥⲥⲙⲁⲣⲱⲟⲩⲧ ⲛ̀ϫⲉ ⲡϭ̅ⲥ̅ ⲡⲁⲛⲟⲩϯ ⲫⲏ ⲉⲧϯⲥⲃⲱ ⲛ̀ⲛⲁϭⲛⲁⲩϩ ⲉ̀ⲟⲩⲑⲱϣ ⲛ̀ⲧⲉ ⲟⲩⲃⲱⲧⲥ: ⲛⲉⲙ
      ⲛⲁⲧⲏⲃ ⲉ̀ⲡⲓⲡⲟⲗⲉⲙⲟⲥ:</td>
      <td class="language Sahidic"><span style="color:#b00e23">(ⲁ︦)</span>
      ϥⲥⲙⲁⲙⲁⲁⲧ ⲛ̅ϭⲓ ⲡϫⲟⲉⲓⲥ ⲡⲁⲛⲟⲩⲧⲉ ⲡⲉⲧⲧⲥⲁⲃⲟ ⲛ̅ⲛⲁϭⲓϫ ⲉⲡⲉⲙ̅ⲗⲁϩ. ⲛⲁⲧⲏⲏⲃⲉ
      ⲉⲩⲡⲟⲗⲉⲙⲟⲥ.</td>
      <td class="language English"><span style="color:#b00e23">(1)</span>
      Blessed be the Lord my God, who instructs my hands for battle, and my
      fingers for war.</td>
      <td class="language Greek"><span style="color:#b00e23">(1)</span>
      Εὐλογητὸς κύριος ὁ θεός µου ὁ διδάσκων τὰς χεῖράς µου εἰς
      παράταξιν, τοὺς δακτύλους µου εἰς πόλεµον·</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲡⲁⲛⲁⲓ ⲛⲉⲙ ⲡⲁⲙⲁⲙⲫⲱⲧ ⲡⲁⲛⲁϣϯ ⲟⲩⲟϩ
      ⲡⲁⲣⲉϥⲧⲟⲩϫⲟⲓ. <span style="color:#05537d">(2)</span> ⲡⲁⲣⲉϥϯ ⲉ̀ϩⲣⲏⲓ ⲉ̀ϫⲱⲓ
      ⲟⲩⲟϩ ⲁⲓⲉⲣϩⲉⲗⲡⲓⲥ ⲉ̀ⲣⲟϥ: ⲫⲏ ⲉⲧ ⲑⲣⲟ ⲙ̀ⲡⲁⲗⲁⲟⲥ ϭⲛⲉϫⲱϥ ⲛⲏⲓ.</td>
      <td class="language Sahidic"><span style="color:#b00e23">(ⲃ︦)</span> ⲡⲁⲛⲁ
      ⲙⲛ̅ ⲡⲁⲙⲁⲙ̅ⲡⲱⲧ. ⲡⲁⲣⲉϥϣⲟⲡⲧ̅ ⲉⲣⲟϥ ⲁⲩⲱ ⲡⲁⲛⲟⲩϩⲙ̅. ⲧⲁⲛⲁϣⲧⲉ ⲡⲉ ⲛ̅ⲧⲁⲓⲕⲁϩⲧⲏⲓ ⲉⲣⲟϥ.
      ⲡⲉⲧϩⲩⲡⲟⲧⲁⲥⲥⲉ ⲙ̅ⲡⲗⲁⲟⲥ ϩⲁⲣⲁⲧⲧ̅.</td>
      <td class="language English"><span style="color:#b00e23">(2)</span> My
      mercy, and my refuge; my helper, and my deliverer; my protector, in whom
      I have trusted; who subdues my people under me.</td>
      <td class="language Greek"><span style="color:#b00e23">(2)</span>
      ἔλεός µου καὶ καταφυγή µου, ἀντιλήµπτωρ µου καὶ ῥύστης µου,
      ὑπερασπιστής µου, καὶ ἐπ’ αὐτῷ ἤλπισα, ὁ ὑποτάσσων τὸν λαόν
      µου ὑπ’ ἐµέ.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲡϭ̅ⲥ̅ ⲛⲓⲙ ⲡⲉ ⲫⲣⲱⲙⲓ ϫⲉ ⲁⲕⲟⲩⲟⲛϩⲕ ⲛⲁϥ: ⲓⲉ ⲡϣⲏⲣⲓ ⲙ̀ⲫⲣⲱⲙⲓ ϫⲉ ⲁⲕⲱⲡ ⲙ̀ⲙⲟϥ.</td>
      <td class="language Sahidic"><span style="color:#b00e23">(ⲅ︦)</span>
      ⲡϫⲟⲉⲓⲥ ⲟⲩ ⲡⲉ ⲡⲣⲱⲙⲉ ϫⲉ ⲁⲕⲟⲩⲟⲛϩⲕ̅ ⲛⲁϥ ⲉⲃⲟⲗ. ⲏ ⲡϣⲏⲣⲉ ⲙ̅ⲡⲣⲱⲙⲉ ϫⲉ ⲕⲱⲡ
      ⲙ̅ⲙⲟϥ.</td>
      <td class="language English"><span style="color:#b00e23">(3)</span> Lord,
      what is man, that thou art made known to him? or the son of man, that
      thou takest account of him?</td>
      <td class="language Greek"><span style="color:#b00e23">(3)</span> κύριε,
      τί ἐστιν ἄνθρωπος, ὅτι ἐγνώσθης αὐτῷ, ἢ υἱὸς ἀνθρώπου,
      ὅτι λογίζῃ αὐτόν;</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲫⲣⲱⲙⲓ ⲁϥⲟⲛⲓ ⲛ̀ⲟⲩⲙⲉⲧⲉⲫⲗⲏⲟⲩ: ⲛⲉϥⲉϩⲟⲟⲩ ϣⲁⲩⲥⲓⲛⲓ ⲙ̀ⲫⲣⲏϯ ⲛ̀ⲟⲩϧⲏⲓⲃⲓ.</td>
      <td class="language Sahidic"><span style="color:#b00e23">(ⲇ︦)</span> ⲉⲣⲉ
      ⲡⲣⲱⲙⲉ ⲟ ⲛ̅ⲑⲉ ⲛ̅ϩⲉⲛⲡⲉⲧϣⲟⲩⲉⲓⲧ. ⲉⲣⲉ ⲛⲉϥϩⲟⲟⲩⲟⲩ ⲉⲓⲛⲉ ⲛ̅ⲑⲉ ⲛ̅ϩⲉⲛϩⲁⲓⲃⲉⲥ.</td>
      <td class="language English"><span style="color:#b00e23">(4)</span> Man
      is like to vanity: his days pass as a shadow.</td>
      <td class="language Greek"><span style="color:#b00e23">(4)</span>
      ἄνθρωπος µαταιότητι ὡµοιώθη, αἱ ἡµέραι αὐτοῦ ὡσεὶ σκιὰ
      παράγουσιν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲡϭ̅ⲥ̅ ⲣⲉⲕ ⲛⲓⲫⲏⲟⲩⲓ ⲁⲙⲟⲩ ⲉ̀ⲡⲉⲥⲏⲧ ϭⲓⲛⲉⲙ ⲛⲓⲧⲱⲟⲩ ⲟⲩⲟϩ ⲙⲁⲣⲟⲩϣⲉϣ ⲭⲣⲉⲙⲧⲥ.</td>
      <td class="language Sahidic"><span style="color:#b00e23">(ⲉ︦)</span>
      ⲡϫⲟⲉⲓⲥ ⲣⲉⲕⲧ̅ ⲧⲡⲉ ⲛⲅ̅ⲉⲓ ⲉⲡⲉⲥⲏⲧ. ϫⲱϩ ⲉⲛⲧⲟⲟⲩ ⲛ̅ⲥⲉϯ ⲕⲁⲡⲛⲟⲥ</td>
      <td class="language English"><span style="color:#b00e23">(5)</span> O
      Lord, bow thy heavens, and come down: touch the mountains, and they shall
      smoke.</td>
      <td class="language Greek"><span style="color:#b00e23">(5)</span> κύριε,
      κλῖνον οὐρανούς σου καὶ κατάβηθι, ἅψαι τῶν ὀρέων, καὶ
      καπνισθήσονται·</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲙⲁⲣⲉ ⲟⲩⲥⲉⲧⲉⲃⲣⲏϫ ϩⲓⲉⲃⲣⲏϫ ⲉ̀ⲃⲟⲗ ⲟⲩⲟϩ ⲉⲕⲉ̀ϫⲟⲣⲟⲩ ⲉ̀ⲃⲟⲗ: ⲙⲁⲧⲁⲟⲩⲟ ⲛ̀ⲛⲉⲕⲥⲟⲑⲛⲉϥ
      ⲟⲩⲟϩ ⲉⲕⲉ̀ϣ̀ⲧⲉⲣⲑⲱⲣⲟⲩ.</td>
      <td class="language Sahidic"><span style="color:#b00e23">(ⲋ︦)</span> ϩⲱⲟⲩ
      ⲛ̅ϩⲉⲛⲃⲃⲣⲏϭⲉ ⲛⲅ̅ϫⲟⲟⲣⲟⲩ ⲉⲃⲟⲗ. ⲧⲃ̅ⲕⲉ ⲛⲉⲕⲥⲟⲧⲉ ⲛⲅ̅ϣⲧⲣ̅ⲧⲱⲣⲟⲩ.</td>
      <td class="language English"><span style="color:#b00e23">(6)</span> Send
      lightning, and thou shalt scatter them: send forth thine arrows, and thou
      shalt discomfit them.</td>
      <td class="language Greek"><span style="color:#b00e23">(6)</span>
      ἄστραψον ἀστραπὴν καὶ σκορπιεῖς αὐτούς, ἐξαπόστειλον τὰ βέλη
      σου καὶ συνταράξεις αὐτούς.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲱⲣⲡ ⲛ̀ⲧⲉⲕϫⲓϫ ⲉ̀ⲃⲟⲗ ϧⲉⲛ ⲡϭⲓⲥⲓ: ⲙⲁⲧⲟⲩϫⲟⲓ ⲟⲩⲟϩ ⲛⲁϩⲙⲉⲧ ⲉ̀ⲃⲟⲗ ϧⲉⲛ ϩⲁⲛⲙⲏϣ
      ⲙ̀ⲙⲱⲟⲩ ⲛⲉⲙ ⲉ̀ⲃⲟⲗ ϧⲉⲛ ⲧϫⲓϫ ⲛ̀ϩⲁⲛϣⲏⲣⲓ ⲛ̀ϣⲉⲙⲙⲱⲟⲩ:</td>
      <td class="language Sahidic"><span style="color:#b00e23">(ⲍ︦)</span>
      ⲙⲁⲧⲛ̅ⲛⲟⲟⲩ ⲛ̅ⲧⲉⲕϭⲓϫ ⲉⲃⲟⲗ ϩⲙ ⲡϫⲓⲥⲉ. ⲙⲁⲧⲟⲩϫⲟⲓ ⲛⲅ̅ⲛⲁϩⲙⲉⲧ ⲉϩⲉⲛⲙⲟⲟⲩ ⲉⲛⲁϣⲱⲟⲩ.
      ⲁⲩⲱ ⲉⲧϭⲓϫ ⲛ̅ⲛ̅ϣⲏⲣⲉ ⲛ̅ⲛ̅ϣⲙ̅ⲙⲟ.</td>
      <td class="language English"><span style="color:#b00e23">(7)</span> Send
      forth thine hand from on high; rescue me, and deliver me out of great
      waters, out of the hand of strange children;</td>
      <td class="language Greek"><span style="color:#b00e23">(7)</span>
      ἐξαπόστειλον τὴν χεῖρά σου ἐξ ὕψους, ἐξελοῦ µε καὶ ῥῦσαί µε
      ἐξ ὑδάτων πολλῶν, ἐκ χειρὸς υἱῶν ἀλλοτρίων,</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(7)</span> ⲛⲏ ⲉⲧⲁ ⲣⲱⲟⲩ ⲥⲁϫⲓ ⲛ̀ⲟⲩⲙⲉⲧⲉⲫⲗⲏⲟⲩ:
      ⲟⲩⲟϩ ⲧⲟⲩⲟⲩⲓⲛⲁⲙ ⲟⲩⲓⲛⲁⲙ ⲛ̀ⲧⲉ ⲧⲁⲇⲓⲕⲓⲁ ⲧⲉ</td>
      <td class="language Sahidic"><span style="color:#b00e23">(ⲏ︦)</span>
      ⲧⲉⲩⲧⲁⲡⲣⲟ ⲁⲥϫⲱ ⲛ̅ϩⲉⲛⲡⲉⲧϣⲟⲩⲉⲓⲧ. ⲁⲩⲱ ⲧⲉⲩⲟⲩⲛⲁⲙ ⲟⲩⲟⲩⲛⲁⲙ ⲛ̅ϭⲓⲛ̅ϭⲟⲛⲥ̅ ⲧⲉ</td>
      <td class="language English"><span style="color:#b00e23">(8)</span> whose
      mouth has spoken vanity, and their right hand is a right hand of
      iniquity.</td>
      <td class="language Greek"><span style="color:#b00e23">(8)</span> ὧν
      τὸ στόµα ἐλάλησεν µαταιότητα, καὶ ἡ δεξιὰ αὐτῶν δεξιὰ
      ἀδικίας.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ϯⲛⲁϩⲱⲥ ⲉ̀ⲣⲟⲕ ⲫϯ ϧⲉⲛ ⲟⲩϩⲱⲇⲏ ⲙ̀ⲃⲉⲣⲓ:
      ϧⲉⲛ ⲟⲩⲯⲁⲗⲧⲏⲣⲓⲟⲛ ⲙ̀ⲙⲏⲧ ⲛ̀ⲕⲁⲡ ϯⲛⲁⲉⲣⲯⲁⲗⲓⲛ ⲉ̀ⲣⲟⲕ.</td>
      <td class="language Sahidic"><span style="color:#b00e23">(ⲑ︦)</span>
      ⲡⲛⲟⲩⲧⲉ ϯⲛⲁϫⲱ ⲉⲣⲟⲕ ⲛ̅ⲟⲩϫⲱ ⲛ̅ⲃⲣ̅ⲣⲉ ϯⲛⲁⲯⲁⲗⲗⲉⲓ ⲉⲣⲟⲕ ϩⲛ̅ ⲟⲩⲯⲁⲗⲧⲏⲣⲓⲟⲛ ⲙ̅ⲙⲏⲧ
      ⲛ̅ⲕⲁⲡ.</td>
      <td class="language English"><span style="color:#b00e23">(9)</span> O
      God, I will sing a new song to thee: I will play to thee on a psaltery of
      ten strings.</td>
      <td class="language Greek"><span style="color:#b00e23">(9)</span> ὁ
      θεός, ᾠδὴν καινὴν ᾄσοµαί σοι, ἐν ψαλτηρίῳ δεκαχόρδῳ ψαλῶ
      σοι</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ⲫⲏ ⲉⲧϯ ⲙ̀ⲡⲓⲟⲩϫⲁⲓ ⲛ̀ⲛⲓⲟⲩⲣⲱⲟⲩ: ⲫⲏ
      ⲉⲧⲥⲱϯ ⲛ̀ⲇⲁⲩⲓⲇ ⲡⲉϥⲃⲱⲕ.</td>
      <td class="language Sahidic"><span style="color:#b00e23">(ⲓ︦)</span> ⲡⲉⲧϯ
      ⲛ̅ⲟⲩⲟⲩϫⲁⲓ ⲛ̅ⲛⲉⲣⲣⲱⲟⲩ. ⲡⲉⲧⲥⲱⲧⲉ ⲛ̅ⲇⲁⲩⲉⲓⲇ ⲡⲉϥϩⲙ̅ϩⲁⲗ ⲉⲃⲟⲗ ϩⲛ̅ ⲟⲩⲥⲏϥⲉ
      ⲉⲥϩⲟⲟⲩ.</td>
      <td class="language English"><span style="color:#b00e23">(10)</span> Even
      to him who gives salvation to kings: who redeems his servant David from
      the hurtful sword.</td>
      <td class="language Greek"><span style="color:#b00e23">(10)</span> τῷ
      διδόντι τὴν σωτηρίαν τοῖς βασιλεῦσιν, τῷ λυτρουµένῳ Δαυιδ τὸν
      δοῦλον αὐτοῦ ἐκ ῥοµφαίας πονηρᾶς.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(10)</span> ⲙⲁⲧⲟⲩϫⲟⲓ ⲉ̀ⲃⲟⲗ ϧⲉⲛ ⲟⲩⲥⲏϥⲓ ⲉⲥϩⲱⲟⲩ:
      ⲟⲩⲟϩ ⲛⲁϩⲙⲉⲧ ⲉ̀ⲃⲟⲗ ϧⲉⲛ ⲧϫⲓϫ ⲛ̀ϩⲁⲛϣⲏⲣⲓ ⲛ̀ϣⲉⲙⲙⲱⲟⲩ. <span style=
      "color:#05537d">(11)</span> ⲛⲏ ⲉⲧⲁ ⲣⲱⲟⲩ ⲥⲁϫⲓ ⲛ̀ⲟⲩⲙⲉⲧⲉⲫⲗⲏⲟⲩ: ⲟⲩⲟϩ ⲧⲟⲩⲓⲛⲁⲙ
      ⲟⲩⲓⲛⲁⲙ ⲛ̀ⲧⲉ ⲡϭⲓⲛ̀ϫⲟⲛⲥ ⲧⲉ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲛⲁϩⲙⲉⲧ ⲛⲅ̅ⲧⲟⲩϫⲟⲓ ⲉⲃⲟⲗ ϩⲛ̅ ⲟⲩϣⲏⲣⲉ ⲛ̅ϣⲙ̅ⲙⲟ. ⲁ ⲧⲉⲩⲧⲁⲡⲣⲟ ϫⲉ ⲡⲉⲧϣⲟⲩⲉⲓⲧ.
      ⲧⲉⲩⲟⲛⲁⲙ ⲟⲩⲟⲩⲛⲁⲙ ⲛ̅ϫⲓⲛϭⲟⲛⲥ̅ ⲧⲉ.</td>
      <td class="language English"><span style="color:#b00e23">(11)</span>
      Deliver me, and rescue me from the hand of strange children, whose mouth
      has spoken vanity, and their right hand is a right hand of iniquity;</td>
      <td class="language Greek"><span style="color:#b00e23">(11)</span>
      ῥῦσαί µε καὶ ἐξελοῦ µε ἐκ χειρὸς υἱῶν ἀλλοτρίων, ὧν τὸ
      στόµα ἐλάλησεν µαταιότητα καὶ ἡ δεξιὰ αὐτῶν δεξιὰ
      ἀδικίας.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲛⲁⲓ ⲉⲧⲉ ⲛ̀ⲟⲩϣⲏⲣⲓ ⲙ̀ⲫⲣⲏϯ ⲛ̀ϩⲁⲛⲧⲱϫⲓ ⲙ̀ⲃⲉⲣⲓ: ⲉⲩⲧⲁϫⲣⲏⲟⲩⲧ ϧⲉⲛ ⲧⲟⲩⲙⲉⲧⲁⲗⲟⲩ.
      <span style="color:#05537d">(13)</span> ⲛⲟⲩϣⲉⲣⲓ ⲥⲉⲧⲁⲓⲟ ⲙ̀ⲙⲱⲟⲩ ⲉⲩⲥⲉⲗⲥⲱⲗ
      ⲙ̀ⲫⲣⲏϯ ⲛ̀ⲟⲩⲓⲛⲓ ⲛ̀ⲧⲉ ⲟⲩⲉⲣⲫⲉⲓ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲛⲁⲓ ⲉⲣⲉ ⲛⲉⲩϣⲏⲣⲉ ⲟ ⲛ̅ⲑⲉ ⲛ̅ⲛⲓⲧⲱϭⲉ ⲛ̅ⲃⲣ̅ⲣⲉ ⲉⲛⲧⲁⲩⲧⲱⲕ ϩⲛ̅ ⲧⲉⲩⲙⲛ̅ⲧⲕⲟⲩⲓ. ⲉⲣⲉ
      ⲛⲉⲩϣⲉⲉⲣⲉ ⲧⲥⲁⲛⲏⲩ. ⲉⲩⲧⲁⲙⲓⲏⲩ ⲛ̅ⲑⲉ ⲛ̅ⲛⲓⲣ̅ⲡⲉ.</td>
      <td class="language English"><span style="color:#b00e23">(12)</span>
      whose children are as plants, strengthened in their youth: their
      daughters are beautiful, sumptuously adorned after the similitude of a
      temple.</td>
      <td class="language Greek"><span style="color:#b00e23">(12)</span> ὧν
      οἱ υἱοὶ ὡς νεόφυτα ἡδρυµµένα ἐν τῇ νεότητι αὐτῶν, αἱ
      θυγατέρες αὐτῶν κεκαλλωπισµέναι περικεκοσµηµέναι ὡς ὁµοίωµα
      ναοῦ,</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(14)</span> ⲛⲟⲩⲧⲁⲙⲓⲟⲛ ⲥⲉⲙⲉϩ ⲉⲩⲃⲉⲃⲓ ⲉ̀ⲃⲟⲗ ϧⲉⲛ
      ⲫⲁⲓ ⲉ̀ⲫⲁⲓ: ⲛⲟⲩⲉⲥⲱⲟⲩ ⲛⲁϣⲉ ⲛ̀ⲟⲩⲙⲁⲥ ⲉⲩⲟϣ ϩⲓ ⲛⲟⲩⲙⲱⲓⲧ ⲉ̀ⲃⲟⲗ:</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲉⲣⲉ ⲛⲉⲩⲧⲁⲙⲓⲟⲛ ⲙⲉϩ ⲉⲩⲡⲏⲛ ⲉⲃⲟⲗ ϩⲙ̅ ⲡⲁⲓ ⲉⲡⲁⲓ. ⲛⲉⲩⲉⲥⲟⲟⲩ ⲉⲩϫⲡⲉ ϩⲁϩ ⲉⲩⲟϣ ϩⲛ̅
      ⲛⲉⲩⲙⲁⲛ̅ⲉⲓ ⲉⲃⲟⲗ.</td>
      <td class="language English"><span style="color:#b00e23">(13)</span>
      Their garners are full, and bursting with one kind of store after
      another; their sheep are prolific, multiplying in their streets.</td>
      <td class="language Greek"><span style="color:#b00e23">(13)</span> τὰ
      ταµιεῖα αὐτῶν πλήρη ἐξερευγόµενα ἐκ τούτου εἰς τοῦτο, τὰ
      πρόβατα αὐτῶν πολυτόκα πληθύνοντα ἐν ταῖς ἐξόδοις αὐτῶν,</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲛⲟⲩⲉϩⲱⲟⲩ ⲥⲉϧⲟⲧ: ⲛ̀ϥϣⲟⲡ ⲁⲛ ⲛ̀ϫⲉ ⲟⲩⲱϫⲡ ⲛ̀ⲧⲉ ⲛⲟⲩⲥⲟⲃⲧ: ⲟⲩⲇⲉ ⲟⲩⲙⲱⲓⲧ ⲉ̀ⲃⲟⲗ ⲟⲩⲇⲉ
      ⲙ̀ⲙⲟⲛ ⲱϣ ⲉ̀ⲃⲟⲗ ϧⲉⲛ ⲛⲟⲩⲉⲣⲃⲓ.</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲉⲣⲉ ⲛⲉⲩⲉϩⲟⲟⲩ ⲧⲏⲕ. ⲙⲛ̅ ⲧⲟⲩϩⲉ ⲛ̅ϫⲟⲟⲩ ⲇⲉ ϩⲓⲏ ⲛ̅ⲃⲱⲕ ⲉϩⲟⲩⲛ ⲉⲃⲟⲗ. ⲟⲩⲇⲉ ⲙⲛ̅
      ⲁϣⲕⲁⲕ ϩⲛ̅ ⲛⲉⲩⲡⲗⲁⲧⲓⲁ.</td>
      <td class="language English"><span style="color:#b00e23">(14)</span>
      Their oxen are fat: there is no falling down of a hedge, nor going out,
      nor cry in their folds.</td>
      <td class="language Greek"><span style="color:#b00e23">(14)</span> οἱ
      βόες αὐτῶν παχεῖς, οὐκ ἔστιν κατάπτωµα φραγµοῦ οὐδὲ διέξοδος
      οὐδὲ κραυγὴ ἐν ταῖς πλατείαις αὐτῶν,</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲁⲩϯⲱⲟⲩ ⲙ̀ⲡⲓⲗⲁⲟⲥ ⲉⲧⲉ ⲛⲁⲓ ϣⲟⲡ ⲛⲁϥ: ⲱⲟⲩⲛⲓⲁⲧϥ ⲙ̀ⲡⲓⲗⲁⲟⲥ ⲉⲧⲉ ⲡϭ̅ⲥ̅ ⲡⲉ
      ⲡⲉϥⲛⲟⲩϯ.</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲁⲩⲙⲁⲕⲁⲣⲓⲍⲉ ⲙ̅ⲡⲗⲁⲟⲥ ⲉⲧⲉ ⲟⲩⲛ̅ⲧϥ̅ ⲛⲁⲓ ⲛⲁⲓⲁⲧϥ̅ ⲙ̅ⲡⲗⲁⲟⲥ ⲉⲧⲉ ⲡϫⲟⲉⲓⲥ ⲡⲉ
      ⲡⲉϥⲛⲟⲩⲧⲉ.</td>
      <td class="language English"><span style="color:#b00e23">(15)</span> Men
      bless the people to whom this lot belongs, but blessed is the people
      whose God is the Lord.</td>
      <td class="language Greek"><span style="color:#b00e23">(15)</span>
      ἐµακάρισαν τὸν λαόν, ᾧ ταῦτά ἐστιν· µακάριος ὁ λαός, οὗ
      κύριος ὁ θεὸς αὐτοῦ.</td>
    </tr>
  </table>
</body>
</html>
