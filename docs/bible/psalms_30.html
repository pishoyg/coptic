<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_31.html" rel="next">
  <link href="psalms_29.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_30" class="title">Psalms 30</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲗ̅.
      ⲛ̀ⲧⲉ ⲇⲁⲩⲓⲇ. ⲉ̀ⲡϫⲱⲕ ⲉ̀ⲃⲟⲗ ⲛ̀ⲧⲉ ⲡⲓⲧⲱⲙⲧ.</span>
      </td>
      <td class="language Sahidic">ⲗ̅. ⲉⲡϫⲱⲕ ⲉⲃⲟⲗ ⲙ̅ⲡⲉⲯⲁⲗⲙⲟⲥ ⲛⲇⲁⲩⲉⲓⲇ ⲛ̅ⲧⲉ
      ⲡⲡⲱϣⲥ̅.</td>
      <td class="language English">For the end, a Psalm of David, an utterance
      of extreme fear.</td>
      <td class="language Greek">Εἰς τὸ τέλος· ψαλµὸς τῷ Δαυιδ·
      ἐκστάσεως.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁⲓⲉⲣϩⲉⲗⲡⲓⲥ ⲉ̀ⲣⲟⲕ ⲡϭ̅ⲥ̅ ⲛ̀ⲛⲉⲕⲑⲣⲓϭⲓϣⲓⲡⲓ ϣⲁ ⲉⲛⲉϩ: ⲟⲩⲟϩ ⲛ̀ϩⲣⲏⲓ ϧⲉⲛ ⲧⲉⲕⲙⲉⲑⲙⲏⲓ
      ⲛⲁϩⲙⲉⲧ ⲟⲩⲟϩ ⲙⲁⲧⲟⲩϫⲟⲓ:</td>
      <td class="language Sahidic"><span style="color:#b00e23">(ⲁ︦)</span> ⲁⲓⲕⲁ
      ϩⲧⲏⲓ ⲉⲣⲟⲕ ⲡϫⲟⲉⲓⲥ ⲙ̅ⲡⲣ̅ⲧⲣⲁϫⲓϣⲓⲡⲉ ϣⲁ ⲉⲛⲉϩ. ⲛⲁϩⲙⲉⲧ ⲛⲅ̅ⲧⲟⲩϫⲟⲓ ϩⲛ̅
      ⲧⲉⲕⲇⲓⲕⲁⲓⲟⲥⲩⲛⲏ.</td>
      <td class="language English"><span style="color:#b00e23">(1)</span> O
      Lord, I have hoped in thee; let me never be ashamed: deliver me in thy
      righteousness and rescue me.</td>
      <td class="language Greek"><span style="color:#b00e23">(1)</span> Ἐπὶ
      σοί, κύριε, ἤλπισα, µὴ καταισχυνθείην εἰς τὸν αἰῶνα· ἐν τῇ
      δικαιοσύνῃ σου ῥῦσαί µε καὶ ἐξελοῦ µε.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲣⲉⲕ ⲡⲉⲕⲙⲁϣϫ ⲉ̀ⲣⲟⲓ ⲟⲩⲟϩ ⲭⲱⲗⲉⲙ
      ⲉ̀ⲡϫⲓⲛⲑⲣⲉⲕⲛⲁϩⲙⲉⲧ. <span style="color:#05537d">(2)</span> ϣⲱⲡⲓ ⲛⲏⲓ
      ⲛ̀ⲟⲩⲛⲟⲩϯ ⲛ̀ⲛⲁϣϯ ⲛⲉⲙ ⲟⲩⲏⲓ ⲙ̀ⲙⲁⲙ̀ⲫⲱⲧ ⲉ̀ⲡϫⲓⲛⲑⲣⲉⲕⲛⲁϩⲙⲉⲧ:</td>
      <td class="language Sahidic"><span style="color:#b00e23">(ⲃ︦)</span> ⲣⲓⲕⲉ
      ⲙ̅ⲡⲉⲕⲙⲁⲁϫⲉ ⲉⲣⲟⲓ ⲛⲅ̅ϭⲉⲡⲏ ⲉⲧⲟⲩϫⲟⲓ. ϣⲱⲡⲉ ⲛⲁⲓ ⲉⲩⲛⲟⲩⲧⲉ ⲛ̅ⲛⲁϣⲧⲉ. ⲁⲩⲱ ⲟⲩⲏⲓ
      ⲉⲙⲁⲙ̅ⲡⲱⲧ ⲉⲧⲟⲩϫⲟⲓ:</td>
      <td class="language English"><span style="color:#b00e23">(2)</span>
      Incline thine ear to me; make haste to rescue me: be thou to me for a
      protecting God, and for a house of refuge to save me.</td>
      <td class="language Greek"><span style="color:#b00e23">(2)</span> κλῖνον
      πρός µε τὸ οὖς σου, τάχυνον τοῦ ἐξελέσθαι µε· γενοῦ µοι εἰς
      θεὸν ὑπερασπιστὴν καὶ εἰς οἶκον καταφυγῆς τοῦ σῶσαί µε.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ϫⲉ ⲛ̀ⲑⲟⲕ ⲡⲉ ⲡⲁⲧⲁϫⲣⲟ ⲛⲉⲙ ⲡⲁⲙⲁⲙⲫⲱⲧ.
      <span style="color:#05537d">(3)</span> ⲉⲑⲃⲉ ⲡⲉⲕⲣⲁⲛ ⲉⲕⲉ̀ϭⲓⲙⲱⲓⲧ ⲛⲏⲓ ⲟⲩⲟϩ
      ⲉⲕⲉ̀ϣⲁⲛⲟⲩϣⲧ:</td>
      <td class="language Sahidic"><span style="color:#b00e23">(ⲅ︦)</span> ϫⲉ
      ⲛ̅ⲧⲟⲕ ⲡⲉ ⲡⲁⲧⲁϫⲣⲟ ⲁⲩⲱ ⲡⲁⲙⲁⲙ̅ⲡⲱⲧ. ⲉⲧⲃⲉ ⲡⲉⲕⲣⲁⲛ ⲕⲛⲁϫⲓⲙⲟⲉⲓⲧ ϩⲏⲧ ⲁⲩⲱ
      ⲛⲅ̅ⲥⲁⲛⲟⲩϣⲧ̅.</td>
      <td class="language English"><span style="color:#b00e23">(3)</span> For
      thou art my strength and my refuge; and thou shalt guide me for thy name’
      s sake, and maintain me.</td>
      <td class="language Greek"><span style="color:#b00e23">(3)</span> ὅτι
      κραταίωµά µου καὶ καταφυγή µου εἶ σὺ καὶ ἕνεκεν τοῦ
      ὀνόµατός σου ὁδηγήσεις µε καὶ διαθρέψεις µε·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲉⲕⲉ̀ⲉⲛⲧ ⲉ̀ⲃⲟⲗ ϧⲉⲛ ⲡⲁⲓⲫⲁϣ ⲫⲁⲓ
      ⲉⲧⲁⲩⲭⲟⲡϥ ⲉ̀ⲣⲟⲓ: ϫⲉ ⲛ̀ⲑⲟⲕ ⲡⲉ ⲡⲁⲛⲁϣϯ:</td>
      <td class="language Sahidic"><span style="color:#b00e23">(ⲇ︦)</span>
      ⲕⲛⲁⲛⲧ̅ ⲉⲃⲟⲗ ϩⲛ̅ ⲧⲉⲓϭⲟⲣϭⲥ̅ ⲉⲛⲧⲁⲩϩⲟⲡⲥ̅ ⲉⲣⲟⲓ. ϫⲉ ⲛ̅ⲧⲟⲕ ⲡⲉ ⲧⲁⲛⲁϣⲧⲉ.</td>
      <td class="language English"><span style="color:#b00e23">(4)</span> Thou
      shalt bring me out of the snare which they have hidden for me; for thou,
      O Lord, art my defender.</td>
      <td class="language Greek"><span style="color:#b00e23">(4)</span>
      ἐξάξεις µε ἐκ παγίδος ταύτης, ἧς ἔκρυψάν µοι, ὅτι σὺ εἶ ὁ
      ὑπερασπιστής µου.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(3)</span> ⲉⲓⲉ̀ⲭⲱ ⲙ̀ⲡⲁⲡⲛ̅ⲁ̅ ϧⲉⲛ ⲛⲉⲕϫⲓϫ.
      <span style="color:#05537d">(4)</span> ⲁⲕⲥⲟⲧⲧ ⲡϭ̅ⲥ̅ ⲫϯ ⲛ̀ⲧⲉ ϯⲙⲉⲑⲙⲏⲓ:</td>
      <td class="language Sahidic"><span style="color:#b00e23">(ⲉ︦)</span>
      ϯⲛⲁϭⲟⲓⲗⲉ ⲙ̅ⲡⲁⲡⲛⲁ ⲉⲛⲉⲕϭⲓϫ. ⲁⲕⲥⲱⲧⲉ ⲙ̅ⲙⲟⲓ ⲡϫⲟⲉⲓⲥ ⲡⲛⲟⲩⲧⲉ ⲛ̅ⲧⲙⲉ.</td>
      <td class="language English"><span style="color:#b00e23">(5)</span> Into
      thine hands I will commit my spirit: thou hast redeemed me, O Lord God of
      truth.</td>
      <td class="language Greek"><span style="color:#b00e23">(5)</span> εἰς
      χεῖράς σου παραθήσοµαι τὸ πνεῦµά µου· ἐλυτρώσω µε, κύριε ὁ
      θεὸς τῆς ἀληθείας.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(4)</span> ⲁⲕⲙⲉⲥⲧⲉ ⲛⲏ ⲉⲧⲁⲣⲉϩ ⲉ̀ϯⲙⲉⲧⲉⲫⲗⲏⲟⲩ ϧⲉⲛ
      ⲡⲉⲧϣⲟⲩⲓⲧ. <span style="color:#05537d">(5)</span> ⲁ̀ⲛⲟⲕ ⲇⲉ ⲁⲓⲉⲣϩⲉⲗⲡⲓⲥ
      ⲉ̀ⲣⲟⲕ ⲡϭ̅ⲥ̅:</td>
      <td class="language Sahidic"><span style="color:#b00e23">(ⲋ︦)</span>
      ⲁⲕⲙⲉⲥⲧⲉ ⲛⲉⲧϩⲁⲣⲉϩ ⲉⲙⲡⲉⲧϣⲟⲩⲉⲓⲧ ⲉⲡϫⲓⲛϫⲏ. ⲁⲛⲟⲕ ⲇⲉ ⲁⲓⲕⲁ ϩⲧⲏⲓ ⲉⲡϫⲟⲉⲓⲥ</td>
      <td class="language English"><span style="color:#b00e23">(6)</span> Thou
      has hated them that idly persist in vanities: but I have hoped in the
      Lord.</td>
      <td class="language Greek"><span style="color:#b00e23">(6)</span>
      ἐµίσησας τοὺς διαφυλάσσοντας µαταιότητας διὰ κενῆς· ἐγὼ δὲ
      ἐπὶ τῷ κυρίῳ ἤλπισα.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(5)</span> ⲉⲓⲉ̀ⲑⲉⲗⲏⲗ ⲟⲩⲟϩ ⲉⲓⲉ̀ⲟⲩⲛⲟϥ ⲉ̀ϩⲣⲏⲓ
      ⲉ̀ϫⲉⲛ ⲡⲉⲕⲛⲁⲓ. <span style="color:#05537d">(6)</span> ϫⲉ ⲁⲕϫⲟⲩϣⲧ ⲉ̀ϫⲉⲛ
      ⲡⲁⲑⲉⲃⲓⲟ ⲟⲩⲟϩ ⲁⲕⲛⲟϩⲉⲙ ⲛ̀ⲧⲁⲯⲩⲭⲏ ⲉ̀ⲃⲟⲗ ϧⲉⲛ ϩⲁⲛⲁⲛⲁⲅⲕⲏ</td>
      <td class="language Sahidic"><span style="color:#b00e23">(ⲍ︦)</span>
      ϯⲛⲁⲧⲉⲗⲏⲗ ⲧⲁⲉⲩⲫⲣⲁⲛⲉ ⲉϫⲙ̅ ⲡⲉⲕⲛⲁ ϫⲉ ⲛ̅ⲧⲟⲕ ⲁⲕϭⲱϣⲧ̅ ⲉϫⲙ̅ ⲡⲁⲑⲃ̅ⲃⲓⲟ. ⲁⲩⲱ ⲁⲕⲧⲟⲩϫⲉ
      ⲧⲁⲯⲩⲭⲏ ⲉⲃⲟⲗ ϩⲛ̅ ⲛⲁⲁⲛⲁⲅⲕⲏ.</td>
      <td class="language English"><span style="color:#b00e23">(7)</span> I
      will exult and be glad in thy mercy: for thou hast looked upon mine
      affliction; thou hast saved my soul from distresses.</td>
      <td class="language Greek"><span style="color:#b00e23">(7)</span>
      ἀγαλλιάσοµαι καὶ εὐφρανθήσοµαι ἐπὶ τῷ ἐλέει σου, ὅτι
      ἐπεῖδες τὴν ταπείνωσίν µου, ἔσωσας ἐκ τῶν ἀναγκῶν τὴν ψυχήν
      µου</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(6)</span> ⲟⲩⲟϩ ⲙ̀ⲡⲉⲕⲙⲁϣⲑⲁⲙ ⲉ̀ⲣⲟⲓ ϧⲉⲛ ⲛⲉⲛϫⲓϫ
      ⲙ̀ⲡⲓϫⲁϫⲓ. <span style="color:#05537d">(7)</span> ⲁⲕⲧⲁϩⲟ ⲛ̀ⲛⲁϭⲁⲗⲁⲩϫ
      ⲉ̀ⲣⲁⲧⲟⲩ ϧⲉⲛ ⲟⲩⲙⲁ ⲉϥⲟⲩⲉⲥⲑⲱⲛ.</td>
      <td class="language Sahidic"><span style="color:#b00e23">(ⲏ︦)</span> ⲁⲩⲱ
      ⲙ̅ⲡⲕ̅ⲧⲁⲁⲧⲉ ⲉⲧⲟⲟⲧϥ̅ ⲙ̅ⲡϫⲁϫⲉ. ⲁⲕⲧⲁϩⲉ ⲛⲁⲟⲩⲉⲣⲏⲧⲉ ⲉⲣⲁⲧⲟⲩ ϩⲛ̅ ⲟⲩⲟⲩⲟⲥⲧⲛ̅.</td>
      <td class="language English"><span style="color:#b00e23">(8)</span> And
      thou hast not shut me up into the hands of the enemy: thou hast set my
      feet in a wide place.</td>
      <td class="language Greek"><span style="color:#b00e23">(8)</span> καὶ
      οὐ συνέκλεισάς µε εἰς χεῖρας ἐχθροῦ, ἔστησας ἐν εὐρυχώρῳ
      τοὺς πόδας µου.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ⲛⲁⲓ ⲛⲏⲓ ⲡϭ̅ⲥ̅ ϫⲉ ϯϩⲉϫϩⲱϫ: ⲁϥⲑⲟϩ
      ⲛ̀ϫⲉ ⲛⲁⲃⲁⲗ ⲛ̀ⲧⲉⲛ ⲡϫⲱⲛⲧ ⲧⲁⲯⲩⲭⲏ ⲛⲉⲙ ⲧⲁⲛⲉϫⲓ.</td>
      <td class="language Sahidic"><span style="color:#b00e23">(ⲑ︦)</span> ⲛⲁ
      ⲛⲁⲓ ⲡϫⲟⲉⲓⲥ ϫⲉ ϯⲑⲗⲓⲃⲉ. ⲁ ⲡⲁⲃⲁⲗ ϣⲧⲟⲣⲧⲣ̅ ϩⲙ̅ ⲡⲉⲕϭⲱⲛⲧ̅. ⲁⲩⲱ ⲧⲁⲯⲩⲭⲏ ⲙⲛ̅
      ϩⲏⲧⲧ</td>
      <td class="language English"><span style="color:#b00e23">(9)</span> Pity
      me, O Lord, for I am afflicted: my eye is troubled with indignation, my
      soul and by belly.</td>
      <td class="language Greek"><span style="color:#b00e23">(9)</span>
      ἐλέησόν µε, κύριε, ὅτι θλίβοµαι· ἐταράχθη ἐν θυµῷ ὁ
      ὀφθαλµός µου, ἡ ψυχή µου καὶ ἡ γαστήρ µου.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ϫⲉ ⲡⲁⲱⲛϧ ⲁϥⲙⲟⲩⲛⲕ ϧⲉⲛ ⲟⲩⲙⲕⲁϩ ⲛ̀ϩⲏⲧ
      ⲛⲉⲙ ⲛⲁⲣⲟⲙⲡⲓ ϧⲉⲛ ⲟⲩϥⲓⲁϩⲟⲙ. <span style="color:#05537d">(10)</span> ⲁⲥϣⲱⲡⲓ
      ϧⲉⲛ ⲟⲩⲙⲉⲧϩⲏⲕⲓ ⲛ̀ϫⲉ ⲧⲁⲛⲟⲙϯ ⲟⲩⲟϩ ⲛⲁⲕⲁⲥ ⲁⲩϣⲑⲟⲣⲧⲉⲣ.</td>
      <td class="language Sahidic"><span style="color:#b00e23">(ⲓ︦)</span> ⲁ
      ⲡⲁⲁϩⲉ ⲱϫⲛ̅ ϩⲛ̅ ⲟⲩⲙ̅ⲕⲁϩ ⲛ̅ϩⲏⲧ. ⲁⲩⲱ ⲛⲁⲣⲙ̅ⲡⲟⲟⲩⲉ ϩⲛ̅ ϩⲉⲛⲁϣⲁϩⲟⲙ. ⲁ ⲧⲁϭⲟⲙ ϭⲃ̅ⲃⲉ
      ϩⲛ̅ ⲟⲩⲙⲛ̅ⲧϩⲏⲕⲉ. ⲁⲩⲱ ⲁⲩϣⲧⲟⲣⲧⲣ̅ ⲛ̅ϭⲓ ⲛⲁⲕⲉⲉⲥ.</td>
      <td class="language English"><span style="color:#b00e23">(10)</span> For
      my life is spent with grief, and my years with groanings: my strength has
      been weakened through poverty, and my bones are troubled.</td>
      <td class="language Greek"><span style="color:#b00e23">(10)</span> ὅτι
      ἐξέλιπεν ἐν ὀδύνῃ ἡ ζωή µου καὶ τὰ ἔτη µου ἐν στεναγµοῖς·
      ἠσθένησεν ἐν πτωχείᾳ ἡ ἰσχύς µου, καὶ τὰ ὀστᾶ µου
      ἐταράχθησαν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁⲓϣⲱⲡⲓ ⲉⲓϣⲏϣ ⲉ̀ⲃⲟⲗ ⲟⲩⲧⲱⲟⲩ ⲛ̀ⲛⲁϫⲁϫⲓ ⲧⲏⲣⲟⲩ ⲛⲉⲙ ⲛⲁⲑⲉϣⲉⲩ ⲉ̀ⲙⲁϣⲱ ⲛⲉⲙ ⲟⲩϩⲟϯ
      ⲛ̀ⲛⲏ ⲉⲧⲥⲱⲟⲩⲛ ⲙ̀ⲙⲟⲓ. <span style="color:#05537d">(12)</span> ⲛⲏ ⲉⲑⲛⲁⲩ
      ⲉ̀ⲣⲟⲓ ⲁⲩⲫⲱⲧ ⲥⲁⲃⲟⲗ ⲙ̀ⲙⲟⲓ:</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲓϣⲱⲡⲉ ⲛ̅ⲛⲟϭⲛⲉϭ ⲡⲁⲣⲁ ⲛⲁϫⲁϫⲉ ⲧⲏⲣⲟⲩ. ⲁⲩⲱ ⲛ̅ⲛⲉⲧϩⲓⲧⲟⲩⲱⲓ ⲉⲙⲁⲧⲉ ⲁⲩⲱ ⲛ̅ϩⲟⲧⲉ
      ⲛ̅ⲛⲉⲧⲥⲟⲟⲩⲛ ⲙ̅ⲙⲟⲓ. ⲛⲉⲧⲛⲁⲩ ⲉⲣⲟⲓ ⲁⲩⲟⲩⲉ ⲛ̅ⲥⲁⲃⲟⲗ ⲙ̅ⲙⲟⲓ.</td>
      <td class="language English"><span style="color:#b00e23">(11)</span> I
      became a reproach among all mine enemies, but exceedingly so to my
      neighbours, and a fear to mine acquaintance: they that saw me without
      fled from me.</td>
      <td class="language Greek"><span style="color:#b00e23">(11)</span> παρὰ
      πάντας τοὺς ἐχθρούς µου ἐγενήθην ὄνειδος καὶ τοῖς γείτοσίν
      µου σφόδρα καὶ φόβος τοῖς γνωστοῖς µου, οἱ θεωροῦντές µε ἔξω
      ἔφυγον ἀπ’ ἐµοῦ.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(12)</span> ⲁⲩⲉⲣⲡⲁⲱⲃϣ ϧⲉⲛ ⲡⲟⲩϩⲏⲧ ⲙ̀ⲫⲣⲏϯ
      ⲛ̀ⲟⲩⲣⲉϥⲙⲱⲟⲩⲧ. <span style="color:#05537d">(13)</span> ⲁⲓⲉⲣ ⲙ̀ⲫⲣⲏϯ
      ⲛ̀ⲟⲩⲥⲕⲉⲩⲟⲥ ⲉ̀ⲁϥⲧⲁⲕⲟ:</td>
      <td class="language Sahidic"><span style="color:#b00e23">(ⲓ︦ⲃ︦)</span> ϫⲉ
      ⲁⲩⲣ̅ⲡⲱⲃϣ̅ ϩⲛ̅ ⲛⲉⲩϩⲏⲧ ⲛ̅ⲑⲉ ⲛ̅ⲛⲓⲕⲱⲱⲥ. ⲁⲓⲣ̅ ⲑⲉ ⲛ̅ⲟⲩϩⲛⲁⲁⲩ ⲉⲁϥⲥⲱⲣⲙ̅</td>
      <td class="language English"><span style="color:#b00e23">(12)</span> I
      have been forgotten as a dead man out of mind: I am become as a broken
      vessel.</td>
      <td class="language Greek"><span style="color:#b00e23">(12)</span>
      ἐπελήσθην ὡσεὶ νεκρὸς ἀπὸ καρδίας, ἐγενήθην ὡσεὶ σκεῦος
      ἀπολωλός.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ϫⲉ ⲁⲓⲥⲱⲧⲉⲙ ⲉ̀ⲡϣⲱϣ ⲛ̀ⲟⲩⲙⲏϣ ⲉⲩϣⲟⲡ ⲙ̀ⲡⲁⲕⲱϯ: ϧⲉⲛ ⲡϫⲓⲛⲑⲣⲟⲩⲑⲱⲟⲩϯ ⲉⲩⲥⲟⲡ ⲉ̀ϩⲣⲏⲓ
      ⲉ̀ϫⲱⲓ ⲁⲩⲥⲟϭⲛⲓ ⲉ̀ϭⲓ ⲛ̀ⲧⲁⲯⲩⲭⲏ.</td>
      <td class="language Sahidic"><span style="color:#b00e23">(ⲓ︦ⲅ︦)</span> ϫⲉ
      ⲁⲓⲥⲱⲧⲙ̅ ⲉⲡⲥⲱϣϥ̅ ⲛ̅ϩⲁϩ ⲉⲩⲟⲩⲏϩ ϩⲙ̅ ⲡⲁⲕⲱⲧⲉ. ϩⲙ̅ ⲡⲧⲣⲉⲩⲥⲱⲟⲩϩ ϩⲓⲟⲩⲥⲟⲡ ⲉⲣⲟⲓ.
      ⲁⲩϣⲟϫⲛⲉ ⲉϫⲛ̅ ⲧⲁⲯⲩⲭⲏ.</td>
      <td class="language English"><span style="color:#b00e23">(13)</span> For
      I heard the slander of many that dwelt round about: when they were
      gathered together against me, they took counsel to take my life.</td>
      <td class="language Greek"><span style="color:#b00e23">(13)</span> ὅτι
      ἤκουσα ψόγον πολλῶν παροικούντων κυκλόθεν· ἐν τῷ ἐπισυναχθῆναι
      αὐτοὺς ἅµα ἐπ’ ἐµὲ τοῦ λαβεῖν τὴν ψυχήν µου
      ἐβουλεύσαντο.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲁ̀ⲛⲟⲕ ⲇⲉ ⲁⲓⲉⲣϩⲉⲗⲡⲓⲥ ⲉ̀ⲣⲟⲕ ⲡϭ̅ⲥ̅: ⲁⲓϫⲟⲥ ϫⲉ ⲛ̀ⲑⲟⲕ ⲡⲉ ⲡⲁⲛⲟⲩϯ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲁⲛⲟⲕ ⲇⲉ ⲁⲓⲕⲁ ϩⲧⲏⲓ ⲉⲣⲟⲕ ⲡϫⲟⲉⲓⲥ. ⲁⲓϫⲟⲟⲥ ϫⲉ ⲛ̅ⲧⲟⲕ ⲡⲉ ⲡⲁⲛⲟⲩⲧⲉ.</td>
      <td class="language English"><span style="color:#b00e23">(14)</span> But
      I hoped in thee, O Lord: I said, Thou art my God.</td>
      <td class="language Greek"><span style="color:#b00e23">(14)</span> ἐγὼ
      δὲ ἐπὶ σὲ ἤλπισα, κύριε· εἶπα Σὺ εἶ ὁ θεός µου.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      <span style="color:#05537d">(14)</span> ⲉⲣⲉ ⲛⲁⲕⲗⲏⲣⲟⲥ ϧⲉⲛ ⲛⲉⲕϫⲓϫ.
      <span style="color:#05537d">(15)</span> ⲛⲁϩⲙⲉⲧ ⲉ̀ⲃⲟⲗ ϧⲉⲛ ⲛⲉⲛϫⲓϫ ⲛ̀ⲛⲁϫⲁϫⲓ
      ⲛⲉⲙ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲏ ⲉⲧϭⲟϫⲓ ⲛ̀ⲥⲱⲓ.</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲉⲣⲉ ⲛⲁⲕⲗⲏⲣⲟⲥ ϩⲛ̅ ⲛⲉⲕϭⲓϫ. ⲙⲁⲧⲟⲩϫⲟⲓ ⲉⲧϭⲓϫ ⲛ̅ⲛⲁϫⲁϫⲉ ⲙⲛ̅ ⲛⲉⲧⲡⲏⲧ ⲛ̅ⲥⲱⲓ.</td>
      <td class="language English"><span style="color:#b00e23">(15)</span> My
      lots are in thy hands: deliver me from the hand of mine enemies,</td>
      <td class="language Greek"><span style="color:#b00e23">(15)</span> ἐν
      ταῖς χερσίν σου οἱ καιροί µου· ῥῦσαί µε ἐκ χειρὸς ἐχθρῶν µου
      καὶ ἐκ τῶν καταδιωκόντων µε.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲙⲁⲣⲉ ⲡⲉⲕϩⲟ ⲉⲣⲟⲩⲱⲓⲛⲓ ⲉ̀ϩⲣⲏⲓ ⲉ̀ϫⲉⲛ ⲡⲉⲕⲃⲱⲕ: ⲟⲩⲟϩ ⲛⲁϩⲙⲉⲧ ϧⲉⲛ ⲡⲉⲕⲛⲁⲓ
      ⲡϭ̅ⲥ̅:</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲟⲩⲉⲛϩ ⲡⲉⲕϩⲟ ⲉⲃⲟⲗ ⲉϫⲙ̅ ⲡⲉⲕϩⲙ̅ϩⲁⲗ. ⲙⲁⲧⲟⲩϫⲟⲓ ϩⲙ̅ ⲡⲉⲕⲛⲁ ⲡϫⲟⲓ̈ⲥ.</td>
      <td class="language English"><span style="color:#b00e23">(16)</span> and
      from them that persecute me. Make thy face to shine upon thy servant:
      save me in thy mercy.</td>
      <td class="language Greek"><span style="color:#b00e23">(16)</span>
      ἐπίφανον τὸ πρόσωπόν σου ἐπὶ τὸν δοῦλόν σου, σῶσόν µε ἐν
      τῷ ἐλέει σου.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(16)</span> ⲛ̀ⲛⲉⲕⲑⲣⲓϭⲓϣⲓⲡⲓ ϫⲉ ⲁⲓⲱϣ ⲟⲩⲃⲏⲕ.
      <span style="color:#05537d">(17)</span> ⲉⲩⲉ̀ϭⲓϣⲓⲡⲓ ⲛ̀ⲑⲱⲟⲩ ⲛ̀ϫⲉ ⲛⲓⲁⲥⲉⲃⲏⲥ:
      ⲟⲩⲟϩ ⲉⲩⲉ̀ϭⲓⲧⲟⲩ ⲉ̀ϧⲣⲏⲓ ⲉ̀ⲁⲙⲉⲛϯ.</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲙ̅ⲡⲣ̅ⲧⲣⲁϫⲓϣⲓⲡⲉ ϫⲉ ⲁⲓⲱϣ ⲉϩⲣⲁⲓ ⲉⲣⲟⲕ. ⲉⲩⲉϫⲓϣⲓⲡⲉ ⲛ̅ϭⲓ ⲛ̅ⲁⲥⲉⲃⲏⲥ ⲁⲩⲱ ⲛ̅ⲥⲉϫⲓⲧⲟⲩ
      ⲉⲁⲙⲛ̅ⲧⲉ.</td>
      <td class="language English"><span style="color:#b00e23">(17)</span> O
      Lord, let me not be ashamed, for I have called upon thee: let the ungodly
      be ashamed, and brought down to Hades.</td>
      <td class="language Greek"><span style="color:#b00e23">(17)</span>
      κύριε, µὴ καταισχυνθείην, ὅτι ἐπεκαλεσάµην σε· αἰσχυνθείησαν οἱ
      ἀσεβεῖς καὶ καταχθείησαν εἰς ᾅδου.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲙⲁⲣⲟⲩⲉ̀ⲣⲁⲧⲥⲁϫⲓ ⲛ̀ϫⲉ ⲛⲓⲥⲫⲟⲧⲟⲩ ⲛ̀ⲟϫⲓ ⲛⲏ ⲉⲧⲥⲁϫⲓ ⲛ̀ⲟⲩⲁⲛⲟⲙⲓⲁ ϧⲁ ⲡⲓⲑⲙⲏⲓ ϧⲉⲛ
      ⲟⲩⲙⲉⲧⲣⲉϥϩⲓⲡϩⲟ ⲛⲉⲙ ⲟⲩϣⲱϣϥ.</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲙⲁⲣⲟⲩⲣ̅ ⲙ̅ⲡⲟ ⲛ̅ϭⲓ ⲛⲉⲥⲡⲟⲧⲟⲩ ⲛ̅ⲕⲣⲟϥ. ⲛⲉⲧϫⲱ ⲛ̅ⲟⲩⲁⲛⲟⲙⲓⲁ ⲉϩⲟⲩⲛ ⲉⲡⲇⲓⲕⲁⲓⲟⲥ ϩⲛ
      ⲟⲩⲙⲛ̅ⲧϫⲁⲥⲓϩⲏⲧ ⲙⲛ̅ ⲟⲩⲥⲱϣϥ̅.</td>
      <td class="language English"><span style="color:#b00e23">(18)</span> Let
      the deceitful lips become dumb, which speak iniquity against the
      righteous with pride and scorn.</td>
      <td class="language Greek"><span style="color:#b00e23">(18)</span>
      ἄλαλα γενηθήτω τὰ χείλη τὰ δόλια τὰ λαλοῦντα κατὰ τοῦ δικαίου
      ἀνοµίαν ἐν ὑπερηφανίᾳ καὶ ἐξουδενώσει.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲓⲥϫⲉⲕ ⲥⲟϣ ⲛ̀ϫⲉ ⲡⲁϣⲁⲓ ⲛ̀ⲧⲉ ⲧⲉⲕⲙⲉⲧⲭⲣ̅ⲥ̅ ⲡϭ̅ⲥ̅ ⲑⲏ ⲉⲧⲁⲕⲁⲣⲉϩ ⲉ̀ⲣⲟⲥ: ⲛ̀ⲛⲏ
      ⲉⲧⲉⲣϩⲟϯ ϧⲁⲧⲉⲕϩⲏ <span style="color:#05537d">(20)</span> ⲁⲕⲉⲣϩⲱⲃ ⲙ̀ⲙⲟϥ ϧⲉⲛ
      ⲛⲏ ⲉⲧⲉⲣϩⲉⲗⲡⲓⲥ ⲉ̀ⲣⲟⲕ ⲙ̀ⲡⲉⲙ̀ⲑⲟ ⲛ̀ⲛⲓϣⲏⲣⲓ ⲛ̀ⲧⲉ ⲛⲓⲣⲱⲙⲓ.</td>
      <td class="language Sahidic"><span style="color:#b00e23">(ⲓ︦ⲑ︦)</span> ϫⲉ
      ⲛⲁϣⲉ ⲡⲁϣⲁⲓ ⲛ̅ⲧⲉⲕⲙⲛ̅ⲧⲭⲣⲏⲥⲧⲟⲥ ⲡϫⲟⲉⲓⲥ ⲧⲁⲓ ⲉⲛⲧⲁⲕϩⲟⲡⲥ̅ ⲛ̅ⲛⲉⲧⲣ̅ϩⲟⲧⲉ ϩⲏⲧⲕ̅
      ⲁⲕⲧⲟϣⲥ̅ ⲛ̅ⲛⲉⲧϩⲉⲗⲡⲓⲍⲉ ⲉⲣⲟⲕ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛ̅ϣⲏⲣⲉ ⲛ̅ⲛ̅ⲣⲱⲙⲉ.</td>
      <td class="language English"><span style="color:#b00e23">(19)</span> How
      abundant is the multitude of thy goodness, O Lord, which thou hast laid
      up for them that fear thee! thou hast wrought it out for them that hope
      on thee, in the presence of the sons of men.</td>
      <td class="language Greek"><span style="color:#b00e23">(19)</span> ὡς
      πολὺ τὸ πλῆθος τῆς χρηστότητός σου, κύριε, ἧς ἔκρυψας τοῖς
      φοβουµένοις σε, ἐξειργάσω τοῖς ἐλπίζουσιν ἐπὶ σὲ ἐναντίον τῶν
      υἱῶν τῶν ἀνθρώπων.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      <span style="color:#05537d">(21)</span> ⲉⲕⲉ̀ⲭⲟⲡⲟⲩ ϧⲉⲛ ⲡⲉⲧϩⲏⲡ ⲛ̀ⲧⲉ ⲡⲉⲕϩⲟ
      ⲉ̀ⲃⲟⲗ ϩⲁ ⲡϣⲑⲟⲣⲧⲉⲣ ⲛ̀ⲧⲉ ϩⲁⲛⲣⲱⲙⲓ. <span style="color:#05537d">(22)</span>
      ⲉⲕⲉ̀ⲉⲣⲥⲕⲉⲡⲁⲍⲓⲛ ⲙ̀ⲙⲱⲟⲩ ϧⲉⲛ ⲧⲉⲕⲥⲕⲏⲛⲏ ⲉ̀ⲃⲟⲗ ϩⲁ ⲧⲁⲛⲧⲓⲗⲟⲅⲓⲁ ⲛ̀ⲧⲉ ϩⲁⲛⲗⲁⲟⲥ.</td>
      <td class="language Sahidic"><span style="color:#b00e23">(ⲕ︦)</span>
      ⲕⲛⲁϩⲟⲡⲟⲩ ϩⲙ̅ ⲡⲡⲉⲑⲏⲡ ⲙ̅ⲡⲉⲕϩⲟ ⲉⲡⲉϣⲧⲟⲣⲧⲣ̅ ⲛ̅ⲛ̅ⲣⲱⲙⲉ. ⲕⲛⲁⲣ̅ϩⲁⲓⲃⲉⲥ ⲉⲣⲟⲟⲩ ϩⲛ
      ⲟⲩϩⲁⲓⲃⲉⲥ ⲉⲡⲟⲩⲱϩⲙ̅ ⲛ̅ϩⲉⲛⲗⲁⲥ.</td>
      <td class="language English"><span style="color:#b00e23">(20)</span> Thou
      wilt hide them in the secret of thy presence from the vexation of man:
      thou wilt screen them in a tabernacle from the contradiction of
      tongues.</td>
      <td class="language Greek"><span style="color:#b00e23">(20)</span>
      κατακρύψεις αὐτοὺς ἐν ἀποκρύφῳ τοῦ προσώπου σου ἀπὸ ταραχῆς
      ἀνθρώπων, σκεπάσεις αὐτοὺς ἐν σκηνῇ ἀπὸ ἀντιλογίας
      γλωσσῶν.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      <span style="color:#05537d">(23)</span> ϥⲥⲙⲁⲣⲱⲟⲩⲧ ⲛ̀ϫⲉ ⲡϭ̅ⲥ̅ ϫⲉ
      ⲁϥⲑⲣⲟⲩⲉⲣϣⲫⲏⲣⲓ ⲙ̀ⲡⲉϥⲛⲁⲓ ϧⲉⲛ ⲟⲩⲃⲁⲕⲓ ⲉⲥⲧⲁϫⲣⲏⲟⲩⲧ.</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲡϫⲟⲉⲓⲥ ⲥⲙⲁⲙⲁⲁⲧ ϫⲉ ⲁϥϯⲉⲟⲟⲩ ⲙ̅ⲡⲉϥⲛⲁ ⲉϩⲣⲁⲓ ⲉϫⲱⲓ ϩⲛ̅ ⲟⲩⲡⲟⲗⲓⲥ ⲉⲥⲧⲁϫⲣⲏⲩ.</td>
      <td class="language English"><span style="color:#b00e23">(21)</span>
      Blessed be the Lord: for he has magnified his mercy in a fortified
      city.</td>
      <td class="language Greek"><span style="color:#b00e23">(21)</span>
      εὐλογητὸς κύριος, ὅτι ἐθαυµάστωσεν τὸ ἔλεος αὐτοῦ ἐν πόλει
      περιοχῆς.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      <span style="color:#05537d">(24)</span> ⲁ̀ⲛⲟⲕ ⲇⲉ ⲁⲓϫⲟⲥ ϧⲉⲛ ⲡⲁⲧⲱⲙⲧ ϫⲉ ϩⲁⲣⲁ
      ⲁⲩϩⲓⲧ ⲉ̀ⲃⲟⲗ ⲙ̀ⲡⲉⲙ̀ⲑⲟ ⲛ̀ⲛⲉⲕⲃⲁⲗ. <span style="color:#05537d">(25)</span>
      ⲉⲑⲃⲉ ⲫⲁⲓ ⲁⲕⲥⲱⲧⲉⲙ ⲡϭ̅ⲥ̅ ⲉⲧⲥⲙⲏ ⲛ̀ⲧⲉ ⲡⲁϯϩⲟ ⲉⲧⲁⲓⲱϣ ⲉ̀ϩⲣⲏⲓ ϩⲁⲣⲟⲕ.</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲁⲛⲟⲕ ⲇⲉ ⲁⲓϫⲟⲟⲥ ϩⲛ̅ ⲧⲁⲉⲕⲥⲧⲁⲥⲓⲥ ϫⲉ ⲙⲉϣⲁⲕⲁⲓϩⲉ ⲉⲃⲟⲗ ⲛ̅ⲛⲁϩⲣⲛ̅ ⲛⲉⲕⲃⲁⲗ. ⲉⲧⲃⲉ ⲡⲁⲓ
      ⲁⲕⲥⲱⲧⲙ̅ ⲉⲡⲉⲥϩⲣⲟⲟⲩ ⲙ̅ⲡⲁⲥⲟⲡⲥ̅ ϩⲙ ⲡⲧⲣⲁⲱϣ ⲉϩⲣⲁⲓ ⲟⲩⲃⲏⲕ.</td>
      <td class="language English"><span style="color:#b00e23">(22)</span> But
      I said in my extreme fear, I am cast out from the sight of thine eyes:
      therefore thou didst hearken, O Lord, to the voice of my supplication
      when I cried to thee.</td>
      <td class="language Greek"><span style="color:#b00e23">(22)</span> ἐγὼ
      δὲ εἶπα ἐν τῇ ἐκστάσει µου Ἀπέρριµµαι ἄρα ἀπὸ προσώπου
      τῶν ὀφθαλµῶν σου. διὰ τοῦτο εἰσήκουσας τῆς φωνῆς τῆς δεήσεώς
      µου ἐν τῷ κεκραγέναι µε πρὸς σέ.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      <span style="color:#05537d">(26)</span> ⲙⲉⲛⲣⲉ ⲡϭ̅ⲥ̅ ⲛⲏ ⲉⲑⲟⲩⲁⲃ ⲧⲏⲣⲟⲩ
      ⲛ̀ⲧⲁϥ: ϫⲉ ⲁϥⲕⲱϯ ⲛ̀ⲥⲁ ϩⲁⲛⲙⲉⲑⲙⲏⲓ ⲛ̀ϫⲉ ⲡϭ̅ⲥ̅. <span style=
      "color:#05537d">(27)</span> ⲟⲩⲟϩ ϥⲛⲁϯϣⲉⲃⲓⲱ ⲛ̀ⲛⲏ ⲉⲧⲓⲣⲓ ϧⲉⲛ ⲟⲩⲙⲉⲧϩⲟⲩⲟ
      ⲛ̀ⲟⲩⲙⲉⲧⲣⲉϥϩⲓⲡϩⲟ.</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲙⲉⲣⲉ ⲡϫⲟⲉⲓⲥ ⲛⲉϥⲡⲉⲧⲟⲩⲁⲁⲃ ⲧⲏⲣⲟⲩ. ϫⲉ ⲉⲣⲉ ⲡϫⲟⲉⲓⲥ ϣⲓⲛⲉ ⲛ̅ⲥⲁ ⲙ̅ⲙⲛ̅ⲧⲙⲉ ⲁⲩⲱ
      ϥⲛⲁⲧⲟⲩⲉⲓⲟ ⲛ̅ⲛⲉⲧϫⲟⲥⲉ ⲛ̅ϩⲏⲧ ⲉⲙⲁⲧⲉ.</td>
      <td class="language English"><span style="color:#b00e23">(23)</span> Love
      the Lord, all ye his saints: for the Lord seeks for truth, and renders a
      reward to them that deal very proudly.</td>
      <td class="language Greek"><span style="color:#b00e23">(23)</span>
      ἀγαπήσατε τὸν κύριον, πάντες οἱ ὅσιοι αὐτοῦ, ὅτι ἀληθείας
      ἐκζητεῖ κύριος καὶ ἀνταποδίδωσιν τοῖς περισσῶς ποιοῦσιν
      ὑπερηφανίαν.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      <span style="color:#05537d">(28)</span> ϫⲉⲙⲛⲟⲙϯ ⲟⲩⲟϩ ⲙⲁⲣⲉϥⲧⲁϫⲣⲟ ⲛ̀ϫⲉ
      ⲡⲉⲧⲉⲛϩⲏⲧ ⲟⲩⲟⲛ ⲛⲓⲃⲉⲛ ⲉⲧⲉⲣϩⲉⲗⲡⲓⲥ ⲉ̀ⲡϭ̅ⲥ̅.</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ϫⲣⲟ ⲛ̅ⲧⲉ ⲡⲉⲧⲛ̅ϩⲏⲧ ϭⲙ̅ϭⲟⲙ ⲟⲩⲟⲛ ⲛⲓⲙ ⲉⲧϩⲉⲗⲡⲓⲍⲉ ⲉⲡⲁϫⲟⲉⲓⲥ:</td>
      <td class="language English"><span style="color:#b00e23">(24)</span> Be
      of good courage, and let your heart be strengthened, all ye that hope in
      the Lord.</td>
      <td class="language Greek"><span style="color:#b00e23">(24)</span>
      ἀνδρίζεσθε, καὶ κραταιούσθω ἡ καρδία ὑµῶν, πάντες οἱ
      ἐλπίζοντες ἐπὶ κύριον.</td>
    </tr>
  </table>
</body>
</html>
