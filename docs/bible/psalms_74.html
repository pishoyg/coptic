<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_75.html" rel="next">
  <link href="psalms_73.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_74">Psalms 74</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲟ̅ⲇ̅. ϯϩⲱⲇⲏ ⲛ̀ⲧⲉ ⲁⲥⲁⲫ ⲉ̀ⲡϫⲱⲕ
      ⲉ̀ⲃⲟⲗ ⲙ̀ⲡⲉⲣⲧⲁⲕⲟ.</span>
      </td>
      <td>ⲟ̅ⲇ̅. ⲉⲡϫⲱⲕ ⲉⲃⲟⲗ ⲙ̅ⲡⲣ̅ⲧⲁⲕⲟ ⲡⲉⲯⲁⲗⲙⲟⲥ ⲛ̅ⲧⲱⲇⲏ ⲛ̅ⲁⲥⲁⲫ</td>
      <td>For the end, Destroy not, a Psalm of a Song for Asaph.</td>
      <td>Εἰς τὸ τέλος· µὴ διαφθείρῃς· ψαλµὸς τῷ Ασαφ ᾠδῆς.</td>
    </tr>

    <tr>
      <td><span style="color:#b00e23">(ⲁ̅)</span> ⲧⲉⲛⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ ⲫϯ:
      ⲧⲉⲛⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ: ⲟⲩⲟϩ ⲧⲉⲛⲛⲁⲧⲱⲃϩ ⲙ̀ⲡⲉⲕⲣⲁⲛ:</td>
      <td><span style="color:#b00e23">(ⲁ︦)</span> ⲡⲛⲟⲩⲧⲉ ⲧⲛ̅ⲛⲁⲟⲩⲱⲛϩ̅ ⲛⲁⲕ ⲉⲃⲟⲗ
      ⲧⲛ̅ⲛⲁⲟⲩⲱⲛϩ̅ ⲛⲁⲕ ⲉⲃⲟⲗ ⲛ̅ⲧⲛ̅ⲉⲡⲓⲕⲁⲗⲉⲓ ⲙ̅ⲡⲉⲕⲣⲁⲛ.</td>
      <td><span style="color:#b00e23">(1)</span> We will give thanks to thee, O
      God, we will give thanks, and call upon thy name: I will declare all thy
      wonderful works.</td>
      <td><span style="color:#b00e23">(1)</span> Ἐξοµολογησόµεθά σοι, ὁ θεός,
      ἐξοµολογησόµεθα καὶ ἐπικαλεσόµεθα τὸ ὄνοµά σου.</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲉⲓⲉ̀ⲫⲓⲣⲓ ⲛ̀ⲛⲉⲕϣⲫⲏⲣⲓ ⲧⲏⲣⲟⲩ: ⲉ̀ϣⲱⲡ ⲁⲓϣⲁⲛϭⲓ
      ⲛ̀ⲟⲩⲥⲏⲟⲩ ⲁ̀ⲛⲟⲕ ⲉⲓⲉ̀ϯϩⲁⲡ ϧⲉⲛ ⲡⲉⲧⲥⲟⲩⲧⲱⲛ.</td>
      <td><span style="color:#b00e23">(ⲃ︦)</span> ϯⲛⲁϫⲱ ⲛ̅ⲛⲉⲕϣⲡⲏⲣⲉ ⲉⲓϣⲁⲛϭⲙ̅
      ⲡⲟⲩⲟⲉⲓϣ ⲡϫⲟⲓ̈ⲥ ⲁⲛⲟⲕ ϯⲛⲁⲕⲣⲓⲛⲉ ⲙ̅ⲡⲥⲟⲟⲩⲧⲛ̅</td>
      <td><span style="color:#b00e23">(2)</span> When I shall take a set time,
      I will judge righteously.</td>
      <td><span style="color:#b00e23">(2)</span> διηγήσοµαι πάντα τὰ θαυµάσιά
      σου, ὅταν λάβω καιρόν· ἐγὼ εὐθύτητας κρινῶ.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲁϥⲃⲱⲗ ⲉ̀ⲃⲟⲗ ⲛ̀ϫⲉ ⲡⲕⲁϩⲓ ⲛⲉⲙ ⲟⲩⲟⲛ ⲛⲓⲃⲉⲛ ⲉⲧϣⲟⲡ
      ⲛ̀ϧⲏⲧϥ: ⲁ̀ⲛⲟⲕ ⲁⲓⲧⲁϫⲣⲟ ⲛ̀ⲛⲉϥⲥⲧⲩⲗⲟⲥ:</td>
      <td><span style="color:#b00e23">(ⲅ︦)</span> ⲁ ⲡⲕⲁϩ ⲃⲱⲗ ⲉⲃⲟⲗ ⲙⲛ̅ ⲛⲉⲧⲟⲩⲏϩ
      ⲧⲏⲣⲟⲩ ϩⲓϫⲱϥ. ⲁⲛⲟⲕ ⲁⲓⲧⲁϫⲣⲉ ⲛⲉϥⲥⲧⲩⲗⲟⲥ. ⲇⲓⲁⲯⲁⲗⲙⲁ.</td>
      <td><span style="color:#b00e23">(3)</span> The earth is dissolved, and
      all that dwell in it: I have strengthened its pillars. Pause.</td>
      <td><span style="color:#b00e23">(3)</span> ἐτάκη ἡ γῆ καὶ πάντες οἱ
      κατοικοῦντες ἐν αὐτῇ, ἐγὼ ἐστερέωσα τοὺς στύλους αὐτῆς. διάψαλµα.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(2)</span> ⲁⲓϫⲟⲥ ⲛ̀ⲛⲓⲡⲁⲣⲁⲛⲟⲙⲟⲥ ϫⲉ ⲙ̀ⲡⲉⲣⲉⲣⲡⲁⲣⲁⲛⲟⲙⲓⲛ: ⲛⲉⲙ
      ⲛⲓⲣⲉϥⲉⲣⲛⲟⲃⲓ ϫⲉ ⲙ̀ⲡⲉⲣϭⲓⲥⲓ ⲙ̀ⲡⲉⲧⲉⲛⲧⲁⲡ:</td>
      <td><span style="color:#b00e23">(ⲇ︦)</span> ⲁⲓϫⲟⲟⲥ ⲛ̅ⲙ̅ⲡⲁⲣⲁⲛⲟⲙⲟⲥ ϫⲉ
      ⲙ̅ⲡⲣ̅ⲡⲁⲣⲁⲛⲟⲙⲉⲓ. ⲁⲩⲱ ⲛ̅ⲣⲉϥⲣⲛⲟⲃⲉ ϫⲉ ⲙ̅ⲡⲣ̅ϫⲓⲥⲉ ⲙ̅ⲡⲉⲧⲛ̅ⲧⲁⲡ.</td>
      <td><span style="color:#b00e23">(4)</span> I said unto the transgressors,
      Do not transgress; and to the sinners, Lift not up the horn.</td>
      <td><span style="color:#b00e23">(4)</span> εἶπα τοῖς παρανοµοῦσιν Μὴ
      παρανοµεῖτε, καὶ τοῖς ἁµαρτάνουσιν Μὴ ὑψοῦτε κέρας,</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(2)</span> ⲟⲩⲟϩ ⲙ̀ⲡⲉⲣⲧⲱⲟⲩⲛ ⲙ̀ⲡⲉⲧⲉⲛⲧⲁⲡ ⲉ̀ⲡϭⲓⲥⲓ: ⲙ̀ⲡⲉⲣⲥⲁϫⲓ
      ⲛ̀ⲥⲁ ⲫϯ ϧⲉⲛ ⲟⲩⲙⲉⲧϭⲓⲛ̀ϫⲟⲛⲥ.</td>
      <td><span style="color:#b00e23">(ⲉ︦)</span> ⲙ̅ⲡⲣ̅ϫⲓⲥⲉ ⲙ̅ⲡⲉⲧⲛ̅ⲧⲁⲡ ⲉϩⲣⲁⲓ
      ⲉⲧⲡⲉ. ⲙ̅ⲡⲣ̅ϣⲁϫⲉ ⲉⲡⲛⲟⲩⲧⲉ ϩⲛ̅ ⲟⲩϫⲓⲛ̅ϭⲟⲛⲥ̅.</td>
      <td><span style="color:#b00e23">(5)</span> Lift not up your horn on high;
      speak not unrighteousness against God.</td>
      <td><span style="color:#b00e23">(5)</span> µὴ ἐπαίρετε εἰς ὕψος τὸ κέρας
      ὑµῶν, µὴ λαλεῖτε κατὰ τοῦ θεοῦ ἀδικίαν.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(3)</span> ϫⲉ ⲟⲩⲇⲉ ⲉ̀ⲃⲟⲗ ϧⲉⲛ ⲛⲓⲙⲱⲓⲧ ⲉ̀ⲃⲟⲗ ⲟⲩⲇⲉ ⲉ̀ⲃⲟⲗ ϧⲉⲛ
      ⲛⲓⲙⲁⲛ̀ϩⲱⲧⲡ ⲟⲩⲇⲉ ⲉ̀ⲃⲟⲗ ϧⲉⲛ ⲛⲓⲧⲱⲟⲩ ⲛ̀ϣⲁϥⲉ:</td>
      <td><span style="color:#b00e23">(ⲋ︦)</span> ϫⲉ ⲛϥ̅ⲥⲟϣϥ̅ ⲁⲛ ϩⲓ ⲡⲉⲙⲛ̅ⲧ ⲟⲩⲇⲉ
      ⲉⲃⲟⲗ ϩⲛ̅ ⲛ̅ⲧⲟⲟⲩ ⲛ̅ϫⲁⲓⲉ.</td>
      <td><span style="color:#b00e23">(6)</span> For good comes neither from
      the east, nor from the west, nor from the desert mountains.</td>
      <td><span style="color:#b00e23">(6)</span> ὅτι οὔτε ἀπὸ ἐξόδων οὔτε ἀπὸ
      δυσµῶν οὔτε ἀπὸ ἐρήµων ὀρέων,</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(3)</span> ϫⲉ ⲫϯ ⲟⲩⲣⲉϥϯϩⲁⲡ ⲡⲉ: ⲫⲁⲓ ϣⲁϥⲑⲉⲃⲓⲟϥ ⲟⲩⲟϩ ⲫⲁⲓ
      ϣⲁϥϭⲁⲥϥ.</td>
      <td><span style="color:#b00e23">(ⲍ︦)</span> ϫⲉ ⲟⲩⲕⲣⲓⲧⲏⲥ ⲡⲉ ⲡⲛⲟⲩⲧⲉ.
      ϣⲁϥⲑⲃ̅ⲃⲓⲉ ⲡⲁⲓ ⲛϥ̅ϫⲉⲥⲧ̅ ⲡⲁⲓ</td>
      <td><span style="color:#b00e23">(7)</span> For God is the judge; he puts
      down one, and raises up another.</td>
      <td><span style="color:#b00e23">(7)</span> ὅτι ὁ θεὸς κριτής ἐστιν,
      τοῦτον ταπεινοῖ καὶ τοῦτον ὑψοῖ.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(4)</span> ϫⲉ ⲟⲩⲟⲛ ⲟⲩⲁⲫⲟⲧ ϧⲉⲛ ⲛⲉⲛϫⲓϫ ⲙ̀ⲡϭ̅ⲥ̅ ⲉϥⲙⲉϩ ⲛ̀ⲏⲣⲡ
      ⲛ̀ⲁⲕⲣⲁⲧⲟⲛ ⲉϥⲑⲏⲧ: ⲟⲩⲟϩ ⲁϥⲣⲓⲕⲓ ⲉ̀ⲃⲟⲗ ϧⲉⲛ ⲫⲁⲓ ⲉ̀ⲫⲁⲓ. <span style=
      "color:#05537d">(5)</span> ⲡⲗⲏⲛ ⲡⲉϥⲥⲟⲣⲉⲙ ⲙ̀ⲡⲁϥⲫⲱⲛ ⲉ̀ⲃⲟⲗ: ⲉⲩⲉ̀ⲥⲱ ⲧⲏⲣⲟⲩ
      ⲛ̀ϫⲉ ⲛⲓⲣⲉϥⲉⲣⲛⲟⲃⲓ ⲛ̀ⲧⲉ ⲡⲕⲁϩⲓ.</td>
      <td><span style="color:#b00e23">(ⲏ︦)</span> ϫⲉ ⲟⲩⲛ̅ ⲟⲩϫⲱ ϩⲛ̅ ⲧϭⲓϫ
      ⲙ̅ⲡϫⲟⲉⲓⲥ ⲛ̅ⲏⲣⲡ ⲛ̅ⲁⲕⲣⲁⲧⲟⲛ ⲉϥⲙⲉϩ ⲉⲃⲟⲗ ϩⲛ̅ ⲣⲱϥ. ϣⲁϥⲡⲱϩⲧ̅ ⲉⲃⲟⲗ ϩⲙ̅ ⲡⲁⲓ ⲉⲡⲁⲓ
      ϣⲁⲧⲙ̅ ⲡⲉϥⲥⲟⲣⲙ̅ ⲉⲙⲡϥ̅ⲡⲱⲛ ⲉⲃⲟⲗ ⲥⲉⲛⲁⲥⲱ ⲛ̅ϭⲓ ⲛ̅ⲣⲉϥⲣ̅ⲛⲟⲃⲉ ⲧⲏⲣⲟⲩ ⲙ̅ⲡⲕⲁϩ.</td>
      <td><span style="color:#b00e23">(8)</span> For there is a cup in the hand
      of the Lord, full of unmingled wine; and he has turned it from side to
      side, but its dregs have not been wholly poured out; all the sinners of
      the earth shall drink them.</td>
      <td><span style="color:#b00e23">(8)</span> ὅτι ποτήριον ἐν χειρὶ κυρίου
      οἴνου ἀκράτου πλῆρες κεράσµατος, καὶ ἔκλινεν ἐκ τούτου εἰς τοῦτο, πλὴν ὁ
      τρυγίας αὐτοῦ οὐκ ἐξεκενώθη, πίονται πάντες οἱ ἁµαρτωλοὶ τῆς γῆς.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(6)</span> ⲁ̀ⲛⲟⲕ ⲇⲉ ⲉⲓⲉ̀ⲑⲉⲗⲏⲗ ϣⲁ ⲉⲛⲉϩ: ⲟⲩⲟϩ ⲛ̀ⲧⲁⲉⲣⲯⲁⲗⲓⲛ
      ⲉ̀ⲫϯ ⲛ̀ⲓⲁⲕⲱⲃ. <span style="color:#05537d">(7)</span> ϯⲛⲁϧⲟⲙϧⲉⲙ ⲛ̀ⲛⲓⲧⲁⲡ
      ⲧⲏⲣⲟⲩ ⲛ̀ⲧⲉ ⲛⲓⲣⲉϥⲉⲣⲛⲟⲃⲓ ⲟⲩⲟϩ ⲉϥⲉ̀ϭⲓⲥⲓ ⲛ̀ϫⲉ ⲡⲧⲁⲡ ⲛ̀ⲧⲉ ⲛⲓⲑⲙⲏⲓ.</td>
      <td><span style="color:#b00e23">(ⲑ︦)</span> ⲁⲛⲟⲕ ⲇⲉ ϯⲛⲁⲧⲉⲗⲏⲗ ϣⲁ ⲉⲛⲉϩ.
      ϯⲛⲁⲯⲁⲗⲗⲉⲓ ⲉⲡⲛⲟⲩⲧⲉ ⲛ̅ⲓⲁⲕⲱⲃ. ⲁⲛⲟⲕ ϯⲛⲁϫⲟⲟⲩ ϣⲁ ⲉⲛⲉϩ. ϯⲛⲁⲕⲱⲗϫ̅ ⲛ̅ⲛ̅ⲧⲁⲡ ⲧⲏⲣⲟⲩ
      ⲛ̅ⲛ̅ⲣⲉϥⲣ̅ⲛⲟⲃⲉ. ⲛ̅ⲧⲁⲡ ⲇⲉ ⲙ̅ⲡⲇⲓⲕⲁⲓⲟⲥ ⲛⲁϫⲓⲥⲉ:</td>
      <td><span style="color:#b00e23">(9)</span> But I will exult for ever: I
      will sing praises to the God of Jacob. <span style=
      "color:#b00e23">(10)</span> And I will break all the horns of sinners;
      but the horns of the righteous one shall be exalted.</td>
      <td><span style="color:#b00e23">(9)</span> ἐγὼ δὲ ἀγαλλιάσοµαι εἰς τὸν
      αἰῶνα, ψαλῶ τῷ θεῷ Ιακωβ· <span style="color:#b00e23">(10)</span> καὶ
      πάντα τὰ κέρατα τῶν ἁµαρτωλῶν συγκλάσω, καὶ ὑψωθήσεται τὰ κέρατα τοῦ
      δικαίου.</td>
    </tr>
  </table>
</body>
</html>
