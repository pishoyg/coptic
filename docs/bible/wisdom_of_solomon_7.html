<!DOCTYPE html>
<html>
<head>
  <title>Wisdom of Solomon</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="wisdom_of_solomon_8.html" rel="next">
  <link href="wisdom_of_solomon_6.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="wisdom_of_solomon7">Wisdom of Solomon 7</h3>

  <table>
    <tr>
      <td><span style="color:#b00e23">(ⲁ̅)</span>
      </td>
      <td><span style="color:#b00e23">(ⲁ︦)</span> ⲁⲛⲅ̅ ⲟⲩⲣⲱⲙⲉ [ⲡⲉ] ϩⲱⲱⲧ ⲛ̅ⲑⲉ
      ⲛ̅ⲟⲩⲟⲛ ⲛⲓⲙ ⲟⲩϫⲡⲟ ⲉⲃⲟⲗ ϩⲛ̅ ⲡⲣⲙ̅ⲛ̅ⲕⲁϩ ⲉⲛⲧⲁⲩⲡⲗⲁⲥⲥⲉ ⲙ̅ⲙⲟϥ ⲛ̅ϣⲟⲣⲡ̅ ⲉⲁⲩⲙⲟⲛⲅ̅ⲧ
      ⲛ̅ⲥⲁⲣⲝ̅ ⲛ̅ϩⲏⲧⲥ̅ ⲛ̅ⲧⲁⲙⲁⲁⲩ.</td>
      <td><span style="color:#b00e23">(1)</span> I myself also am a mortal man,
      like to all, and the offspring of him that was first made of the
      earth,</td>
      <td><span style="color:#b00e23">(1)</span> Εἰµὶ µὲν κἀγὼ θνητὸς ἄνθρωπος
      ἴσος ἅπασιν καὶ γηγενοῦς ἀπόγονος πρωτοπλάστου· καὶ ἐν κοιλίᾳ µητρὸς
      ἐγλύφην σὰρξ</td>
    </tr>

    <tr>
      <td><span style="color:#b00e23">(ⲃ̅)</span>
      </td>
      <td><span style="color:#b00e23">(ⲃ︦)</span> ⲁⲓ̈ⲧⲱⲕ ϩⲛ̅ ⲟⲩⲥⲛⲟϥ ⲙ̅ⲙⲏⲧ
      ⲛ̅ⲉⲃⲟⲧ ⲉⲃⲟⲗ ϩⲛ̅ ⲟⲩⲥⲡⲉⲣⲙⲁ ⲣ̅ⲣⲱⲙⲉ ⲉⲁⲥⲉⲓ ⲉϩⲟⲩⲛ ⲉⲣⲟϥ ϩⲙ̅ ⲡⲉⲛ̅ⲕⲟⲧⲕ̅ ϩⲛ̅
      ⲟⲩϩⲏⲇⲟⲛⲏ.</td>
      <td><span style="color:#b00e23">(2)</span> And in my mother’s womb was
      fashioned to be flesh in the time of ten months, being compacted in
      blood, of the seed of man, and the pleasure that came with sleep.</td>
      <td><span style="color:#b00e23">(2)</span> δεκαµηνιαίῳ χρόνῳ παγεὶς ἐν
      αἵµατι ἐκ σπέρµατος ἀνδρὸς καὶ ἡδονῆς ὕπνῳ συνελθούσης.</td>
    </tr>

    <tr>
      <td><span style="color:#b00e23">(ⲅ̅)</span>
      </td>
      <td><span style="color:#b00e23">(ⲅ︦)</span> ⲛ̅ⲧⲉⲣⲓϣⲱⲡⲉ ⲇⲉ ⲁⲓ̈ϩⲱⲛ ⲉⲃⲟⲗ
      ⲉⲡⲁⲏⲣ ⲁⲓ̈ϩⲉ ⲉϩⲣⲁⲓ̈ ⲉϫⲙ̅ ⲡⲉⲓ̈ⲕⲁϩ ⲟⲩⲱⲧ ⲁⲓ̈ϯ ⲛ̅ⲧϣⲟⲣⲡ̅ ⲛ̅ⲥⲙⲏ ⲉⲓ̈ⲣⲓⲙⲉ ⲛ̅ⲑⲉ
      ⲛ̅ⲟⲩⲟⲛ ⲛⲓⲙ.</td>
      <td><span style="color:#b00e23">(3)</span> And when I was born, I drew in
      the common air, and fell upon the earth, which is of like nature, and the
      first voice which I uttered was crying, as all others do.</td>
      <td><span style="color:#b00e23">(3)</span> καὶ ἐγὼ δὲ γενόµενος ἔσπασα
      τὸν κοινὸν ἀέρα καὶ ἐπὶ τὴν ὁµοιοπαθῆ κατέπεσον γῆν πρώτην φωνὴν τὴν
      ὁµοίαν πᾶσιν ἴσα κλαίων·</td>
    </tr>

    <tr>
      <td><span style="color:#b00e23">(ⲇ̅)</span>
      </td>
      <td><span style="color:#b00e23">(ⲇ︦)</span> ⲁⲩⲥⲁⲛⲟⲩϣⲧ̅ ϩⲛ̅ ϩⲉⲛⲧⲟⲉⲓⲥ ⲙⲛ̅
      ϩⲉⲛⲣⲟⲟⲩϣ.</td>
      <td><span style="color:#b00e23">(4)</span> I was nursed in swaddling
      clothes, and that with cares.</td>
      <td><span style="color:#b00e23">(4)</span> ἐν σπαργάνοις ἀνετράφην καὶ
      φροντίσιν.</td>
    </tr>

    <tr>
      <td><span style="color:#b00e23">(ⲉ̅)</span>
      </td>
      <td><span style="color:#b00e23">(ⲉ︦)</span> ⲙⲛ ⲗⲁⲁⲩ ⲅⲁⲣ ⲛⲣⲣⲟ ⲉⲩⲛⲧϥ ⲕⲉ
      ϩⲟⲩⲉⲓⲧⲉ ⲛ̅ϫⲡⲟ.</td>
      <td><span style="color:#b00e23">(5)</span> For there is no king that had
      any other beginning of birth.</td>
      <td><span style="color:#b00e23">(5)</span> οὐδεὶς γὰρ βασιλέων ἑτέραν
      ἔσχεν γενέσεως ἀρχήν,</td>
    </tr>

    <tr>
      <td><span style="color:#b00e23">(ⲋ̅)</span>
      </td>
      <td><span style="color:#b00e23">(ⲋ︦)</span> ⲟⲩϭⲓⲛⲉⲓ ⲛ̅ⲟⲩⲱⲧ ⲧⲉ ⲛ̅ⲟⲩⲟⲛ ⲛⲓⲙ
      ⲉϩⲟⲩⲛ ⲉⲡⲕⲟⲥⲙⲟⲥ ⲁⲩⲱ ⲟⲩϭⲓⲛⲃⲱⲕ ⲉⲃⲟⲗ.</td>
      <td><span style="color:#b00e23">(6)</span> For all men have one entrance
      into life, and the like going out.</td>
      <td><span style="color:#b00e23">(6)</span> µία δὲ πάντων εἴσοδος εἰς τὸν
      βίον ἔξοδός τε ἴση.</td>
    </tr>

    <tr>
      <td><span style="color:#b00e23">(ⲍ̅)</span>
      </td>
      <td><span style="color:#b00e23">(ⲍ︦)</span> ⲉⲧⲃⲉ ⲡⲁⲓ̈ ⲁⲓ̈ϣⲗⲏⲗ ⲁⲩϯ ⲛⲁⲓ̈
      ⲛ̅ⲟⲩⲙⲛ̅ⲧⲣⲙ̅ⲛ̅ϩⲏⲧ: ⲁⲓ̈ⲉⲡⲓⲕⲁⲗⲉⲓ ⲁϥⲉⲓ ⲛⲁⲓ̈ ⲛ̅ϭⲓ ⲟⲩⲡⲛⲉⲩⲙⲁ ⲛ̅ⲥⲟⲫⲓⲁ.</td>
      <td><span style="color:#b00e23">(7)</span> Wherefore I prayed, and
      understanding was given me: I called upon God, and the spirit of wisdom
      came to me.</td>
      <td><span style="color:#b00e23">(7)</span> διὰ τοῦτο εὐξάµην, καὶ
      φρόνησις ἐδόθη µοι· ἐπεκαλεσάµην, καὶ ἦλθέν µοι πνεῦµα σοφίας.</td>
    </tr>

    <tr>
      <td><span style="color:#b00e23">(ⲏ̅)</span>
      </td>
      <td><span style="color:#b00e23">(ⲏ︦)</span> ⲁⲓ̈ⲥⲟⲧⲡⲥ̅ ⲉⲛⲉϭⲣⲏⲡⲉ ⲙⲛ̅
      ⲛⲉⲑⲣⲟⲛⲟⲥ: ⲙ̅ⲡⲓⲉⲛ ⲧⲙⲛ̅ⲧⲣⲙ̅ⲙⲁⲟ ⲛⲙ̅ⲙⲁⲥ ⲛ̅ⲑⲉ ⲛ̅ⲟⲩⲗⲁⲁⲩ</td>
      <td><span style="color:#b00e23">(8)</span> I preferred her before
      sceptres and thrones, and esteemed riches nothing in comparison of
      her.</td>
      <td><span style="color:#b00e23">(8)</span> προέκρινα αὐτὴν σκήπτρων καὶ
      θρόνων καὶ πλοῦτον οὐδὲν ἡγησάµην ἐν συγκρίσει αὐτῆς·</td>
    </tr>

    <tr>
      <td><span style="color:#b00e23">(ⲑ̅)</span>
      </td>
      <td><span style="color:#b00e23">(ⲑ︦)</span> ⲟⲩⲇⲉ ⲡⲱⲛⲉ ⲙ̅ⲙⲉ ⲙ̅ⲡⲓⲧⲛ̅ⲧⲱⲛϥ̅
      ⲉⲣⲟⲥ. ϫⲉ ⲡⲛⲟⲩⲃ ⲧⲏⲣϥ̅ ⲛ̅ⲛⲁϩⲣⲁⲥ ⲉϥⲟ ⲛ̅ⲑⲉ ⲛ̅ⲟⲩϣⲏⲙ ⲛ̅ϣⲱ ⲁⲩⲱ ⲉⲣⲉ ⲫⲁⲧ ⲙ̅ⲡⲉⲙ̅ⲧⲟ
      ⲉⲃⲟⲗ ⲛ̅ⲑⲉ ⲛ̅ⲟⲩⲟⲙⲉ.</td>
      <td><span style="color:#b00e23">(9)</span> Neither compared I unto her
      any precious stone, because all gold in respect of her is as a little
      sand, and silver shall be counted as clay before her.</td>
      <td><span style="color:#b00e23">(9)</span> οὐδὲ ὡµοίωσα αὐτῇ λίθον
      ἀτίµητον, ὅτι ὁ πᾶς χρυσὸς ἐν ὄψει αὐτῆς ψάµµος ὀλίγη, καὶ ὡς πηλὸς
      λογισθήσεται ἄργυρος ἐναντίον αὐτῆς·</td>
    </tr>

    <tr>
      <td><span style="color:#b00e23">(ⲓ̅)</span>
      </td>
      <td><span style="color:#b00e23">(ⲓ︦)</span> ⲁⲓ̈ⲙⲉⲣⲓⲧⲥ̅ ⲉϩⲟⲩⲉ ⲟⲩϫⲣⲟ ⲙⲛ̅
      ⲟⲩⲥⲁ ⲁⲓ̈ⲥⲟⲧⲡⲥ̅ ⲉⲕⲁⲁⲥ ⲛⲁⲓ̈ ⲉⲡⲙⲁ ⲙ̅ⲡⲟⲩⲟⲉⲓⲛ ϫⲉ ⲡⲉⲥⲟⲩⲟⲉⲓⲛ ⲛ̅ⲧⲟⲥ
      ⲙⲉϥⲛ̅ⲕⲟⲧⲕ̅.</td>
      <td><span style="color:#b00e23">(10)</span> I loved her above health and
      beauty, and chose to have her instead of light: for the light that cometh
      from her never goeth out.</td>
      <td><span style="color:#b00e23">(10)</span> ὑπὲρ ὑγίειαν καὶ εὐµορφίαν
      ἠγάπησα αὐτὴν καὶ προειλόµην αὐτὴν ἀντὶ φωτὸς ἔχειν, ὅτι ἀκοίµητον τὸ ἐκ
      ταύτης φέγγος.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span>
      </td>
      <td><span style="color:#b00e23">(ⲓ︦ⲁ︦)</span> ⲁⲩⲉⲓ ⲇⲉ ⲛⲁⲓ̈ ⲛⲙ̅ⲙⲁⲥ ⲛ̅ϭⲓ
      ⲛ̅ⲁⲅⲁⲑⲟⲛ ⲧⲏⲣⲟⲩ ϩⲓ ⲟⲩⲥⲟⲡ ⲁⲩⲱ ⲟⲩⲙⲛ̅ⲧⲣⲙ̅ⲙⲁⲟ ⲉⲛⲁϣⲱⲥ ϩⲛ̅ ⲛⲉⲥϭⲓϫ.</td>
      <td><span style="color:#b00e23">(11)</span> All good things together came
      to me with her, and innumerable riches in her hands.</td>
      <td><span style="color:#b00e23">(11)</span> ἦλθεν δέ µοι τὰ ἀγαθὰ ὁµοῦ
      πάντα µετ’ αὐτῆς καὶ ἀναρίθµητος πλοῦτος ἐν χερσὶν αὐτῆς·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span>
      </td>
      <td><span style="color:#b00e23">(ⲓ︦ⲃ︦)</span> ⲁⲓ̈ⲣⲁϣⲉ ⲇⲉ ⲉϫⲱⲟⲩ ⲧⲏⲣⲟⲩ ϫⲉ
      ⲧⲥⲟⲫⲓⲁ ⲧⲉⲧϫⲓⲙⲟⲉⲓⲧ ϩⲏⲧⲟⲩ ⲛⲉⲓ̈ⲥⲟⲟⲩⲛ ⲇⲉ ⲁⲛ ⲡⲉ ϫⲉ ⲛ̅ⲧⲟⲥ ⲁⲥϫⲡⲟⲟⲩ ⲧⲏⲣⲟⲩ.</td>
      <td><span style="color:#b00e23">(12)</span> And I rejoiced in them all,
      because wisdom goeth before them: and I knew not that she was the mother
      of them.</td>
      <td><span style="color:#b00e23">(12)</span> εὐφράνθην δὲ ἐπὶ πᾶσιν, ὅτι
      αὐτῶν ἡγεῖται σοφία, ἠγνόουν δὲ αὐτὴν γενέτιν εἶναι τούτων.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span>
      </td>
      <td><span style="color:#b00e23">(ⲓ︦ⲅ︦)</span> ⲁⲓ̈ⲥⲃⲟ ⲁϫⲛ̅ ⲕⲣⲟϥ ϯⲛⲁϯ ⲁϫⲛ̅
      ⲫⲑⲟⲛⲟⲥ ⲛ̅ϯⲛⲁϩⲱⲡ ⲁⲛ ⲛ̅ⲧⲉⲥⲙⲛ̅ⲧⲣⲙ̅ⲙⲁⲟ:</td>
      <td><span style="color:#b00e23">(13)</span> I learned diligently, and do
      communicate her liberally: I do not hide her riches.</td>
      <td><span style="color:#b00e23">(13)</span> ἀδόλως τε ἔµαθον ἀφθόνως τε
      µεταδίδωµι, τὸν πλοῦτον αὐτῆς οὐκ ἀποκρύπτοµαι·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span>
      </td>
      <td><span style="color:#b00e23">(ⲓ︦ⲇ︦)</span> ⲟⲩⲁϩⲟ ⲅⲁⲣ ⲛ̅ⲣ̅ⲣⲱⲙⲉ ⲡⲉ
      ⲉⲙⲉϥⲱϫⲛ̅: ⲛⲉⲛⲧⲁⲩⲭⲣⲱ ⲙ̅ⲙⲟⲥ ⲁⲩⲣ̅ϣⲃⲏⲣ ⲉⲡⲛⲟⲩⲧⲉ ⲁⲩⲥⲩⲛϩⲓⲥⲧⲁ ⲙ̅ⲙⲟⲟⲩ ⲉⲧⲃⲉ ⲛ̅ⲇⲱⲣⲟⲛ
      ⲛ̅ⲧⲉⲥⲃⲱ.</td>
      <td><span style="color:#b00e23">(14)</span> For she is a treasure unto
      men that never faileth: which they that use become the friends of God,
      being commended for the gifts that come from learning.</td>
      <td><span style="color:#b00e23">(14)</span> ἀνεκλιπὴς γὰρ θησαυρός ἐστιν
      ἀνθρώποις, ὃν οἱ κτησάµενοι πρὸς θεὸν ἐστείλαντο φιλίαν διὰ τὰς ἐκ
      παιδείας δωρεὰς συσταθέντες.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span>
      </td>
      <td><span style="color:#b00e23">(ⲓ︦ⲉ︦)</span> ⲉⲣⲉ ⲡⲛⲟⲩⲧⲉ ⲇⲉ ϯ ⲛⲁⲓ̈ ⲉϫⲟⲟⲩ
      ⲕⲁⲧⲁ ⲧⲁⲅⲛⲱⲙⲏ ⲁⲩⲱ ⲉⲙⲉⲉⲩⲉ ⲕⲁⲧⲁ ⲡⲉⲙⲡϣⲁ ⲛ̅ⲛⲉⲧϥ̅ⲛⲁⲧⲁⲁⲩ ϫⲉ ⲛ̅ⲧⲟϥ ⲡⲉⲧϫⲓⲙⲟⲉⲓⲧ
      ϩⲏⲧⲥ̅ ⲛ̅ⲧⲥⲟⲫⲓⲁ ⲁⲩⲱ ⲡⲉⲧϯⲥⲃⲱ ⲛ̅ⲛ̅ⲥⲟⲫⲟⲥ.</td>
      <td><span style="color:#b00e23">(15)</span> God hath granted me to speak
      as I would, and to conceive as is meet for the things that are given me:
      because it is he that leadeth unto wisdom, and directeth the wise.</td>
      <td><span style="color:#b00e23">(15)</span> Ἐµοὶ δὲ δῴη ὁ θεὸς εἰπεῖν
      κατὰ γνώµην καὶ ἐνθυµηθῆναι ἀξίως τῶν δεδοµένων, ὅτι αὐτὸς καὶ τῆς σοφίας
      ὁδηγός ἐστιν καὶ τῶν σοφῶν διορθωτής.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span>
      </td>
      <td><span style="color:#b00e23">(ⲓ︦ⲋ︦)</span> ⲉⲛϣⲟⲟⲡ ⲅⲁⲣ ϩⲛ̅ ⲧⲉϥϭⲓϫ ⲁⲛⲟⲛ
      ⲙⲛ̅ ⲛⲉⲛⲕⲉϣⲁϫⲉ. ⲁⲩⲱ ⲙⲛ̅ⲧⲣⲙ̅ⲛ̅ϩⲏⲧ ⲛⲓⲙ ⲛⲙ̅ ⲧⲉⲥⲃⲱ ⲛ̅​ⲛⲉϩⲃⲏⲩⲉ.</td>
      <td><span style="color:#b00e23">(16)</span> For in his hand are both we
      and our words; all wisdom also, and knowledge of workmanship.</td>
      <td><span style="color:#b00e23">(16)</span> ἐν γὰρ χειρὶ αὐτοῦ καὶ ἡµεῖς
      καὶ οἱ λόγοι ἡµῶν πᾶσά τε φρόνησις καὶ ἐργατειῶν ἐπιστήµη.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span>
      </td>
      <td><span style="color:#b00e23">(ⲓ︦ⲍ︦)</span> ⲛ̅ⲧⲟϥ ⲅⲁⲣ ⲁϥϯ ⲛⲁⲓ̈ ⲙ̅ⲡⲥⲟⲟⲩⲛ
      ⲙ̅ⲙⲉ ⲛ̅ⲛⲉⲧϣⲟⲟⲡ ⲉⲥⲟⲩⲛ̅ ⲡⲧⲱϣ ⲙ̅ⲡⲕⲟⲥⲙⲟⲥ ⲙⲛ̅ ⲧⲉⲛⲉⲣⲅⲉⲓⲁ ⲛ̅ⲛⲉⲥⲧⲟⲓⲭⲓⲟⲛ</td>
      <td><span style="color:#b00e23">(17)</span> For he hath given me certain
      knowledge of the things that are, namely, to know how the world was made,
      and the operation of the elements:</td>
      <td><span style="color:#b00e23">(17)</span> αὐτὸς γάρ µοι ἔδωκεν τῶν
      ὄντων γνῶσιν ἀψευδῆ εἰδέναι σύστασιν κόσµου καὶ ἐνέργειαν στοιχείων,</td>
    </tr>

    <tr>
      <td><span style="color:#b00e23">(ⲓ̅ⲏ̅)</span>
      </td>
      <td><span style="color:#b00e23">(ⲓ︦ⲏ︦)</span> ⲧⲉϩⲟⲩⲉⲓⲧⲉ ⲙⲛ̅ ⲑⲁⲏ ⲙⲛ̅ ⲧⲙⲏⲧⲉ
      ⲛ̅ⲛ̅ⲥⲏⲟⲩ ⲛ̅ϣⲓⲃⲉ ⲛ̅ⲛⲁⲏⲣ ⲙⲛ̅ ⲙ̅ⲙⲉⲧⲁⲃⲟⲗⲏ ⲛ̅ⲛⲉⲩⲟⲉⲓϣ:</td>
      <td><span style="color:#b00e23">(18)</span> The beginning, ending, and
      midst of the times: the alterations of the turning of the sun, and the
      change of seasons:</td>
      <td><span style="color:#b00e23">(18)</span> ἀρχὴν καὶ τέλος καὶ µεσότητα
      χρόνων, τροπῶν ἀλλαγὰς καὶ µεταβολὰς καιρῶν,</td>
    </tr>

    <tr>
      <td><span style="color:#b00e23">(ⲓ̅ⲑ̅)</span>
      </td>
      <td><span style="color:#b00e23">(ⲓ︦ⲑ︦)</span> ⲛ̅ⲕⲩⲕⲗⲟⲥ ⲛ̅ⲧⲉⲣⲟⲙⲡⲉ ⲙⲛ̅
      ⲛⲉⲥⲙⲓⲛⲉ ⲛ̅ⲛ̅ⲥⲓⲟⲩ</td>
      <td><span style="color:#b00e23">(19)</span> The circuits of years, and
      the positions of stars:</td>
      <td><span style="color:#b00e23">(19)</span> ἐνιαυτοῦ κύκλους καὶ ἄστρων
      θέσεις,</td>
    </tr>

    <tr>
      <td><span style="color:#b00e23">(ⲕ̅)</span>
      </td>
      <td><span style="color:#b00e23">(ⲕ︦)</span> ⲛⲉⲫⲩⲥⲓⲥ ⲛ̅ⲛ̅ⲍⲱⲟⲛ ⲙⲛ̅ ⲡϭⲱⲛⲧ̅
      ⲛ̅ⲛⲉⲑⲏⲣⲓⲟⲛ ⲡⲉⲛϣⲟⲧ ⲛ̅ⲛ̅ⲧⲏⲩ ⲙⲛ̅ ⲙ̅ⲙⲟⲕⲙⲉⲕ ⲛ̅ⲛ̅ⲣⲱⲙⲉ ⲛ̅ϣⲓⲃⲉ ⲛ̅ⲛ̅ϣⲏⲛ ⲙⲛ̅ ⲧϭⲟⲙ
      ⲛ̅ⲛⲉⲛⲧⲏϭ.</td>
      <td><span style="color:#b00e23">(20)</span> The natures of living
      creatures, and the furies of wild beasts: the violence of winds, and the
      reasonings of men: the diversities of plants and the virtues of
      roots:</td>
      <td><span style="color:#b00e23">(20)</span> φύσεις ζῴων καὶ θυµοὺς
      θηρίων, πνευµάτων βίας καὶ διαλογισµοὺς ἀνθρώπων, διαφορὰς φυτῶν καὶ
      δυνάµεις ῥιζῶν,</td>
    </tr>

    <tr>
      <td><span style="color:#b00e23">(ⲕ̅ⲁ̅)</span>
      </td>
      <td><span style="color:#b00e23">(ⲕ︦ⲁ︦)</span> ⲛⲉⲧϩⲏⲡ ⲙⲛ̅ ⲛⲉⲧⲟⲩⲟⲛϩ̅ ⲉⲃⲟⲗ
      ⲁⲓ̈ⲥⲟⲩⲱⲛⲟⲩ: ⲧⲥⲟⲫⲓⲁ ⲅⲁⲣ ⲉⲛⲧⲁⲥⲧⲁⲙⲓⲟⲟⲩ ⲧⲏⲣⲟⲩ ⲁⲥⲧⲥⲁⲃⲟⲓ̈ ⲉⲣⲟⲟⲩ.</td>
      <td><span style="color:#b00e23">(21)</span> And all such things as are
      either secret or manifest, them I know.</td>
      <td><span style="color:#b00e23">(21)</span> ὅσα τέ ἐστιν κρυπτὰ καὶ
      ἐµφανῆ ἔγνων· ἡ γὰρ πάντων τεχνῖτις ἐδίδαξέν µε σοφία.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span>
      </td>
      <td><span style="color:#b00e23">(ⲕ︦ⲃ︦)</span> ⲟⲩⲛ̅ ⲟⲩⲡⲛⲉⲩⲙⲁ ⲅⲁⲣ ⲛ̅ϩⲏⲧⲥ̅
      ⲉϥⲟⲩⲁⲁⲃ. ⲛ̅ⲣⲉϥⲛⲟⲓ̈ ⲛ̅ⲟⲩⲥⲙⲟⲧ ⲛ̅ⲟⲩⲱⲧ ⲛ̅ⲁⲧⲉⲥⲙⲟⲧ ⲉϥⲁⲥⲱⲟⲩ ⲣ̅ⲣⲉϥⲣ̅ϩⲱⲃ ⲉϥϭⲙ̅ϭⲟⲙ
      ⲉϥⲟ ⲛ̅ⲁⲧⲧⲱⲗⲙ̅ ⲛ̅ⲥⲁⲃⲉ ⲛ̅ⲁⲧⲛⲟⲃⲉ ⲙ̅ⲙⲁⲓ̈ⲁⲅⲁⲑⲟⲛ ⲉϥⲧⲟⲣϩ̅ ⲉⲙⲉⲩϣⲁⲙ​ⲁϩⲧⲉ ⲙ̅ⲙⲟϥ
      ⲣ̅ⲣⲉϥⲣ̅ⲡⲉⲧⲛⲁⲛⲟⲩϥ​</td>
      <td><span style="color:#b00e23">(22)</span> For wisdom, which is the
      worker of all things, taught me: for in her is an understanding spirit
      holy, one only, manifold, subtil, lively, clear, undefiled, plain, not
      subject to hurt, loving the thing that is good quick, which cannot be
      letted, ready to do good,</td>
      <td><span style="color:#b00e23">(22)</span> Ἔστιν γὰρ ἐν αὐτῇ πνεῦµα
      νοερόν, ἅγιον, µονογενές, πολυµερές, λεπτόν, εὐκίνητον, τρανόν,
      ἀµόλυντον, σαφές, ἀπήµαντον, φιλάγαθον, ὀξύ,</td>
    </tr>

    <tr>
      <td><span style="color:#b00e23">(ⲕ̅ⲅ̅)</span>
      </td>
      <td><span style="color:#b00e23">(ⲕ︦ⲅ︦)</span> ⲙ̅ⲙⲁⲓ̈ⲣⲱⲙⲉ ⲉϥⲧⲁϫⲣⲏⲩ ⲉϥⲟⲣϫ
      ⲉϥⲟ ⲛ̅ⲁⲧⲣⲟⲟⲩϣ ⲉϥϭⲙ̅ϭⲟⲙ ⲉϩⲱⲃ ⲛⲓⲙ ⲉϥϭⲱϣⲧ̅ ⲉϫⲙ̅ ⲡⲧⲏⲣϥ̅ ⲉϥϫⲱⲧⲉ ϩⲓⲧⲛ̅ ⲛⲉⲡⲛⲉⲩⲙⲁ
      ⲧⲏⲣⲟⲩ ⲉⲧⲟⲩⲁⲁⲃ ⲣ̅ⲣⲉϥⲛⲟⲓ̈ ⲉⲧϣⲟⲟⲙⲉ.</td>
      <td><span style="color:#b00e23">(23)</span> Kind to man, steadfast, sure,
      free from care, having all power, overseeing all things, and going
      through all understanding, pure, and most subtil, spirits.</td>
      <td><span style="color:#b00e23">(23)</span> ἀκώλυτον, εὐεργετικόν,
      φιλάνθρωπον, βέβαιον, ἀσφαλές, ἀµέριµνον, παντοδύναµον, πανεπίσκοπον καὶ
      διὰ πάντων χωροῦν πνευµάτων νοερῶν καθαρῶν λεπτοτάτων.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ϯⲥⲟⲫⲓⲁ ⲅⲁⲣ ⲥⲕⲓⲙ ⲉ̀ϧⲟⲩⲛ ⲉ̀ⲛⲏ
      ⲉⲧⲕⲓⲙ ⲧⲏⲣⲟⲩ ⲥⲫⲟϩ ⲟⲩⲟϩ ⲉⲥⲛⲏⲟⲩ ⲉ̀ⲃⲟⲗ ϩⲓⲧⲉⲛ ⲡⲧⲏⲣϥ ⲉⲑⲃⲉ ⲡⲉⲥⲧⲟⲩⲃⲟ</td>
      <td><span style="color:#b00e23">(ⲕ︦ⲇ︦)</span> ⲧⲥⲟⲫⲓⲁ ⲅⲁⲣ ⲕⲓⲙ ⲉϩⲟⲩⲉ ⲛⲉⲧⲕⲓⲙ
      ⲧⲏⲣⲟⲩ ⲥϫⲱⲧⲉ ⲁⲩⲱ ⲥⲛⲏⲩ ⲉⲃⲟⲗ ϩⲓⲧⲙ̅ ⲡⲧⲏⲣϥ̅ ⲉⲧⲃⲉ ⲡⲉⲥⲧⲃ̅ⲃⲟ:</td>
      <td><span style="color:#b00e23">(24)</span> For wisdom is more moving
      than any motion: she passeth and goeth through all things by reason of
      her pureness.</td>
      <td><span style="color:#b00e23">(24)</span> πάσης γὰρ κινήσεως
      κινητικώτερον σοφία, διήκει δὲ καὶ χωρεῖ διὰ πάντων διὰ τὴν
      καθαρότητα·</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲟⲩϣⲁϩ ⲅⲁⲣ ⲇⲉ ⲛ̀ⲧⲉ ⲧϫⲟⲙ ⲙ̀ⲫϯ
      ⲟⲩⲟϩ ⲟⲩϧⲁϯ ⲉⲃⲟⲗ ϧⲉⲛ ⲡⲓⲱⲟⲩ ⲉⲑⲟⲩⲁⲃ ⲛ̀ⲧⲉ ⲡⲓⲡⲁⲛⲧⲟⲕⲣⲁⲧⲱⲣ ⲉⲑⲃⲉ ⲫⲁⲓ ⲙ̀ⲙⲟⲛ ϩⲗⲓ
      ⲉϥϭⲁϧⲉⲙ ϧⲱⲛⲧ ⲉ̀ⲣⲟⲥ</td>
      <td><span style="color:#b00e23">(ⲕ︦ⲉ︦)</span> ⲉⲥⲛⲏⲩ ⲅⲁⲣ ⲉⲃⲟⲗ ϩⲓⲧⲛ̅ ⲧϭⲟⲙ
      ⲙ̅ⲡⲛⲟⲩⲧⲉ ⲁⲩⲱ ⲉⲃⲟⲗ ϩⲙ̅ ⲡⲉⲟⲟⲩ ⲉⲧⲟⲩⲁⲁⲃ ⲛ̅ⲧⲉ ⲡⲡⲁⲛⲧⲟⲕⲣⲁⲧⲱⲣ ⲉⲧⲃⲉ ⲡⲁⲓ̈ ⲙⲉⲣⲉ ⲗⲁⲁⲩ
      ⲉϥϫⲁϩⲙ̅ ⲧⲱⲙⲛ̅ⲧ ⲉⲣⲟⲥ.</td>
      <td><span style="color:#b00e23">(25)</span> For she is the breath of the
      power of God, and a pure influence flowing from the glory of the
      Almighty: therefore can no defiled thing fall into her.</td>
      <td><span style="color:#b00e23">(25)</span> ἀτµὶς γάρ ἐστιν τῆς τοῦ θεοῦ
      δυνάµεως καὶ ἀπόρροια τῆς τοῦ παντοκράτορος δόξης εἰλικρινής· διὰ τοῦτο
      οὐδὲν µεµιαµµένον εἰς αὐτὴν παρεµπίπτει.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲟⲩⲟⲩⲱⲓⲛⲓ ⲅⲁⲣ ⲧⲉ ⲛ̀ⲧⲉ
      ⲡⲓⲟⲩⲱⲓⲛⲓ ⲛⲉⲛⲉϩ ⲟⲩⲟϩ ⲟⲩⲓⲁⲗ ⲉⲥⲟⲩⲁⲃ ⲧⲉ ⲛ̀ⲧⲉ ⲛⲓϩⲃⲏⲟⲩⲓ ⲛ̀ⲧⲉ ⲫϯ ⲟⲩⲟϩ ⲧϩⲓⲕⲱⲛ
      ⲛ̀ⲧⲉ ⲧⲉϥⲙⲉⲧⲁⲅⲁⲑⲟⲥ ⲧⲉ</td>
      <td><span style="color:#b00e23">(ⲕ︦ⲋ︦)</span> ⲟⲩⲉⲓⲛⲉ ⲅⲁⲣ ⲧⲉ ⲛ̅ⲧⲉ ⲡⲟⲩⲟⲉⲓⲛ
      ⲛ̅ϣⲁ ⲉⲛⲉϩ ⲁⲩⲱ ⲟⲩⲉⲓⲁⲗ ⲉⲥⲟⲩⲁⲁⲃ ⲛ̅ⲧⲉ ⲧⲉⲛⲉⲣⲅⲓⲁ ⲙ̅ⲡⲛⲟⲩⲧⲉ ⲁⲩⲱ ⲑⲓⲕⲱⲛ
      ⲛ̅ⲧⲉϥⲙⲛ̅ⲧⲁⲅⲁⲑⲟⲥ.</td>
      <td><span style="color:#b00e23">(26)</span> For she is the brightness of
      the everlasting light, the unspotted mirror of the power of God, and the
      image of his goodness.</td>
      <td><span style="color:#b00e23">(26)</span> ἀπαύγασµα γάρ ἐστιν φωτὸς
      ἀϊδίου καὶ ἔσοπτρον ἀκηλίδωτον τῆς τοῦ θεοῦ ἐνεργείας καὶ εἰκὼν τῆς
      ἀγαθότητος αὐτοῦ.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲟⲩ ⲓⲧⲉ ⲉⲥϫⲉⲙϫⲟⲙ ⲉ̀ϩⲱⲃ ⲛⲓⲃⲉⲛ
      ⲟⲩⲟϩ ⲥⲭⲏ ϧⲁⲣⲓϧⲁⲣⲟⲥ ⲉⲥⲓⲣⲓ ⲙⲡⲧⲏⲣϥ ⲙ̀ⲃⲉⲣⲓ ⲟⲩⲟϩ ⲕⲁⲧⲁ ⲅⲉⲛⲉⲁ ⲉⲥϣⲉ ⲉ̀ϧⲟⲩⲛ
      ⲉ̀ϩⲁⲛⲯⲩⲭⲏ ⲉⲩⲟⲩⲁⲃ ⲉⲥⲓⲣⲓ ⲙ̀ⲙⲱⲟⲩ ⲛ̀ϣⲫⲏⲣ ⲙ̀ⲫϯ ⲟⲩⲟϩ ⲙ̀ⲡⲣⲟⲫⲏⲧⲏⲥ</td>
      <td><span style="color:#b00e23">(ⲕ︦ⲍ︦)</span> ⲉⲟⲩⲉⲓ ⲇⲉ ⲧⲉ ⲉⲥϭⲙ̅ϭⲟⲙ ⲉϩⲱⲃ
      ⲛⲓⲙ ⲁⲩⲱ ⲉⲥϭⲉⲉⲧ ϩⲁⲣⲓ ϩⲁⲣⲟⲥ ⲉⲥⲉⲓⲣⲉ ⲙ̅ⲡⲧⲏⲣϥ̅ ⲙ̅ⲃⲣ̅ⲣⲉ ⲁⲩⲱ ⲕⲁⲧⲁ ⲅⲉⲛⲉⲁ ⲥⲃⲏⲕ
      ⲉϩⲟⲩⲛ ⲉⲛⲉⲯⲩⲭⲏ ⲛ̅ⲛⲉⲧⲟⲩⲁⲁⲃ ⲥⲉⲓⲣⲉ ⲙ̅ⲙⲟⲟⲩ ⲛ̅ϣⲃⲏⲣ ⲉⲡⲛⲟⲩⲧⲉ ⲁⲩⲱ ⲙ̅ⲡⲣⲟⲫⲏⲧⲏⲥ.</td>
      <td><span style="color:#b00e23">(27)</span> And being but one, she can do
      all things: and remaining in herself, she maketh all things new: and in
      all ages entering into holy souls, she maketh them friends of God, and
      prophets.</td>
      <td><span style="color:#b00e23">(27)</span> µία δὲ οὖσα πάντα δύναται καὶ
      µένουσα ἐν αὑτῇ τὰ πάντα καινίζει καὶ κατὰ γενεὰς εἰς ψυχὰς ὁσίας
      µεταβαίνουσα φίλους θεοῦ καὶ προφήτας κατασκευάζει·</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲫϯ ⲅⲁⲣ ⲙⲉⲓ ⲛ̀ϩⲗⲓ ⲁⲛ ⲉ̀ⲃⲏⲗ
      ⲉ̀ⲫⲏ ⲉⲧϣⲟⲡ ϧⲉⲛ ϯⲥⲟⲫⲓⲁ</td>
      <td><span style="color:#b00e23">(ⲕ︦ⲏ︦)</span> ⲙ̅ⲡⲛⲟⲩⲧⲉ ⲅⲁⲣ ⲙⲉ ⲗⲗⲁⲁⲩ ⲁⲛ
      ⲉⲓⲙⲏⲧⲓ ⲡⲉⲧⲟⲩⲏϩ ϩⲛ̅ ⲧⲥⲟⲫⲓⲁ:</td>
      <td><span style="color:#b00e23">(28)</span> For God loveth none but him
      that dwelleth with wisdom.</td>
      <td><span style="color:#b00e23">(28)</span> οὐθὲν γὰρ ἀγαπᾷ ὁ θεὸς εἰ µὴ
      τὸν σοφίᾳ συνοικοῦντα.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲑⲁⲓ ⲅⲁⲣ ⲟⲩⲥⲁⲓⲉ ⲧⲉ ⲉϩⲟⲧⲉ
      ⲡⲓⲣⲏ ⲛⲉⲙ ⲉϩⲟⲧⲉ ⲡⲥⲉⲙⲛⲓ ⲛ̀ⲛⲓⲥⲓⲟⲩ ⲧⲏⲣⲟⲩ ⲁⲩϣⲁⲛⲧⲉⲛⲑⲱⲛⲥ ⲉ̀ⲫⲟⲩⲱⲓⲛⲓ ⲥⲛⲁⲉⲣϣⲟⲣⲡ
      ⲉ̀ⲣⲟϥ</td>
      <td><span style="color:#b00e23">(ⲕ︦ⲑ︦)</span> ⲧⲁⲓ̈ ⲅⲁⲣ ⲛⲉⲥⲱⲥ ⲉϩⲟⲩⲉ ⲡⲣⲏ
      ⲁⲩⲱ ⲉϩⲟⲩⲉ ⲡⲉⲥⲙⲓⲛⲉ ⲛ̅ⲛ̅ⲥⲓⲟⲩ ⲧⲏⲣⲟⲩ: ⲉⲩϣⲁⲛⲧⲛ̅ⲧⲱⲛⲥ̅ ⲉⲡⲟⲩⲟⲉⲓⲛ ⲥⲛⲁⲣ̅ϣⲟⲣⲡ̅
      ⲉⲣⲟϥ.</td>
      <td><span style="color:#b00e23">(29)</span> For she is more beautiful
      than the sun, and above all the order of stars: being compared with the
      light, she is found before it.</td>
      <td><span style="color:#b00e23">(29)</span> ἔστιν γὰρ αὕτη εὐπρεπεστέρα
      ἡλίου καὶ ὑπὲρ πᾶσαν ἄστρων θέσιν. φωτὶ συγκρινοµένη εὑρίσκεται
      προτέρα·</td>
    </tr>

    <tr>
      <td><span style="color:#b00e23">(ⲗ̅)</span> ⲫⲁⲓ ⲅⲁⲣ ⲉ̀ϣⲁⲣⲉ ⲡⲓⲉϫⲱⲣϩ ⲓ
      ⲉ̀ⲡⲉϥⲙⲁ ϯⲥⲟⲫⲓⲁ ⲇⲉ ⲙ̀ⲡⲁⲣⲉ ⲭⲁⲕⲓ ϣ̀ϫⲉⲙϫⲟⲙ ⲉ̀ⲣⲟⲥ</td>
      <td><span style="color:#b00e23">(ⲗ︦)</span> ⲡⲁⲓ̈ ⲙⲉⲛ ⲅⲁⲣ ϣⲁⲣⲉ ⲧⲉⲩϣⲏ ⲉⲓ
      ⲉⲡⲉϥⲙⲁ ⲧⲥⲟⲫⲓⲁ ⲇⲉ ⲙⲉⲣⲉ ⲧⲕⲁⲕⲓⲁ ϭⲙ̅ϭⲟⲙ ⲉⲣⲟⲥ.</td>
      <td><span style="color:#b00e23">(30)</span> For after this cometh night:
      but vice shall not prevail against wisdom.</td>
      <td><span style="color:#b00e23">(30)</span> τοῦτο µὲν γὰρ διαδέχεται νύξ,
      σοφίας δὲ οὐ κατισχύει κακία.</td>
    </tr>
  </table>
</body>
</html>
