<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_35.html" rel="next">
  <link href="psalms_33.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_34">Psalms 34</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲗ̅ⲇ̅.
      ⲫⲁ ⲇⲁⲩⲓⲇ.</span>
      </td>
      <td class="language Sahidic">ⲗ̅ⲇ̅. ⲡⲁ ⲇⲁⲩⲉⲓⲇ</td>
      <td class="language English">A Psalm of David.</td>
      <td class="language Greek">Τῷ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲙⲁϩⲁⲡ ⲡϭ̅ⲥ̅ ⲉ̀ⲛⲏ ⲉⲧϭⲓ ⲙ̀ⲙⲟⲓ ⲛ̀ϫⲟⲛⲥ ⲟⲩⲟϩ ⲃⲱⲧⲥ ⲉ̀ⲛⲏ ⲉⲧⲃⲱⲧⲥ ⲉ̀ⲣⲟⲓ.</td>
      <td class="language Sahidic"><span style="color:#b00e23">(ⲁ︦)</span> ϯϩⲁⲡ
      ⲡϫⲟⲉⲓⲥ ⲉⲛⲉⲧϫⲓ ⲙ̅ⲙⲟⲓ ⲛ̅ϭⲟⲛⲥ̅ ⲙⲓϣⲉ ⲙⲛ̅ ⲛⲉⲧⲙⲓϣⲉ ⲛⲙ̅ⲙⲁⲓ.</td>
      <td class="language English"><span style="color:#b00e23">(1)</span> Judge
      thou, O Lord, them that injure me, fight against them that fight against
      me.</td>
      <td class="language Greek"><span style="color:#b00e23">(1)</span>
      Δίκασον, κύριε, τοὺς ἀδικοῦντάς µε, πολέµησον τοὺς πολεµοῦντάς µε.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϭⲓ
      ⲛ̀ⲟⲩϩⲟⲡⲗⲟⲛ ⲛⲉⲙ ⲟⲩϣⲉⲃϣⲓ: ⲧⲱⲛⲕ ⲁⲣⲓⲃⲟⲏⲑⲓⲛ ⲉ̀ⲣⲟⲓ.</td>
      <td class="language Sahidic"><span style="color:#b00e23">(ⲃ︦)</span>
      ⲁⲙⲁϩⲧⲉ ⲛ̅ⲟⲩϩⲟⲡⲗⲟⲛ ⲙⲛ̅ ⲟⲩⲑⲩⲣⲱⲛ ⲛⲅ̅ⲧⲱⲟⲩⲛ ⲉⲃⲟⲏⲑⲉⲓ ⲉⲣⲟⲓ.</td>
      <td class="language English"><span style="color:#b00e23">(2)</span> Take
      hold of shield and buckler, and arise for my help.</td>
      <td class="language Greek"><span style="color:#b00e23">(2)</span>
      ἐπιλαβοῦ ὅπλου καὶ θυρεοῦ καὶ ἀνάστηθι εἰς βοήθειάν µου,</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲑⲱⲕⲉⲙ ⲛ̀ⲧⲉⲕⲥⲏϥⲓ ⲟⲩⲟϩ ⲙⲁϣⲑⲁⲙ ⲉ̀ϩⲣⲉⲛ ⲛⲏ ⲉⲧϭⲟϫⲓ ⲛ̀ⲥⲱⲓ: ⲁϫⲟⲥ ⲛ̀ⲧⲁⲯⲩⲭⲏ ϫⲉ
      ⲁ̀ⲛⲟⲕ ⲡⲉ ⲡⲉⲟⲩϫⲁⲓ.</td>
      <td class="language Sahidic"><span style="color:#b00e23">(ⲅ︦)</span>
      ⲡⲱϩⲧ̅ ⲛ̅ⲟⲩⲥⲏϥⲉ ⲛⲅ̅ϩⲟϫⲡⲟⲩ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉⲧⲑⲗⲓⲃⲉ ⲙ̅ⲙⲟⲓ. ⲁϫⲓⲥ ⲛ̅ⲧⲁⲯⲩⲭⲏ ϫⲉ
      ⲁⲛⲟⲕ ⲡⲉ ⲡⲟⲩⲥⲱⲧⲏⲣ.</td>
      <td class="language English"><span style="color:#b00e23">(3)</span> Bring
      forth a sword, and stop the way against them that persecute me: say to my
      soul, I am thy salvation.</td>
      <td class="language Greek"><span style="color:#b00e23">(3)</span> ἔκχεον
      ῥοµφαίαν καὶ σύγκλεισον ἐξ ἐναντίας τῶν καταδιωκόντων µε· εἰπὸν τῇ ψυχῇ
      µου Σωτηρία σου ἐγώ εἰµι.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲙⲁⲣⲟⲩϭⲓϣⲓⲡⲓ ⲟⲩⲟϩ ⲛ̀ⲥⲉϭⲓϣⲱϣ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲧⲕⲱϯ ⲛ̀ⲥⲁ ⲧⲁⲯⲩⲭⲏ.
      <span style="color:#05537d">(5)</span> ⲙⲁⲣⲟⲩⲕⲟⲧⲟⲩ ⲉ̀ⲫⲁϩⲟⲩ ⲟⲩⲟϩ ⲛ̀ⲥⲉϭⲓϣⲓⲡⲓ
      ⲛ̀ϫⲉ ⲛⲏ ⲉⲧⲥⲟϭⲛⲓ ⲉ̀ⲣⲟⲓ ⲛ̀ϩⲁⲛⲡⲉⲧϩⲱⲟⲩ.</td>
      <td class="language Sahidic"><span style="color:#b00e23">(ⲇ︦)</span>
      ⲙⲁⲣⲟⲩϫⲓϣⲓⲡⲉ ⲛ̅ⲥⲉⲟⲩⲱⲗⲥ̅ ⲛ̅ϭⲓ ⲟⲩⲟⲛ ⲛⲓⲙ ⲉⲧϣⲓⲛⲉ ⲛ̅ⲥⲁ ⲧⲁⲯⲩⲭⲏ. ⲙⲁⲣⲟⲩⲕⲟⲧⲟⲩ
      ⲉⲡⲁϩⲟⲩ ⲛ̅ⲥⲉϫⲓϣⲓⲡⲉ ⲛ̅ϭⲓ ⲛⲉⲧⲙⲉⲉⲩⲉ ⲉⲣⲟⲓ ⲉϩⲉⲛⲡⲉⲑⲟⲟⲩ.</td>
      <td class="language English"><span style="color:#b00e23">(4)</span> Let
      them that seek my soul be ashamed and confounded: let them that devise
      evils against me be turned back and put to shame.</td>
      <td class="language Greek"><span style="color:#b00e23">(4)</span>
      αἰσχυνθήτωσαν καὶ ἐντραπήτωσαν οἱ ζητοῦντες τὴν ψυχήν µου, ἀποστραφήτωσαν
      εἰς τὰ ὀπίσω καὶ καταισχυνθήτωσαν οἱ λογιζόµενοί µοι κακά.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(6)</span> ⲙⲁⲣⲟⲩϣⲱⲡⲓ ⲙ̀ⲫⲣⲏϯ ⲛ̀ⲟⲩⲣⲏⲓⲥⲓ
      ⲙ̀ⲡⲉⲙ̀ⲑⲟ ⲛ̀ⲟⲩⲑⲏⲟⲩ: ⲟⲩⲟϩ ⲡⲁⲅⲅⲉⲗⲟⲥ ⲙ̀ⲡϭ̅ⲥ̅ ⲉϥⲉ̀ϩⲟϫϩⲉϫ ⲙ̀ⲙⲱⲟⲩ.</td>
      <td class="language Sahidic"><span style="color:#b00e23">(ⲉ︦)</span>
      ⲙⲁⲣⲟⲩϣⲱⲡⲉ ⲛ̅ⲑⲉ ⲛ̅ⲛⲓϣⲟⲉⲓϣ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲧⲏⲩ. ⲉⲣⲉ ⲡⲁⲅⲅⲉⲗⲟⲥ ⲙ̅ⲡϫⲟⲉⲓⲥ
      ⲑⲗⲓⲃⲉ ⲙ̅ⲙⲟⲟⲩ.</td>
      <td class="language English"><span style="color:#b00e23">(5)</span> Let
      them be as dust before the wind, and an angel of the Lord afflicting
      them.</td>
      <td class="language Greek"><span style="color:#b00e23">(5)</span>
      γενηθήτωσαν ὡσεὶ χνοῦς κατὰ πρόσωπον ἀνέµου, καὶ ἄγγελος κυρίου ἐκθλίβων
      αὐτούς·</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(7)</span> ⲙⲁⲣⲉϥϣⲱⲡⲓ ⲛ̀ϫⲉ ⲡⲟⲩⲙⲱⲓⲧ ⲛ̀ⲟⲩⲭⲁⲕⲓ
      ⲛⲉⲙ ⲟⲩⲥⲗⲁϯ: ⲟⲩⲟϩ ⲡⲁⲅⲅⲉⲗⲟⲥ ⲙ̀ⲡϭ̅ⲥ̅ ⲉϥⲉ̀ϭⲟϫⲓ ⲛ̀ⲥⲱⲟⲩ.</td>
      <td class="language Sahidic"><span style="color:#b00e23">(ⲋ︦)</span> ⲙⲁⲣⲉ
      ⲧⲉⲩϩⲓⲏ ⲣ̅ⲕⲁⲕⲉ ⲛⲥ̅ⲥⲗⲁⲁⲧⲉ ⲛⲁⲩ. ⲉⲣⲉ ⲡⲁⲅⲅⲉⲗⲟⲥ ⲙ̅ⲡϫⲟⲉⲓⲥ ⲡⲏⲧ ⲛ̅ⲥⲱⲟⲩ</td>
      <td class="language English"><span style="color:#b00e23">(6)</span> Let
      their way be dark and slippery, and an angel of the Lord persecuting
      them.</td>
      <td class="language Greek"><span style="color:#b00e23">(6)</span>
      γενηθήτω ἡ ὁδὸς αὐτῶν σκότος καὶ ὀλίσθηµα, καὶ ἄγγελος κυρίου καταδιώκων
      αὐτούς·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(8)</span> ϫⲉ ⲁⲩⲭⲱⲡ ⲉ̀ⲣⲟⲓ ⲛ̀ϫⲓⲛϫⲏ ⲛ̀ⲟⲩⲧⲁⲕⲟ
      ⲛ̀ⲧⲉ ⲡⲟⲩⲫⲁϣ: ⲁⲩϯϣⲱϣ ⲛ̀ⲧⲁⲯⲩⲭⲏ ϧⲉⲛ ⲟⲩⲙⲉⲧⲉⲫⲗⲏⲟⲩ.</td>
      <td class="language Sahidic"><span style="color:#b00e23">(ⲍ︦)</span> ϫⲉ
      ⲁⲩϩⲱⲡ ⲉⲣⲟⲓ ⲛ̅ⲟⲩϭⲟⲣϭⲥ̅ ⲉⲡϫⲓⲛϫⲏ ⲉⲡⲉⲩⲧⲁⲕⲟ ⲁⲩⲛⲟϭⲛⲉϭ ⲛ̅ⲧⲁⲯⲩⲭⲏ ⲉⲡϫⲓⲛϫⲏ</td>
      <td class="language English"><span style="color:#b00e23">(7)</span> For
      without cause they have hid for me their destructive snare: without a
      cause they have reproached my soul.</td>
      <td class="language Greek"><span style="color:#b00e23">(7)</span> ὅτι
      δωρεὰν ἔκρυψάν µοι διαφθορὰν παγίδος αὐτῶν, µάτην ὠνείδισαν τὴν ψυχήν
      µου.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(9)</span> ⲙⲁⲣⲉϥⲓ̀ ⲛⲱⲟⲩ ⲛ̀ϫⲉ ⲡⲓⲫⲁϣ
      ⲉⲧⲉⲛ̀ⲥⲉⲥⲱⲟⲩⲛ ⲙ̀ⲙⲟϥ ⲁⲛ: ⲟⲩⲟϩ ϯϫⲟⲣϫⲥ ⲉⲧⲁⲩϩⲟⲡⲥ ⲙⲁⲣⲉⲥⲧⲁϩⲱⲟⲩ. <span style=
      "color:#05537d">(10)</span> ⲟⲩⲟϩ ⲛ̀ϩⲣⲏⲓ ϧⲉⲛ ⲡⲓⲫⲁϣ ⲉⲩⲉ̀ϩⲉⲓ ⲛ̀ϧⲏⲧϥ:</td>
      <td class="language Sahidic"><span style="color:#b00e23">(ⲏ︦)</span> ⲙⲁⲣⲉ
      ⲟⲩϭⲟⲣϭⲥ̅ ⲉⲓ ⲛⲁⲩ ⲉⲛⲥⲉⲥⲟⲟⲩⲛ ⲙ̅ⲙⲟⲥ ⲁⲛ. ⲁⲩⲱ ⲡⲡⲁϣⲉ ⲛ̅ⲧⲁⲩϩⲟⲡϥ̅ ⲙⲁⲣⲉϥϭⲟⲡⲟⲩ. ϩⲣⲁⲓ
      ϩⲛ̅ ⲧϭⲟⲣϭⲥ̅ ⲥⲉⲛⲁϩⲉ ϩⲣⲁⲓ ⲛ̅ϩⲏⲧⲥ̅.</td>
      <td class="language English"><span style="color:#b00e23">(8)</span> Let a
      snare which they know not come upon them; and the gin which they hid take
      them; and let them fall into the very same snare.</td>
      <td class="language Greek"><span style="color:#b00e23">(8)</span> ἐλθέτω
      αὐτοῖς παγίς, ἣν οὐ γινώσκουσιν, καὶ ἡ θήρα, ἣν ἔκρυψαν, συλλαβέτω
      αὐτούς, καὶ ἐν τῇ παγίδι πεσοῦνται ἐν αὐτῇ.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(10)</span> ⲧⲁⲯⲩⲭⲏ ⲇⲉ ⲉⲥⲉ̀ⲟⲩⲛⲟϥ ⲉ̀ϫⲉⲛ ⲡϭ̅ⲥ̅
      ⲟⲩⲟϩ ⲉⲥⲉ̀ⲑⲉⲗⲏⲗ ⲙ̀ⲙⲟⲥ ⲉ̀ϫⲉⲛ ⲡⲉϥⲟⲩϫⲁⲓ.</td>
      <td class="language Sahidic"><span style="color:#b00e23">(ⲑ︦)</span>
      ⲧⲁⲯⲩⲭⲏ ⲛ̅ⲧⲟⲥ ⲛⲁⲧⲉⲗⲏⲗ. ⲉϫⲙ̅ ⲡϫⲟⲉⲓⲥ ⲁⲩⲱ ⲥⲛⲁⲟⲩⲛⲟϥ ⲉϫⲙ̅ ⲡⲉϥⲟⲩϫⲁⲓ</td>
      <td class="language English"><span style="color:#b00e23">(9)</span> But
      my soul shall exult in the Lord: it shall delight in his salvation.</td>
      <td class="language Greek"><span style="color:#b00e23">(9)</span> ἡ δὲ
      ψυχή µου ἀγαλλιάσεται ἐπὶ τῷ κυρίῳ, τερφθήσεται ἐπὶ τῷ σωτηρίῳ
      αὐτοῦ·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(11)</span> ⲛⲁⲕⲁⲥ ⲧⲏⲣⲟⲩ ⲉⲩⲉ̀ϫⲟⲥ ϫⲉ ⲡϭ̅ⲥ̅ ⲛⲓⲙ
      ⲡⲉⲧⲟⲛⲓ ⲙ̀ⲙⲟⲕ: ⲫⲏ ⲉⲑⲛⲟϩⲉⲙ ⲛ̀ⲟⲩϩⲏⲕⲓ ⲉ̀ⲃⲟⲗ ϧⲉⲛ ⲛⲉⲛϫⲓϫ ⲙ̀ⲫⲏ ⲉⲧϫⲟⲣ ⲉ̀ⲣⲟϥ
      <span style="color:#05537d">(12)</span> ⲟⲩϩⲏⲕⲓ ⲛⲉⲙ ⲟⲩϣⲁⲧⲙⲉⲑⲛⲁⲓ ⲉ̀ⲃⲟⲗ
      ⲛ̀ⲧⲟⲧⲟⲩ ⲛ̀ⲛⲏ ⲉⲧϩⲱⲗⲉⲙ ⲙ̀ⲙⲱⲟⲩ.</td>
      <td class="language Sahidic"><span style="color:#b00e23">(ⲓ︦)</span>
      ⲛⲁⲕⲉⲉⲥ ⲧⲏⲣⲟⲩ ⲛⲁϫⲟⲟⲥ ϫⲉ ⲡϫⲟⲉⲓⲥ ⲛⲙ̅ ⲡⲉⲧϣⲉⲓⲛⲉ ⲙ̅ⲙⲟⲕ. ⲡⲉⲧⲛⲟⲩϩⲙ̅ ⲛ̅ⲟⲩϩⲏⲕⲉ ⲉⲃⲟⲗ
      ϩⲛ̅ ⲧϭⲓϫ ⲛ̅ⲛⲉⲧϫⲟⲟⲣ ⲉⲣⲟϥ. ⲟⲩϩⲏⲕⲉ ⲙⲛ̅ ⲟⲩⲉⲃⲓⲏⲛ ⲉⲃⲟⲗ ϩⲓⲧⲛ̅ ⲛⲉⲧⲧⲱⲣⲡ̅
      ⲙ̅ⲙⲟϥ</td>
      <td class="language English"><span style="color:#b00e23">(10)</span> All
      my bones shall say, O Lord, who is like to thee? delivering the poor out
      of the hand of them that are stronger than he, yea, the poor and needy
      one from them that spoil him.</td>
      <td class="language Greek"><span style="color:#b00e23">(10)</span> πάντα
      τὰ ὀστᾶ µου ἐροῦσιν Κύριε, τίς ὅµοιός σοι; ῥυόµενος πτωχὸν ἐκ χειρὸς
      στερεωτέρων αὐτοῦ καὶ πτωχὸν καὶ πένητα ἀπὸ τῶν διαρπαζόντων αὐτόν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(13)</span> ⲁⲩⲧⲱⲟⲩⲛⲟⲩ ⲛ̀ϫⲉ ϩⲁⲛⲙⲉⲑⲣⲉⲩ ⲛ̀ⲟϫⲓ:
      ⲛⲁⲩϣⲓⲡⲓ ⲙ̀ⲙⲟⲓ ⲉ̀ⲛⲏ ⲉⲧⲉ ⲛ̀ϯⲥⲱⲟⲩⲛ ⲙ̀ⲙⲱⲟⲩ ⲁⲛ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲩⲧⲱⲟⲩⲛ ⲉⲣⲟⲓ ⲛ̅ϭⲓ ϩⲉⲛⲙⲛ̅ⲧⲣⲉ ⲛ̅ϫⲓⲛ̅ϭⲟⲛⲥ̅. ⲁⲩϫⲛⲟⲩⲓ ⲉⲛⲉⲧⲉ ⲛ̅ϯⲥⲟⲟⲩⲛ ⲙ̅ⲙⲟⲟⲩ
      ⲁⲛ.</td>
      <td class="language English"><span style="color:#b00e23">(11)</span>
      Unjust witnesses arose, and asked me of things I new not.</td>
      <td class="language Greek"><span style="color:#b00e23">(11)</span>
      ἀναστάντες µάρτυρες ἄδικοι ἃ οὐκ ἐγίνωσκον ἠρώτων µε·</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(14)</span> ⲁⲩϯ ⲛⲏⲓ ⲛ̀ϩⲁⲛⲡⲉⲧϩⲱⲟⲩ ⲛ̀ⲧϣⲉⲃⲓⲱ
      ⲛ̀ϩⲁⲛⲡⲉⲑⲛⲁⲛⲉⲩ ⲛⲉⲙ ⲟⲩⲙⲉⲧⲁⲧϣⲏⲣⲓ ⲛ̀ⲧⲁⲯⲩⲭⲏ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲁⲩⲧⲱⲱⲃⲉ ⲛⲁⲓ ⲛ̅ϩⲉⲛⲡⲉⲑⲟⲟⲩ ⲉⲡⲙⲁ ⲛ̅ϩⲉⲛⲡⲉⲧⲛⲁⲛⲟⲩⲟⲩ. ⲁⲩⲱ ⲟⲩⲙⲛ̅ⲧⲁⲧϣⲏⲣⲉ
      ⲛ̅ⲧⲁⲯⲩⲭⲏ.</td>
      <td class="language English"><span style="color:#b00e23">(12)</span> They
      rewarded me evil for good, and bereavement to my soul.</td>
      <td class="language Greek"><span style="color:#b00e23">(12)</span>
      ἀνταπεδίδοσάν µοι πονηρὰ ἀντὶ καλῶν καὶ ἀτεκνίαν τῇ ψυχῇ µου.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(15)</span> ⲁ̀ⲛⲟⲕ ⲇⲉ ϧⲉⲛ ⲡϫⲓⲛⲑⲣⲟⲩϯ ⲟⲩⲃⲏⲓ ⲁⲓϯ
      ⲛ̀ⲟⲩⲥⲟⲕ ϩⲓⲱⲧ ⲟⲩⲟϩ ⲁⲓⲑⲉⲃⲓⲟ ⲛ̀ⲧⲁⲯⲩⲭⲏ ϧⲉⲛ ⲟⲩⲛⲏⲥⲧⲓⲁ: ⲟⲩⲟϩ ⲧⲁⲡⲣⲟⲥⲉⲩⲭⲏ
      ⲉⲥⲉ̀ⲧⲁⲥⲑⲟⲥ ⲉ̀ϧⲣⲏⲓ ⲉ̀ⲕⲉⲛⲧ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁⲛⲟⲕ ⲇⲉ ϩⲙ̅ ⲡⲧⲣⲉⲩⲉⲛⲱⲭⲗⲉⲓ ⲛⲁⲓ ⲁⲓϯϩⲓⲱⲱⲧ ⲛ̅ⲟⲩϭⲟⲟⲩⲛⲉ. ⲛⲉⲓⲑⲃ̅ⲃⲓⲟ ⲛ̅ⲧⲁⲯⲩⲭⲏ ϩⲛ̅
      ⲟⲩⲛⲏⲥⲧⲓⲁ. ⲁⲩⲱ ⲡⲁϣⲗⲏⲗ ⲛⲁⲕⲟⲧϥ̅ ⲉϩⲣⲁⲓ ⲉⲕⲟⲩⲟⲩⲛⲧ̅.</td>
      <td class="language English"><span style="color:#b00e23">(13)</span> But
      I, when they troubled me, put on sackcloth, and humbled my soul with
      fasting: and my prayer shall return to my own bosom.</td>
      <td class="language Greek"><span style="color:#b00e23">(13)</span> ἐγὼ δὲ
      ἐν τῷ αὐτοὺς παρενοχλεῖν µοι ἐνεδυόµην σάκκον καὶ ἐταπείνουν ἐν νηστείᾳ
      τὴν ψυχήν µου, καὶ ἡ προσευχή µου εἰς κόλπον µου ἀποστραφήσεται.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(16)</span> ⲙ̀ⲫⲣⲏϯ ⲛ̀ⲟⲩϣⲫⲏⲣ ⲛⲉⲙ ⲟⲩⲥⲟⲛ ⲛ̀ⲧⲏⲓ
      ⲡⲁⲓⲣⲏϯ ⲛⲁⲓⲣⲁⲛⲁϥ. <span style="color:#05537d">(17)</span> ⲙ̀ⲫⲣⲏϯ
      ⲙ̀ⲡⲉⲧⲉⲣϩⲏⲃⲓ ⲟⲩⲟϩ ⲙ̀ⲡⲉⲧⲱⲕⲉⲙ ⲡⲁⲓⲣⲏϯ ⲛⲁⲓⲑⲉⲃⲓⲟ ⲙ̀ⲙⲟⲓ.</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲛⲉⲓⲣⲁⲛⲁⲕ ⲛ̅ⲑⲉ ⲙ̅ⲡⲉⲧϩⲓⲧⲟⲩⲱⲓ ⲙⲛ̅ ⲟⲩⲥⲟⲡ. ⲛⲉⲓⲑⲃⲃⲓⲏⲩ ⲛ̅ⲑⲉ ⲙ̅ⲡⲉⲧⲣ̅ϩⲏⲃⲉ ⲁⲩⲱ
      ⲡⲉⲧⲟⲕⲙ̅.</td>
      <td class="language English"><span style="color:#b00e23">(14)</span> I
      behaved agreeably towards them as if it had been our neighbour or
      brother: I humbled myself as one mourning and sad of countenance.</td>
      <td class="language Greek"><span style="color:#b00e23">(14)</span> ὡς
      πλησίον, ὡς ἀδελφὸν ἡµέτερον, οὕτως εὐηρέστουν· ὡς πενθῶν καὶ
      σκυθρωπάζων, οὕτως ἐταπεινούµην.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      <span style="color:#05537d">(18)</span> ϫⲉ ⲁⲩⲟⲩⲛⲟϥ ⲉ̀ϩⲣⲏⲓ ⲉ̀ϫⲱⲓ ⲟⲩⲟϩ
      ⲁⲩⲑⲱⲟⲩϯ: ⲁⲩⲑⲱⲟⲩϯ ⲛ̀ϫⲉ ϩⲁⲛⲙⲁⲥⲧⲓⲅⲝ ⲉ̀ϩⲣⲏⲓ ⲉ̀ϫⲱⲓ ⲟⲩⲟϩ ⲙ̀ⲡⲓⲉⲙⲓ: ⲁⲩⲫⲱⲣϫ ⲟⲩⲟϩ
      ⲙ̀ⲡⲟⲩⲉⲣⲙⲕⲁϩ ⲛ̀ϩⲏⲧ.</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲁⲩⲥⲱⲟⲩϩ ⲉⲣⲟⲓ ⲁⲩⲱ ⲁⲩⲉⲩⲫⲣⲁⲛⲉ. ⲁ ϩⲉⲛⲙⲁⲥⲧⲓⲝ ⲥⲱⲟⲩϩ ⲉⲣⲟⲓ ⲁⲩⲱ ⲙⲡⲓⲉⲓⲙⲉ. ⲁⲩϫⲱⲱⲣⲉ
      ⲉⲃⲟⲗ ⲁⲩⲱ ⲙ̅ⲡⲟⲩⲙ̅ⲕⲁϩ ⲛ̅ϩⲏⲧ.</td>
      <td class="language English"><span style="color:#b00e23">(15)</span> Yet
      they rejoiced against me, and plagues were plentifully brought against
      me, and I knew it not: they were scattered, but repented not.</td>
      <td class="language Greek"><span style="color:#b00e23">(15)</span> καὶ
      κατ’ ἐµοῦ ηὐφράνθησαν καὶ συνήχθησαν, συνήχθησαν ἐπ’ ἐµὲ µάστιγες, καὶ
      οὐκ ἔγνων, διεσχίσθησαν καὶ οὐ κατενύγησαν.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      <span style="color:#05537d">(19)</span> ⲁⲩⲉⲣⲡⲓⲣⲁⲍⲓⲛ ⲙ̀ⲙⲟⲓ ⲟⲩⲟϩ ⲁⲩⲉⲗⲕϣⲁⲓ
      ⲛ̀ⲥⲱⲓ ϧⲉⲛ ⲟⲩⲉⲗⲕϣⲁⲓ ⲉ̀ⲁⲩϧⲣⲁϫⲣⲉϫ ⲛ̀ⲛⲟⲩⲛⲁϫϩⲓ ⲉ̀ϩⲣⲏⲓ ⲉ̀ϫⲱⲓ.</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲁⲩⲡⲉⲓⲣⲁⲍⲉ ⲙ̅ⲙⲟⲓ ⲁⲩⲕⲱⲙϣ ⲛ̅ⲥⲱⲓ ϩⲛ ⲟⲩⲕⲱⲙϣ̅. ⲁⲩϩⲣⲟϫⲣⲉϫ ⲛ̅ⲛⲉⲩⲟⲃϩⲉ ⲉϩⲣⲁⲓ
      ⲉϫⲱⲓ.</td>
      <td class="language English"><span style="color:#b00e23">(16)</span> They
      tempted me, they sneered at me most contemptuously, they gnashed their
      teeth upon me.</td>
      <td class="language Greek"><span style="color:#b00e23">(16)</span>
      ἐπείρασάν µε, ἐξεµυκτήρισάν µε µυκτηρισµόν, ἔβρυξαν ἐπ’ ἐµὲ τοὺς ὀδόντας
      αὐτῶν.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(20)</span> ⲡϭ̅ⲥ̅ ⲁⲕⲛⲁϫⲟⲩϣⲧ ⲛ̀ⲑⲛⲁⲩ: ⲙⲁⲧⲁⲥⲑⲟ
      ⲛ̀ⲧⲁⲯⲩⲭⲏ ⲉ̀ⲃⲟⲗ ϩⲁ ⲧⲟⲩⲙⲉⲧⲥⲁⲙ̀ⲡⲉⲧϩⲱⲟⲩ: ⲛⲉⲙ ⲧⲁⲙⲉⲧϣⲏⲣⲓ ⲙ̀ⲙⲁⲩⲁⲧⲥ ⲉ̀ⲃⲟⲗ ϩⲁ
      ϩⲁⲛⲙⲟⲩⲓ.</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲡϫⲟⲉⲓⲥ ⲉⲕⲛⲁϭⲱϣⲧ̅ ⲧⲛⲁⲩ. ⲧⲁϩⲉ ⲧⲁⲯⲩⲭⲏ ⲉⲣⲁⲧⲥ̅ ⲉⲃⲟⲗ ϩⲙ̅ ⲡⲉⲩϣⲟϫⲛⲉ ⲉⲑⲟⲟⲩ.
      ⲧⲁⲙⲛ̅ⲧϣⲏⲣⲉ ⲛ̅ⲟⲩⲱⲧ ⲉⲃⲟⲗ ϩⲓⲧⲛ̅ ⲙ̅ⲙⲟⲩⲓ.</td>
      <td class="language English"><span style="color:#b00e23">(17)</span> O
      Lord, when wilt thou look upon me? Deliver my soul from their mischief,
      mine only-begotten one from the lions.</td>
      <td class="language Greek"><span style="color:#b00e23">(17)</span> κύριε,
      πότε ἐπόψῃ; ἀποκατάστησον τὴν ψυχήν µου ἀπὸ τῆς κακουργίας αὐτῶν, ἀπὸ
      λεόντων τὴν µονογενῆ µου.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      <span style="color:#05537d">(21)</span> ϯⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅ ϧⲉⲛ
      ⲟⲩⲉⲕⲕⲗⲏⲥⲓⲁ ⲉⲥⲟϣ: ϧⲉⲛ ⲟⲩⲗⲁⲟⲥ ⲉϥϩⲟⲣϣ ϯⲛⲁⲥⲙⲟⲩ ⲉ̀ⲣⲟⲕ.</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ϯⲛⲁⲟⲩⲱⲛϩ̅ ⲛⲁⲕ ⲉⲃⲟⲗ ⲡϫⲟⲓ̈ⲥ ϩⲛ̅ ⲟⲩⲛⲟϭ ⲛ̅ⲉⲕⲕⲗⲏⲥⲓⲁ ϯⲛⲁⲥⲙⲟⲩ ⲉⲣⲟⲕ ϩⲛ̅ ⲟⲩⲗⲁⲟⲥ
      ⲉϥⲟϣ.</td>
      <td class="language English"><span style="color:#b00e23">(18)</span> I
      will give thanks to thee even in a great congregation: in an abundant
      people I will praise thee.</td>
      <td class="language Greek"><span style="color:#b00e23">(18)</span>
      ἐξοµολογήσοµαί σοι, κύριε, ἐν ἐκκλησίᾳ πολλῇ, ἐν λαῷ βαρεῖ αἰνέσω
      σε.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      <span style="color:#05537d">(22)</span> ⲙ̀ⲡⲉⲛⲑⲣⲟⲩⲣⲁϣⲓ ⲉ̀ϩⲣⲏⲓ ⲉϫⲱⲓ ⲛ̀ϫⲉ ⲛⲏ
      ⲉⲧⲟⲓ ⲛ̀ϫⲁϫⲓ ⲉ̀ⲣⲟⲓ ϧⲉⲛ ⲟⲩϭⲓⲛ̀ϫⲟⲛⲥ ⲛⲏ ⲉⲑⲙⲟⲥϯ ⲙ̀ⲙⲟⲓ ⲛ̀ϫⲓⲛϫⲏ: ⲉⲩϭⲱⲣⲉⲙ ϧⲉⲛ
      ⲛⲟⲩⲃⲁⲗ.</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲙ̅ⲡⲣ̅ⲧⲣⲉⲩⲣⲁϣⲉ ⲙ̅ⲙⲟⲓ ⲛ̅ϭⲓ ⲛⲉⲧⲟ ⲛ̅ϫⲁϫⲉ ⲉⲣⲟⲓ ϩⲛ̅ ⲟⲩϫⲓⲛ̅ϭⲟⲛⲥ̅. ⲛⲉⲧⲙⲟⲥⲧⲉ ⲙ̅ⲙⲟⲓ
      ⲛ̅ϫⲓⲛϫⲏ ⲉⲧϫⲱⲣⲙ̅ ⲛ̅ⲛⲉⲩⲃⲁⲗ.</td>
      <td class="language English"><span style="color:#b00e23">(19)</span> Let
      not them that are mine enemies without a cause rejoice against me; who
      hate me for nothing, and wink with their eyes.</td>
      <td class="language Greek"><span style="color:#b00e23">(19)</span> µὴ
      ἐπιχαρείησάν µοι οἱ ἐχθραίνοντές µοι ἀδίκως, οἱ µισοῦντές µε δωρεὰν καὶ
      διανεύοντες ὀφθαλµοῖς.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      <span style="color:#05537d">(23)</span> ϫⲉ ⲛⲁⲩⲥⲁϫⲓ ⲛⲉⲙⲏⲓ ⲡⲉ ϧⲉⲛ ϩⲁⲛⲥⲁϫⲓ
      ⲛ̀ϩⲓⲣⲏⲛⲏⲕⲟⲛ: ⲟⲩⲟϩ ϧⲉⲛ ⲟⲩϫⲱⲛⲧ ⲁⲩⲙⲟⲕⲙⲉⲕ ⲉ̀ϩⲁⲛⲭⲣⲟϥ.</td>
      <td class="language Sahidic"><span style="color:#b00e23">(ⲕ︦)</span> ϫⲉ
      ⲛⲉⲩϫⲱ ⲙⲉⲛ ⲛⲁⲓ ⲛ̅ϩⲉⲛϣⲁϫⲉ ⲛ̅ⲉⲓⲣⲏⲛⲏ. ⲉⲩⲙⲉⲉⲩⲉ ⲇⲉ ⲉϩⲉⲛⲕⲣⲟϥ ϩⲛ̅ ⲟⲩⲟⲣⲅⲏ.</td>
      <td class="language English"><span style="color:#b00e23">(20)</span> For
      to me they spoke peaceably, but imagined deceits in their anger.</td>
      <td class="language Greek"><span style="color:#b00e23">(20)</span> ὅτι
      ἐµοὶ µὲν εἰρηνικὰ ἐλάλουν καὶ ἐπ’ ὀργὴν δόλους διελογίζοντο</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      <span style="color:#05537d">(24)</span> ⲁⲩⲟⲩⲱϣⲥ ⲛ̀ⲣⲱⲟⲩ ⲉ̀ϩⲣⲏⲓ ⲉ̀ϫⲱⲓ:
      ⲁⲩϫⲟⲥ ϫⲉ ⲕⲁⲗⲱⲥ ⲕⲁⲗⲱⲥ ⲁⲩⲛⲁⲩ ⲛ̀ϫⲉ ⲛⲉⲛⲃⲁⲗ.</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲁⲩⲟⲩⲱⲛ ⲛ̅ⲣⲱⲟⲩ ⲉϩⲣⲁⲓ ⲉϫⲱⲓ ⲁⲩⲱ ⲡⲉϫⲁⲩ ϫⲉ ⲉϩⲉ ⲉϩⲉ ⲁⲛⲙⲉϩ ⲉⲓⲁⲧⲛ̅ ⲙ̅ⲙⲟϥ.</td>
      <td class="language English"><span style="color:#b00e23">(21)</span> And
      they opened wide their mouth upon me; they said Aha, aha, our eyes have
      seen it.</td>
      <td class="language Greek"><span style="color:#b00e23">(21)</span> καὶ
      ἐπλάτυναν ἐπ’ ἐµὲ τὸ στόµα αὐτῶν, εἶπαν Εὖγε εὖγε, εἶδαν οἱ ὀφθαλµοὶ
      ἡµῶν.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      <span style="color:#05537d">(25)</span> ⲁⲕⲛⲁⲩ ⲡϭ̅ⲥ̅ ⲙ̀ⲡⲉⲣⲭⲁⲣⲱⲕ: ⲡϭ̅ⲥ̅
      ⲙ̀ⲡⲉⲣⲟⲩⲉⲓ ⲥⲁⲃⲟⲗ ⲙ̀ⲙⲟⲓ:</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲁⲕⲛⲁⲩ ⲡϫⲟⲉⲓⲥ ⲙ̅ⲡⲣ̅ⲕⲁⲣⲱⲕ. ⲡϫⲟⲉⲓⲥ ⲙ̅ⲡⲣⲟⲩⲉ ⲙ̅ⲙⲟⲓ.</td>
      <td class="language English"><span style="color:#b00e23">(22)</span> Thou
      hast seen it, O Lord: keep not silence: O Lord, withdraw not thyself from
      me.</td>
      <td class="language Greek"><span style="color:#b00e23">(22)</span> εἶδες,
      κύριε, µὴ παρασιωπήσῃς, κύριε, µὴ ἀποστῇς ἀπ’ ἐµοῦ·</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      <span style="color:#05537d">(25)</span> ⲧⲱⲛⲕ ⲡϭ̅ⲥ̅ ⲙⲁϩⲑⲏⲕ ⲉ̀ⲡⲁϩⲁⲡ: ⲡⲁⲛⲟⲩϯ
      ⲟⲩⲟϩ ⲡⲁϭ̅ⲥ̅ ⲉ̀ⲡⲁϭⲓⲙ̀ⲡϣⲓϣ.</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲧⲱⲟⲩⲛ ⲡϫⲟⲉⲓⲥ ϯϩⲧⲏⲕ ⲉⲡⲁϩⲁⲡ ⲡⲁⲛⲟⲩⲧⲉ ⲁⲩⲱ ⲡⲁϫⲟⲉⲓⲥ ⲉⲡⲁⲕⲃⲁ.</td>
      <td class="language English"><span style="color:#b00e23">(23)</span>
      Awake, O Lord, and attend to my judgment, even to my cause, my God and my
      Lord.</td>
      <td class="language Greek"><span style="color:#b00e23">(23)</span>
      ἐξεγέρθητι, κύριε, καὶ πρόσχες τῇ κρίσει µου, ὁ θεός µου καὶ ὁ κύριός
      µου, εἰς τὴν δίκην µου.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      <span style="color:#05537d">(26)</span> ⲙⲁϩⲁⲡ ⲉ̀ⲣⲟⲓ ⲕⲁⲧⲁ ⲧⲉⲕⲙⲉⲑⲙⲏⲓ ⲡϭ̅ⲥ̅
      ⲡⲁⲛⲟⲩϯ: ⲙ̀ⲡⲉⲛⲑⲣⲟⲩⲣⲁϣⲓ ⲙ̀ⲙⲟⲓ:</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲕⲣⲓⲛⲉ ⲙ̅ⲙⲟⲓ ⲕⲁⲧⲁ ⲧⲉⲕⲇⲓⲕⲁⲓⲟⲥⲩⲛⲏ. ⲡϫⲟⲉⲓⲥ ⲡⲁⲛⲟⲩⲧⲉ ⲙ̅ⲡⲣ̅ⲧⲣⲉⲩⲣⲁϣⲉ ⲙ̅ⲙⲟⲓ.</td>
      <td class="language English"><span style="color:#b00e23">(24)</span>
      Judge me, O Lord, according to thy righteousness, O Lord my God; and let
      them not rejoice against me.</td>
      <td class="language Greek"><span style="color:#b00e23">(24)</span> κρῖνόν
      µε κατὰ τὴν δικαιοσύνην σου, κύριε ὁ θεός µου, καὶ µὴ ἐπιχαρείησάν
      µοι·</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      <span style="color:#05537d">(26)</span> ⲟⲩⲟϩ ⲙ̀ⲡⲉⲛⲑⲣⲟⲩϫⲟⲥ ϧⲉⲛ ⲡⲟⲩϩⲏⲧ ϫⲉ
      ⲕⲁⲗⲱⲥ ⲕⲁⲗⲱⲥ ⲧⲉⲛⲯⲩⲭⲏ: ⲟⲩⲟϩ ⲙ̀ⲡⲉⲛⲑⲣⲟⲩϫⲟⲥ ⲁⲛⲟⲙⲕϥ.</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲙ̅ⲡⲣ̅ⲧⲣⲉⲩϫⲟⲟⲥ ϩⲙ̅ ⲡⲉⲩϩⲏⲧ ϫⲉ ⲕⲁⲗⲱⲥ ⲛ̅ⲧⲉⲛⲯⲩⲭⲏ. ⲁⲩⲱ ⲙ̅ⲡⲣ̅ⲧⲣⲉⲩϫⲟⲟⲥ ϫⲉ
      ⲁⲛⲟⲙⲕϥ̅.</td>
      <td class="language English"><span style="color:#b00e23">(25)</span> Let
      them not say in their hearts, Aha, aha, it is pleasing to our soul:
      neither let them say, We have devoured him.</td>
      <td class="language Greek"><span style="color:#b00e23">(25)</span> µὴ
      εἴπαισαν ἐν καρδίαις αὐτῶν Εὖγε εὖγε τῇ ψυχῇ ἡµῶν· µηδὲ εἴπαισαν
      Κατεπίοµεν αὐτόν.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      <span style="color:#05537d">(27)</span> ⲙⲁⲣⲟⲩϭⲓϣⲓⲡⲓ ⲟⲩⲟϩ ⲛ̀ⲥⲉϭⲓϣⲱϣ ⲉⲩⲥⲟⲡ
      ⲛ̀ϫⲉ ⲛⲏ ⲉⲧⲣⲁϣⲓ ⲉ̀ϫⲉⲛ ⲛⲁⲡⲉⲧϩⲱⲟⲩ: ⲙⲁⲣⲟⲩϯϩⲓⲱⲧⲟⲩ ⲛ̀ⲟⲩϣⲫⲓⲧ ⲛⲉⲙ ⲟⲩϣⲱϣ ⲛ̀ϫⲉ ⲛⲏ
      ⲉⲧϫⲉ ⲙⲉⲧϧⲉⲣⲟⲩⲱ ϧⲁⲣⲟⲓ.</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲉⲩⲉϫⲓϣⲓⲡⲉ ⲛ̅ⲥⲉⲟⲩⲱⲗⲥ ϩⲓ ⲟⲩⲥⲟⲡ ⲛ̅ϭⲓ ⲛⲉⲧⲣⲁϣⲉ ⲉϫⲛ̅ ⲛⲁⲡⲉⲑⲟⲟⲩ. ⲙⲁⲣⲟⲩϯϩⲓⲱⲟⲩ
      ⲛ̅ⲟⲩϣⲓⲡⲉ ⲙⲛ̅ ⲟⲩⲟⲩⲱⲗⲥ̅ ⲛ̅ϭⲓ ⲛⲉⲧϫⲉ ⲛⲟⲥ ⲛ̅ϣⲁϫⲉ ⲉϩⲣⲁⲓ ⲉϫⲱⲓ</td>
      <td class="language English"><span style="color:#b00e23">(26)</span> Let
      them be confounded and ashamed together that rejoice at my afflictions:
      let them be clothed with shame and confusion that speak great swelling
      words against me.</td>
      <td class="language Greek"><span style="color:#b00e23">(26)</span>
      αἰσχυνθείησαν καὶ ἐντραπείησαν ἅµα οἱ ἐπιχαίροντες τοῖς κακοῖς µου,
      ἐνδυσάσθωσαν αἰσχύνην καὶ ἐντροπὴν οἱ µεγαλορρηµονοῦντες ἐπ’ ἐµέ.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      <span style="color:#05537d">(28)</span> ⲉⲩⲉ̀ⲑⲉⲗⲏⲗ ⲟⲩⲟϩ ⲛ̀ⲧⲟⲩⲟⲩⲛⲟϥ ⲛ̀ϫⲉ ⲛⲏ
      ⲉⲑⲟⲩⲱϣ ⲛ̀ⲧⲁⲙⲉⲑⲙⲏⲓ. <span style="color:#05537d">(29)</span> ⲙⲁⲣⲟⲩϫⲟⲥ
      ⲛ̀ⲥⲏⲟⲩ ⲛⲓⲃⲉⲛ ϫⲉ ⲙⲁⲣⲉϥⲉⲣⲛⲓϣϯ ⲛ̀ϫⲉ ⲡϭ̅ⲥ̅ ⲛ̀ϫⲉ ⲛⲏ ⲉⲑⲟⲩⲱϣ ⲧϩⲓⲣⲏⲛⲏ
      ⲙ̀ⲡⲉⲕⲃⲱⲕ.</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲙⲁⲣⲟⲩⲧⲉⲗⲏⲗ ⲛ̅ⲧⲟⲟⲩ ⲛ̅ⲥⲉⲟⲩⲛⲟϥ ⲛ̅ϭⲓ ⲛⲉⲧⲟⲩⲉϣ ⲧⲁⲇⲓⲕⲁⲓⲟⲥⲩⲛⲏ. ⲛ̅ⲥⲉϫⲟⲟⲥ ⲛ̅ⲟⲩⲟⲉⲓϣ
      ⲛⲓⲙ ϫⲉ ⲉⲣⲉ ⲡϫⲟⲉⲓⲥ ⲁⲓⲁⲓ ⲛⲉⲧⲟⲩⲉϣ ϯⲣⲏⲛⲏ ⲙ̅ⲡⲉⲓϩⲙ̅ϩⲁⲗ.</td>
      <td class="language English"><span style="color:#b00e23">(27)</span> Let
      them that rejoice in my righteousness exult and be glad: and let them say
      continually, The Lord be magnified, who desire the peace of his
      servant.</td>
      <td class="language Greek"><span style="color:#b00e23">(27)</span>
      ἀγαλλιάσαιντο καὶ εὐφρανθείησαν οἱ θέλοντες τὴν δικαιοσύνην µου καὶ
      εἰπάτωσαν διὰ παντός Μεγαλυνθήτω ὁ κύριος, οἱ θέλοντες τὴν εἰρήνην τοῦ
      δούλου αὐτοῦ.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      <span style="color:#05537d">(30)</span> ⲡⲁⲗⲁⲥ ⲉϥⲉ̀ⲉⲣⲙⲉⲗⲉⲧⲁⲛ ⲛ̀ⲧⲉⲕⲙⲉⲑⲙⲏⲓ
      ⲛⲉⲙ ⲡⲉⲕϣⲟⲩϣⲟⲩ ⲙ̀ⲡⲓⲉϩⲟⲟⲩ ⲧⲏⲣϥ.</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲁⲩⲱ ⲡⲁⲗⲁⲥ ⲛⲁⲧⲉⲗⲏⲗ ϩⲛ̅ ⲧⲉⲕⲇⲓⲕⲁⲓⲟⲥⲩⲛⲏ. ⲙⲛ̅ ⲡⲉⲕⲧⲁⲉⲓⲟ ⲙ̅ⲡⲉϩⲟⲟⲩ ⲧⲏⲣϥ̅:</td>
      <td class="language English"><span style="color:#b00e23">(28)</span> And
      my tongue shall meditate on thy righteousness, and on thy praise all the
      day.</td>
      <td class="language Greek"><span style="color:#b00e23">(28)</span> καὶ ἡ
      γλῶσσά µου µελετήσει τὴν δικαιοσύνην σου, ὅλην τὴν ἡµέραν τὸν ἔπαινόν
      σου.</td>
    </tr>
  </table>
</body>
</html>
