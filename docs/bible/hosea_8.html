<!DOCTYPE html>
<html>
<head>
  <title>Hosea</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="hosea_9.html" rel="next">
  <link href="hosea_7.html" rel="prev">
  <script src="main.js" type="module"></script>
</head>
<body class="chapter">
  <h4 id="hosea_8" class="title">Hosea 8</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲉ̀ϧⲣⲏⲓ ⲉⲕⲉⲛⲟⲩ ⲙ̀ⲫⲣⲏϯ ⲛ̀ⲟⲩⲕⲁϩⲓ ⲙ̀ⲫⲣⲏϯ ⲛ̀ⲟⲩⲁϧⲱⲙ ⲉ̀ϫⲉⲛ ⲡⲏⲓ ⲙ̀ⲡϭ̅ⲥ̅ ⲉ̀ⲫⲙⲁ ϫⲉ
      ⲁⲩⲉⲣⲡⲁⲣⲁⲃⲉⲛⲓⲛ ⲛ̀ⲧⲁⲇⲓⲁⲑⲏⲕⲏ ⲟⲩⲟϩ ⲁⲩⲉⲣⲁⲥⲉⲃⲏⲥ ⲉ̀ⲡⲁⲛⲟⲙⲟⲥ</td>
      <td class="language English"><span style="color:#b00e23">(1)</span> He
      shall come into their midst as the land, as an eagle against the house of
      the Lord, because they have transgressed my covenant, and have sinned
      against my law.</td>
      <td class="language Greek"><span style="color:#b00e23">(1)</span> Εἰς
      κόλπον αὐτῶν ὡς γῆ, ὡς ἀετὸς ἐπ’ οἶκον κυρίου, ἀνθ’ ὧν
      παρέβησαν τὴν διαθήκην µου καὶ κατὰ τοῦ νόµου µου ἠσέβησαν.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲁ̀ⲛⲟⲕ ⲇⲉ ⲥⲉⲛⲁⲱϣ ⲉ̀ϩⲣⲏⲓ ⲟⲩⲃⲏⲓ ϫⲉ ⲫϯ ⲁⲛⲥⲟⲩⲱⲛⲕ</td>
      <td class="language English"><span style="color:#b00e23">(2)</span> They
      shall soon cry out to me, saying, O God, we know thee.</td>
      <td class="language Greek"><span style="color:#b00e23">(2)</span> ἐµὲ
      κεκράξονται Ὁ θεός, ἐγνώκαµέν σε.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϫⲉ
      ⲁ ⲡⲓⲥ̅ⲗ̅ ⲧⲁⲥⲑⲟ ⲛ̀ⲛⲓⲁⲅⲁⲑⲟⲛ ⲉ̀ⲃⲟⲗ ⲁⲩϭⲟϫⲓ ⲛ̀ⲥⲁ ⲟⲩϫⲁϫⲓ</td>
      <td class="language English"><span style="color:#b00e23">(3)</span> For
      Israel has turned away from good things; they have pursued an enemy.</td>
      <td class="language Greek"><span style="color:#b00e23">(3)</span> ὅτι
      Ισραηλ ἀπεστρέψατο ἀγαθά, ἐχθρὸν κατεδίωξαν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲁⲩⲉⲣⲟⲩⲣⲟ ⲛⲱⲟⲩ ⲙ̀ⲙⲁⲩⲁⲧⲟⲩ ⲟⲩⲟϩ ⲉ̀ⲃⲟⲗ ϩⲓⲧⲟⲧ ⲁⲛ ⲁⲩⲉⲣⲁⲣⲭⲱⲛ ⲟⲩⲟϩ ⲙ̀ⲡⲟⲩⲧⲁⲙⲟⲓ
      ⲡⲟⲩϩⲁⲧ ⲛⲉⲙ ⲡⲟⲩⲛⲟⲩⲃ ⲁⲩⲑⲁⲙⲓⲱⲟⲩ ⲛⲱⲟⲩ ⲛ̀ⲓⲇⲱⲗⲟⲛ ϩⲟⲡⲱⲥ ⲛⲧⲟⲩϥⲱϯ ⲉ̀ⲃⲟⲗ</td>
      <td class="language English"><span style="color:#b00e23">(4)</span> They
      have made kings for themselves, but not by me: they have ruled, but they
      did not make it known to me: of their silver and their gold they have
      made images to themselves, that they might be destroyed.</td>
      <td class="language Greek"><span style="color:#b00e23">(4)</span>
      ἑαυτοῖς ἐβασίλευσαν καὶ οὐ δι’ ἐµοῦ, ἦρξαν καὶ οὐκ
      ἐγνώρισάν µοι· τὸ ἀργύριον αὐτῶν καὶ τὸ χρυσίον αὐτῶν
      ἐποίησαν ἑαυτοῖς εἴδωλα, ὅπως ἐξολεθρευθῶσιν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϧⲟⲙϧⲉⲙ ⲙ̀ⲡⲉⲙⲁⲥⲓ ⲧⲥⲁⲙⲁⲣⲓⲁ ⲁϥϧⲟⲙϧⲉⲙ ⲛ̀ϫⲉ ⲡⲁⲙⲃⲟⲛ ⲉ̀ϩⲣⲏⲓ ⲉ̀ϫⲱⲟⲩ ϣⲁ ⲑⲛⲁⲩ ϫⲉ
      ⲥⲉⲛⲁϣ̀ϫⲉⲙϫⲟⲙ ⲁⲛ ⲉ̀ⲧⲟⲩⲃⲟ ϧⲁ ⲛⲓϣⲏⲣⲓ ⲛ̀ⲧⲉ ⲡⲓⲥ̅ⲗ̅</td>
      <td class="language English"><span style="color:#b00e23">(5)</span> Cast
      off thy calf, O Samaria; mine anger is kindled against them: how long
      will they be unable to purge themselves in Israel?</td>
      <td class="language Greek"><span style="color:#b00e23">(5)</span>
      ἀπότριψαι τὸν µόσχον σου, Σαµάρεια· παρωξύνθη ὁ θυµός µου ἐπ’
      αὐτούς· ἕως τίνος οὐ µὴ δύνωνται καθαρισθῆναι <span style=
      "color:#b00e23">(6)</span> ἐν τῷ Ισραηλ;</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲛ̀ⲑⲟϥ ⲟⲩϩⲁⲙϣⲉ ⲡⲉⲧⲁϥⲑⲁⲙⲓⲟϥ ⲟⲩⲟϩ ⲟⲩⲛⲟⲩϯ ⲁⲛ ⲡⲉ ϫⲉ ⲟⲩⲏⲓ ⲡⲉⲙⲁⲥⲓ ⲧⲥⲁⲙⲁⲣⲓⲁ
      ⲛⲁϥⲥⲱⲣⲉⲙ ⲡⲉ</td>
      <td class="language English"><span style="color:#b00e23">(6)</span>
      Whereas the workman made it, and it is not God; wherefore thy calf,
      Samaria, was a deceiver:</td>
      <td class="language Greek">καὶ αὐτὸ τέκτων ἐποίησεν, καὶ οὐ θεός
      ἐστιν· διότι πλανῶν ἦν ὁ µόσχος σου, Σαµάρεια.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ϫⲉ
      ⲁⲩⲥⲓϯ ⲛ̀ϩⲁⲛϫⲓⲙⲫⲉ ⲟⲩⲟϩ ϥⲛⲁϭⲓⲧⲟⲩ ⲛ̀ϫⲉ ⲡⲟⲩⲫⲱⲛϫ ⲟⲩⲭⲛⲁⲩ ⲙ̀ⲙⲟⲛ ϫⲟⲙ ⲛ̀ϧⲏⲧϥ
      ⲉ̀ⲑⲣⲉϥⲉⲣⲛⲱⲓⲧ ⲉ̀ϣⲱⲡ ⲇⲉ ⲁϥϣⲁⲛⲉⲣⲡⲕⲉⲓⲣⲓ ϩⲁⲛϣⲉⲙⲙⲱⲟⲩ ⲉⲑⲛⲁⲟⲩⲟⲙⲟⲩ</td>
      <td class="language English"><span style="color:#b00e23">(7)</span> for
      they sowed blighted seed, and their destruction shall await them, a sheaf
      of corn that avails not to make meal; and even if it should produce it,
      strangers shall devour it.</td>
      <td class="language Greek"><span style="color:#b00e23">(7)</span> ὅτι
      ἀνεµόφθορα ἔσπειραν, καὶ ἡ καταστροφὴ αὐτῶν ἐκδέξεται αὐτά·
      δράγµα οὐκ ἔχον ἰσχὺν τοῦ ποιῆσαι ἄλευρον· ἐὰν δὲ καὶ
      ποιήσῃ, ἀλλότριοι καταφάγονται αὐτό.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁⲩⲱⲙⲕ ⲙ̀ⲡⲓⲥ̅ⲗ̅ ⲁϥϣⲱⲡⲓ ϯⲛⲟⲩ ϧⲉⲛ ⲛⲓⲉⲑⲛⲟⲥ ⲙ̀ⲫⲣⲏϯ ⲛ̀ⲟⲩⲥⲕⲉⲩⲟⲥ ⲙ̀ⲙⲟⲛ ⲧϣⲁⲩ</td>
      <td class="language English"><span style="color:#b00e23">(8)</span>
      Israel is swallowed up: now is he become among the nations as a worthless
      vessel.</td>
      <td class="language Greek"><span style="color:#b00e23">(8)</span>
      κατεπόθη Ισραηλ, νῦν ἐγένετο ἐν τοῖς ἔθνεσιν ὡς σκεῦος
      ἄχρηστον.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ϫⲉ
      ⲛ̀ⲑⲱⲟⲩ ⲁⲩϣⲉ ⲛⲱⲟⲩ ⲉ̀ⲛⲓⲁⲥⲥⲩⲣⲓⲟⲥ ⲁϥⲫⲓⲣⲓ ⲉ̀ⲃⲟⲗ ⲛ̀ϫⲉ ⲉⲫⲣⲉⲙ ϧⲁⲣⲓ ϧⲁⲣⲟϥ ⲁⲩⲙⲉⲛⲣⲉ
      ϩⲁⲛⲇⲱⲣⲟⲛ</td>
      <td class="language English"><span style="color:#b00e23">(9)</span> For
      they have gone up to the Assyrians: Ephraim has been strengthened against
      himself; they loved gifts.</td>
      <td class="language Greek"><span style="color:#b00e23">(9)</span> ὅτι
      αὐτοὶ ἀνέβησαν εἰς Ἀσσυρίους· ἀνέθαλεν καθ’ ἑαυτὸν Εφραιµ,
      δῶρα ἠγάπησαν·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲉⲑⲃⲉ ⲫⲁⲓ ⲥⲉⲛⲁⲧⲏⲓⲧⲟⲩ ⲛ̀ⲛⲓⲉⲑⲛⲟⲥ ϯⲛⲟⲩ ϯⲛⲁϣⲟⲡⲟⲩ ⲉ̀ⲣⲟⲓ ⲟⲩⲟϩ ⲥⲉⲛⲁϩⲉⲣⲓ ⲛ̀ⲟⲩⲕⲟⲩϫⲓ
      ⲉ̀ⲡϫⲓⲛⲑⲱϩⲥ ⲛ̀ⲟⲩⲣⲟ ⲛⲉⲙ ϩⲁⲛⲁⲣⲭⲱⲛ</td>
      <td class="language English"><span style="color:#b00e23">(10)</span>
      Therefore shall they be delivered to the nations: now I will receive
      them, and they shall cease a little to anoint a king and princes.</td>
      <td class="language Greek"><span style="color:#b00e23">(10)</span> διὰ
      τοῦτο παραδοθήσονται ἐν τοῖς ἔθνεσιν. νῦν εἰσδέξοµαι αὐτούς,
      καὶ κοπάσουσιν µικρὸν τοῦ χρίειν βασιλέα καὶ ἄρχοντας.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ϫⲉ ⲟⲩⲏⲓ ⲉⲫⲣⲉⲙ ⲁϥⲑⲣⲉ ϩⲁⲛⲙⲁⲛ̀ⲉⲣϣⲱⲟⲩϣⲓ ⲁϣⲁⲓ ⲉ̀ϩⲁⲛⲛⲟⲃⲓ ⲁⲩϣⲱⲡⲓ ⲛⲁϥ ⲛ̀ϫⲉ
      ϩⲁⲛⲙⲁⲛ̀ⲉⲣϣⲱⲟⲩϣⲓ ⲙ̀ⲙⲉⲛⲣⲁϯ</td>
      <td class="language English"><span style="color:#b00e23">(11)</span>
      Because Ephraim has multiplied altars, his beloved altars are become sins
      to him.</td>
      <td class="language Greek"><span style="color:#b00e23">(11)</span> ὅτι
      ἐπλήθυνεν Εφραιµ θυσιαστήρια, εἰς ἁµαρτίας ἐγένοντο αὐτῷ
      θυσιαστήρια ἠγαπηµένα.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ϯⲛⲁⲥϧⲁⲓ ⲛⲁϥ ⲛ̀ⲟⲩⲙⲏϣ ⲛⲉⲙ ⲛⲉϥⲛⲟⲙⲟⲥ ⲛⲓⲙⲁⲛ̀ⲉⲣϣⲱⲟⲩϣⲓ ⲙ̀ⲙⲉⲛⲣⲁϯ ⲁⲩⲟⲡⲟⲩ
      ⲉ̀ϩⲁⲛϣⲉⲙⲙⲱⲟⲩ</td>
      <td class="language English"><span style="color:#b00e23">(12)</span> I
      will write down a multitude of commands for him; but his statutes are
      accounted strange things, even the beloved altars.</td>
      <td class="language Greek"><span style="color:#b00e23">(12)</span>
      καταγράψω αὐτῷ πλῆθος καὶ τὰ νόµιµα αὐτοῦ, εἰς ἀλλότρια
      ἐλογίσθησαν θυσιαστήρια τὰ ἠγαπηµένα.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ϫⲉ ⲟⲩⲏⲓ ⲁⲩϣⲁⲛϣⲱⲧ ⲛ̀ⲟⲩϣⲟⲩϣⲱⲟⲩϣⲓ ⲟⲩⲟϩ ⲛ̀ⲥⲉⲟⲩⲉⲙ ⲁϥ ϥⲛⲁϣⲟⲡⲟⲩ ⲁⲛ ⲛ̀ϫⲉ ⲡϭ̅ⲥ̅
      ϯⲛⲟⲩ ϥⲛⲁⲉⲣⲫⲙⲉⲩⲓ ⲛ̀ⲛⲟⲩϭⲓⲛ̀ϫⲟⲛⲥ ⲟⲩⲟϩ ϥⲛⲁⲉⲣⲡⲉⲙⲡϣⲓϣ ⲛ̀ⲛⲟⲩⲛⲟⲃⲓ ⲛ̀ⲑⲱⲟⲩ ⲇⲉ
      ⲁⲩⲧⲁⲥⲑⲱⲟⲩ ⲉ̀ⲭⲏⲙⲓ ⲟⲩⲟϩ ⲥⲉⲛⲁⲟⲩⲱⲙ ⲛ̀ⲛⲏ ⲉⲧϭⲁϧⲉⲙ ϧⲉⲛ ⲛⲓⲁⲥⲥⲩⲣⲓⲟⲥ</td>
      <td class="language English"><span style="color:#b00e23">(13)</span> For
      if they should offer a sacrifice, and eat flesh, the lord will not accept
      them: now will he remember their iniquities, and will take vengeance on
      their sins: they have returned to Egypt, and they shall eat unclean
      things among the Assyrians.</td>
      <td class="language Greek"><span style="color:#b00e23">(13)</span> διότι
      ἐὰν θύσωσιν θυσίαν καὶ φάγωσιν κρέα, κύριος οὐ προσδέξεται
      αὐτά· νῦν µνησθήσεται τὰς ἀδικίας αὐτῶν καὶ ἐκδικήσει τὰς
      ἁµαρτίας αὐτῶν· αὐτοὶ εἰς Αἴγυπτον ἀπέστρεψαν καὶ ἐν
      Ἀσσυρίοις ἀκάθαρτα φάγονται.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲁϥⲉⲣⲡⲱⲃϣ ⲛ̀ϫⲉ ⲡⲓⲥ̅ⲗ̅ ⲙ̀ⲫⲏ ⲉⲧⲁϥⲑⲁⲙⲓⲟϥ ⲟⲩⲟϩ ⲁϥⲕⲱⲧ ⲛ̀ϩⲁⲛⲉⲣⲫⲏⲟⲩⲓ ⲟⲩⲟϩ
      ⲓⲟⲩⲇⲁⲥ ⲁϥⲑⲣⲟⲩⲁϣⲁⲓ ⲛ̀ϫⲉ ϩⲁⲛⲃⲁⲕⲓ ⲉⲩⲧⲁⲕⲧⲏⲟⲩⲧ ⲛ̀ⲥⲟⲃⲧ ⲟⲩⲟϩ ϯⲛⲁⲟⲩⲟⲣⲡ ⲛ̀ⲟⲩⲭⲣⲱⲙ
      ⲉ̀ϧⲟⲩⲛ ⲉ̀ⲛⲉϥⲃⲁⲕⲓ ⲟⲩⲟϩ ⲉϥⲉ̀ⲟⲩⲱⲙ ⲛ̀ⲛⲉϥⲥⲉⲛϯ</td>
      <td class="language English"><span style="color:#b00e23">(14)</span> And
      Israel has forgotten him that made him, and they have built fanes, and
      Juda has multiplied walled cities: but I will send fire on his cities,
      and it shall devour their foundations.</td>
      <td class="language Greek"><span style="color:#b00e23">(14)</span> καὶ
      ἐπελάθετο Ισραηλ τοῦ ποιήσαντος αὐτὸν καὶ ᾠκοδόµησαν τεµένη,
      καὶ Ιουδας ἐπλήθυνεν πόλεις τετειχισµένας· καὶ ἐξαποστελῶ πῦρ
      εἰς τὰς πόλεις αὐτοῦ, καὶ καταφάγεται τὰ θεµέλια αὐτῶν.</td>
    </tr>
  </table>
</body>
</html>
