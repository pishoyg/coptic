<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_11.html" rel="next">
  <link href="job_9.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="job_10">Job 10</h4>

  <table>
    <tr>
      <td><span style="color:#b00e23">(ⲁ̅)</span> ⲁⲗⲗⲁ ⲉⲓϧⲟⲥⲓ ϧⲉⲛ ⲧⲁⲯⲩⲭⲏ
      ⲉⲓϥⲓⲁϩⲟⲙ ϯⲛⲁϫⲉ ⲛⲁⲥⲁϫⲓ ⲛⲁϩⲣⲁϥ</td>
      <td><span style="color:#b00e23">(ⲁ︦)</span> ⲉⲓϣⲡ̅ϩⲓⲥⲉ ϩⲛ̅ ⲧⲁⲯⲩⲭⲏ. ϯⲛⲁⲟⲩⲉϩ
      ⲛⲁⲓ ⲛ̅ⲧⲁϣⲁϫⲉ ⲉϩⲣⲁⲓ ⲉϫⲱϥ ⲉⲓⲁϣⲁϩⲟⲙ. ϯⲛⲁϣⲁϫⲉ ⲉⲓϣⲟⲟⲡ ϩⲙ̅ ⲡⲛⲟⲩϭⲥ̅
      ⲛ̅ⲧⲁⲯⲩⲭⲏ.</td>
      <td><span style="color:#b00e23">(1)</span> Weary in my soul, I will pour
      my words with groans upon him: I will speak being straitened in the
      bitterness of my soul.</td>
      <td><span style="color:#b00e23">(1)</span> κάµνων τῇ ψυχῇ µου, στένων
      ἐπαφήσω ἐπ’ αὐτὸν τὰ ῥήµατά µου· λαλήσω πικρίᾳ ψυχῆς µου συνεχόµενος</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ϯⲛⲁϫⲟⲥ ⲙ̀ⲡϭ̅ⲥ̅ ϫⲉ
      ⲙ̀ⲡⲉⲣϯⲥⲃⲱ ⲛⲏⲓ ⲉ̀ⲉⲣⲙⲉⲧⲁⲥⲉⲃⲏⲥ ⲉⲑⲃⲉⲟⲩ ⲁⲕϯϩⲁⲡ ⲉ̀ⲣⲟⲓ ⲙ̀ⲡⲁⲓⲣⲏϯ</td>
      <td><span style="color:#b00e23">(ⲃ︦)</span> ⲧⲁϫⲟⲟⲥ ⲙ̅ⲡϫⲟⲉⲓⲥ ϫⲉ
      ⲙ̅ⲡⲣ̅ⲧⲥⲁⲃⲟⲓ ⲉⲣ̅ⲛⲟⲃⲉ. ⲁⲩⲱ ⲉⲧⲃⲉ ⲟⲩ ⲉⲕⲕⲣⲓⲛⲉ ⲙ̅ⲙⲟⲓ ϩⲁ ⲛⲁⲓ.</td>
      <td><span style="color:#b00e23">(2)</span> And I will say to the Lord, Do
      not teach me to be impious; and wherefore hast thou thus judged me?</td>
      <td><span style="color:#b00e23">(2)</span> καὶ ἐρῶ πρὸς κύριον Μή µε
      ἀσεβεῖν δίδασκε· καὶ διὰ τί µε οὕτως ἔκρινας;</td>
    </tr>

    <tr>
      <td><span style="color:#b00e23">(ⲅ̅)</span> ⲙⲏ ⲛⲁⲛⲉⲥ ⲛⲁⲕ ⲁⲓϣⲁⲛϭⲓⲛ̀ϫⲟⲛⲥ ϫⲉ
      ⲁⲕⲭⲱ ⲛ̀ⲥⲱⲕ ⲛ̀ⲛⲓϩⲃⲏⲟⲩⲓ ⲛ̀ⲧⲉ ⲛⲉⲕϫⲓϫ ⲡⲥⲟϭⲛⲓ ⲇⲉ ⲛ̀ⲧⲉ ⲛⲓⲁⲥⲉⲃⲏⲥ ⲁⲕϯϩⲑⲏⲕ
      ⲉ̀ⲣⲟϥ</td>
      <td><span style="color:#b00e23">(ⲅ︦)</span> ⲙⲏ ⲛⲁⲛⲟⲩⲥ ⲛⲁⲕ ⲉⲓϣⲁⲛⲣ̅ⲛⲟⲃⲉ. ϫⲉ
      ⲁⲕⲕⲱ ⲛ̅ⲥⲱⲕ ⲛ̅ⲛⲉϩⲃⲏⲩⲉ ⲛ̅ⲛⲉⲕϭⲓϫ. ⲁⲕϯϩⲧⲏⲕ ⲇⲉ ⲉⲡϣⲟϫⲛⲉ ⲛ̅ⲛ̅ϣⲁϥⲧⲉ.</td>
      <td><span style="color:#b00e23">(3)</span> Is it good before thee if I be
      unrighteous? for thou hast disowned the work of thy hands, and attended
      to the counsel of the ungodly.</td>
      <td><span style="color:#b00e23">(3)</span> ἦ καλόν σοι, ἐὰν ἀδικήσω, ὅτι
      ἀπείπω ἔργα χειρῶν σου, βουλῇ δὲ ἀσεβῶν προσέσχες;</td>
    </tr>

    <tr>
      <td><span style="color:#b00e23">(ⲇ̅)</span> ⲁⲛ ⲁⲕⲛⲁⲩ ϩⲱⲕ ⲙ̀ⲫⲣⲏϯ ⲛ̀ⲟⲩⲣⲱⲙⲓ
      ⲉϥⲛⲁⲩ</td>
      <td><span style="color:#b00e23">(ⲇ︦)</span> ⲙⲏ ⲉⲕⲛⲁⲩ ⲛ̅ⲑⲉ ⲉϣⲁⲣⲉ ⲟⲩⲣⲱⲙⲉ
      ⲛⲁⲩ.</td>
      <td><span style="color:#b00e23">(4)</span> Or dost thou see as a mortal
      sees? or wilt thou look as a man sees?</td>
      <td><span style="color:#b00e23">(4)</span> ἦ ὥσπερ βροτὸς ὁρᾷ καθορᾷς ἢ
      καθὼς ὁρᾷ ἄνθρωπος βλέψῃ;</td>
    </tr>

    <tr>
      <td><span style="color:#b00e23">(ⲉ̅)</span> ⲓⲉ ⲡⲉⲕϫⲓⲛⲱⲛϧ ⲟⲩϫⲓⲛⲱⲛϧ ⲛ̀ⲣⲱⲙⲓ
      ⲡⲉ ⲓⲉ ⲛⲉⲕⲣⲟⲙⲡⲓ ϩⲁⲛⲣⲟⲙⲡⲓ ⲛ̀ⲣⲱⲙⲓ ⲛⲉ</td>
      <td><span style="color:#b00e23">(ⲉ︦)</span> ⲏ ⲟⲩⲁϩⲉ ⲛ̅ⲣⲱⲙⲉ ⲡⲉ ⲡⲉⲕⲁϩⲉ. ⲏ
      ⲛⲉⲕⲣⲟⲙⲡⲉ ϩⲉⲛⲣⲟⲙⲡⲉ ⲛ̅ⲣⲱⲙⲉ ⲛⲉ.</td>
      <td><span style="color:#b00e23">(5)</span> Or is thy life human, or thy
      years the years of a man,</td>
      <td><span style="color:#b00e23">(5)</span> ἦ ὁ βίος σου ἀνθρώπινός ἐστιν
      ἢ τὰ ἔτη σου ἀνδρός;</td>
    </tr>

    <tr>
      <td><span style="color:#b00e23">(ⲋ̅)</span> ϫⲉ ⲁⲕⲕⲱϯ ⲛ̀ⲥⲁ ⲧⲁⲁⲛⲟⲙⲓⲁ ⲟⲩⲟϩ
      ⲛⲁⲛⲟⲃⲓ ⲁⲕϧⲉⲧϧⲱⲧⲟⲩ</td>
      <td><span style="color:#b00e23">(ⲋ︦)</span> ϫⲉ ⲁⲕϣⲓⲛⲉ ⲛ̅ⲥⲁ ⲧⲁⲁⲛⲟⲙⲓⲁ. ⲁⲩⲱ
      ⲁⲕϩⲟⲧϩⲧ̅ ⲛ̅ⲥⲁ ⲡⲁⲛⲟⲃⲉ.</td>
      <td><span style="color:#b00e23">(6)</span> that thou hast enquired into
      mine iniquity, and searched out my sins?</td>
      <td><span style="color:#b00e23">(6)</span> ὅτι ἀνεζήτησας τὴν ἀνοµίαν µου
      καὶ τὰς ἁµαρτίας µου ἐξιχνίασας.</td>
    </tr>

    <tr>
      <td><span style="color:#b00e23">(ⲍ̅)</span> ⲕⲥⲱⲟⲩⲛ ⲅⲁⲣ ϫⲉ ⲙ̀ⲡⲓⲉⲣⲁⲥⲉⲃⲏⲥ
      ⲁⲗⲗⲁ ⲛⲓⲙ ⲡⲉ ⲫⲏ ⲉⲧⲱⲗⲓ ⲉ̀ⲃⲟⲗ ϧⲉⲛ ⲛⲉⲕϫⲓϫ</td>
      <td><span style="color:#b00e23">(ⲍ︦)</span> ⲕⲥⲟⲟⲩⲛ ⲅⲁⲣ ϫⲉ ⲙ̅ⲡⲉⲓⲣⲛⲟⲃⲉ.
      ⲁⲗⲗⲁ ⲛⲓⲙ ⲡⲉⲧⲛⲁⲣ̅ⲃⲟⲗ ⲉⲛⲉⲕϭⲓϫ.</td>
      <td><span style="color:#b00e23">(7)</span> For thou knowest that I have
      not committed iniquity: but who is he that can deliver out of thy
      hands?</td>
      <td><span style="color:#b00e23">(7)</span> οἶδας γὰρ ὅτι οὐκ ἠσέβησα·
      ἀλλὰ τίς ἐστιν ὁ ἐκ τῶν χειρῶν σου ἐξαιρούµενος;</td>
    </tr>

    <tr>
      <td><span style="color:#b00e23">(ⲏ̅)</span> ⲛⲉⲕϫⲓϫ ⲁⲩⲉⲣⲡⲗⲁⲍⲓⲛ ⲙ̀ⲙⲟⲓ ⲟⲩⲟϩ
      ⲁⲩⲑⲁⲙⲓⲟⲓ ⲙⲉⲛⲉⲛⲥⲁ ⲛⲁⲓ ⲇⲉ ⲁⲕⲕⲟⲧⲕ ⲁⲕϯ ⲛ̀ⲟⲩⲉⲣϧⲟⲧ ⲛⲏⲓ</td>
      <td><span style="color:#b00e23">(ⲏ︦)</span> ⲛⲉⲕϭⲓϫ ⲛⲉⲛⲧⲁⲩⲡⲗⲁⲥⲥⲉ ⲙ̅ⲙⲟⲓ
      ⲁⲩⲧⲁⲙⲓⲟⲓ. ⲙⲛ̅ⲛ̅ⲥⲱⲥ ⲁⲕⲕⲟⲧⲕ̅ ⲁⲕⲣⲁϩⲧ̅.</td>
      <td><span style="color:#b00e23">(8)</span> Thy hands have formed me and
      made me; afterwards thou didst change thy mind, and smite me.</td>
      <td><span style="color:#b00e23">(8)</span> αἱ χεῖρές σου ἔπλασάν µε καὶ
      ἐποίησάν µε, µετὰ ταῦτα µεταβαλών µε ἔπαισας.</td>
    </tr>

    <tr>
      <td><span style="color:#b00e23">(ⲑ̅)</span> ⲁⲣⲓⲫⲙⲉⲩⲓ ϫⲉ ⲁⲕⲉⲣⲡⲗⲁⲍⲓⲛ ⲙ̀ⲙⲟⲓ
      ⲛ̀ⲟⲩⲟⲙⲓ ⲟⲩⲟϩ ⲁⲕⲧⲁⲥⲑⲟⲓ ⲟⲛ ⲉ̀ⲡⲕⲁϩⲓ</td>
      <td><span style="color:#b00e23">(ⲑ︦)</span> ⲁⲣⲓⲡⲙⲉⲉⲩⲉ ϭⲉ ϫⲉ ⲛ̅ⲧⲁⲕⲡⲗⲁⲥⲥⲉ
      ⲙ̅ⲙⲟⲓ ⲛ̅ⲟⲙⲉ. ⲁⲩⲱ ⲟⲛ ⲕⲛⲁⲕⲧⲟⲓ ⲉⲡⲕⲁϩ.</td>
      <td><span style="color:#b00e23">(9)</span> Remember that thou hast made
      me as clay, and thou dost turn me again to earth.</td>
      <td><span style="color:#b00e23">(9)</span> µνήσθητι ὅτι πηλόν µε ἔπλασας,
      εἰς δὲ γῆν µε πάλιν ἀποστρέφεις.</td>
    </tr>

    <tr>
      <td><span style="color:#b00e23">(ⲓ̅)</span> ⲙⲏ ⲉⲧⲁⲕϩⲟⲣⲧ ⲁⲛ ⲙ̀ⲫⲣⲏϯ
      ⲛ̀ⲟⲩⲉⲣⲱϯ ⲁⲕⲑⲣⲓϭⲱⲥ ⲇⲉ ⲙ̀ⲫⲣⲏϯ ⲛ̀ⲟⲩⲁⲗⲱⲙ</td>
      <td><span style="color:#b00e23">(ⲓ︦)</span> ⲙⲏ ⲛ̅ⲧⲟⲕϩⲟⲣⲧ̅ ⲁⲛ ⲛ̅ⲑⲉ
      ⲛ̅ⲟⲩⲉⲣⲱⲧⲉ. ⲁⲕⲧⲟⲕⲧ̅ ⲇⲉ ⲛ̅ⲑⲉ ⲛ̅ⲟⲩϩⲁⲗⲱⲙ.</td>
      <td><span style="color:#b00e23">(10)</span> Hast thou not poured me out
      like milk, and curdled me like cheese?</td>
      <td><span style="color:#b00e23">(10)</span> ἦ οὐχ ὥσπερ γάλα µε ἤµελξας,
      ἐτύρωσας δέ µε ἴσα τυρῷ;</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩϣⲁⲣ ⲛⲉⲙ ϩⲁⲛϥⲱⲓ ⲁⲕⲧⲏⲓⲧⲟⲩ
      ϩⲓⲱⲧ ⲟⲩⲟϩ ⲁⲕⲙⲟⲗϧⲧ ϧⲉⲛ ϩⲁⲛⲕⲁⲥ ⲛⲉⲙ ϩⲁⲛⲙⲟϯ</td>
      <td><span style="color:#b00e23">(ⲓ︦ⲁ︦)</span> ⲁⲕϯϩⲓⲱⲱⲧ ⲛ̅ⲟⲩϣⲁⲁⲣ ⲙⲛ̅
      ϩⲉⲛⲁϥ. ⲁⲕⲙⲟⲗϩⲧ̅ ⲇⲉ ⲛ̅ϩⲉⲛⲕⲉⲉⲥ ⲙⲛ̅ ϩⲉⲛⲙⲟⲩⲧ.</td>
      <td><span style="color:#b00e23">(11)</span> And thou didst clothe me with
      skin and flesh, and frame me with bones and sinews.</td>
      <td><span style="color:#b00e23">(11)</span> δέρµα καὶ κρέας µε ἐνέδυσας,
      ὀστέοις δὲ καὶ νεύροις µε ἐνεῖρας.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲱⲛϧ ⲇⲉ ⲛⲉⲙ ⲟⲩⲛⲁⲓ ⲁⲕⲭⲁⲩ
      ⲛ̀ϧⲏⲧ ⲟⲩⲟϩ ⲡⲉⲕϫⲉⲙⲡϣⲓⲛⲓ ⲉϥⲁⲣⲉϩ ⲉ̀ⲡⲁⲡⲛ̅ⲁ̅</td>
      <td><span style="color:#b00e23">(ⲓ︦ⲃ︦)</span> ⲁⲕⲕⲱ ⲛ̅ϩⲏⲧ ⲛ̅ⲟⲩⲱⲛϩ̅ ⲙⲛ̅
      ⲟⲩⲛⲁ. ⲡⲉⲕϭⲙ̅ⲡϣⲓⲛⲉ ⲇⲉ ⲡⲉⲛⲧⲁϥϩⲁⲣⲉϩ ⲉⲡⲁⲡⲛ̅ⲁ̅.</td>
      <td><span style="color:#b00e23">(12)</span> And thou didst bestow upon me
      life and mercy, and thy oversight has preserved my spirit.</td>
      <td><span style="color:#b00e23">(12)</span> ζωὴν δὲ καὶ ἔλεος ἔθου παρ’
      ἐµοί, ἡ δὲ ἐπισκοπή σου ἐφύλαξέν µου τὸ πνεῦµα.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲛⲁⲓ ⲧⲏⲣⲟⲩ ⲥⲉⲭⲏ ⲛ̀ϧⲏⲧ ⲟⲩⲟϩ
      ϯⲉⲙⲓ ϫⲉ ⲟⲩⲟⲛ ϣϫⲟⲙ ⲙ̀ⲙⲟⲕ ϧⲉⲛ ϩⲱⲃ ⲛⲓⲃⲉⲛ ⲟⲩⲟϩ ⲙ̀ⲙⲟⲛ ϩⲗⲓ ⲟⲓ ⲛ̀ⲁⲧϫⲟⲙ
      ⲛ̀ⲧⲟⲧⲕ</td>
      <td><span style="color:#b00e23">(ⲓ︦ⲅ︦)</span> ⲉⲟⲩⲛ̅ⲧⲕ̅ ⲛⲁⲓ ⲛ̅ϩⲏⲧ ϯⲥⲟⲟⲩⲛ
      ϫⲉ ⲟⲩⲛ̅ ϭⲟⲙ ⲙ̅ⲙⲟⲕ ⲉϩⲱⲃ ⲛⲓⲙ. ⲙⲛ̅ ⲗⲁⲁⲩ ⲇⲉ ⲟ ⲛⲁⲕ ⲛ̅ⲁⲧϭⲟⲙ.</td>
      <td><span style="color:#b00e23">(13)</span> Having these things in
      thyself, I know that thou canst do all things; for nothing is impossible
      with thee.</td>
      <td><span style="color:#b00e23">(13)</span> ταῦτα ἔχων ἐν σεαυτῷ οἶδα ὅτι
      πάντα δύνασαι, ἀδυνατεῖ δέ σοι οὐθέν.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲉ̀ϣⲱⲡ ⲅⲁⲣ ⲁⲓϣⲁⲛⲉⲣⲛⲟⲃⲓ
      ⲭⲛⲁⲁⲣⲉϩ ⲉ̀ⲣⲟⲓ ⲙ̀ⲡⲉⲕⲧⲟⲩⲃⲟⲓ ⲇⲉ ⲉ̀ⲃⲟⲗ ϩⲁ ⲛⲁⲁⲛⲟⲙⲓⲁ</td>
      <td><span style="color:#b00e23">(ⲓ︦ⲇ︦)</span> ⲉⲓϣⲁⲛⲣ̅ⲛⲟⲃⲉ ⲅⲁⲣ ⲕⲛⲁϯϩⲧⲏⲕ
      ⲉⲣⲟⲓ. ⲙ̅ⲡⲉⲕⲧⲃ̅ⲃⲟⲓ ⲇⲉ ⲉⲛⲁⲁⲛⲟⲙⲓⲁ.</td>
      <td><span style="color:#b00e23">(14)</span> And if I should sin, thou
      watchest me; and thou hast not cleared me from iniquity.</td>
      <td><span style="color:#b00e23">(14)</span> ἐάν τε γὰρ ἁµάρτω, φυλάσσεις
      µε, ἀπὸ δὲ ἀνοµίας οὐκ ἀθῷόν µε πεποίηκας.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲉ̀ϣⲱⲡ ⲅⲁⲣ ⲁⲓϣⲁⲛⲉⲣⲛⲟⲃⲓ ⲟⲩⲟⲓ
      ⲛⲏⲓ ⲉ̀ϣⲱⲡ ⲇⲉ ⲉⲓⲟⲓ ⲛ̀ⲑⲙⲏⲓ ϯϣ̀ϥⲓ ⲉ̀ϫⲱⲓ ⲉ̀ⲡϣⲱⲓ ⲁⲛ ϯⲙⲉϩ ⲅⲁⲣ ⲛ̀ϣⲱϣ</td>
      <td><span style="color:#b00e23">(ⲓ︦ⲉ︦)</span> ⲟⲩⲟⲓ ⲅⲁⲣ ⲛⲁⲓ ⲡⲉ
      ⲉⲓϣⲁⲛⲣ̅ⲛⲟⲃⲉ. ⲉϣⲱⲡⲉ ⲟⲛ ⲁⲛⲅ̅ ⲟⲩⲇⲓⲕⲁⲓⲟⲥ ⲙⲛ̅ ϣϭⲟⲙ ⲙ̅ⲙⲟⲓ ⲉϥⲉⲓϫⲱⲓ ⲉϩⲣⲁⲓ. ϯⲙⲉϩ
      ⲅⲁⲣ ⲛ̅ⲥⲱϣ.</td>
      <td><span style="color:#b00e23">(15)</span> Or if I should be ungodly,
      woe is me: and if I should be righteous, I cannot lift myself up, for I
      am full of dishonour.</td>
      <td><span style="color:#b00e23">(15)</span> ἐάν τε γὰρ ἀσεβὴς ὦ, οἴµµοι·
      ἐάν τε ὦ δίκαιος, οὐ δύναµαι ἀνακύψαι, πλήρης γὰρ ἀτιµίας εἰµί.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲥⲉϫⲱⲣϫ ⲅⲁⲣ ⲉ̀ⲣⲟⲓ ⲙ̀ⲫⲣⲏϯ
      ⲛ̀ⲟⲩⲙⲟⲩⲓ ⲉ̀ⲡϧⲟⲗϧⲉⲗ ⲡⲁⲗⲓⲛ ⲟⲛ ⲁⲓⲕⲟⲧ ⲁⲕϯⲙⲕⲁϩ ⲛⲏⲓ ⲙ̀ⲙⲁϣⲱ</td>
      <td><span style="color:#b00e23">(ⲓ︦ⲋ︦)</span> ⲥⲉϭⲟⲣϭ̅ ⲅⲁⲣ ⲉⲣⲟⲓ ⲛ̅ⲑⲉ
      ⲛ̅ⲛⲉⲓⲙⲟⲩⲓ ⲉⲩⲡⲁϩⲥ̅. ⲁⲩⲱ ⲟⲛ ⲁⲕⲕⲟⲧⲕ̅ ⲁⲕⲧⲁⲕⲟⲓ ⲉⲙⲁⲧⲉ.</td>
      <td><span style="color:#b00e23">(16)</span> For I am hunted like a lion
      for slaughter; for again thou hast changed and art terribly destroying
      me;</td>
      <td><span style="color:#b00e23">(16)</span> ἀγρεύοµαι γὰρ ὥσπερ λέων εἰς
      σφαγήν, πάλιν δὲ µεταβαλὼν δεινῶς µε ὀλέκεις</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲉⲕⲓⲣⲓ ⲙ̀ⲡⲁⲉⲧⲁⲥⲙⲟⲥ ⲙ̀ⲃⲉⲣⲓ
      ⲉ̀ϩⲣⲏⲓ ⲉ̀ϫⲱⲓ ⲁⲕⲉⲣⲭⲣⲁⲥⲑⲉ ⲛⲏⲓ ϧⲉⲛ ⲟⲩⲛⲓϣϯ ⲛ̀ϫⲱⲛⲧ ⲁⲕⲓⲛⲓ ⲇⲉ ⲛ̀ϩⲁⲛⲡⲓⲣⲁⲥⲙⲟⲥ
      ⲉ̀ϩⲣⲏⲓ ⲉ̀ϫⲱⲓ</td>
      <td><span style="color:#b00e23">(ⲓ︦ⲍ︦)</span> ⲁⲕⲉⲓⲣⲉ ⲛ̅ⲧⲁⲥⲏϣⲉ ⲛ̅ⲃⲣ̅ⲣⲉ
      ⲉⲣⲟⲓ. ⲁⲕⲭⲣⲱ ⲇⲉ ⲛⲁⲓ ϩⲛ̅ ⲟⲩⲛⲟϭ ⲛ̅ⲟⲣⲅⲏ. ⲁⲕⲉⲓⲛⲉ ⲇⲉ ⲉϩⲣⲁⲓ ⲉϫⲱⲓ
      ⲛ̅ϩⲉⲛⲙⲁⲛ̅ⲥⲟⲟⲛⲉ.</td>
      <td><span style="color:#b00e23">(17)</span> renewing against me my
      torture: and thou hast dealt with me in great anger, and thou hast
      brought trials upon me.</td>
      <td><span style="color:#b00e23">(17)</span> ἐπανακαινίζων ἐπ’ ἐµὲ τὴν
      ἔτασίν µου· ὀργῇ δὲ µεγάλῃ µοι ἐχρήσω, ἐπήγαγες δὲ ἐπ’ ἐµὲ
      πειρατήρια.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲉⲑⲃⲉⲟⲩ ⲁⲕⲉⲛⲧ ⲉ̀ⲃⲟⲗ ϧⲉⲛ
      ⲑⲛⲉϫⲓ ⲟⲩⲟϩ ⲙ̀ⲡⲓⲙⲟⲩ ϩⲓⲛⲁ ⲛ̀ⲧⲉϣ̀ⲧⲉⲙ ⲃⲁⲗ ⲛ̀ⲣⲱⲙⲓ ⲛⲁⲩ ⲉ̀ⲣⲟⲓ</td>
      <td><span style="color:#b00e23">(ⲓ︦ⲏ︦)</span> ⲉⲧⲃⲉ ⲟⲩ ⲇⲉ ⲁⲕⲛ̅ⲧ ⲉⲃⲟⲗ ϩⲛ̅
      ⲑⲏ ⲙ̅ⲡⲉⲓⲙⲟⲩ. ⲛⲉ ⲙⲛ̅ ⲃⲁⲗ ⲇⲉ ⲛⲁⲩ ⲉⲣⲟⲓ ⲡⲉ.</td>
      <td><span style="color:#b00e23">(18)</span> Why then didst thou bring me
      out of the womb? and why did I not die, and no eye see me,</td>
      <td><span style="color:#b00e23">(18)</span> ἵνα τί οὖν ἐκ κοιλίας µε
      ἐξήγαγες, καὶ οὐκ ἀπέθανον, ὀφθαλµὸς δέ µε οὐκ εἶδεν,</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲟⲩⲟϩ ⲛ̀ⲧⲁⲉⲣ ⲙ̀ⲫⲣⲏϯ ⲛ̀ⲟⲩⲁⲓ
      ⲙ̀ⲡⲉϥϣⲱⲡⲓ ⲣⲱ ⲉⲑⲃⲉⲟⲩ ⲉⲧⲁⲓⲓ̀ ⲉ̀ⲃⲟⲗ ϧⲉⲛ ⲑⲛⲉϫⲓ ⲙ̀ⲡⲓϩⲱⲗ ⲉ̀ⲟⲩⲙϩⲁⲩ</td>
      <td><span style="color:#b00e23">(ⲓ︦ⲑ︦)</span> ⲁⲩⲱ ⲛⲉⲓⲛⲁⲣ̅ ⲑⲉ ⲙ̅ⲡⲉⲧⲉ
      ⲛϥ̅ϣⲟⲟⲡ ⲁⲛ. ⲉⲧⲃⲉ ⲟⲩ ⲅⲁⲣ ⲛ̅ⲧⲉⲣⲉⲓⲉⲓ ⲉⲃⲟⲗ ϩⲛ̅ ⲑⲏ ⲙ̅ⲡⲉⲓⲙⲟⲩ.</td>
      <td><span style="color:#b00e23">(19)</span> and I become as if I had not
      been? for why was I not carried from the womb to the grave?</td>
      <td><span style="color:#b00e23">(19)</span> καὶ ὥσπερ οὐκ ὢν ἐγενόµην;
      διὰ τί γὰρ ἐκ γαστρὸς εἰς µνῆµα οὐκ ἀπηλλάγην;</td>
    </tr>

    <tr>
      <td><span style="color:#b00e23">(ⲕ̅)</span> ϣⲁⲛ ⲟⲩⲕⲟⲩϫⲓ ⲁⲛ ⲡⲉ ⲡⲥⲏⲟⲩ ⲛ̀ⲧⲉ
      ⲡⲁⲱⲛϧ ⲭⲁⲧ ⲛ̀ⲧⲁⲙⲧⲟⲛ ⲙ̀ⲙⲟⲓ ⲛ̀ⲟⲩⲕⲟⲩϫⲓ</td>
      <td><span style="color:#b00e23">(ⲕ︦)</span> ⲙⲏ ⲟⲩⲕⲟⲩⲓ ⲁⲛ ⲡⲉ ⲡⲉⲟⲩⲟⲉⲓϣ
      ⲙ̅ⲡⲁⲁϩⲉ. ⲕⲁⲁⲧ ⲧⲁⲙⲧⲟⲛ ⲙ̅ⲙⲟⲓ ⲛ̅ⲟⲩⲕⲟⲩⲓ.</td>
      <td><span style="color:#b00e23">(20)</span> Is not the time of my life
      short? suffer me to rest a little,</td>
      <td><span style="color:#b00e23">(20)</span> ἦ οὐκ ὀλίγος ἐστὶν ὁ χρόνος
      τοῦ βίου µου; ἔασόν µε ἀναπαύσασθαι µικρὸν</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲙ̀ⲡⲁϯϣⲉ ⲛⲏⲓ ⲉ̀ⲡⲓⲙⲁ
      ⲉ̀ϯⲛⲁⲧⲁⲥⲑⲟⲓ ⲁⲛ ϫⲉ ⲉ̀ⲃⲟⲗ ⲛ̀ϧⲏⲧϥ ⲉ̀ⲡⲓⲙⲁ ⲛ̀ⲭⲁⲕⲓ ⲛⲉⲙ ⲅⲛⲟⲫⲟⲥ</td>
      <td><span style="color:#b00e23">(ⲕ︦ⲁ︦)</span> ⲙ̅ⲡⲁϯⲃⲱⲕ ⲉⲡⲙⲁ ⲛ̅ⲧⲁⲧⲙ̅ⲥⲟⲧⲧ̅.
      ⲉⲩⲕⲁϩ ⲛ̅ⲕⲁⲕⲉ ϩⲓ ϭⲟⲥⲙ̅.</td>
      <td><span style="color:#b00e23">(21)</span> before I go whence I shall
      not return, to a land of darkness and gloominess;</td>
      <td><span style="color:#b00e23">(21)</span> πρὸ τοῦ µε πορευθῆναι ὅθεν
      οὐκ ἀναστρέψω, εἰς γῆν σκοτεινὴν καὶ γνοφεράν,</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲡⲓⲕⲁϩⲓ ⲛ̀ⲭⲁⲕⲓ ϣⲁ ⲉⲛⲉϩ ⲡⲓⲙⲁ
      ⲉⲧⲉ ⲙ̀ⲙⲟⲛ ⲟⲩⲱⲓⲛⲓ ⲙ̀ⲙⲁⲩ ⲟⲩⲇⲉ ⲙ̀ⲡⲁⲩⲛⲁⲩ ⲉ̀ⲡⲱⲛϧ ⲛ̀ⲧⲉ ⲛⲓⲣⲱⲙⲓ ⲙ̀ⲙⲁⲩ</td>
      <td>ⲟⲩⲕⲁϩ ⲛ̅ⲕⲁⲕⲉ ϣⲁ ⲉⲛⲉϩ. ⲡⲙⲁ ⲉⲧⲉ ⲙⲛ̅ ⲟⲩⲟⲉⲓⲛ ⲛ̅ϩⲏⲧϥ̅. ⲟⲩⲇⲉ ⲛⲁⲩ ⲉϭⲓⲛⲱⲣ ϩⲛ̅
      ⲣⲱⲙⲉ.</td>
      <td><span style="color:#b00e23">(22)</span> to a land of perpetual
      darkness, where there is no light, neither can any one see the life of
      mortals.</td>
      <td><span style="color:#b00e23">(22)</span> εἰς γῆν σκότους αἰωνίου, οὗ
      οὐκ ἔστιν φέγγος οὐδὲ ὁρᾶν ζωὴν βροτῶν.</td>
    </tr>
  </table>
</body>
</html>
