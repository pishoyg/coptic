<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_11.html" rel="next">
  <link href="job_9.html" rel="prev">
  <script src="main.js" type="module"></script>
</head>
<body class="chapter">
  <h4 id="job_10" class="title">Job 10</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁⲗⲗⲁ ⲉⲓϧⲟⲥⲓ ϧⲉⲛ ⲧⲁⲯⲩⲭⲏ ⲉⲓϥⲓⲁϩⲟⲙ ϯⲛⲁϫⲉ ⲛⲁⲥⲁϫⲓ ⲛⲁϩⲣⲁϥ</td>
      <td class="language Sahidic"><span style="color:#b00e23">(ⲁ︦)</span>
      ⲉⲓϣⲡ̅ϩⲓⲥⲉ ϩⲛ̅ ⲧⲁⲯⲩⲭⲏ. ϯⲛⲁⲟⲩⲉϩ ⲛⲁⲓ ⲛ̅ⲧⲁϣⲁϫⲉ ⲉϩⲣⲁⲓ ⲉϫⲱϥ ⲉⲓⲁϣⲁϩⲟⲙ. ϯⲛⲁϣⲁϫⲉ
      ⲉⲓϣⲟⲟⲡ ϩⲙ̅ ⲡⲛⲟⲩϭⲥ̅ ⲛ̅ⲧⲁⲯⲩⲭⲏ.</td>
      <td class="language English"><span style="color:#b00e23">(1)</span> Weary
      in my soul, I will pour my words with groans upon him: I will speak being
      straitened in the bitterness of my soul.</td>
      <td class="language Greek"><span style="color:#b00e23">(1)</span> κάµνων
      τῇ ψυχῇ µου, στένων ἐπαφήσω ἐπ’ αὐτὸν τὰ ῥήµατά µου·
      λαλήσω πικρίᾳ ψυχῆς µου συνεχόµενος</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ϯⲛⲁϫⲟⲥ ⲙ̀ⲡϭ̅ⲥ̅ ϫⲉ ⲙ̀ⲡⲉⲣϯⲥⲃⲱ ⲛⲏⲓ ⲉ̀ⲉⲣⲙⲉⲧⲁⲥⲉⲃⲏⲥ ⲉⲑⲃⲉⲟⲩ ⲁⲕϯϩⲁⲡ ⲉ̀ⲣⲟⲓ
      ⲙ̀ⲡⲁⲓⲣⲏϯ</td>
      <td class="language Sahidic"><span style="color:#b00e23">(ⲃ︦)</span>
      ⲧⲁϫⲟⲟⲥ ⲙ̅ⲡϫⲟⲉⲓⲥ ϫⲉ ⲙ̅ⲡⲣ̅ⲧⲥⲁⲃⲟⲓ ⲉⲣ̅ⲛⲟⲃⲉ. ⲁⲩⲱ ⲉⲧⲃⲉ ⲟⲩ ⲉⲕⲕⲣⲓⲛⲉ ⲙ̅ⲙⲟⲓ ϩⲁ
      ⲛⲁⲓ.</td>
      <td class="language English"><span style="color:#b00e23">(2)</span> And I
      will say to the Lord, Do not teach me to be impious; and wherefore hast
      thou thus judged me?</td>
      <td class="language Greek"><span style="color:#b00e23">(2)</span> καὶ
      ἐρῶ πρὸς κύριον Μή µε ἀσεβεῖν δίδασκε· καὶ διὰ τί µε οὕτως
      ἔκρινας;</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ⲙⲏ
      ⲛⲁⲛⲉⲥ ⲛⲁⲕ ⲁⲓϣⲁⲛϭⲓⲛ̀ϫⲟⲛⲥ ϫⲉ ⲁⲕⲭⲱ ⲛ̀ⲥⲱⲕ ⲛ̀ⲛⲓϩⲃⲏⲟⲩⲓ ⲛ̀ⲧⲉ ⲛⲉⲕϫⲓϫ ⲡⲥⲟϭⲛⲓ ⲇⲉ
      ⲛ̀ⲧⲉ ⲛⲓⲁⲥⲉⲃⲏⲥ ⲁⲕϯϩⲑⲏⲕ ⲉ̀ⲣⲟϥ</td>
      <td class="language Sahidic"><span style="color:#b00e23">(ⲅ︦)</span> ⲙⲏ
      ⲛⲁⲛⲟⲩⲥ ⲛⲁⲕ ⲉⲓϣⲁⲛⲣ̅ⲛⲟⲃⲉ. ϫⲉ ⲁⲕⲕⲱ ⲛ̅ⲥⲱⲕ ⲛ̅ⲛⲉϩⲃⲏⲩⲉ ⲛ̅ⲛⲉⲕϭⲓϫ. ⲁⲕϯϩⲧⲏⲕ ⲇⲉ
      ⲉⲡϣⲟϫⲛⲉ ⲛ̅ⲛ̅ϣⲁϥⲧⲉ.</td>
      <td class="language English"><span style="color:#b00e23">(3)</span> Is it
      good before thee if I be unrighteous? for thou hast disowned the work of
      thy hands, and attended to the counsel of the ungodly.</td>
      <td class="language Greek"><span style="color:#b00e23">(3)</span> ἦ
      καλόν σοι, ἐὰν ἀδικήσω, ὅτι ἀπείπω ἔργα χειρῶν σου, βουλῇ
      δὲ ἀσεβῶν προσέσχες;</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ⲁⲛ
      ⲁⲕⲛⲁⲩ ϩⲱⲕ ⲙ̀ⲫⲣⲏϯ ⲛ̀ⲟⲩⲣⲱⲙⲓ ⲉϥⲛⲁⲩ</td>
      <td class="language Sahidic"><span style="color:#b00e23">(ⲇ︦)</span> ⲙⲏ
      ⲉⲕⲛⲁⲩ ⲛ̅ⲑⲉ ⲉϣⲁⲣⲉ ⲟⲩⲣⲱⲙⲉ ⲛⲁⲩ.</td>
      <td class="language English"><span style="color:#b00e23">(4)</span> Or
      dost thou see as a mortal sees? or wilt thou look as a man sees?</td>
      <td class="language Greek"><span style="color:#b00e23">(4)</span> ἦ
      ὥσπερ βροτὸς ὁρᾷ καθορᾷς ἢ καθὼς ὁρᾷ ἄνθρωπος
      βλέψῃ;</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ⲓⲉ
      ⲡⲉⲕϫⲓⲛⲱⲛϧ ⲟⲩϫⲓⲛⲱⲛϧ ⲛ̀ⲣⲱⲙⲓ ⲡⲉ ⲓⲉ ⲛⲉⲕⲣⲟⲙⲡⲓ ϩⲁⲛⲣⲟⲙⲡⲓ ⲛ̀ⲣⲱⲙⲓ ⲛⲉ</td>
      <td class="language Sahidic"><span style="color:#b00e23">(ⲉ︦)</span> ⲏ
      ⲟⲩⲁϩⲉ ⲛ̅ⲣⲱⲙⲉ ⲡⲉ ⲡⲉⲕⲁϩⲉ. ⲏ ⲛⲉⲕⲣⲟⲙⲡⲉ ϩⲉⲛⲣⲟⲙⲡⲉ ⲛ̅ⲣⲱⲙⲉ ⲛⲉ.</td>
      <td class="language English"><span style="color:#b00e23">(5)</span> Or is
      thy life human, or thy years the years of a man,</td>
      <td class="language Greek"><span style="color:#b00e23">(5)</span> ἦ ὁ
      βίος σου ἀνθρώπινός ἐστιν ἢ τὰ ἔτη σου ἀνδρός;</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ϫⲉ
      ⲁⲕⲕⲱϯ ⲛ̀ⲥⲁ ⲧⲁⲁⲛⲟⲙⲓⲁ ⲟⲩⲟϩ ⲛⲁⲛⲟⲃⲓ ⲁⲕϧⲉⲧϧⲱⲧⲟⲩ</td>
      <td class="language Sahidic"><span style="color:#b00e23">(ⲋ︦)</span> ϫⲉ
      ⲁⲕϣⲓⲛⲉ ⲛ̅ⲥⲁ ⲧⲁⲁⲛⲟⲙⲓⲁ. ⲁⲩⲱ ⲁⲕϩⲟⲧϩⲧ̅ ⲛ̅ⲥⲁ ⲡⲁⲛⲟⲃⲉ.</td>
      <td class="language English"><span style="color:#b00e23">(6)</span> that
      thou hast enquired into mine iniquity, and searched out my sins?</td>
      <td class="language Greek"><span style="color:#b00e23">(6)</span> ὅτι
      ἀνεζήτησας τὴν ἀνοµίαν µου καὶ τὰς ἁµαρτίας µου
      ἐξιχνίασας.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲕⲥⲱⲟⲩⲛ ⲅⲁⲣ ϫⲉ ⲙ̀ⲡⲓⲉⲣⲁⲥⲉⲃⲏⲥ ⲁⲗⲗⲁ ⲛⲓⲙ ⲡⲉ ⲫⲏ ⲉⲧⲱⲗⲓ ⲉ̀ⲃⲟⲗ ϧⲉⲛ ⲛⲉⲕϫⲓϫ</td>
      <td class="language Sahidic"><span style="color:#b00e23">(ⲍ︦)</span>
      ⲕⲥⲟⲟⲩⲛ ⲅⲁⲣ ϫⲉ ⲙ̅ⲡⲉⲓⲣⲛⲟⲃⲉ. ⲁⲗⲗⲁ ⲛⲓⲙ ⲡⲉⲧⲛⲁⲣ̅ⲃⲟⲗ ⲉⲛⲉⲕϭⲓϫ.</td>
      <td class="language English"><span style="color:#b00e23">(7)</span> For
      thou knowest that I have not committed iniquity: but who is he that can
      deliver out of thy hands?</td>
      <td class="language Greek"><span style="color:#b00e23">(7)</span> οἶδας
      γὰρ ὅτι οὐκ ἠσέβησα· ἀλλὰ τίς ἐστιν ὁ ἐκ τῶν χειρῶν σου
      ἐξαιρούµενος;</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲛⲉⲕϫⲓϫ ⲁⲩⲉⲣⲡⲗⲁⲍⲓⲛ ⲙ̀ⲙⲟⲓ ⲟⲩⲟϩ ⲁⲩⲑⲁⲙⲓⲟⲓ ⲙⲉⲛⲉⲛⲥⲁ ⲛⲁⲓ ⲇⲉ ⲁⲕⲕⲟⲧⲕ ⲁⲕϯ ⲛ̀ⲟⲩⲉⲣϧⲟⲧ
      ⲛⲏⲓ</td>
      <td class="language Sahidic"><span style="color:#b00e23">(ⲏ︦)</span>
      ⲛⲉⲕϭⲓϫ ⲛⲉⲛⲧⲁⲩⲡⲗⲁⲥⲥⲉ ⲙ̅ⲙⲟⲓ ⲁⲩⲧⲁⲙⲓⲟⲓ. ⲙⲛ̅ⲛ̅ⲥⲱⲥ ⲁⲕⲕⲟⲧⲕ̅ ⲁⲕⲣⲁϩⲧ̅.</td>
      <td class="language English"><span style="color:#b00e23">(8)</span> Thy
      hands have formed me and made me; afterwards thou didst change thy mind,
      and smite me.</td>
      <td class="language Greek"><span style="color:#b00e23">(8)</span> αἱ
      χεῖρές σου ἔπλασάν µε καὶ ἐποίησάν µε, µετὰ ταῦτα µεταβαλών
      µε ἔπαισας.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲁⲣⲓⲫⲙⲉⲩⲓ ϫⲉ ⲁⲕⲉⲣⲡⲗⲁⲍⲓⲛ ⲙ̀ⲙⲟⲓ ⲛ̀ⲟⲩⲟⲙⲓ ⲟⲩⲟϩ ⲁⲕⲧⲁⲥⲑⲟⲓ ⲟⲛ ⲉ̀ⲡⲕⲁϩⲓ</td>
      <td class="language Sahidic"><span style="color:#b00e23">(ⲑ︦)</span>
      ⲁⲣⲓⲡⲙⲉⲉⲩⲉ ϭⲉ ϫⲉ ⲛ̅ⲧⲁⲕⲡⲗⲁⲥⲥⲉ ⲙ̅ⲙⲟⲓ ⲛ̅ⲟⲙⲉ. ⲁⲩⲱ ⲟⲛ ⲕⲛⲁⲕⲧⲟⲓ ⲉⲡⲕⲁϩ.</td>
      <td class="language English"><span style="color:#b00e23">(9)</span>
      Remember that thou hast made me as clay, and thou dost turn me again to
      earth.</td>
      <td class="language Greek"><span style="color:#b00e23">(9)</span>
      µνήσθητι ὅτι πηλόν µε ἔπλασας, εἰς δὲ γῆν µε πάλιν
      ἀποστρέφεις.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ⲙⲏ
      ⲉⲧⲁⲕϩⲟⲣⲧ ⲁⲛ ⲙ̀ⲫⲣⲏϯ ⲛ̀ⲟⲩⲉⲣⲱϯ ⲁⲕⲑⲣⲓϭⲱⲥ ⲇⲉ ⲙ̀ⲫⲣⲏϯ ⲛ̀ⲟⲩⲁⲗⲱⲙ</td>
      <td class="language Sahidic"><span style="color:#b00e23">(ⲓ︦)</span> ⲙⲏ
      ⲛ̅ⲧⲟⲕϩⲟⲣⲧ̅ ⲁⲛ ⲛ̅ⲑⲉ ⲛ̅ⲟⲩⲉⲣⲱⲧⲉ. ⲁⲕⲧⲟⲕⲧ̅ ⲇⲉ ⲛ̅ⲑⲉ ⲛ̅ⲟⲩϩⲁⲗⲱⲙ.</td>
      <td class="language English"><span style="color:#b00e23">(10)</span> Hast
      thou not poured me out like milk, and curdled me like cheese?</td>
      <td class="language Greek"><span style="color:#b00e23">(10)</span> ἦ
      οὐχ ὥσπερ γάλα µε ἤµελξας, ἐτύρωσας δέ µε ἴσα τυρῷ;</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩϣⲁⲣ ⲛⲉⲙ ϩⲁⲛϥⲱⲓ ⲁⲕⲧⲏⲓⲧⲟⲩ ϩⲓⲱⲧ ⲟⲩⲟϩ ⲁⲕⲙⲟⲗϧⲧ ϧⲉⲛ ϩⲁⲛⲕⲁⲥ ⲛⲉⲙ ϩⲁⲛⲙⲟϯ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲕϯϩⲓⲱⲱⲧ ⲛ̅ⲟⲩϣⲁⲁⲣ ⲙⲛ̅ ϩⲉⲛⲁϥ. ⲁⲕⲙⲟⲗϩⲧ̅ ⲇⲉ ⲛ̅ϩⲉⲛⲕⲉⲉⲥ ⲙⲛ̅ ϩⲉⲛⲙⲟⲩⲧ.</td>
      <td class="language English"><span style="color:#b00e23">(11)</span> And
      thou didst clothe me with skin and flesh, and frame me with bones and
      sinews.</td>
      <td class="language Greek"><span style="color:#b00e23">(11)</span> δέρµα
      καὶ κρέας µε ἐνέδυσας, ὀστέοις δὲ καὶ νεύροις µε ἐνεῖρας.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲱⲛϧ ⲇⲉ ⲛⲉⲙ ⲟⲩⲛⲁⲓ ⲁⲕⲭⲁⲩ ⲛ̀ϧⲏⲧ ⲟⲩⲟϩ ⲡⲉⲕϫⲉⲙⲡϣⲓⲛⲓ ⲉϥⲁⲣⲉϩ ⲉ̀ⲡⲁⲡⲛ̅ⲁ̅</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲁⲕⲕⲱ ⲛ̅ϩⲏⲧ ⲛ̅ⲟⲩⲱⲛϩ̅ ⲙⲛ̅ ⲟⲩⲛⲁ. ⲡⲉⲕϭⲙ̅ⲡϣⲓⲛⲉ ⲇⲉ ⲡⲉⲛⲧⲁϥϩⲁⲣⲉϩ ⲉⲡⲁⲡⲛ̅ⲁ̅.</td>
      <td class="language English"><span style="color:#b00e23">(12)</span> And
      thou didst bestow upon me life and mercy, and thy oversight has preserved
      my spirit.</td>
      <td class="language Greek"><span style="color:#b00e23">(12)</span> ζωὴν
      δὲ καὶ ἔλεος ἔθου παρ’ ἐµοί, ἡ δὲ ἐπισκοπή σου ἐφύλαξέν
      µου τὸ πνεῦµα.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲛⲁⲓ ⲧⲏⲣⲟⲩ ⲥⲉⲭⲏ ⲛ̀ϧⲏⲧ ⲟⲩⲟϩ ϯⲉⲙⲓ ϫⲉ ⲟⲩⲟⲛ ϣϫⲟⲙ ⲙ̀ⲙⲟⲕ ϧⲉⲛ ϩⲱⲃ ⲛⲓⲃⲉⲛ ⲟⲩⲟϩ
      ⲙ̀ⲙⲟⲛ ϩⲗⲓ ⲟⲓ ⲛ̀ⲁⲧϫⲟⲙ ⲛ̀ⲧⲟⲧⲕ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲉⲟⲩⲛ̅ⲧⲕ̅ ⲛⲁⲓ ⲛ̅ϩⲏⲧ ϯⲥⲟⲟⲩⲛ ϫⲉ ⲟⲩⲛ̅ ϭⲟⲙ ⲙ̅ⲙⲟⲕ ⲉϩⲱⲃ ⲛⲓⲙ. ⲙⲛ̅ ⲗⲁⲁⲩ ⲇⲉ ⲟ ⲛⲁⲕ
      ⲛ̅ⲁⲧϭⲟⲙ.</td>
      <td class="language English"><span style="color:#b00e23">(13)</span>
      Having these things in thyself, I know that thou canst do all things; for
      nothing is impossible with thee.</td>
      <td class="language Greek"><span style="color:#b00e23">(13)</span> ταῦτα
      ἔχων ἐν σεαυτῷ οἶδα ὅτι πάντα δύνασαι, ἀδυνατεῖ δέ σοι
      οὐθέν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲉ̀ϣⲱⲡ ⲅⲁⲣ ⲁⲓϣⲁⲛⲉⲣⲛⲟⲃⲓ ⲭⲛⲁⲁⲣⲉϩ ⲉ̀ⲣⲟⲓ ⲙ̀ⲡⲉⲕⲧⲟⲩⲃⲟⲓ ⲇⲉ ⲉ̀ⲃⲟⲗ ϩⲁ ⲛⲁⲁⲛⲟⲙⲓⲁ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲉⲓϣⲁⲛⲣ̅ⲛⲟⲃⲉ ⲅⲁⲣ ⲕⲛⲁϯϩⲧⲏⲕ ⲉⲣⲟⲓ. ⲙ̅ⲡⲉⲕⲧⲃ̅ⲃⲟⲓ ⲇⲉ ⲉⲛⲁⲁⲛⲟⲙⲓⲁ.</td>
      <td class="language English"><span style="color:#b00e23">(14)</span> And
      if I should sin, thou watchest me; and thou hast not cleared me from
      iniquity.</td>
      <td class="language Greek"><span style="color:#b00e23">(14)</span> ἐάν
      τε γὰρ ἁµάρτω, φυλάσσεις µε, ἀπὸ δὲ ἀνοµίας οὐκ ἀθῷόν µε
      πεποίηκας.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲉ̀ϣⲱⲡ ⲅⲁⲣ ⲁⲓϣⲁⲛⲉⲣⲛⲟⲃⲓ ⲟⲩⲟⲓ ⲛⲏⲓ ⲉ̀ϣⲱⲡ ⲇⲉ ⲉⲓⲟⲓ ⲛ̀ⲑⲙⲏⲓ ϯϣ̀ϥⲓ ⲉ̀ϫⲱⲓ ⲉ̀ⲡϣⲱⲓ ⲁⲛ
      ϯⲙⲉϩ ⲅⲁⲣ ⲛ̀ϣⲱϣ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲟⲩⲟⲓ ⲅⲁⲣ ⲛⲁⲓ ⲡⲉ ⲉⲓϣⲁⲛⲣ̅ⲛⲟⲃⲉ. ⲉϣⲱⲡⲉ ⲟⲛ ⲁⲛⲅ̅ ⲟⲩⲇⲓⲕⲁⲓⲟⲥ ⲙⲛ̅ ϣϭⲟⲙ ⲙ̅ⲙⲟⲓ
      ⲉϥⲉⲓϫⲱⲓ ⲉϩⲣⲁⲓ. ϯⲙⲉϩ ⲅⲁⲣ ⲛ̅ⲥⲱϣ.</td>
      <td class="language English"><span style="color:#b00e23">(15)</span> Or
      if I should be ungodly, woe is me: and if I should be righteous, I cannot
      lift myself up, for I am full of dishonour.</td>
      <td class="language Greek"><span style="color:#b00e23">(15)</span> ἐάν
      τε γὰρ ἀσεβὴς ὦ, οἴµµοι· ἐάν τε ὦ δίκαιος, οὐ δύναµαι
      ἀνακύψαι, πλήρης γὰρ ἀτιµίας εἰµί.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲥⲉϫⲱⲣϫ ⲅⲁⲣ ⲉ̀ⲣⲟⲓ ⲙ̀ⲫⲣⲏϯ ⲛ̀ⲟⲩⲙⲟⲩⲓ ⲉ̀ⲡϧⲟⲗϧⲉⲗ ⲡⲁⲗⲓⲛ ⲟⲛ ⲁⲓⲕⲟⲧ ⲁⲕϯⲙⲕⲁϩ ⲛⲏⲓ
      ⲙ̀ⲙⲁϣⲱ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲥⲉϭⲟⲣϭ̅ ⲅⲁⲣ ⲉⲣⲟⲓ ⲛ̅ⲑⲉ ⲛ̅ⲛⲉⲓⲙⲟⲩⲓ ⲉⲩⲡⲁϩⲥ̅. ⲁⲩⲱ ⲟⲛ ⲁⲕⲕⲟⲧⲕ̅ ⲁⲕⲧⲁⲕⲟⲓ
      ⲉⲙⲁⲧⲉ.</td>
      <td class="language English"><span style="color:#b00e23">(16)</span> For
      I am hunted like a lion for slaughter; for again thou hast changed and
      art terribly destroying me;</td>
      <td class="language Greek"><span style="color:#b00e23">(16)</span>
      ἀγρεύοµαι γὰρ ὥσπερ λέων εἰς σφαγήν, πάλιν δὲ µεταβαλὼν
      δεινῶς µε ὀλέκεις</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲉⲕⲓⲣⲓ ⲙ̀ⲡⲁⲉⲧⲁⲥⲙⲟⲥ ⲙ̀ⲃⲉⲣⲓ ⲉ̀ϩⲣⲏⲓ ⲉ̀ϫⲱⲓ ⲁⲕⲉⲣⲭⲣⲁⲥⲑⲉ ⲛⲏⲓ ϧⲉⲛ ⲟⲩⲛⲓϣϯ ⲛ̀ϫⲱⲛⲧ
      ⲁⲕⲓⲛⲓ ⲇⲉ ⲛ̀ϩⲁⲛⲡⲓⲣⲁⲥⲙⲟⲥ ⲉ̀ϩⲣⲏⲓ ⲉ̀ϫⲱⲓ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲁⲕⲉⲓⲣⲉ ⲛ̅ⲧⲁⲥⲏϣⲉ ⲛ̅ⲃⲣ̅ⲣⲉ ⲉⲣⲟⲓ. ⲁⲕⲭⲣⲱ ⲇⲉ ⲛⲁⲓ ϩⲛ̅ ⲟⲩⲛⲟϭ ⲛ̅ⲟⲣⲅⲏ. ⲁⲕⲉⲓⲛⲉ ⲇⲉ
      ⲉϩⲣⲁⲓ ⲉϫⲱⲓ ⲛ̅ϩⲉⲛⲙⲁⲛ̅ⲥⲟⲟⲛⲉ.</td>
      <td class="language English"><span style="color:#b00e23">(17)</span>
      renewing against me my torture: and thou hast dealt with me in great
      anger, and thou hast brought trials upon me.</td>
      <td class="language Greek"><span style="color:#b00e23">(17)</span>
      ἐπανακαινίζων ἐπ’ ἐµὲ τὴν ἔτασίν µου· ὀργῇ δὲ µεγάλῃ µοι
      ἐχρήσω, ἐπήγαγες δὲ ἐπ’ ἐµὲ πειρατήρια.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲉⲑⲃⲉⲟⲩ ⲁⲕⲉⲛⲧ ⲉ̀ⲃⲟⲗ ϧⲉⲛ ⲑⲛⲉϫⲓ ⲟⲩⲟϩ ⲙ̀ⲡⲓⲙⲟⲩ ϩⲓⲛⲁ ⲛ̀ⲧⲉϣ̀ⲧⲉⲙ ⲃⲁⲗ ⲛ̀ⲣⲱⲙⲓ ⲛⲁⲩ
      ⲉ̀ⲣⲟⲓ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲉⲧⲃⲉ ⲟⲩ ⲇⲉ ⲁⲕⲛ̅ⲧ ⲉⲃⲟⲗ ϩⲛ̅ ⲑⲏ ⲙ̅ⲡⲉⲓⲙⲟⲩ. ⲛⲉ ⲙⲛ̅ ⲃⲁⲗ ⲇⲉ ⲛⲁⲩ ⲉⲣⲟⲓ ⲡⲉ.</td>
      <td class="language English"><span style="color:#b00e23">(18)</span> Why
      then didst thou bring me out of the womb? and why did I not die, and no
      eye see me,</td>
      <td class="language Greek"><span style="color:#b00e23">(18)</span> ἵνα
      τί οὖν ἐκ κοιλίας µε ἐξήγαγες, καὶ οὐκ ἀπέθανον, ὀφθαλµὸς
      δέ µε οὐκ εἶδεν,</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ⲛ̀ⲧⲁⲉⲣ ⲙ̀ⲫⲣⲏϯ ⲛ̀ⲟⲩⲁⲓ ⲙ̀ⲡⲉϥϣⲱⲡⲓ ⲣⲱ ⲉⲑⲃⲉⲟⲩ ⲉⲧⲁⲓⲓ̀ ⲉ̀ⲃⲟⲗ ϧⲉⲛ ⲑⲛⲉϫⲓ
      ⲙ̀ⲡⲓϩⲱⲗ ⲉ̀ⲟⲩⲙϩⲁⲩ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲁⲩⲱ ⲛⲉⲓⲛⲁⲣ̅ ⲑⲉ ⲙ̅ⲡⲉⲧⲉ ⲛϥ̅ϣⲟⲟⲡ ⲁⲛ. ⲉⲧⲃⲉ ⲟⲩ ⲅⲁⲣ ⲛ̅ⲧⲉⲣⲉⲓⲉⲓ ⲉⲃⲟⲗ ϩⲛ̅ ⲑⲏ
      ⲙ̅ⲡⲉⲓⲙⲟⲩ.</td>
      <td class="language English"><span style="color:#b00e23">(19)</span> and
      I become as if I had not been? for why was I not carried from the womb to
      the grave?</td>
      <td class="language Greek"><span style="color:#b00e23">(19)</span> καὶ
      ὥσπερ οὐκ ὢν ἐγενόµην; διὰ τί γὰρ ἐκ γαστρὸς εἰς µνῆµα οὐκ
      ἀπηλλάγην;</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span> ϣⲁⲛ
      ⲟⲩⲕⲟⲩϫⲓ ⲁⲛ ⲡⲉ ⲡⲥⲏⲟⲩ ⲛ̀ⲧⲉ ⲡⲁⲱⲛϧ ⲭⲁⲧ ⲛ̀ⲧⲁⲙⲧⲟⲛ ⲙ̀ⲙⲟⲓ ⲛ̀ⲟⲩⲕⲟⲩϫⲓ</td>
      <td class="language Sahidic"><span style="color:#b00e23">(ⲕ︦)</span> ⲙⲏ
      ⲟⲩⲕⲟⲩⲓ ⲁⲛ ⲡⲉ ⲡⲉⲟⲩⲟⲉⲓϣ ⲙ̅ⲡⲁⲁϩⲉ. ⲕⲁⲁⲧ ⲧⲁⲙⲧⲟⲛ ⲙ̅ⲙⲟⲓ ⲛ̅ⲟⲩⲕⲟⲩⲓ.</td>
      <td class="language English"><span style="color:#b00e23">(20)</span> Is
      not the time of my life short? suffer me to rest a little,</td>
      <td class="language Greek"><span style="color:#b00e23">(20)</span> ἦ
      οὐκ ὀλίγος ἐστὶν ὁ χρόνος τοῦ βίου µου; ἔασόν µε
      ἀναπαύσασθαι µικρὸν</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲙ̀ⲡⲁϯϣⲉ ⲛⲏⲓ ⲉ̀ⲡⲓⲙⲁ ⲉ̀ϯⲛⲁⲧⲁⲥⲑⲟⲓ ⲁⲛ ϫⲉ ⲉ̀ⲃⲟⲗ ⲛ̀ϧⲏⲧϥ ⲉ̀ⲡⲓⲙⲁ ⲛ̀ⲭⲁⲕⲓ ⲛⲉⲙ
      ⲅⲛⲟⲫⲟⲥ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲙ̅ⲡⲁϯⲃⲱⲕ ⲉⲡⲙⲁ ⲛ̅ⲧⲁⲧⲙ̅ⲥⲟⲧⲧ̅. ⲉⲩⲕⲁϩ ⲛ̅ⲕⲁⲕⲉ ϩⲓ ϭⲟⲥⲙ̅.</td>
      <td class="language English"><span style="color:#b00e23">(21)</span>
      before I go whence I shall not return, to a land of darkness and
      gloominess;</td>
      <td class="language Greek"><span style="color:#b00e23">(21)</span> πρὸ
      τοῦ µε πορευθῆναι ὅθεν οὐκ ἀναστρέψω, εἰς γῆν σκοτεινὴν καὶ
      γνοφεράν,</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲡⲓⲕⲁϩⲓ ⲛ̀ⲭⲁⲕⲓ ϣⲁ ⲉⲛⲉϩ ⲡⲓⲙⲁ ⲉⲧⲉ ⲙ̀ⲙⲟⲛ ⲟⲩⲱⲓⲛⲓ ⲙ̀ⲙⲁⲩ ⲟⲩⲇⲉ ⲙ̀ⲡⲁⲩⲛⲁⲩ ⲉ̀ⲡⲱⲛϧ
      ⲛ̀ⲧⲉ ⲛⲓⲣⲱⲙⲓ ⲙ̀ⲙⲁⲩ</td>
      <td class="language Sahidic">ⲟⲩⲕⲁϩ ⲛ̅ⲕⲁⲕⲉ ϣⲁ ⲉⲛⲉϩ. ⲡⲙⲁ ⲉⲧⲉ ⲙⲛ̅ ⲟⲩⲟⲉⲓⲛ
      ⲛ̅ϩⲏⲧϥ̅. ⲟⲩⲇⲉ ⲛⲁⲩ ⲉϭⲓⲛⲱⲣ ϩⲛ̅ ⲣⲱⲙⲉ.</td>
      <td class="language English"><span style="color:#b00e23">(22)</span> to a
      land of perpetual darkness, where there is no light, neither can any one
      see the life of mortals.</td>
      <td class="language Greek"><span style="color:#b00e23">(22)</span> εἰς
      γῆν σκότους αἰωνίου, οὗ οὐκ ἔστιν φέγγος οὐδὲ ὁρᾶν ζωὴν
      βροτῶν.</td>
    </tr>
  </table>
</body>
</html>
