<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_141.html" rel="next">
  <link href="psalms_139.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_140" class="title">Psalms 140</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲣ̅ⲙ̅.
      ⲛ̀ⲧⲉ ⲇⲁⲩⲓⲇ.</span>
      </td>
      <td class="language Sahidic"><span style="color:#000000">ⲣ̅ⲙ̅. ⲡⲉⲯⲁⲗⲙⲟⲥ
      ⲛ̅ⲇⲁⲩⲉⲓⲇ</span>
      </td>
      <td class="language English">A Psalm of David.</td>
      <td class="language Greek">Ψαλµὸς τῷ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡϭ̅ⲥ̅ ⲁⲓⲱϣ ⲟⲩⲃⲏⲕ ⲥⲱⲧⲉⲙ ⲉ̀ⲣⲟⲓ: ⲙⲁϩⲑⲏⲕ ⲉ̀ⲧⲥⲙⲏ ⲛ̀ⲧⲉ ⲡⲁϯϩⲟ ⲉ̀ⲡϫⲓⲛⲧⲁⲱϣ ⲉ̀ⲡϣⲱⲓ
      ϩⲁⲣⲟⲕ.</td>
      <td class="language Sahidic"><span style="color:#b00e23">(ⲁ︦)</span>
      ⲁⲓϫⲓϣⲕⲁⲕ ⲉϩⲣⲁⲓ ⲉⲣⲟⲕ ⲡϫⲟⲉⲓⲥ ⲥⲱⲧⲙ̅ ⲉⲣⲟⲓ. ϯϩⲧⲏⲕ ⲉⲡⲁϩⲣⲟⲟⲩ ϩⲙ̅ ⲡⲧⲣⲁⲱϣ ⲉϩⲣⲁⲓ
      ⲉⲣⲟⲕ.</td>
      <td class="language English"><span style="color:#b00e23">(1)</span> O
      Lord, I have cried to thee; hear me: attend to the voice of my
      supplication, when I cry to thee.</td>
      <td class="language Greek"><span style="color:#b00e23">(1)</span> Κύριε,
      ἐκέκραξα πρὸς σέ, εἰσάκουσόν µου· πρόσχες τῇ φωνῇ τῆς
      δεήσεώς µου ἐν τῷ κεκραγέναι µε πρὸς σέ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲙⲁⲣⲉⲥⲥⲱⲟⲩⲧⲉⲛ ⲙ̀ⲡⲉⲕⲙ̀ⲑⲟ ⲛ̀ϫⲉ ⲧⲁⲡⲣⲟⲥⲉⲩⲭⲏ ⲙ̀ⲫⲣⲏϯ ⲛ̀ⲟⲩⲥⲑⲟⲓⲛⲟⲩϥⲓ: ⲡⲧⲱⲛϥ ⲉ̀ⲡϣⲱⲓ
      ⲛ̀ⲧⲉ ⲛⲁϫⲓϫ ⲟⲩϣⲟⲩϣⲱⲟⲩϣⲓ ⲛ̀ⲧⲉ ϩⲁⲛⲁⲣⲟⲩϩⲓ ⲡⲉ.</td>
      <td class="language Sahidic"><span style="color:#b00e23">(ⲃ︦)</span> ⲙⲁⲣⲉ
      ⲡⲁϣⲗⲏⲗ ⲥⲟⲟⲩⲧⲛ ⲛ̅ⲑⲉ ⲛ̅ⲟⲩϣⲟⲩϩⲏⲛⲉ ⲙ̅ⲡⲉⲕⲙ̅ⲧⲟ ⲉⲃⲟⲗ. ⲡϥⲓ ⲛ̅ⲛⲁϭⲓϫⲉ ⲉϩⲣⲁⲓ ⲛ̅ⲑⲉ
      ⲛ̅ⲟⲩⲑⲩⲥⲓⲁ ⲙ̅ⲡⲛⲁⲩ ⲛ̅ⲣⲟⲩϩⲉ.</td>
      <td class="language English"><span style="color:#b00e23">(2)</span> Let
      my prayer be set forth before thee as incense; the lifting up of my hands
      as an evening sacrifice.</td>
      <td class="language Greek"><span style="color:#b00e23">(2)</span>
      κατευθυνθήτω ἡ προσευχή µου ὡς θυµίαµα ἐνώπιόν σου, ἔπαρσις
      τῶν χειρῶν µου θυσία ἑσπερινή.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲡϭ̅ⲥ̅ ⲭⲱ ⲛ̀ⲟⲩⲁⲣⲉϩ ϩⲓⲣⲉⲛ ⲣⲱⲓ: ⲛⲉⲙ ⲟⲩⲥⲃⲉ ⲛ̀ⲧⲉ ⲟⲩⲧⲁϫⲣⲟ ⲛ̀ⲛⲁⲥⲫⲟⲧⲟⲩ.</td>
      <td class="language Sahidic"><span style="color:#b00e23">(ⲅ︦)</span>
      ⲡϫⲟⲉⲓⲥ ⲁⲕⲕⲱ ⲛ̅ⲟⲩϩⲁⲣⲉϩ ϩⲓⲣⲛ̅ ⲣⲱⲓ. ⲁⲩⲱ ⲟⲩⲣⲟ ⲉϥⲧⲁϫⲣⲏⲩ ϩⲛ̅ ⲛⲁⲥⲡⲟⲧⲟⲩ.</td>
      <td class="language English"><span style="color:#b00e23">(3)</span> Set a
      watch, O Lord, on my mouth, and a strong door about by lips.</td>
      <td class="language Greek"><span style="color:#b00e23">(3)</span> θοῦ,
      κύριε, φυλακὴν τῷ στόµατί µου καὶ θύραν περιοχῆς περὶ τὰ
      χείλη µου.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲙ̀ⲡⲉⲣⲣⲓⲕⲓ ⲙ̀ⲡⲁϩⲏⲧ ⲉ̀ⲟⲩⲥⲁϫⲓ ⲛ̀ⲧⲉ ⲟⲩⲙⲉⲧⲡⲉⲧϩⲱⲟⲩ: ⲉ̀ϫⲉⲙⲗⲱⲓϫⲓ ϧⲉⲛ ϩⲁⲛⲛⲟⲃⲓ
      ⲛⲉⲙ ϩⲁⲛⲣⲱⲙⲓ ⲉⲩⲉⲣϩⲱⲃ ⲉ̀ϯⲁⲛⲟⲙⲓⲁ: ⲟⲩⲟϩ ⲛ̀ⲛⲁϯⲙⲁϯ ⲛⲉⲙ ⲛⲟⲩⲥⲱⲧⲡ.</td>
      <td class="language Sahidic"><span style="color:#b00e23">(ⲇ︦)</span>
      ⲙ̅ⲡⲣ̅ⲣⲕ̅ ⲡⲁϩⲏⲧ ⲉϩⲉⲛϣⲁϫⲉ ⲉⲩϩⲟⲟⲩ ⲉⲧⲣⲁϭⲛ̅ ⲗⲟⲓϭⲉ ϩⲛ̅ ϩⲉⲛⲛⲟⲃⲉ ⲙⲛ̅ ⲛ̅ⲣⲱⲙⲉ
      ⲉⲧⲉⲓⲣⲉ ⲛ̅ⲧⲁⲛⲟⲙⲓⲁ. ⲁⲩⲱ ⲛ̅ⲛⲁϫⲓϣⲟϫⲛⲉ ⲙⲛ̅ ⲛⲉⲩⲥⲱⲧⲡ̅.</td>
      <td class="language English"><span style="color:#b00e23">(4)</span>
      Incline not my heart to evil things, to employ pretexts for sins, with me
      who work iniquity: and let me not unite with their choice ones.</td>
      <td class="language Greek"><span style="color:#b00e23">(4)</span> µὴ
      ἐκκλίνῃς τὴν καρδίαν µου εἰς λόγους πονηρίας τοῦ προφασίζεσθαι
      προφάσεις ἐν ἁµαρτίαις σὺν ἀνθρώποις ἐργαζοµένοις ἀνοµίαν,
      καὶ οὐ µὴ συνδυάσω µετὰ τῶν ἐκλεκτῶν αὐτῶν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲉϥⲉ̀ⲧⲥⲁⲃⲟⲓ ϧⲉⲛ ⲟⲩⲛⲁⲓ ⲛ̀ϫⲉ ⲡⲓⲑⲙⲏⲓ ⲟⲩⲟϩ ⲉϥⲉ̀ⲥⲟϩⲓ ⲙ̀ⲙⲟⲓ: ⲫⲛⲉϩ ⲛ̀ⲧⲉ
      ⲟⲩⲣⲉϥⲉⲣⲛⲟⲃⲓ ⲙ̀ⲡⲉⲛⲑⲣⲉϥϯⲕⲉⲛⲓ ⲉ̀ϫⲉⲛ ⲧⲁⲁⲫⲉ. <span style=
      "color:#05537d">(6)</span> ϫⲉ ⲉⲧⲓ ⲧⲁⲡⲣⲟⲥⲉⲩⲭⲏ ϧⲉⲛ ⲟⲩϯⲙⲁϯ:</td>
      <td class="language Sahidic"><span style="color:#b00e23">(ⲉ︦)</span>
      ⲡⲇⲓⲕⲁⲓⲟⲥ ⲛⲁⲡⲁⲓⲇⲉⲩⲉ ⲙ̅ⲙⲟⲓ ϩⲛ̅ ⲟⲩⲛⲁ ⲁⲩⲱ ⲛϥ̅ϫⲡⲓⲟⲓ. ⲙ̅ⲡⲣ̅ⲧⲣⲉ ⲡⲛⲉϩ ⲇⲉ ⲛ̅ⲧⲟϥ
      ⲙ̅ⲡⲣⲉϥⲣ̅ⲛⲟⲃⲉ ⲧⲱϩⲥ̅ ⲛ̅ⲧⲁⲁⲡⲉ. ⲉⲧⲓ ⲉⲧⲓ ⲡⲁϣⲗⲏⲗ ϩⲙ̅ ⲡⲉⲩⲟⲩⲱϣ.</td>
      <td class="language English"><span style="color:#b00e23">(5)</span> The
      righteous shall chasten me with mercy, and reprove me: but let not the
      oil of the sinner anoint my head: for yet shall my prayer also be in
      their pleasures.</td>
      <td class="language Greek"><span style="color:#b00e23">(5)</span>
      παιδεύσει µε δίκαιος ἐν ἐλέει καὶ ἐλέγξει µε, ἔλαιον δὲ
      ἁµαρτωλοῦ µὴ λιπανάτω τὴν κεφαλήν µου, ὅτι ἔτι καὶ ἡ
      προσευχή µου ἐν ταῖς εὐδοκίαις αὐτῶν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁⲩⲟⲙⲕ ⲛ̀ϫⲉ ⲛⲟⲩϫⲱⲣⲓ ϧⲁⲧⲉⲛ ⲟⲩⲡⲉⲧⲣⲁ: ⲉⲩⲉ̀ⲥⲱⲧⲉⲙ ⲉ̀ⲛⲁⲥⲁϫⲓ ϫⲉ ⲁⲩϩⲗⲟϫ.
      <span style="color:#05537d">(7)</span> ⲙ̀ⲫⲣⲏϯ ⲛ̀ⲟⲩⲙⲟⲧ ⲛ̀ⲕⲁϩⲓ ⲁⲩⲫⲱϫⲓ ϩⲓϫⲉⲛ
      ⲡⲕⲁϩⲓ:</td>
      <td class="language Sahidic"><span style="color:#b00e23">(ⲋ︦)</span>
      ⲁⲩⲱⲙⲕ̅ ⲛ̅ⲛ̅ϫⲱⲱⲣⲉ ⲙ̅ⲡⲕⲁϩ ϩⲁⲧⲛ̅ ⲧⲡⲉⲧⲣⲁ. ⲥⲱⲧⲙ̅ ⲉⲛⲁϣⲁϫⲉ ϫⲉ ⲁⲩϭⲙ̅ϭⲟⲙ ⲛ̅ⲑⲉ
      ⲙ̅ⲡⲟⲩⲙⲟⲧ ⲙ̅ⲡⲕⲁϩ ⲁⲩⲡⲱϩ ϩⲓϫⲙ̅ ⲡⲕⲁϩ.</td>
      <td class="language English"><span style="color:#b00e23">(6)</span> Their
      mighty ones have been swallowed up near the rock: they shall hear my
      words, for they are sweet.</td>
      <td class="language Greek"><span style="color:#b00e23">(6)</span>
      κατεπόθησαν ἐχόµενα πέτρας οἱ κριταὶ αὐτῶν· ἀκούσονται τὰ
      ῥήµατά µου ὅτι ἡδύνθησαν.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲛⲟⲩⲕⲁⲥ ⲁⲩϫⲱⲣ ⲉ̀ⲃⲟⲗ ϧⲁⲣⲁⲧϥ ⲛ̀ⲁⲙⲉⲛϯ.</td>
      <td class="language Sahidic"><span style="color:#b00e23">(ⲍ︦)</span> ⲁ
      ⲛⲉⲛⲕⲉⲉⲥ ϫⲱⲱⲣⲉ ⲉⲃⲟⲗ ϩⲁⲧⲛ̅ ⲁⲙⲛ̅ⲧⲉ.</td>
      <td class="language English"><span style="color:#b00e23">(7)</span> As a
      lump of earth is crushed upon the ground, our bones have been scattered
      by the mouth of the grave.</td>
      <td class="language Greek"><span style="color:#b00e23">(7)</span> ὡσεὶ
      πάχος γῆς διερράγη ἐπὶ τῆς γῆς, διεσκορπίσθη τὰ ὀστᾶ ἡµῶν
      παρὰ τὸν ᾅδην.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span> ϫⲉ
      ⲉⲣⲉ ⲛⲉⲛⲃⲁⲗ ⲟⲩⲃⲏⲕ ⲡϭ̅ⲥ̅: ⲡϭ̅ⲥ̅ ⲁⲓⲉⲣϩⲉⲗⲡⲓⲥ ⲉ̀ⲣⲟⲕ ⲙ̀ⲡⲉⲣϧⲱⲧⲉⲃ ⲛ̀ⲧⲁⲯⲩⲭⲏ:</td>
      <td class="language Sahidic"><span style="color:#b00e23">(ⲏ︦)</span> ϫⲉ
      ⲉⲣⲉ ⲛⲁⲃⲁⲗ ⲡϫⲟⲉⲓⲥ ϥⲏⲩ ⲉϩⲣⲁⲓ ⲉⲣⲟⲕ. ⲁⲓϩⲉⲗⲡⲓⲍⲉ ⲉⲣⲟⲕ ⲙ̅ⲡⲣ̅ϥⲓ ⲛ̅ⲧⲁⲯⲩⲭⲏ.</td>
      <td class="language English"><span style="color:#b00e23">(8)</span> For
      mine eyes are to thee, O Lord God: I have hoped in thee; take not away my
      life.</td>
      <td class="language Greek"><span style="color:#b00e23">(8)</span> ὅτι
      πρὸς σέ, κύριε κύριε, οἱ ὀφθαλµοί µου· ἐπὶ σὲ ἤλπισα, µὴ
      ἀντανέλῃς τὴν ψυχήν µου.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ⲁⲣⲉϩ ⲉ̀ⲣⲟⲓ ⲉ̀ⲃⲟⲗ ϩⲁ ⲡⲓⲫⲁϣ ⲫⲏ
      ⲉⲧⲁϥⲥⲉⲙⲛⲏⲧϥ ⲉ̀ⲣⲟⲓ: ⲛⲉⲙ ⲉ̀ⲃⲟⲗ ϩⲁ ⲛⲓⲥⲕⲁⲛⲇⲁⲗⲟⲛ ⲛ̀ⲧⲉ ⲛⲏ ⲉⲧⲉⲣϩⲱⲃ
      ⲉ̀ϯⲁⲛⲟⲙⲓⲁ.</td>
      <td class="language Sahidic"><span style="color:#b00e23">(ⲑ︦)</span>
      ϩⲁⲣⲉϩ ⲉⲣⲟⲓ ⲉⲡⲡⲁϣ ⲛ̅ⲧⲁⲩⲧⲁϩⲟϥ ⲉⲣⲁⲧϥ̅ ⲉⲣⲟⲓ. ⲁⲩⲱ ⲉⲃⲟⲗ ϩⲛ̅ ⲛⲉⲥⲕⲁⲛⲇⲁⲗⲟⲛ
      ⲛ̅ⲛⲉⲧⲣ̅ϩⲱⲃ ⲉⲧⲁⲛⲟⲙⲓⲁ.</td>
      <td class="language English"><span style="color:#b00e23">(9)</span> Keep
      me from the snare which they have set for me, and from the stumbling
      blocks of them that work iniquity.</td>
      <td class="language Greek"><span style="color:#b00e23">(9)</span>
      φύλαξόν µε ἀπὸ παγίδος, ἧς συνεστήσαντό µοι, καὶ ἀπὸ
      σκανδάλων τῶν ἐργαζοµένων τὴν ἀνοµίαν.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ϩⲁⲛⲣⲉϥⲉⲣⲛⲟⲃⲓ ⲉⲩⲉ̀ϩⲉⲓ ⲉ̀ⲡⲉϥϣⲛⲉ: ϯⲭⲏ
      ⲙ̀ⲙⲁⲩⲁⲧ ⲁ̀ⲛⲟⲕ ϣⲁⲧⲉⲥⲥⲓⲛⲓ ⲛ̀ϫⲉ ϯⲁⲛⲟⲙⲓⲁ.</td>
      <td class="language Sahidic"><span style="color:#b00e23">(ⲓ︦)</span>
      ⲡⲣⲉϥⲣ̅ⲛⲟⲃⲉ ⲛⲁϩⲉ ϩⲙ̅ ⲡⲉϥϣⲛⲉ. ϯϣⲟⲟⲡ ⲁⲛⲟⲕ ⲙⲁⲩⲁⲁⲧ ϣⲁⲛϯⲥⲁⲁⲧϥ̅</td>
      <td class="language English"><span style="color:#b00e23">(10)</span>
      Sinners shall fall by their own net: I am alone until I shall
      escape.</td>
      <td class="language Greek"><span style="color:#b00e23">(10)</span>
      πεσοῦνται ἐν ἀµφιβλήστρῳ αὐτοῦ ἁµαρτωλοί· κατὰ µόνας εἰµὶ
      ἐγὼ ἕως οὗ ἂν παρέλθω.</td>
    </tr>
  </table>
</body>
</html>
