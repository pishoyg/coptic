<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_57.html" rel="next">
  <link href="psalms_55.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_56" class="title">Psalms 56</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲛ̅ⲋ̅.
      ⲉ̀ⲡϫⲱⲕ ⲉ̀ⲃⲟⲗ: ⲙ̀ⲡⲉⲣⲧⲁⲕⲟ: ⲉⲩⲥⲧⲩⲗⲟⲅⲣⲁⲫⲓⲁ ⲛ̀ⲧⲉ ⲇⲁⲩⲓⲇ ϧⲉⲛ ⲡϫⲓⲛⲑⲣⲉϥⲫⲱⲧ ⲉ̀ⲃⲟⲗ
      ϩⲁ ⲡϩⲟ ⲛ̀ⲥⲁⲟⲩⲗ ⲉ̀ϧⲟⲩⲛ ⲉ̀ⲡⲓⲃⲏⲃ.</span>
      </td>
      <td class="language Sahidic">ⲛ̅ⲋ̅. ⲉⲡϫⲱⲕ ⲉⲃⲟⲗ ⲙ̅ⲡⲣ̅ⲧⲁⲕⲟ ⲛ̅ⲇⲁⲩⲉⲓⲇ
      ⲧⲉⲥⲧⲏⲗⲟⲅⲣⲁⲫⲓⲁ ϩⲙ̅ ⲡⲧⲣⲉϥⲡⲱⲧ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲥⲁⲟⲩⲗ ⲉⲡⲉⲙϩⲁⲁⲩ</td>
      <td class="language English">For the end. Destroy not: by David, for a
      memorial, when he fled from the presence of Saul to the cave.</td>
      <td class="language Greek">Εἰς τὸ τέλος· µὴ διαφθείρῃς· τῷ Δαυιδ
      εἰς στηλογραφίαν ἐν τῷ αὐτὸν ἀποδιδράσκειν ἀπὸ προσώπου Σαουλ
      εἰς τὸ σπήλαιον.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲛⲁⲓ
      ⲛⲏⲓ ⲫϯ ⲟⲩⲟϩ ⲛⲁⲓ ⲛⲏⲓ: ϫⲉ ⲁⲥⲭⲁϩⲑⲏⲥ ⲉ̀ⲣⲟⲕ ⲛ̀ϫⲉ ⲧⲁⲯⲩⲭⲏ: ϯⲛⲁⲉⲣϩⲉⲗⲡⲓⲥ ϧⲁ ⲧϧⲏⲓⲃⲓ
      ⲛ̀ⲧⲉ ⲛⲉⲕⲧⲉⲛϩ ϣⲁⲧⲉⲥⲥⲓⲛⲓ ⲛ̀ϫⲉ ϯⲁⲛⲟⲙⲓⲁ.</td>
      <td class="language Sahidic"><span style="color:#b00e23">(ⲁ︦)</span> ⲛⲁ
      ⲛⲁⲓ ⲡⲛⲟⲩⲧⲉ ⲛⲁ ⲛⲁⲓ ϫⲉ ⲁ ⲧⲁⲯⲩⲭⲏ ⲛⲁϩⲧⲉ ⲉⲣⲟⲕ. ⲁⲩⲱ ϯⲛⲁⲛⲁϩⲧⲉ ϩⲁ ⲑⲁⲉⲓⲃⲉⲥ
      ⲛ̅ⲛⲉⲕⲧⲛ̅ϩ ϣⲁ ⲛ̅ⲧⲉ ⲧⲁⲁⲛⲟⲙⲓⲁ ⲥⲁⲁⲧⲧ.</td>
      <td class="language English"><span style="color:#b00e23">(1)</span> Have
      mercy, upon me, O God, have mercy upon me: for my soul has trusted in
      thee: and in the shadow of thy wings will I hope, until the iniquity have
      passed away.</td>
      <td class="language Greek"><span style="color:#b00e23">(1)</span>
      Ἐλέησόν µε, ὁ θεός, ἐλέησόν µε, ὅτι ἐπὶ σοὶ πέποιθεν ἡ
      ψυχή µου καὶ ἐν τῇ σκιᾷ τῶν πτερύγων σου ἐλπιῶ, ἕως οὗ
      παρέλθῃ ἡ ἀνοµία.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ϯⲛⲁⲱϣ ⲟⲩⲃⲉ ⲫϯ ⲉⲧϭⲟⲥⲓ: ⲫϯ ⲫⲏ ⲉⲧⲁϥⲉⲣⲡⲉⲑⲛⲁⲛⲉϥ ⲛⲏⲓ:</td>
      <td class="language Sahidic"><span style="color:#b00e23">(ⲃ︦)</span>
      ϯⲛⲁϫⲓϣⲕⲁⲕ ⲉϩⲣⲁⲓ ⲉⲡⲛⲟⲩⲧⲉ ⲉⲧϫⲟⲥⲉ ⲡⲛⲟⲩⲧⲉ ⲡⲉⲛⲧⲁϥⲣ̅ ⲡⲉⲧⲛⲁⲛⲟⲩϥ ⲛⲁⲓ.</td>
      <td class="language English"><span style="color:#b00e23">(2)</span> I
      will cry to God most high; the God who has benefited me. Pause.</td>
      <td class="language Greek"><span style="color:#b00e23">(2)</span>
      κεκράξοµαι πρὸς τὸν θεὸν τὸν ὕψιστον, τὸν θεὸν τὸν
      εὐεργετήσαντά µε.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ⲁϥⲟⲩⲱⲣⲡ ⲉ̀ⲃⲟⲗ ϧⲉⲛ ⲧⲫⲉ ⲟⲩⲟϩ
      ⲁϥⲛⲁϩⲙⲉⲧ: ⲟⲩⲟϩ ⲛⲏ ⲉⲧϩⲱⲙⲓ ⲉ̀ϫⲱⲓ ⲁϥⲧⲏⲓⲧⲟⲩ ⲉⲩϣⲱϣ. <span style=
      "color:#05537d">(3)</span> ⲁϥⲧⲁⲟⲩⲟ ⲛ̀ϫⲉ ⲫϯ ⲙ̀ⲡⲉϥⲛⲁⲓ ⲛⲉⲙ ⲧⲉϥⲙⲉⲑⲙⲏⲓ ⲁϥⲛⲟϩⲉⲙ
      ⲛ̀ⲧⲁⲯⲩⲭⲏ</td>
      <td class="language Sahidic"><span style="color:#b00e23">(ⲅ︦)</span> ⲁ
      ⲡϫⲟⲉⲓⲥ ⲧⲛ̅ⲛⲟⲟⲩ ⲉⲃⲟⲗ ϩⲛ̅ ⲧⲡⲉ ⲁϥⲧⲟⲩϫⲟⲓ. ⲁϥϯ ⲛ̅ⲛⲉⲧϩⲱⲙ ⲉϫⲱⲓ ⲉⲩⲛⲟϭⲛⲉϭ.
      ⲇⲓⲁⲯⲁⲗⲙⲁ. ⲁ ⲡⲛⲟⲩⲧⲉ ⲧⲛ̅ⲛⲉⲩ ⲡⲉϥⲛⲁ ⲙⲛ̅ ⲧⲉϥⲙⲉ ⲁϥⲛⲉϩⲙ̅ ⲧⲁⲯⲩⲭⲏ.</td>
      <td class="language English"><span style="color:#b00e23">(3)</span> He
      sent from heaven and saved me; he gave to reproach them that trampled on
      me: God has sent forth his mercy and his truth;</td>
      <td class="language Greek"><span style="color:#b00e23">(3)</span>
      ἐξαπέστειλεν ἐξ οὐρανοῦ καὶ ἔσωσέν µε, ἔδωκεν εἰς ὄνειδος
      τοὺς καταπατοῦντάς µε. διάψαλµα. ἐξαπέστειλεν ὁ θεὸς τὸ ἔλεος
      αὐτοῦ καὶ τὴν ἀλήθειαν αὐτοῦ</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲉ̀ⲃⲟⲗ ϧⲉⲛ ⲑⲙⲏϯ ⲛ̀ϩⲁⲛⲙⲁⲥ ⲙ̀ⲙⲟⲩⲓ
      ⲁⲓⲉⲛⲕⲟⲧ ⲉⲓϣⲧⲉⲣⲑⲱⲣ. <span style="color:#05537d">(4)</span> ⲛⲓϣⲏⲣⲓ ⲛ̀ⲧⲉ
      ⲛⲓⲣⲱⲙⲓ ⲛ̀ⲟⲩⲛⲁϫϩⲓ ϩⲁⲛϩⲟⲡⲗⲟⲛ ⲛⲉⲙ ϩⲁⲛⲥⲟⲑⲛⲉϥ ⲛⲉ: ⲟⲩⲟϩ ⲡⲟⲩⲗⲁⲥ ⲟⲩⲥⲏϥⲓ ⲉⲥϩⲓⲟⲩⲓ
      ⲧⲉ.</td>
      <td class="language Sahidic"><span style="color:#b00e23">(ⲇ︦)</span>
      ⲁⲓⲛ̅ⲕⲟⲧⲕ̅ ⲉⲓϣⲧⲣ̅ⲧⲱⲣ ⲛ̅ⲧⲙⲏⲧⲉ ⲛ̅ϩⲉⲛⲙⲁⲥ ⲙ̅ⲙⲟⲩⲓ. ⲛ̅ⲛⲁϫϩⲉ ⲛ̅ⲛ̅ϣⲏⲣⲉ ⲛ̅ⲛ̅ⲣⲱⲙⲉ
      ϩⲉⲛϩⲟⲡⲗⲟⲛ ⲛⲉ ϩⲓ ⲥⲟⲧⲉ. ⲁⲩⲱ ⲡⲉⲩⲗⲁⲥ ⲟⲩⲥⲏϥⲉ ⲧⲉ ⲉⲥⲧⲏⲙ.</td>
      <td class="language English"><span style="color:#b00e23">(4)</span> and
      he has delivered my soul from the midst of lions’whelps: I lay down to
      sleep, though troubled. As for the sons of men, their teeth are arms and
      missile weapons, and their tongue a sharp sword.</td>
      <td class="language Greek"><span style="color:#b00e23">(4)</span> καὶ
      ἐρρύσατο τὴν ψυχήν µου ἐκ µέσου σκύµνων. ἐκοιµήθην
      τεταραγµένος· υἱοὶ ἀνθρώπων, οἱ ὀδόντες αὐτῶν ὅπλον καὶ
      βέλη, καὶ ἡ γλῶσσα αὐτῶν µάχαιρα ὀξεῖα.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϭⲓⲥⲓ ⲉ̀ϫⲉⲛ ⲛⲓⲫⲏⲟⲩⲓ ⲫϯ: ⲟⲩⲟϩ ⲡⲉⲕⲱⲟⲩ ϩⲓϫⲉⲛ ⲡⲕⲁϩⲓ ⲧⲏⲣϥ.</td>
      <td class="language Sahidic"><span style="color:#b00e23">(ⲉ︦)</span> ϫⲓⲥⲉ
      ⲙ̅ⲙⲟⲕ ⲡⲛⲟⲩⲧⲉ ⲉϩⲣⲁⲓ ⲉϫⲛ̅ ⲙ̅ⲡⲏⲩⲉ. ⲁⲩⲱ ⲡⲉⲕⲉⲟⲟⲩ ⲉϩⲣⲁⲓ ⲉϫⲙ̅ ⲡⲕⲁϩ ⲧⲏⲣϥ̅.</td>
      <td class="language English"><span style="color:#b00e23">(5)</span> Be
      thou exalted, O God, above the heavens; and thy glory above all the
      earth.</td>
      <td class="language Greek"><span style="color:#b00e23">(5)</span>
      ὑψώθητι ἐπὶ τοὺς οὐρανούς, ὁ θεός, καὶ ἐπὶ πᾶσαν τὴν γῆν
      ἡ δόξα σου.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁⲩⲥⲟⲃϯ ⲛ̀ϩⲁⲛⲫⲁϣ ⲛ̀ⲛⲁϭⲁⲗⲁⲩϫ ⲟⲩⲟϩ ⲁⲩⲕⲱⲗϫ ⲛ̀ⲧⲁⲯⲩⲭⲏ: ⲁⲩϣⲱⲕ ⲛ̀ⲟⲩϣⲓⲕ ⲙ̀ⲡⲁⲙⲑⲟ
      ⲉ̀ⲃⲟⲗ ⲟⲩⲟϩ ⲁⲩϩⲉⲓ ⲉ̀ⲣⲟϥ.</td>
      <td class="language Sahidic"><span style="color:#b00e23">(ⲋ︦)</span>
      ⲁⲩⲥⲟⲃⲧⲉ ⲛ̅ⲟⲩϭⲟⲣϭⲥ̅ ⲉⲛⲁⲟⲩⲉⲣⲏⲧⲉ ⲁⲩⲱ ⲁⲩⲕⲉⲗϫ̅ ⲧⲁⲯⲩⲭⲏ. ⲁⲩϣⲓⲕⲉ ⲛ̅ⲟⲩϩⲓⲉⲓⲧ
      ⲙ̅ⲡⲁⲙ̅ⲧⲟ ⲉⲃⲟⲗ ⲁⲩⲱ ⲁⲩⲓ̈ ϩⲉⲣⲟϥ. ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(6)</span> They
      have prepared snares for my feet, and have bowed down my soul: they have
      dug a pit before my face, and fallen into it themselves. Pause.</td>
      <td class="language Greek"><span style="color:#b00e23">(6)</span> παγίδα
      ἡτοίµασαν τοῖς ποσίν µου καὶ κατέκαµψαν τὴν ψυχήν µου· ὤρυξαν
      πρὸ προσώπου µου βόθρον καὶ ἐνέπεσαν εἰς αὐτόν. διάψαλµα.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ϥⲥⲉⲃⲧⲱⲧ ⲛ̀ϫⲉ ⲡⲁϩⲏⲧ ⲫϯ ϥⲥⲉⲃⲧⲱⲧ ⲛ̀ϫⲉ ⲡⲁϩⲏⲧ: ϯⲛⲁϩⲱⲥ ⲛ̀ⲧⲁⲉⲣⲯⲁⲗⲓⲛ ϧⲉⲛ
      ⲡⲁⲱⲟⲩ:</td>
      <td class="language Sahidic"><span style="color:#b00e23">(ⲍ︦)</span>
      ⲡⲛⲟⲩⲧⲉ ⲡⲁϩⲏⲧ ⲥⲃ̅ⲧⲱⲧ ⲡⲁϩⲏⲧ ⲥⲃ̅ⲧⲱⲧ ϯⲛⲁϫⲱ ⲧⲁⲯⲁⲗⲗⲉⲓ ⲉⲣⲟⲕ.</td>
      <td class="language English"><span style="color:#b00e23">(7)</span> My
      heart, O God, is ready, my heart is ready: I will sing, yea will sing
      psalms.</td>
      <td class="language Greek"><span style="color:#b00e23">(7)</span>
      ἑτοίµη ἡ καρδία µου, ὁ θεός, ἑτοίµη ἡ καρδία µου, ᾄσοµαι
      καὶ ψαλῶ.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(7)</span> ⲧⲱⲛⲕ ⲡⲁⲱⲟⲩ ⲧⲱⲛⲕ ⲡⲓⲯⲁⲗⲧⲏⲣⲓⲟⲛ ⲛⲉⲙ
      ϯⲕⲩⲑⲁⲣⲁ. <span style="color:#05537d">(8)</span> ϯⲛⲁⲧⲱⲛⲧ ⲛ̀ϩⲁⲛⲁⲧⲟⲟⲩⲓ</td>
      <td class="language Sahidic"><span style="color:#b00e23">(ⲏ︦)</span>
      ⲧⲱⲟⲩⲛ ⲉϩⲣⲁⲓ ⲡⲁⲉⲟⲟⲩ. ⲧⲱⲟⲩⲛ ⲡⲉⲯⲁⲗⲧⲏⲣⲓⲟⲛ ⲙⲛ̅ ⲧⲕⲓⲑⲁⲣⲁ. ϯⲛⲁⲧⲱⲟⲩⲛ ⲙ̅ⲡⲛⲁⲩ
      ⲛ̅ϣⲱⲣⲡ̅</td>
      <td class="language English"><span style="color:#b00e23">(8)</span>
      Awake, my glory; awake, psaltery and harp: I will awake early.</td>
      <td class="language Greek"><span style="color:#b00e23">(8)</span>
      ἐξεγέρθητι, ἡ δόξα µου· ἐξεγέρθητι, ψαλτήριον καὶ κιθάρα·
      ἐξεγερθήσοµαι ὄρθρου.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ϯⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅ ϧⲉⲛ
      ϩⲁⲛⲗⲁⲟⲥ</td>
      <td class="language Sahidic"><span style="color:#b00e23">(ⲑ︦)</span>
      ⲧⲁⲉⲝⲟⲙⲟⲗⲟⲅⲉⲓ ⲛⲁⲕ ⲡϫⲟⲉⲓⲥ ϩⲛ̅ ⲛⲓⲗⲁⲟⲥ.</td>
      <td class="language English"><span style="color:#b00e23">(9)</span> O
      Lord, I will give thanks to thee among the nations:</td>
      <td class="language Greek"><span style="color:#b00e23">(9)</span>
      ἐξοµολογήσοµαί σοι ἐν λαοῖς,</td>
    </tr>

    <tr class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(8)</span> ⲟⲩⲟϩ ϯⲛⲁⲉⲣⲯⲁⲗⲓⲛ ⲉ̀ⲣⲟⲕ ϧⲉⲛ ⲛⲓⲉⲑⲛⲟⲥ.
      <span style="color:#05537d">(9)</span> ϫⲉ ⲁϥⲉⲣⲛⲓϣϯ ⲛ̀ϫⲉ ⲡⲉⲕⲛⲁⲓ ϣⲁ ⲉ̀ϩⲣⲏⲓ
      ⲉ̀ⲛⲓⲫⲏⲟⲩⲓ ⲟⲩⲟϩ ⲧⲉⲕⲙⲉⲑⲙⲏⲓ ϣⲁ ⲉ̀ϩⲣⲏⲓ ⲉ̀ⲛⲓϭⲏⲡⲓ.</td>
      <td class="language Sahidic"><span style="color:#b00e23">(ⲓ︦)</span>
      ϯⲛⲁⲯⲁⲗⲗⲉⲓ ⲉⲣⲟⲕ ϫⲉ ⲁ ⲡⲉⲕⲛⲁϫⲓⲥⲉ ϣⲁ ϩⲣⲁⲓ ⲉⲙⲡⲏⲩⲉ ⲁⲩⲱ ⲧⲉⲕⲙⲉ ϣⲁ ϩⲣⲁⲓ
      ⲉⲛⲉⲕⲗⲟⲟⲗⲉ.</td>
      <td class="language English">I will sing to thee among the Gentiles.
      <span style="color:#b00e23">(10)</span> For thy mercy has been magnified
      even to the heavens, and thy truth to the clouds.</td>
      <td class="language Greek">κύριε, ψαλῶ σοι ἐν ἔθνεσιν, <span style=
      "color:#b00e23">(10)</span> ὅτι ἐµεγαλύνθη ἕως τῶν οὐρανῶν τὸ
      ἔλεός σου καὶ ἕως τῶν νεφελῶν ἡ ἀλήθειά σου.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(10)</span> ϭⲓⲥⲓ ⲉ̀ϫⲉⲛ ⲛⲓⲫⲏⲟⲩⲓ ⲫϯ ⲟⲩⲟϩ ⲡⲉⲕⲱⲟⲩ
      ϩⲓϫⲉⲛ ⲡⲕⲁϩⲓ ⲧⲏⲣϥ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ϫⲓⲥⲉ ⲙ̅ⲙⲟⲕ ⲉϫⲛ̅ ⲙ̅ⲡⲏⲩⲉ ⲡⲛⲟⲩⲧⲉ ⲁⲩⲱ ⲡⲉⲕⲉⲟⲟⲩ ⲉϩⲣⲁⲓ ⲉϫⲙ̅ ⲡⲕⲁϩ ⲧⲏⲣϥ̅:</td>
      <td class="language English"><span style="color:#b00e23">(11)</span> Be
      thou exalted, O God, above the heavens; and thy glory above all the
      earth.</td>
      <td class="language Greek"><span style="color:#b00e23">(11)</span>
      ὑψώθητι ἐπὶ τοὺς οὐρανούς, ὁ θεός, καὶ ἐπὶ πᾶσαν τὴν γῆν
      ἡ δόξα σου.</td>
    </tr>
  </table>
</body>
</html>
