<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_140.html" rel="next">
  <link href="psalms_138.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_139" class="title">Psalms 139</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ
      ⲣ̅ⲗ̅ⲑ̅. ⲉ̀ⲡϫⲱⲕ ⲉ̀ⲃⲟⲗ ⲛ̀ⲧⲉ ⲇⲁⲩⲓⲇ.</span>
      </td>
      <td class="language Sahidic"><span style="color:#000000">ⲣ̅ⲗ̅ⲑ̅. ⲉⲡϫⲱⲕ
      ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</span>
      </td>
      <td class="language English">For the end, a Psalm of David.</td>
      <td class="language Greek">Εἰς τὸ τέλος· ψαλµὸς τῷ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲛⲁϩⲙⲉⲧ ⲡϭ̅ⲥ̅ ⲥⲁⲃⲟⲗ ⲛ̀ⲟⲩⲣⲱⲙⲓ ⲉϥϩⲱⲟⲩ: ⲉ̀ⲃⲟⲗ ϩⲁ ⲟⲩⲣⲱⲙⲓ ⲛ̀ⲣⲉϥϭⲓⲛϫⲟⲛⲥ
      ⲙⲁⲧⲟⲩϫⲟⲓ.</td>
      <td class="language Sahidic"><span style="color:#b00e23">(ⲁ︦)</span>
      ⲡϫⲟⲉⲓⲥ ⲛⲁϩⲙⲉⲧ ⲉⲩⲣⲱⲙⲉ ⲙ̅ⲡⲟⲛⲏⲣⲟⲥ ⲙⲁⲧⲟⲩϫⲟⲓ ⲉⲩⲣⲱⲙⲉ ⲛ̅ⲣⲉϥϫⲓⲛ̅ϭⲟⲛⲥ̅.</td>
      <td class="language English"><span style="color:#b00e23">(1)</span>
      Rescue me, O Lord, from the evil man; deliver me from the unjust
      man.</td>
      <td class="language Greek"><span style="color:#b00e23">(1)</span>
      Ἐξελοῦ µε, κύριε, ἐξ ἀνθρώπου πονηροῦ, ἀπὸ ἀνδρὸς ἀδίκου
      ῥῦσαί µε,</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ⲛⲏ
      ⲉⲧⲁⲩⲥⲟϭⲛⲓ ⲛ̀ϩⲁⲛϭⲓⲛϫⲟⲛⲥ ϧⲉⲛ ⲡⲟⲩϩⲏⲧ: ⲙ̀ⲡⲓⲉϩⲟⲟⲩ ⲧⲏⲣϥ ⲁⲩⲥⲟⲃϯ ⲛ̀ϩⲁⲛⲃⲱⲧⲥ:</td>
      <td class="language Sahidic"><span style="color:#b00e23">(ⲃ︦)</span> ⲛⲁⲓ
      ⲉⲛⲧⲁⲩⲙⲉⲉⲩⲉ ⲉϩⲉⲛⲕⲁⲕⲓⲁ ϩⲙ̅ ⲡⲉⲩϩⲏⲧ. ⲁⲩⲥⲣ̅ⲙ̅ⲗⲁϩ ⲉⲃⲟⲗ ⲙ̅ⲡⲉϩⲟⲟⲩ ⲧⲏⲣϥ̅.</td>
      <td class="language English"><span style="color:#b00e23">(2)</span> Who
      have devised injustice in their hearts; all the day they prepared
      war.</td>
      <td class="language Greek"><span style="color:#b00e23">(2)</span>
      οἵτινες ἐλογίσαντο ἀδικίας ἐν καρδίᾳ, ὅλην τὴν ἡµέραν
      παρετάσσοντο πολέµους·</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ⲁⲩϣⲟⲃϣⲉⲃ ⲙ̀ⲡⲟⲩⲗⲁⲥ ⲙ̀ⲫⲣⲏϯ ⲙ̀ⲫⲁ
      ⲟⲩϩⲟϥ: ⲟⲩⲙⲁⲑⲟⲩⲓ ⲛ̀ϩⲟϥ ⲉⲧⲭⲏ ϧⲁ ⲛⲟⲩⲥⲫⲟⲧⲟⲩ.</td>
      <td class="language Sahidic"><span style="color:#b00e23">(ⲅ︦)</span>
      ⲁⲩⲧⲱⲙ ⲛ̅ⲛⲉⲩⲗⲁⲥ ⲛ̅ⲑⲉ ⲛ̅ⲛⲓϩⲟϥ ⲟⲩⲙⲁⲧⲟⲩ ⲛ̅ϩⲟϥ ⲧⲉⲧϩⲁ ⲛⲉⲩⲥⲡⲟⲧⲟⲩ ⲇⲓⲁⲯⲁⲗⲙⲁ</td>
      <td class="language English"><span style="color:#b00e23">(3)</span> They
      have sharpened their tongue as the tongue of a serpent; the poison of
      asps is under their lips. Pause.</td>
      <td class="language Greek"><span style="color:#b00e23">(3)</span>
      ἠκόνησαν γλῶσσαν αὐτῶν ὡσεὶ ὄφεως, ἰὸς ἀσπίδων ὑπὸ τὰ
      χείλη αὐτῶν. διάψαλµα.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲁⲣⲉϩ ⲉ̀ⲣⲟⲓ ⲡϭ̅ⲥ̅ ⲉ̀ⲃⲟⲗ ϩⲁ ⲧϫⲓϫ
      ⲛ̀ⲟⲩⲣⲉϥⲉⲣⲛⲟⲃⲓ ⲟⲩⲟϩ ⲉ̀ⲃⲟⲗ ϩⲁ ⲟⲩⲣⲱⲙⲓ ⲛ̀ⲣⲉϥϭⲓⲛ̀ϫⲟⲛⲥ ⲛⲁϩⲙⲉⲧ. <span style=
      "color:#05537d">(4)</span> ⲛⲏ ⲉⲧⲁⲩⲥⲟϭⲛⲓ ⲉ̀ⲑⲣⲉ ⲛⲁⲧⲁⲧⲥⲓ ⲥⲗⲁϯ:</td>
      <td class="language Sahidic"><span style="color:#b00e23">(ⲇ︦)</span>
      ϩⲁⲣⲉϩ ⲉⲣⲟⲓ ⲡϫⲟⲉⲓⲥ ⲉⲧϭⲓϫ ⲙ̅ⲡⲣⲉϥⲣ̅ⲛⲟⲃⲉ. ⲙⲁⲧⲟⲩϫⲟⲓ ⲉϩⲉⲛⲣⲱⲙⲉ ⲛ̅ϫⲓⲛϭⲟⲛⲥ̅. ⲛⲁⲓ
      ⲉⲛⲧⲁⲩⲙⲉⲉⲩⲉ ⲉϯ ⲥⲗⲁⲁⲧⲉ ⲛ̅ⲛⲁⲧⲁϭⲥⲉ.</td>
      <td class="language English"><span style="color:#b00e23">(4)</span> Keep
      me, O Lord, from the hand of the sinner; rescue me from unjust men; who
      have purposed to overthrow my goings.</td>
      <td class="language Greek"><span style="color:#b00e23">(4)</span>
      φύλαξόν µε, κύριε, ἐκ χειρὸς ἁµαρτωλοῦ, ἀπὸ ἀνθρώπων ἀδίκων
      ἐξελοῦ µε, οἵτινες ἐλογίσαντο ὑποσκελίσαι τὰ διαβήµατά
      µου·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(4)</span> ⲁⲩⲭⲱⲡ ⲛ̀ⲟⲩⲫⲁϣ ⲛⲏⲓ ⲛ̀ϫⲉ ⲛⲓⲣⲉϥϩⲓⲡϩⲟ:
      ⲟⲩⲟϩ ϩⲁⲛⲥⲛⲁⲩϩ ⲁⲩϭⲟⲗⲕⲟⲩ ⲛ̀ⲟⲩⲫⲁϣ ⲛ̀ⲛⲁϭⲁⲗⲁⲩϫ: ϧⲉⲛ ⲡϧⲱⲛⲧ ⲛ̀ⲧⲉ ϩⲁⲛⲙⲱⲓⲧ ⲁⲩⲭⲱⲡ
      ⲛⲏⲓ ⲛ̀ⲟⲩϭⲣⲟⲡ.</td>
      <td class="language Sahidic"><span style="color:#b00e23">(ⲉ︦)</span>
      ⲛ̅ϫⲁⲥⲓϩⲏⲧ ϩⲱⲡ ⲉⲣⲟⲓ ⲛ̅ⲟⲩⲡⲁϣ. ⲁⲩⲥⲱⲙⲛ̅ⲧ ⲛ̅ϩⲉⲛⲛⲟⲩϩ ⲙ̅ⲡⲁϣ ⲛ̅ⲛⲁⲟⲩⲉⲣⲏⲧⲉ. ⲁⲩⲕⲱ
      ⲉⲣⲟⲓ ⲛ̅ϩⲉⲛϫⲣⲟⲡ ⲉⲩϩⲏⲛ ⲉϩⲟⲩⲛ ⲉⲧⲁϩⲓⲏ. ⲇⲓⲁⲯⲁⲗⲙⲁ</td>
      <td class="language English"><span style="color:#b00e23">(5)</span> The
      proud have hid a snare for me, and have stretched out ropes for snares
      for my feet; they set a stumbling-block for me near the path. Pause.</td>
      <td class="language Greek"><span style="color:#b00e23">(5)</span>
      ἔκρυψαν ὑπερήφανοι παγίδα µοι καὶ σχοινία διέτειναν, παγίδας
      τοῖς ποσίν µου, ἐχόµενα τρίβου σκάνδαλον ἔθεντό µοι.
      διάψαλµα.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(5)</span> ⲁⲓϫⲟⲥ ⲙⲡϭ̅ⲥ̅ ϫⲉ ⲛ̀ⲑⲟⲕ ⲡⲁⲛⲟⲩϯ:
      ϭⲓⲥⲙⲏ ⲡϭ̅ⲥ̅ ⲉ̀ⲡϧⲣⲱⲟⲩ ⲛ̀ⲧⲉ ⲡⲁϯϩⲟ.</td>
      <td class="language Sahidic"><span style="color:#b00e23">(ⲋ︦)</span>
      ⲁⲓϫⲟⲟⲥ ⲙ̅ⲡϫⲟⲉⲓⲥ ϫⲉ ⲛ̅ⲧⲟⲕ ⲡⲉ ⲡⲁⲛⲟⲩⲧⲉ. ⲡϫⲟⲉⲓⲥ ⲥⲱⲧⲙ̅ ⲉⲡⲉϩⲣⲟⲟⲩ
      ⲙ̅ⲡⲁⲥⲟⲡⲥ̅.</td>
      <td class="language English"><span style="color:#b00e23">(6)</span> I
      said to the Lord, Thou art my God; hearken, O Lord, to the voice of my
      supplication.</td>
      <td class="language Greek"><span style="color:#b00e23">(6)</span> εἶπα
      τῷ κυρίῳ Θεός µου εἶ σύ· ἐνώτισαι, κύριε, τὴν φωνὴν τῆς
      δεήσεώς µου.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(6)</span> ⲡϭ̅ⲥ̅ ⲡϭ̅ⲥ̅ ⲧϫⲟⲙ ⲛ̀ⲧⲉ ⲡⲁⲟⲩϫⲁⲓ:
      ⲁⲕⲉⲣϧⲏⲓⲃⲓ ⲉ̀ϫⲉⲛ ⲧⲁⲁⲫⲉ ϧⲉⲛ ⲡⲉϩⲟⲟⲩ ⲙ̀ⲫⲃⲱⲧⲥ.</td>
      <td class="language Sahidic"><span style="color:#b00e23">(ⲍ︦)</span>
      ⲡϫⲟⲉⲓⲥ ⲡϫⲟⲉⲓⲥ ⲧϭⲟⲙ ⲙ̅ⲡⲁⲟⲩϫⲁⲓ. ⲁⲕⲣ̅ϩⲁⲓⲃⲉⲥ ⲉⲣⲟⲓ ϩⲛ̅ ⲟⲩϩⲟⲟⲩ ⲙ̅ⲡⲟⲗⲉⲙⲟⲥ.</td>
      <td class="language English"><span style="color:#b00e23">(7)</span> O
      Lord God, the strength of my salvation; thou hast screened my head in the
      day of battle.</td>
      <td class="language Greek"><span style="color:#b00e23">(7)</span> κύριε
      κύριε δύναµις τῆς σωτηρίας µου, ἐπεσκίασας ἐπὶ τὴν κεφαλήν µου
      ἐν ἡµέρᾳ πολέµου.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(7)</span> ⲙ̀ⲡⲉⲣⲧⲏⲓⲧ ⲡϭ̅ⲥ̅ ⲙ̀ⲡⲓⲣⲉϥⲉⲣⲛⲟⲃⲓ
      ⲉ̀ⲃⲟⲗ ϩⲁ ⲧⲁⲉⲡⲓⲑⲩⲙⲓⲁ: ⲁⲩⲥⲟϭⲛⲓ ϧⲁⲣⲟⲓ ⲙ̀ⲡⲉⲣⲭⲁⲧ ⲛ̀ⲥⲱⲕ ⲙⲏⲡⲟⲧⲉ ⲛ̀ⲧⲟⲩϭⲓⲥⲓ.</td>
      <td class="language Sahidic"><span style="color:#b00e23">(ⲏ︦)</span>
      ⲡϫⲟⲉⲓⲥ ⲙ̅ⲡⲣ̅ϯ ⲉⲃⲟⲗ ϩⲛ̅ ⲧⲁⲉⲡⲓⲑⲩⲙⲓⲁ ⲛ̅ⲟⲩⲣⲉϥⲣ̅ⲛⲟⲃⲉ. ⲁⲩⲙⲉⲉⲩⲉ ⲉⲣⲟⲓ ⲙ̅ⲡⲣ̅ⲕⲁⲁⲧ
      ⲛ̅ⲥⲱⲕ ⲙⲏⲡⲟⲧⲉ ⲛ̅ⲥⲉϫⲓⲥⲉ ⲛ̅ϩⲏⲧ. ⲇⲓⲁⲯⲁⲗⲙⲁ</td>
      <td class="language English"><span style="color:#b00e23">(8)</span>
      Deliver me not, O Lord, to the sinner, according to my desire: they have
      devised mischief against me; forsake me not, lest they should be exalted.
      Pause.</td>
      <td class="language Greek"><span style="color:#b00e23">(8)</span> µὴ
      παραδῷς µε, κύριε, ἀπὸ τῆς ἐπιθυµίας µου ἁµαρτωλῷ·
      διελογίσαντο κατ’ ἐµοῦ, µὴ ἐγκαταλίπῃς µε, µήποτε ὑψωθῶσιν.
      διάψαλµα.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ⲧⲁⲫⲉ ⲛ̀ⲧⲉ ⲡⲟⲩⲧⲁⲕⲟ ⲟⲩⲟϩ ⲡϧⲓⲥⲓ ⲛ̀ⲧⲉ
      ⲛⲟⲩⲥⲫⲟⲧⲟⲩ ⲉϥⲉ̀ϩⲟⲃⲥⲟⲩ.</td>
      <td class="language Sahidic"><span style="color:#b00e23">(ⲑ︦)</span> ⲧⲁⲡⲉ
      ⲁⲧⲉⲩⲥⲟⲟⲩϩⲥ̅ ⲡⲉ ⲡϩⲓⲥⲉ ⲛ̅ⲛⲉⲩⲥⲡⲟⲧⲟⲩ ⲉⲧⲛⲁⲕⲱⲧⲉ ⲉⲣⲟⲟⲩ.</td>
      <td class="language English"><span style="color:#b00e23">(9)</span> As
      for the head of them that compass me, the mischief of their lips shall
      cover them.</td>
      <td class="language Greek"><span style="color:#b00e23">(9)</span> ἡ
      κεφαλὴ τοῦ κυκλώµατος αὐτῶν, κόπος τῶν χειλέων αὐτῶν καλύψει
      αὐτούς.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ⲉⲩⲉ̀ϩⲉⲓ ⲉ̀ϧⲣⲏⲓ ⲉ̀ϫⲱⲟⲩ ⲛ̀ϫⲉ ϩⲁⲛϫⲉⲃⲥ
      ⲛ̀ⲭⲣⲱⲙ ϩⲓϫⲉⲛ ⲡⲓⲕⲁϩⲓ: ⲉⲕⲉ̀ⲣⲁϧⲧⲟⲩ ⲉ̀ϧⲣⲏⲓ ⲟⲩⲟϩ ⲛ̀ⲛⲟⲩϣⲟϩⲓ ⲉ̀ⲣⲁⲧⲟⲩ ϧⲉⲛ
      ⲟⲩⲧⲁⲗⲉⲡⲱⲣⲓⲁ.</td>
      <td class="language Sahidic"><span style="color:#b00e23">(ⲓ︦)</span> ⲟⲩⲛ̅
      ϩⲉⲛϫⲃ̅ⲃⲥ̅ ⲛⲁϩⲉ ⲉϫⲱⲟⲩ ⲁⲩⲱ ⲕⲛⲁⲧⲁⲩⲟⲟⲩ ⲉϩⲣⲁⲓ ϩⲛ̅ ⲟⲩⲕⲱϩⲧ̅ ⲛ̅ⲛⲉⲩⲉϣⲁϩⲉⲣⲁⲧⲟⲩ ϩⲛ̅
      ⲛⲉⲩⲧⲁⲗⲁⲓⲡⲱⲣⲓⲁ.</td>
      <td class="language English"><span style="color:#b00e23">(10)</span>
      Coals of fire shall fall upon them on the earth; and thou shalt cast them
      down in afflictions: they shall not bear up under them.</td>
      <td class="language Greek"><span style="color:#b00e23">(10)</span>
      πεσοῦνται ἐπ’ αὐτοὺς ἄνθρακες, ἐν πυρὶ καταβαλεῖς αὐτούς, ἐν
      ταλαιπωρίαις οὐ µὴ ὑποστῶσιν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(10)</span> ⲟⲩⲣⲱⲙⲓ ⲛⲁϣⲉ ⲡⲉϥⲗⲁⲥ ⲛ̀ⲛⲉϥⲥⲱⲟⲩⲧⲉⲛ
      ϩⲓϫⲉⲛ ⲡⲕⲁϩⲓ: ⲟⲩⲣⲱⲙⲓ ⲛ̀ⲣⲉϥϭⲓⲛϫⲟⲛⲥ ⲉⲩⲉ̀ϫⲟⲣϫϥ ⲛ̀ϫⲉ ϩⲁⲛⲡⲉⲧϩⲱⲟⲩ ⲉⲩⲧⲁⲕⲟ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲟⲩⲣⲱⲙⲉ ⲛⲁϣⲟⲉⲓϣ ⲛ̅ⲛⲉϥⲥⲟⲟⲩⲧⲛ̅ ϩⲓϫⲙ̅ ⲡⲕⲁϩ. ⲟⲩⲣⲱⲙⲉ ⲛ̅ϫⲓⲛ̅ϭⲟⲛⲥ̅ ⲙ̅ⲡⲉⲑⲟⲟⲩ
      ⲛⲁϭⲱⲣϭ̅ ⲉⲣⲟϥ ⲉⲧⲁⲕⲟϥ.</td>
      <td class="language English"><span style="color:#b00e23">(11)</span> A
      talkative man shall not prosper on the earth: evils shall hunt the
      unrighteous man to destruction.</td>
      <td class="language Greek"><span style="color:#b00e23">(11)</span> ἀνὴρ
      γλωσσώδης οὐ κατευθυνθήσεται ἐπὶ τῆς γῆς, ἄνδρα ἄδικον κακὰ
      θηρεύσει εἰς διαφθοράν.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(11)</span> ⲁⲓⲉⲙⲓ ϫⲉ ⲡϭ̅ⲥ̅ ⲛⲁⲓⲣⲓ ⲙ̀ⲡϩⲁⲡ
      ⲛ̀ⲛⲓϩⲏⲕⲓ ⲛⲉⲙ ⲡϭⲓⲙ̀ⲡϣⲓϣ ⲛ̀ⲛⲓϫⲱⲃ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲁⲓⲉⲓⲙⲉ ϫⲉ ⲡϫⲟⲉⲓⲥ ⲛⲁⲣ̅ⲡⲉⲕⲃⲁ ⲙ̅ⲡϩⲏⲕⲉ ⲙⲛ̅ ⲡϩⲁⲡ ⲙ̅ⲡⲉⲃⲓⲏⲛ.</td>
      <td class="language English"><span style="color:#b00e23">(12)</span> I
      know that the Lord will maintain the cause of the poor, and the right of
      the needy ones.</td>
      <td class="language Greek"><span style="color:#b00e23">(12)</span>
      ἔγνων ὅτι ποιήσει κύριος τὴν κρίσιν τοῦ πτωχοῦ καὶ τὴν δίκην
      τῶν πενήτων.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(12)</span> ⲡⲗⲏⲛ ⲛⲓⲑⲙⲏⲓ ⲛⲁⲟⲩⲱⲛϩ ⲙ̀ⲡⲉⲕⲣⲁⲛ
      ⲉ̀ⲃⲟⲗ: ⲉⲩⲉ̀ϣⲱⲡⲓ ⲛ̀ϫⲉ ⲛⲏ ⲉⲧⲥⲟⲩⲧⲱⲛ ⲛⲉⲙ ⲡⲉⲕϩⲟ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲡⲗⲏⲛ ⲛ̅ⲇⲓⲕⲁⲓⲟⲥ ⲛⲁⲉⲝⲟⲙⲟⲗⲟⲅⲉⲓ ⲙ̅ⲡⲉⲕⲣⲁⲛ. ⲛⲉⲧⲥⲟⲩⲧⲱⲛ ⲛⲁⲟⲩⲱϩ ⲙⲛ̅ ⲡⲉⲕϩⲟ:</td>
      <td class="language English"><span style="color:#b00e23">(13)</span>
      Surely the righteous shall give thanks to thy name: the upright shall
      dwell in thy presence.</td>
      <td class="language Greek"><span style="color:#b00e23">(13)</span> πλὴν
      δίκαιοι ἐξοµολογήσονται τῷ ὀνόµατί σου, καὶ κατοικήσουσιν
      εὐθεῖς σὺν τῷ προσώπῳ σου.</td>
    </tr>
  </table>
</body>
</html>
