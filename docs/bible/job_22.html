<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_23.html" rel="next">
  <link href="job_21.html" rel="prev">
  <script src="main.js" type="module"></script>
</head>
<body class="chapter">
  <h4 id="job_22" class="title">Job 22</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁϥⲉ̀ⲣⲟⲩⲱ ⲛ̀ϫⲉ ⲉⲗⲓⲫⲁⲥ ⲡⲓⲑⲉⲙⲁⲛⲓⲧⲏⲥ ⲟⲩⲟϩ ⲡⲉϫⲁϥ</td>
      <td class="language Sahidic"><span style="color:#b00e23">(ⲁ︦)</span> ⲁ
      ⲉⲗⲓⲫⲁⲥ ⲇⲉ ⲟⲩⲱϣⲃ̅ ⲡⲉⲑⲁⲓⲙⲁⲛⲓⲧⲏⲥ ⲡⲉϫⲁϥ</td>
      <td class="language English"><span style="color:#b00e23">(1)</span> Then
      Eliphaz the Thaemanite answered and said,</td>
      <td class="language Greek"><span style="color:#b00e23">(1)</span>
      Ὑπολαβὼν δὲ Ελιφας ὁ Θαιµανίτης λέγει</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲙⲏ ⲡϭ̅ⲥ̅ ⲁⲛ ⲉⲧϯⲥⲃⲱ ⲛ̀ⲟⲩⲕⲁϯ ⲛⲉⲙ ⲟⲩⲉⲡⲓⲥⲧⲏⲙⲏ</td>
      <td class="language Sahidic"><span style="color:#b00e23">(ⲃ︦)</span> ϫⲉ
      ⲙⲏ ⲡϫⲟⲉⲓⲥ ⲁⲛ ⲡⲉⲧϯⲥⲃⲱ ⲛ̅ⲟⲩⲙⲛ̅ⲧⲣⲙ̅ⲛ̅ϩⲏⲧ ⲙⲛ̅ ⲟⲩⲙⲛ̅ⲧⲥⲁⲃⲉ.</td>
      <td class="language English"><span style="color:#b00e23">(2)</span> Is it
      not the Lord that teaches understanding and knowledge?</td>
      <td class="language Greek"><span style="color:#b00e23">(2)</span>
      Πότερον οὐχὶ ὁ κύριός ἐστιν ὁ διδάσκων σύνεσιν καὶ
      ἐπιστήµην;</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲁⲥⲉⲣⲙⲉⲗⲓⲥⲑⲉ ⲅⲁⲣ ⲙ̀ⲡϭ̅ⲥ̅ ⲛ̀ⲟⲩ ⲉ̀ϣⲱⲡ ⲛ̀ⲑⲟⲕ ⲟⲩⲁⲧⲁⲣⲓⲕⲓ ϧⲉⲛ ⲛⲉⲕϩⲃⲏⲟⲩⲓ ⲓⲉ ⲟⲩ ⲡⲉ
      ⲡⲉⲕϩⲏⲟⲩ ϫⲉ ⲭⲛⲁⲫⲱⲣϣ ⲙ̀ⲡⲉⲕⲙⲱⲓⲧ ⲉ̀ⲃⲟⲗ ⲛⲉⲙⲁϥ</td>
      <td class="language Sahidic"><span style="color:#b00e23">(ⲅ︦)</span> ⲟⲩ
      ⲅⲁⲣ ⲡⲉ ⲡⲣⲟⲟⲩϣ ⲙ̅ⲡϫⲟⲉⲓⲥ ⲉϣⲱⲡⲉ ⲛ̅ⲧⲕ̅ ⲟⲩⲥⲱⲧⲡ̅ ϩⲛ̅ ⲛⲉⲕϩⲃⲏⲩⲉ.</td>
      <td class="language English"><span style="color:#b00e23">(3)</span> For
      what matters it to the Lord, if thou wert blameless in thy works? or is
      it profitable that thou shouldest perfect thy way?</td>
      <td class="language Greek"><span style="color:#b00e23">(3)</span> τί
      γὰρ µέλει τῷ κυρίῳ, ἐὰν σὺ ἦσθα τοῖς ἔργοις ἄµεµπτος; ἢ
      ὠφέλεια ὅτι ἁπλώσῃς τὴν ὁδόν σου;</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ⲓⲉ
      ⲕⲁⲛ ϥⲛⲁⲥⲁϩⲱⲕ ⲉϥϥⲓⲱⲡ ⲛⲉⲙⲁⲕ ϥⲛⲁⲓ ⲇⲉ ⲉ̀ϧⲟⲩⲛ ⲉⲩϩⲁⲡ ⲛⲉⲙⲁⲕ</td>
      <td class="language Sahidic"><span style="color:#b00e23">(ⲇ︦)</span> ⲏ
      ϥⲛⲁϫⲡⲓⲟⲕ ⲉϥϥⲉⲓ ⲙ̅ⲡⲉⲕⲣⲟⲟⲩϣ. ⲏ ϥⲛⲏⲩ ⲛⲙ̅ⲙⲁⲕ ⲉϩⲟⲩⲛ ⲉⲩϩⲁⲡ.</td>
      <td class="language English"><span style="color:#b00e23">(4)</span> Wilt
      thou maintain and plead thine own cause? and will he enter into judgment
      with thee?</td>
      <td class="language Greek"><span style="color:#b00e23">(4)</span> ἦ
      λόγον σου ποιούµενος ἐλέγξει σε καὶ συνεισελεύσεταί σοι εἰς
      κρίσιν;</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲙⲏⲧⲓ ⲧⲉⲕⲕⲁⲕⲓⲁ ⲁⲛ ⲉⲧⲟϣ ϩⲁⲛⲁⲧⲏⲡⲓ ⲛⲉ ⲛⲉⲕⲛⲟⲃⲓ</td>
      <td class="language Sahidic"><span style="color:#b00e23">(ⲉ︦)</span> ⲙⲏ
      ⲛ̅ⲧⲉⲕⲕⲁⲕⲓⲁ ⲟϣ ⲁⲛ. ϩⲉⲛⲁⲧⲏⲡⲉ ⲇⲉ ⲛⲉ ⲛⲉⲕⲛⲟⲃⲉ.</td>
      <td class="language English"><span style="color:#b00e23">(5)</span> Is
      not thy wickedness abundant, and thy sins innumerable?</td>
      <td class="language Greek"><span style="color:#b00e23">(5)</span>
      πότερον οὐχ ἡ κακία σού ἐστιν πολλή, ἀναρίθµητοι δέ σού εἰσιν
      αἱ ἁµαρτίαι;</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲛⲉⲕⲱⲗⲓ ⲛ̀ⲧⲁⲟⲩⲱ ⲛ̀ⲛⲉⲕⲥⲛⲏⲟⲩ ϧⲉⲛ ⲟⲩⲙⲉⲧⲉⲡⲁⲃⲏⲣ ⲁⲕⲱⲗⲓ ⲇⲉ ⲛ̀ⲧϩⲉⲃⲥⲱ ⲛ̀ⲛⲏ
      ⲉⲧⲃⲏϣ</td>
      <td class="language Sahidic"><span style="color:#b00e23">(ⲋ︦)</span>
      ⲁⲕϫⲓⲧ ⲛⲉⲟⲩⲱ ⲛ̅ⲛⲉⲕⲥⲛⲏⲩ ⲉⲡϫⲓⲛϫⲏ. ⲁⲕϥⲓ ⲇⲉ ⲛ̅ⲑⲃ̅ⲥⲱ ⲛ̅ⲛⲉⲧⲕⲏⲕⲕⲁϩⲏⲩ.</td>
      <td class="language English"><span style="color:#b00e23">(6)</span> And
      thou hast taken security of thy brethren for nothing, and hast taken away
      the clothing of the naked.</td>
      <td class="language Greek"><span style="color:#b00e23">(6)</span>
      ἠνεχύραζες δὲ τοὺς ἀδελφούς σου διὰ κενῆς, ἀµφίασιν δὲ γυµνῶν
      ἀφείλου·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲇⲉ ⲛⲏ ⲉⲧⲟⲃⲓ ⲙ̀ⲡⲉⲕⲧⲥⲱⲟⲩ ⲛ̀ⲟⲩⲙⲱⲟⲩ ⲛⲏ ⲇⲉ ⲉⲧϩⲟⲕⲉⲣ ⲁⲕϥⲟϫⲟⲩ ⲙ̀ⲡⲟⲩⲱⲓⲕ</td>
      <td class="language Sahidic"><span style="color:#b00e23">(ⲍ︦)</span> ⲟⲩⲇⲉ
      ⲙ̅ⲡⲉⲕⲧⲥⲉ ⲛⲉⲧⲟⲃⲉ ⲛ̅ⲟⲩⲙⲟⲟⲩ. ⲁⲗⲗⲁ ⲁⲕϥⲉϭ ⲛⲉⲧϩⲕⲁⲉⲓⲧ ⲙ̅ⲡⲉⲩⲟⲉⲓⲕ.</td>
      <td class="language English"><span style="color:#b00e23">(7)</span>
      Neither hast thou given water to the thirsty to drink, but hast taken
      away the morsel of the hungry.</td>
      <td class="language Greek"><span style="color:#b00e23">(7)</span> οὐδὲ
      ὕδωρ διψῶντας ἐπότισας, ἀλλὰ πεινώντων ἐστέρησας ψωµόν·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁⲕⲉⲣϣⲫⲏⲣⲓ ⲇⲉ ⲙ̀ⲡϩⲟ ⲛ̀ϩⲁⲛⲟⲩⲟⲛ ⲁⲕⲑⲣⲉ ϩⲁⲛⲟⲩⲟⲛ ⲁⲕⲑⲣⲉ ϩⲁⲛⲟⲩⲟⲛ ⲇⲉ ϣⲱⲡⲓ ⲉⲩⲟⲓ
      ⲛ̀ϩⲏⲕⲓ ϩⲓϫⲉⲛ ⲡⲓⲕⲁϩⲓ</td>
      <td class="language Sahidic"><span style="color:#b00e23">(ⲏ︦)</span> ⲁⲕϫⲓ
      ⲡϩⲟ ⲇⲉ ⲛ̅ϩⲟⲓⲛⲉ. ⲁⲕⲡⲱⲱⲛⲉ ⲉⲃⲟⲗ ⲛ̅ⲛⲉⲧϩⲓϫⲙ̅ ⲡⲕⲁϩ.</td>
      <td class="language English"><span style="color:#b00e23">(8)</span> And
      thou hast accepted the persons of some; and thou hast established those
      that were already settled on the earth.</td>
      <td class="language Greek"><span style="color:#b00e23">(8)</span>
      ἐθαύµασας δέ τινων πρόσωπον, ᾤκισας δὲ τοὺς ἐπὶ τῆς
      γῆς·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ϩⲁⲛⲭⲏⲣⲁ ⲁⲕϯⲧⲟⲧⲟⲩ ⲉ̀ⲃⲟⲗ ⲉⲩϣⲟⲩⲓⲧ ⲟⲩⲟϩ ϩⲁⲛⲟⲣⲫⲁⲛⲟⲥ ⲁⲕⲧϩⲉⲙⲕⲱⲟⲩ</td>
      <td class="language Sahidic"><span style="color:#b00e23">(ⲑ︦)</span>
      ⲁⲕϫⲟⲟⲩ ⲇⲉ ⲛ̅ⲛⲉⲭⲏⲣⲁ ⲉⲩϣⲟⲩⲉⲓⲧ. ⲁⲕⲙⲟⲩⲕϩ̅ ⲇⲉ ⲛ̅ⲛ̅ⲟⲣⲫⲁⲛⲟⲥ.</td>
      <td class="language English"><span style="color:#b00e23">(9)</span> But
      thou hast sent widows away empty, and has afflicted orphans.</td>
      <td class="language Greek"><span style="color:#b00e23">(9)</span> χήρας
      δὲ ἐξαπέστειλας κενάς, ὀρφανοὺς δὲ ἐκάκωσας.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲉⲑⲃⲉⲫⲁⲓ ⲟⲩⲛ ⲁⲩⲕⲱϯ ⲉ̀ⲣⲟⲕ ⲛ̀ϫⲉ ϩⲁⲛϫⲟⲣϫⲥ ⲟⲩⲟϩ ⲁϥⲓⲏⲥ ⲛ̀ⲥⲱⲕ ⲛ̀ϫⲉ ⲟⲩⲡⲟⲗⲉⲙⲟⲥ
      ⲉϥⲟⲓ ⲛϣⲫⲏⲣⲓ</td>
      <td class="language Sahidic"><span style="color:#b00e23">(ⲓ︦)</span> ⲉⲧⲃⲉ
      ⲡⲁⲓ ⲁ ⲛ̅ϭⲟⲣϭⲥ̅ ⲕⲱⲧⲉ ⲉⲣⲟⲕ. ⲁⲩⲱ ⲁⲩⲡⲟⲗⲩⲙⲟⲥ ⲛ̅ϣⲡⲏⲣⲉ ϣⲧⲣ̅ⲧⲱⲣⲕ̅.</td>
      <td class="language English"><span style="color:#b00e23">(10)</span>
      Therefore snares have compassed thee, and disastrous war has troubled
      thee.</td>
      <td class="language Greek"><span style="color:#b00e23">(10)</span>
      τοιγαροῦν ἐκύκλωσάν σε παγίδες, καὶ ἐσπούδασέν σε πόλεµος
      ἐξαίσιος·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲡⲓⲟⲩⲱⲓⲛⲓ ⲁϥⲉⲣⲭⲁⲕⲓ ⲛⲁⲕ ⲉⲕⲉⲛⲕⲟⲧ ⲇⲉ ⲟⲩⲙⲱⲟⲩ ⲁϥϩⲱⲃⲥ ⲉ̀ⲃⲟⲗ ⲟⲩⲙⲱⲟⲩ ⲁϥϩⲱⲃⲥ ⲉ̀ⲃⲟⲗ
      ϩⲓϫⲱⲕ</td>
      <td class="language Sahidic"><span style="color:#b00e23">(ⲓ︦ⲁ︦)</span> ⲁ
      ⲡⲉⲕⲟⲩⲟⲉⲓⲛ ⲣ̅ⲕⲁⲕⲉ ⲉⲣⲟⲕ. ⲛ̅ⲧⲉⲣⲉⲕⲛ̅ⲕⲟⲧⲕ̅ ⲇⲉ ⲁⲩⲙⲟⲟⲩ ϩⲟⲃⲥⲕ̅.</td>
      <td class="language English"><span style="color:#b00e23">(11)</span> The
      light has proved darkness to thee, and water has covered thee on thy
      lying down.</td>
      <td class="language Greek"><span style="color:#b00e23">(11)</span> τὸ
      φῶς σοι σκότος ἀπέβη, κοιµηθέντα δὲ ὕδωρ σε ἐκάλυψεν.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲙⲏ ϥⲛⲁⲛⲉⲩ ⲁⲛ ⲛ̀ϫⲉ ⲫⲏ ⲉⲧϣⲟⲡ ϧⲉⲛ ⲛⲏ ⲉⲧϭⲟⲥⲓ ⲛⲏ ⲉⲑⲙⲟϣⲓ ⲇⲉ ϧⲉⲛ ⲟⲩϣⲱϣ
      ⲁϥⲑⲉⲃⲓⲱⲟⲩ</td>
      <td class="language Sahidic"><span style="color:#b00e23">(ⲓ︦ⲃ︦)</span> ⲙⲏ
      ⲙ̅ⲡⲉⲧϭⲱϣⲧ̅ ⲁⲛ ⲉⲛⲉⲧϫⲟⲥⲉ ⲛⲁⲩ. ⲁϥⲑⲃ̅ⲃⲓⲟ ⲇⲉ ⲛ̅ⲛⲣⲉϥⲥⲱϣ.</td>
      <td class="language English"><span style="color:#b00e23">(12)</span> Does
      not he that dwells in the high places observe? and has he not brought
      down the proud?</td>
      <td class="language Greek"><span style="color:#b00e23">(12)</span> µὴ
      οὐχὶ ὁ τὰ ὑψηλὰ ναίων ἐφορᾷ, τοὺς δὲ ὕβρει φεροµένους
      ἐταπείνωσεν;</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲁⲕϫⲟⲥ ϫⲉ ⲟⲩ ⲡⲉ ⲉⲧⲁϥⲉⲙⲓ ⲉ̀ⲣⲟϥ ⲛ̀ϫⲉ ⲫⲏ ⲉⲧϫⲟⲣ ⲓⲉ ⲁϥⲛⲁϯϩⲁⲡ ϧⲁ
      ⲡⲓⲅⲛⲟⲫⲟⲥ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      </td>
      <td class="language English"><span style="color:#b00e23">(13)</span> And
      thou has said, What does the Mighty One know? does he judge in the
      dark?</td>
      <td class="language Greek"><span style="color:#b00e23">(13)</span> καὶ
      εἶπας Τί ἔγνω ὁ ἰσχυρός; ἦ κατὰ τοῦ γνόφου κρινεῖ;</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ϩⲁⲛϭⲏⲡⲓ ⲛⲉⲙ ⲛⲉϥⲙⲁⲛ̀ⲭⲱⲡ ⲟⲩⲟϩ ⲛ̀ⲛⲟⲩⲛⲁⲩ ⲉ̀ⲣⲟϥ ⲁϥⲙⲟϣⲓ ϧⲉⲛ ⲡⲕⲱϯ ⲛ̀ⲧⲉ ⲧⲫⲉ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      </td>
      <td class="language English"><span style="color:#b00e23">(14)</span> A
      cloud is his hiding-place, and he shall not be seen; and he passes
      through the circle of heaven.</td>
      <td class="language Greek"><span style="color:#b00e23">(14)</span> νέφη
      ἀποκρυφὴ αὐτοῦ, καὶ οὐχ ὁραθήσεται καὶ γῦρον οὐρανοῦ
      διαπορεύσεται.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲙⲏ ⲭⲛⲁⲁⲣⲉϩ ⲉ̀ⲟⲩⲙⲁⲛⲙⲟϣⲓ ⲛ̀ⲉⲛⲉϩ ⲫⲁⲓ ⲉⲧⲁⲩϩⲱⲙⲓ ⲉ̀ϫⲱϥ ⲛ̀ϫⲉ ϩⲁⲛⲣⲱⲙⲓ ⲛ̀ⲑⲙⲏⲓ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      </td>
      <td class="language English"><span style="color:#b00e23">(15)</span> Wilt
      thou not mark the old way, which righteous men have trodden?</td>
      <td class="language Greek"><span style="color:#b00e23">(15)</span> µὴ
      τρίβον αἰώνιον φυλάξεις, ἣν ἐπάτησαν ἄνδρες ἄδικοι,</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲛⲏ ⲉⲧⲁⲩⲧⲁϩⲱⲟⲩ ⲙ̀ⲡⲁⲧⲁⲥⲉⲣⲛⲏⲓ ⲟⲩⲟϩ ⲓⲁⲣⲟ ⲉϥϧⲁϯ ⲡⲉ ⲛⲟⲩⲥⲉⲛϯ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      </td>
      <td class="language English"><span style="color:#b00e23">(16)</span> who
      were seized before their time: their foundations are as an overflowing
      stream.</td>
      <td class="language Greek"><span style="color:#b00e23">(16)</span> οἳ
      συνελήµφθησαν ἄωροι; ποταµὸς ἐπιρρέων οἱ θεµέλιοι αὐτῶν</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲛⲏ ⲉⲧϫⲱ ⲙ̀ⲙⲟⲥ ϫⲉ ⲟⲩ ⲡⲉ ⲉⲧⲉ ⲡϭ̅ⲥ̅ ⲛⲁⲁⲓϥ ⲛⲁⲛ ⲓⲉ ⲟⲩ ⲡⲉ ⲉⲧⲉ ⲡⲓⲡⲁⲛⲧⲟⲕⲣⲁⲧⲱⲣ
      ⲛⲁⲉⲛϥ ⲉ̀ϩⲣⲏⲓ ⲉ̀ϫⲱⲛ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲛⲉⲧϫⲱ ⲙ̅ⲙⲟⲥ ϫⲉ ⲉⲣⲉ ⲡϫⲟⲉⲓⲥ ⲛⲁⲣ̅ ⲟⲩ ⲛⲁⲛ. ⲏ ⲉⲣⲉ ⲡⲡⲁⲛⲧⲱⲕⲣⲁⲧⲱⲣ ⲛⲁⲉⲛ ⲟⲩ
      ⲉϫⲱⲛ.</td>
      <td class="language English"><span style="color:#b00e23">(17)</span> Who
      say, What will the Lord do to us? or what will the Almighty bring upon
      us?</td>
      <td class="language Greek"><span style="color:#b00e23">(17)</span> οἱ
      λέγοντες Κύριος τί ποιήσει ἡµῖν; ἢ τί ἐπάξεται ἡµῖν ὁ
      παντοκράτωρ;</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲛ̀ⲑⲟϥ ⲇⲉ ⲁϥⲙⲁϩ ⲛ̀ⲟⲩⲏⲓ ⲛ̀ⲁⲅⲁⲑⲟⲛ ⲡⲥⲟϭⲛⲓ ⲇⲉ ⲛ̀ⲧⲉ ⲛⲓⲁⲥⲉⲃⲏⲥ ϥⲟⲩⲏⲟⲩ ⲙ̀ⲙⲟϥ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲛ̅ⲧⲟϥ ⲇⲉ ⲁϥⲙⲉϩ ⲛⲉⲩⲏⲓ ⲛ̅ⲁⲕⲁⲑⲟⲛ. ⲡϣⲟϫⲛⲉ ⲇⲉ ⲛ̅ⲛ̅ⲁⲥⲉⲃⲏⲥ ⲟⲩⲏⲩ ⲙ̅ⲙⲟϥ.</td>
      <td class="language English"><span style="color:#b00e23">(18)</span> Yet
      he filled their houses with good things: but the counsel for the wicked
      is far from him.</td>
      <td class="language Greek"><span style="color:#b00e23">(18)</span> ὃς
      δὲ ἐνέπλησεν τοὺς οἴκους αὐτῶν ἀγαθῶν, βουλὴ δὲ ἀσεβῶν
      πόρρω ἀπ’ αὐτοῦ.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲉⲧⲁⲩⲛⲁⲩ ⲛ̀ϫⲉ ⲛⲓⲑⲙⲏⲓ ⲁⲩⲥⲱⲃⲓ ⲡⲓⲁⲧⲁⲣⲓⲕⲓ ⲇⲉ ⲁϥⲉⲗⲕϣⲁⲓ ⲛ̀ⲥⲱⲟⲩ</td>
      <td class="language Sahidic"><span style="color:#b00e23">(ⲓ︦ⲑ︦)</span> ⲁ
      ⲛ̅ⲇⲓⲕⲁⲓⲟⲥ ⲛⲁⲩ ⲁⲩⲥⲱⲃⲉ. ⲁ ⲡⲥⲱⲧⲡ̅ ⲇⲉ ⲕⲟⲙϣⲟⲩ.</td>
      <td class="language English"><span style="color:#b00e23">(19)</span> The
      righteous have seen it, and laughed, and the blameless one has derided
      them.</td>
      <td class="language Greek"><span style="color:#b00e23">(19)</span>
      ἰδόντες δίκαιοι ἐγέλασαν, ἄµεµπτος δὲ ἐµυκτήρισεν.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span> ⲓⲉ
      ⲉ̀ϣⲱⲡ ⲛ̀ⲧⲉϥⲧⲁⲕⲟ ⲛ̀ϫⲉ ⲡⲟⲩϭⲣⲟ ⲟⲩⲟϩ ⲡⲟⲩⲥⲱϫⲡ ⲉϥⲉ̀ⲟⲩⲱⲙϥ ⲛ̀ϫⲉ ⲟⲩⲭⲣⲱⲙ</td>
      <td class="language Sahidic"><span style="color:#b00e23">(ⲕ︦)</span>
      </td>
      <td class="language English"><span style="color:#b00e23">(20)</span>
      Verily their substance has been utterly destroyed, and the fire shall
      devour what is left of their property.</td>
      <td class="language Greek"><span style="color:#b00e23">(20)</span> εἰ
      µὴ ἠφανίσθη ἡ ὑπόστασις αὐτῶν, καὶ τὸ κατάλειµµα αὐτῶν
      καταφάγεται πῦρ.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲁⲣⲓⲛⲉϣⲧⲉ ⲇⲉ ⲛ̀ⲧⲉⲛⲛⲁⲩ ϫⲉ ⲭⲛⲁⲉⲣϩⲩⲡⲟⲙⲉⲛⲓⲛ ⲓⲥϫⲉ ⲡⲉⲕⲟⲩⲧⲁϩ ⲛⲁϣⲱⲡⲓ ϧⲉⲛ
      ϩⲁⲛⲁⲅⲁⲑⲟⲛ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ϣⲱⲡⲉ ⲇⲉ ⲉⲕⲛⲁϣⲧ̅ ⲉⲕϣⲁⲛϩⲩⲡⲟⲙⲓⲛⲏ. ⲉⲓⲧⲁ ⲛ̅ⲧⲉ ⲡⲉⲕⲕⲁⲣⲡⲟⲥ ϣⲱⲡⲉ ϩⲛ̅
      ϩⲉⲛⲁⲅⲁⲑⲟⲛ.</td>
      <td class="language English"><span style="color:#b00e23">(21)</span> Be
      firm, I pray thee, if thou canst endure; then thy fruit shall
      prosper.</td>
      <td class="language Greek"><span style="color:#b00e23">(21)</span> γενοῦ
      δὴ σκληρός, ἐὰν ὑποµείνῃς· εἶτ’ ὁ καρπός σου ἔσται ἐν
      ἀγαθοῖς.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲁⲣⲓⲉⲕⲗⲁⲃⲁⲛⲓⲛ ⲇⲉ ⲛ̀ϩⲁⲛⲥⲁϫⲓ ⲉ̀ⲃⲟⲗ ϧⲉⲛ ⲣⲱϥ ⲟⲩⲟϩ ϭⲓ ⲛ̀ⲛⲉϥⲥⲁϫⲓ ϧⲉⲛ ⲡⲉⲕϩⲏⲧ</td>
      <td class="language Sahidic"><span style="color:#b00e23">(ⲕ︦ⲃ︦)</span> ϫⲓ
      ⲇⲉ ⲛ̅ⲟⲩⲥⲟⲗⲥⲗ̅ ⲉⲃⲟⲗ ϩⲛ̅ ⲣⲱϥ. ⲁⲩⲱ ⲛⲅ̅ϫⲓ ⲙ̅ⲡⲉϥϣⲟϫⲛⲉ ϩⲙ̅ ⲡⲉⲕϩⲏⲧ.</td>
      <td class="language English"><span style="color:#b00e23">(22)</span> And
      receive a declaration from his mouth, and lay up his words in thine
      heart.</td>
      <td class="language Greek"><span style="color:#b00e23">(22)</span>
      ἔκλαβε δὲ ἐκ στόµατος αὐτοῦ ἐξηγορίαν καὶ ἀνάλαβε τὰ
      ῥήµατα αὐτοῦ ἐν καρδίᾳ σου.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲉ̀ϣⲱⲡ ⲛ̀ⲧⲉⲕⲧⲁⲥⲑⲟ ⲟⲩⲟϩ ⲛ̀ⲧⲉⲕⲑⲉⲃⲓⲟ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲁⲕⲑⲣⲉ ⲡⲓϭⲓⲛ̀ϫⲟⲛⲥ ⲟⲩⲉⲓ
      ⲙ̀ⲡⲉⲕⲙⲁⲛ̀ϣⲱⲡⲓ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲉϣⲱⲡⲉ ⲇⲉ ⲉⲕϣⲁⲛⲕⲟⲧⲕ̅ ⲛⲅ̅ⲑⲃ̅ⲃⲓⲟⲕ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲁⲕⲧⲣⲉ ⲡϫⲓⲛ̅ϭⲟⲛⲥ̅
      ⲟⲩⲉ ⲙ̅ⲡⲉⲕⲏⲓ.</td>
      <td class="language English"><span style="color:#b00e23">(23)</span> And
      if thou shalt turn and humble thyself before the Lord, thou hast thus
      removed unrighteousness far from thy habitation.</td>
      <td class="language Greek"><span style="color:#b00e23">(23)</span> ἐὰν
      δὲ ἐπιστραφῇς καὶ ταπεινώσῃς σεαυτὸν ἔναντι κυρίου, πόρρω
      ἐποίησας ἀπὸ διαίτης σου τὸ ἄδικον.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲉⲕⲉ̀ϩⲉⲙⲥⲓ ϩⲓϫⲉⲛ ⲟⲩⲡⲉⲧⲣⲁ ϧⲉⲛ ⲧⲉⲕϧⲁⲉ ⲛⲉⲙ ⲙ̀ⲫⲣⲏϯ ⲛ̀ⲟⲩⲡⲉⲧⲣⲁ ⲛ̀ⲧⲉ ⲟⲩⲭⲓⲙⲁⲛⲣⲟⲥ
      ⲛ̀ⲧⲉ ⲥⲱⲫⲓⲣ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      </td>
      <td class="language English"><span style="color:#b00e23">(24)</span> Thou
      shalt lay up for thyself treasure in a heap on the rock; and Sophir shall
      be as the rock of the torrent.</td>
      <td class="language Greek"><span style="color:#b00e23">(24)</span> θήσῃ
      ἐπὶ χώµατι ἐν πέτρᾳ καὶ ὡς πέτρᾳ χειµάρρους Ωφιρ.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲉϥⲉ̀ϣⲱⲡⲓ ⲛⲁⲕ ⲙ̀ⲃⲟⲏⲑⲟⲥ ⲛ̀ϫⲉ ⲡⲓⲡⲁⲛⲧⲟⲕⲣⲁⲧⲱⲣ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲉⲕϫⲁϫⲓ
      ⲉϥⲉ̀ⲧⲟⲩⲃⲟⲕ ⲇⲉ ⲙ̀ⲫⲣⲏϯ ⲙ̀ⲡⲓϩⲁⲧ ⲉⲧⲫⲟⲥⲓ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲡⲡⲁⲛⲧⲱⲕⲣⲁⲧⲱⲣ ϭⲉ ⲛⲁϣⲱⲡⲉ ⲛⲁⲕ ⲛ̅ⲃⲟⲏⲧⲟⲥ ⲉⲃⲟⲗ ϩⲛ̅ ⲛⲉⲕϫⲁϫⲉ. ϥⲛⲁⲧⲁⲁⲕ ⲇⲉ ⲉⲕⲟⲩⲁⲁⲃ
      ⲛ̅ⲑⲉ ⲛ̅ⲟⲩϩⲁⲧ ⲉϥⲡⲟⲥⲉ.</td>
      <td class="language English"><span style="color:#b00e23">(25)</span> So
      the Almighty shall be thy helper from enemies, and he shall bring thee
      forth pure as silver that has been tried by fire.</td>
      <td class="language Greek"><span style="color:#b00e23">(25)</span>
      ἔσται οὖν σου ὁ παντοκράτωρ βοηθὸς ἀπὸ ἐχθρῶν, καθαρὸν δὲ
      ἀποδώσει σε ὥσπερ ἀργύριον πεπυρωµένον.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲓⲧⲁ ⲉⲕⲉ̀ⲉⲣⲡⲁⲣⲓⲥⲓⲁⲍⲉⲥⲑⲉ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲛ̀ⲧⲉⲕϫⲟⲩϣⲧ ⲉ̀ϩⲣⲏⲓ ⲉ̀ⲧⲫⲉ ϧⲉⲛ
      ⲟⲩⲣⲁϣⲓ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲉⲓⲧⲁ ⲕⲛⲁⲡⲁⲣⲣⲏⲍⲓⲁⲍⲉ ⲙ̅ⲙⲟⲕ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲛⲅ̅ϭⲱϣⲧ̅ ⲉⲧⲡⲉ ϩⲛ̅
      ⲟⲩⲟⲩⲣⲟⲧ</td>
      <td class="language English"><span style="color:#b00e23">(26)</span> Then
      shalt thou have boldness before the Lord, looking up cheerfully to
      heaven.</td>
      <td class="language Greek"><span style="color:#b00e23">(26)</span> εἶτα
      παρρησιασθήσῃ ἔναντι κυρίου ἀναβλέψας εἰς τὸν οὐρανὸν
      ἱλαρῶς·</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲁⲕϣⲁⲛⲧⲱⲃϩ ⲇⲉ ⲙ̀ⲙⲟϥ ⲉϥⲉ̀ⲥⲱⲧⲉⲙ ⲉ̀ⲣⲟⲕ ⲉϥⲉ̀ⲧⲏⲓⲥ ⲇⲉ ⲛⲁⲕ ⲉ̀ⲑⲣⲉⲕϯ ⲛ̀ⲛⲉⲕⲉⲩⲭⲏ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲉⲕϣⲁⲛϣⲗⲏⲗ ⲇⲉ ⲉⲣⲟϥ ϥⲛⲁⲥⲱⲧⲙ̅ ⲉⲣⲟⲕ. ϥⲛⲁⲧⲁⲁⲥ ⲇⲉ ⲛⲁⲕ ⲉϯ ⲛ̅ⲛⲉⲕϣⲗⲏⲗ.</td>
      <td class="language English"><span style="color:#b00e23">(27)</span> And
      he shall hear thee when thou prayest to him, and he shall grant thee
      power to pay thy vows.</td>
      <td class="language Greek"><span style="color:#b00e23">(27)</span>
      εὐξαµένου δέ σου πρὸς αὐτὸν εἰσακούσεταί σου, δώσει δέ σοι
      ἀποδοῦναι τὰς εὐχάς·</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲉϥⲉ̀ⲧⲁⲥⲑⲟ ⲇⲉ ⲛⲁⲕ ⲛ̀ⲟⲩⲙⲁⲛ̀ϣⲱⲡⲓ ⲛ̀ⲧⲉ ⲟⲩⲙⲉⲑⲙⲏⲓ ⲉϥⲉ̀ϣⲱⲡⲓ ⲇⲉ ϩⲓ ⲛⲉⲕⲙⲱⲓⲧ ⲛ̀ϫⲉ
      ⲟⲩⲟⲩⲱⲓⲛⲓ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ϥⲛⲁⲥⲙⲓⲛⲉ ⲇⲉ ⲛⲁⲕ ⲛ̅ⲟⲩⲙⲁⲛ̅ϣⲱⲡⲉ ⲛ̅ⲇⲓⲕⲁⲓⲟⲥⲩⲛⲏ. ⲛ̅ⲧⲉ ⲟⲩⲟⲉⲓⲛ ϣⲱⲡⲉ ϩⲓ
      ⲛⲉⲕϩⲓⲟⲟⲩⲉ.</td>
      <td class="language English"><span style="color:#b00e23">(28)</span> And
      he shall establish to thee again a habitation of righteousness and there
      shall be light upon thy paths.</td>
      <td class="language Greek"><span style="color:#b00e23">(28)</span>
      ἀποκαταστήσει δέ σοι δίαιταν δικαιοσύνης, ἐπὶ δὲ ὁδοῖς σου
      ἔσται φέγγος.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ϫⲉ ⲁϥⲑⲉⲃⲓⲟϥ ⲙⲙⲓⲛ ⲙ̀ⲙⲟϥ ⲟⲩⲟϩ ⲭⲛⲁϫⲟⲥ ϫⲉ ⲁϥϭⲓⲥⲓ ⲙ̀ⲙⲟϥ ⲟⲩⲟϩ ϥⲛⲁⲛⲟϩⲉⲙ ⲙ̀ⲫⲏ
      ⲉⲧϭⲱⲧⲥ ⲛ̀ⲛⲉϥⲃⲁⲗ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      </td>
      <td class="language English"><span style="color:#b00e23">(29)</span>
      Because thou hast humbled thyself; and thou shalt say, Man has behaved
      proudly, but he shall save him that is of lowly eyes.</td>
      <td class="language Greek"><span style="color:#b00e23">(29)</span> ὅτι
      ἐταπείνωσεν αὐτόν, καὶ ἐρεῖς Ὑπερηφανεύσατο, καὶ κύφοντα
      ὀφθαλµοῖς σώσει·</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲉϥⲉ̀ⲥⲱϯ ⲛ̀ⲟⲩⲁⲑⲛⲟⲃⲓ ⲟⲩⲟϩ ⲛⲟϩⲉⲙ ϧⲉⲛ ⲛⲉⲕϫⲓϫ ⲉⲕⲧⲟⲩⲃⲏⲟⲩⲧ</td>
      <td class="language Sahidic"><span style="color:#b00e23">(ⲗ︦)</span>
      </td>
      <td class="language English"><span style="color:#b00e23">(30)</span> He
      shall deliver the innocent, and do thou save thyself by thy pure
      hands.</td>
      <td class="language Greek"><span style="color:#b00e23">(30)</span>
      ῥύσεται ἀθῷον, καὶ διασώθητι ἐν καθαραῖς χερσίν σου.</td>
    </tr>
  </table>
</body>
</html>
