<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_84.html" rel="next">
  <link href="psalms_82.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_83" class="title">Psalms 83</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲡ̅ⲅ̅.
      ⲛ̀ⲧⲉ ⲛⲓϣⲏⲣⲓ ⲛ̀ⲕⲟⲣⲉ ⲉ̀ⲡϫⲱⲕ ⲉ̀ⲃⲟⲗ ⲉ̀ϫⲉⲛ ⲛⲓϩⲣⲱⲧ.</span>
      </td>
      <td class="language Sahidic">ⲡ̅ⲅ̅. ⲉⲡϫⲱⲕ ⲉⲃⲟⲗ ϩⲁⲛⲉϩⲣⲱⲧ ⲡⲉⲯⲁⲗⲙⲟⲥ ⲛ̅ⲛ̅ϣⲏⲣⲉ
      ⲛ̅ⲕⲟⲣⲉ.</td>
      <td class="language English">For the end, a Psalm for the sons of Core,
      concerning the wine-presses.</td>
      <td class="language Greek">Εἰς τὸ τέλος, ὑπὲρ τῶν ληνῶν· τοῖς
      υἱοῖς Κορε ψαλµός.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ϩⲱⲥ
      ϩⲁⲛϣⲟⲩⲙⲉⲛⲣⲓⲧⲟⲩ ⲛⲉ ⲛⲉⲕⲙⲁⲛ̀ϣⲱⲡⲓ ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ.</td>
      <td class="language Sahidic"><span style="color:#b00e23">(ⲁ︦)</span> ⲉϣϫⲉ
      ϩⲉⲛⲙⲉⲣⲓⲧ ⲛⲉ ⲛⲉⲕⲙⲁⲛ̅ϣⲱⲡⲉ ⲡϫⲟⲉⲓⲥ ⲛ̅ⲛ̅ϭⲟⲙ</td>
      <td class="language English"><span style="color:#b00e23">(1)</span> How
      amiable are thy tabernacles, O Lord of hosts!</td>
      <td class="language Greek"><span style="color:#b00e23">(1)</span> Ὡς
      ἀγαπητὰ τὰ σκηνώµατά σου, κύριε τῶν δυνάµεων.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲧⲁⲯⲩⲭⲏ ϭⲓϣϣⲱⲟⲩ ⲟⲩⲟϩ ⲥⲙⲟⲩⲛⲕ ⲉ̀ⲓ̀ ⲉ̀ϧⲟⲩⲛ ⲉ̀ⲛⲓⲁⲩⲗⲏⲟⲩ ⲛ̀ⲧⲉ ⲡϭ̅ⲥ̅: ⲁ ⲡⲁϩⲏⲧ ⲛⲉⲙ
      ⲧⲁⲥⲁⲣⲝ ⲁⲩⲑⲉⲗⲏⲗ ⲉ̀ϫⲉⲛ ⲫϯ ⲉⲧⲟⲛϧ.</td>
      <td class="language Sahidic"><span style="color:#b00e23">(ⲃ︦)</span> ⲁ
      ⲧⲁⲯⲩⲭⲏ ⲟⲩⲁϣⲟⲩ. ⲁⲩⲱ ⲁⲥϣⲱⲥ ⲙⲛ̅ⲥⲁ ⲛⲉⲕⲁⲩⲗⲏ ⲡϫⲟⲉⲓⲥ. ⲁ ⲡⲁϩⲏⲧ ⲙⲛ̅ ⲧⲁⲥⲁⲣⲝ ⲧⲉⲗⲏⲗ
      ⲉϫⲙ̅ ⲡⲛⲟⲩⲧⲉ ⲉⲧⲟⲛϩ̅.</td>
      <td class="language English"><span style="color:#b00e23">(2)</span> My
      soul longs, and faints for the courts of the Lord: my heart and my flesh
      have exulted in the living god.</td>
      <td class="language Greek"><span style="color:#b00e23">(2)</span>
      ἐπιποθεῖ καὶ ἐκλείπει ἡ ψυχή µου εἰς τὰς αὐλὰς τοῦ κυρίου,
      ἡ καρδία µου καὶ ἡ σάρξ µου ἠγαλλιάσαντο ἐπὶ θεὸν ζῶντα.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ⲕⲉ
      ⲅⲁⲣ ⲟⲩϭⲁϫ ⲁϥϫⲓⲙⲓ ⲛ̀ⲟⲩⲏⲓ ⲛⲁϥ: ⲟⲩⲟϩ ⲟⲩϭⲣⲟⲙⲡϣⲁⲗ ⲛ̀ⲟⲩⲙⲟϩ ⲛⲁⲥ ⲉ̀ⲑⲣⲉⲥⲭⲁ
      ⲛⲉⲥⲙⲁⲥ.</td>
      <td class="language Sahidic"><span style="color:#b00e23">(ⲅ︦)</span> ⲕⲁⲓ
      ⲅⲁⲣ ⲁⲩϫⲁϫ ϭⲛ̅ ⲟⲩⲏⲓ ⲛⲁϥ. ⲁⲩⲱ ⲁⲩϭⲙ̅ⲡϣⲁⲛ ϭⲛ̅ ⲟⲩⲙⲁϩ ⲛⲁⲥ. ⲡⲙⲁ ⲉⲧⲥ̅ⲛⲁⲕⲁ ⲛⲉⲥϣⲏⲣⲉ
      ⲛ̅ϩⲏⲧϥ̅.</td>
      <td class="language English"><span style="color:#b00e23">(3)</span> Yea,
      the sparrow has found himself a home, and the turtle-dove a nest for
      herself, where she may lay her young,</td>
      <td class="language Greek"><span style="color:#b00e23">(3)</span> καὶ
      γὰρ στρουθίον εὗρεν ἑαυτῷ οἰκίαν καὶ τρυγὼν νοσσιὰν ἑαυτῇ,
      οὗ θήσει τὰ νοσσία αὐτῆς,</td>
    </tr>

    <tr class="verse">
      <td class="language Bohairic"><span style="color:#b00e23">(ⲇ̅)</span>
      ⲛⲉⲕⲙⲁⲛ̀ⲉⲣϣⲱⲟⲩϣⲓ ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ: ⲡⲁⲟⲩⲣⲟ ⲟⲩⲟϩ ⲡⲁⲛⲟⲩϯ.</td>
      <td class="language Sahidic"><span style="color:#b00e23">(ⲇ︦)</span>
      ⲛⲉⲕⲑⲩⲥⲓⲁⲥⲧⲏⲣⲓⲟⲛ ⲡϫⲟⲉⲓⲥ ⲛ̅ⲛ̅ϭⲟⲙ ⲡⲁⲣ̅ⲣⲟ ⲁⲩⲱ ⲡⲁⲛⲟⲩⲧⲉ.</td>
      <td class="language English">even thine altars, O Lord of hosts, my King,
      and my God.</td>
      <td class="language Greek">τὰ θυσιαστήριά σου, κύριε τῶν δυνάµεων,
      ὁ βασιλεύς µου καὶ ὁ θεός µου.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲉ̅)</span>
      ⲱⲟⲩⲛⲓⲁⲧⲟⲩ ⲛ̀ⲟⲩⲟⲛ ⲛⲓⲃⲉⲛ ⲉⲧϣⲟⲡ ϧⲉⲛ ⲡⲉⲕⲏⲓ: ⲉⲩⲉ̀ⲥⲙⲟⲩ ⲉ̀ⲣⲟⲕ ϣⲁ ⲉⲛⲉϩ ⲛ̀ⲧⲉ
      ⲡⲓⲉⲛⲉϩ. <span style="color:#05537d">(6)</span> ⲱⲟⲩⲛⲓⲁⲧϥ ⲙ̀ⲡⲓⲣⲱⲙⲓ ⲉⲧⲉ
      ⲡⲉϥϯⲧⲟⲧϥ ⲟⲩⲉ̀ⲃⲟⲗ ϩⲓⲧⲟⲧⲕ ⲡⲉ ⲡϭ̅ⲥ̅: ⲁϥⲥⲉⲙⲛⲓ ⲛ̀ϩⲁⲛⲙⲁⲙ̀ⲙⲟϣⲓ ⲉ̀ⲡϣⲱⲓ ϧⲉⲛ
      ⲡⲉϥϩⲏⲧ:</td>
      <td class="language Sahidic"><span style="color:#b00e23">(ⲉ︦)</span>
      ⲛⲁⲓⲁⲧⲟⲩ ⲛ̅ⲟⲩⲟⲛ ⲛⲓⲙ ⲉⲧⲟⲩⲏϩ ϩⲙ̅ ⲡⲉⲕⲏⲓ ⲥⲉⲛⲁⲥⲙⲟⲩ ⲉⲣⲟⲕ ϣⲁ ⲉⲛⲉϩ ⲛ̅ⲉⲛⲉϩ.
      ⲇⲓⲁⲯⲁⲗⲙⲁ ⲛⲁⲓⲁⲧϥ̅ ⲙ̅ⲡⲣⲱⲙⲉ ⲉⲧⲕⲛⲁϣⲟⲡϥ̅ ⲉⲣⲟⲕ ⲡϫⲟⲉⲓⲥ. ⲁϥⲕⲱ ⲛ̅ϩⲉⲛⲙⲉⲉⲩⲉ ϩⲙ̅
      ⲡⲉϥϩⲏⲧ</td>
      <td class="language English"><span style="color:#b00e23">(4)</span>
      Blessed are they that dwell in thy house: they will praise thee evermore.
      Pause. <span style="color:#b00e23">(5)</span> Blessed is the man whose
      help is of thee, O Lord; in his heart he has purposed to go up</td>
      <td class="language Greek"><span style="color:#b00e23">(4)</span>
      µακάριοι οἱ κατοικοῦντες ἐν τῷ οἴκῳ σου, εἰς τοὺς αἰῶνας
      τῶν αἰώνων αἰνέσουσίν σε. διάψαλµα. <span style=
      "color:#b00e23">(5)</span> µακάριος ἀνήρ, οὗ ἐστιν ἡ ἀντίληµψις
      αὐτοῦ παρὰ σοῦ, κύριε· ἀναβάσεις ἐν τῇ καρδίᾳ αὐτοῦ
      διέθετο</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ϧⲉⲛ
      ϯϧⲉⲗⲗⲟⲧ ⲛ̀ⲧⲉ ⲫⲣⲓⲙⲓ: ϧⲉⲛ ⲡⲓⲙⲁ ⲉⲧⲁϥⲥⲉⲙⲛⲏⲧϥ. <span style=
      "color:#05537d">(7)</span> ⲕⲉ ⲅⲁⲣ ϥⲛⲁϯ ⲛ̀ϩⲁⲛⲥⲙⲟⲩ ⲛ̀ϫⲉ ⲡⲓⲛⲟⲙⲟⲑⲉⲧⲏⲥ:</td>
      <td class="language Sahidic"><span style="color:#b00e23">(ⲋ︦)</span>
      ⲉⲡⲉⲓⲁ ⲙ̅ⲡⲣⲓⲙⲉ ⲡⲙⲁ ⲉⲛⲧⲁϥⲥⲙⲛ̅ⲧϥ̅ ⲕⲁⲓ ⲅⲁⲣ ⲡⲉⲧⲥⲙⲛ̅ ⲛⲟⲙⲟⲥ ⲛⲁϯ ⲛ̅ϩⲉⲛⲥⲙⲟⲩ.</td>
      <td class="language English"><span style="color:#b00e23">(6)</span> the
      valley of weeping, to the place which he has appointed, for there the
      law-giver will grant blessings.</td>
      <td class="language Greek"><span style="color:#b00e23">(6)</span> ἐν
      τῇ κοιλάδι τοῦ κλαυθµῶνος εἰς τόπον, ὃν ἔθετο· καὶ γὰρ
      εὐλογίας δώσει ὁ νοµοθετῶν.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲉⲩⲉ̀ⲙⲟϣⲓ ⲉ̀ⲃⲟⲗ ϧⲉⲛ ⲟⲩϫⲟⲙ ⲉⲩϫⲟⲙ. <span style="color:#05537d">(8)</span>
      ⲉϥⲉ̀ⲟⲩⲟⲛϩϥ ϧⲉⲛ ⲥⲓⲱⲛ ⲛ̀ϫⲉ ⲫϯ ⲛ̀ⲧⲉ ⲛⲓⲛⲟⲩϯ.</td>
      <td class="language Sahidic"><span style="color:#b00e23">(ⲍ︦)</span>
      ⲥⲉⲛⲁⲙⲟⲟϣⲉ ⲉⲃⲟⲗ ϩⲛ̅ ⲟⲩϭⲟⲙ ⲉⲩϭⲟⲙ. ⲡⲛⲟⲩⲧⲉ ⲛ̅ⲛ̅ⲛⲟⲩⲧⲉ ⲛⲁⲟⲩⲱⲛϩ̅ ⲉⲃⲟⲗ ϩⲛ̅
      ⲥⲓⲱⲛ.</td>
      <td class="language English"><span style="color:#b00e23">(7)</span> They
      shall go from strength to strength: the God of gods shall be seen in
      Sion.</td>
      <td class="language Greek"><span style="color:#b00e23">(7)</span>
      πορεύσονται ἐκ δυνάµεως εἰς δύναµιν, ὀφθήσεται ὁ θεὸς τῶν θεῶν
      ἐν Σιων.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(9)</span> ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ ⲥⲱⲧⲉⲙ
      ⲉ̀ⲧⲁⲡⲣⲟⲥⲉⲩⲭⲏ: ϭⲓⲥⲙⲏ ⲫϯ ⲛ̀ⲓⲁⲕⲱⲃ.</td>
      <td class="language Sahidic"><span style="color:#b00e23">(ⲏ︦)</span>
      ⲥⲱⲧⲙ̅ ⲉⲡⲁϣⲗⲏⲗ ⲡϫⲟⲉⲓⲥ ⲡⲛⲟⲩⲧⲉ ⲛ̅ⲛ̅ϭⲟⲙ. ϫⲓⲥⲙⲏ ⲉⲣⲟⲓ ⲡⲛⲟⲩⲧⲉ ⲛ̅ⲓⲁⲕⲱⲃ.
      ⲇⲓⲁⲯⲁⲗⲙⲁ</td>
      <td class="language English"><span style="color:#b00e23">(8)</span> O
      Lord God of hosts, hear my prayer: hearken, O God of Jacob. Pause.</td>
      <td class="language Greek"><span style="color:#b00e23">(8)</span> κύριε
      ὁ θεὸς τῶν δυνάµεων, εἰσάκουσον τῆς προσευχῆς µου ἐνώτισαι, ὁ
      θεὸς Ιακωβ. διάψαλµα.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(10)</span> ⲁⲛⲁⲩ ⲫϯ ⲡⲉⲛⲣⲉϥϯ ⲉ̀ⲃⲟⲗ ϩⲓϫⲱⲛ: ⲟⲩⲟϩ
      ϫⲟⲩϣⲧ ⲉ̀ϫⲉⲛ ⲡϩⲟ ⲛ̀ⲧⲉ ⲡⲉⲕⲭⲣⲓⲥⲧⲟⲥ.</td>
      <td class="language Sahidic"><span style="color:#b00e23">(ⲑ︦)</span> ⲁⲛⲁⲩ
      ⲡⲛⲟⲩⲧⲉ ⲧⲉⲛⲛⲁϣⲧⲉ. ⲛⲅ̅ϭⲱϣⲧ̅ ⲉϫⲙ̅ ⲡϩⲟ ⲙ̅ⲡⲉⲕⲭⲣ̅ⲥ̅.</td>
      <td class="language English"><span style="color:#b00e23">(9)</span>
      Behold, O God our defender, and look upon the face of thine
      anointed.</td>
      <td class="language Greek"><span style="color:#b00e23">(9)</span>
      ὑπερασπιστὰ ἡµῶν, ἰδέ, ὁ θεός, καὶ ἐπίβλεψον ἐπὶ τὸ
      πρόσωπον τοῦ χριστοῦ σου.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(11)</span> ϫⲉ ⲛⲁⲛⲉ ⲟⲩⲉϩⲟⲟⲩ ϧⲉⲛ ⲛⲉⲕⲁⲩⲗⲏⲟⲩ
      ⲉ̀ϩⲟⲧⲉ ϩⲁⲛⲁⲛϣⲟ. <span style="color:#05537d">(12)</span> ⲁⲓⲥⲱⲧⲡ ⲛⲏⲓ ⲉⲣⲟϫⲡⲧ
      ϧⲉⲛ ⲡⲏⲓ ⲙⲫϯ: ⲙⲁⲗⲗⲟⲛ ⲉ̀ϩⲟⲧⲉ ⲉ̀ϣⲱⲡⲓ ϧⲉⲛ ⲛⲓⲥⲕⲏⲛⲏ ⲛ̀ⲧⲉ ⲛⲓⲣⲉϥⲉⲣⲛⲟⲃⲓ.</td>
      <td class="language Sahidic"><span style="color:#b00e23">(ⲓ︦)</span> ϫⲉ
      ⲛⲁⲛⲟⲩ ⲟⲩϩⲟⲟⲩ ⲛ̅ⲟⲩⲱⲧ ϩⲛ̅ ⲛⲉⲕⲁⲩⲗⲏ ⲉϩⲟⲩⲉ ϣⲟ ⲙ̅ⲡⲉⲩⲃⲟⲗ. ⲁⲓⲥⲟⲧⲡⲥ̅ ⲛⲁⲓ ⲛ̅ϩⲟⲩⲟ
      ⲉⲧⲣⲉⲩⲛⲟϫⲧ̅ ϩⲙ̅ ⲡⲏⲓ ⲙ̅ⲡⲛⲟⲩⲧⲉ ⲉϩⲟⲩⲉ ⲟⲩⲱϩ ϩⲛ̅ ⲙ̅ⲙⲁⲛ̅ϣⲱⲡⲉ ⲛ̅ⲛ̅ⲣⲉϥⲣ̅ⲛⲟⲃⲉ.</td>
      <td class="language English"><span style="color:#b00e23">(10)</span> For
      one day in thy courts is better than thousands. I would rather be an
      abject in the house of God, than dwell in the tents of sinners.</td>
      <td class="language Greek"><span style="color:#b00e23">(10)</span> ὅτι
      κρείσσων ἡµέρα µία ἐν ταῖς αὐλαῖς σου ὑπὲρ χιλιάδας·
      ἐξελεξάµην παραρριπτεῖσθαι ἐν τῷ οἴκῳ τοῦ θεοῦ µᾶλλον ἢ
      οἰκεῖν ἐν σκηνώµασιν ἁµαρτωλῶν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(13)</span> ϫⲉ ⲟⲩⲛⲁⲓ ⲛⲉⲙ ⲟⲩⲙⲉⲑⲙⲏⲓ ϥⲙⲉⲓ ⲙ̀ⲙⲱⲟⲩ
      ⲛ̀ϫⲉ ⲡϭ̅ⲥ̅ ⲫϯ: ⲟⲩⲱⲟⲩ ⲛⲉⲙ ⲟⲩϩⲙⲟⲧ ϥⲛⲁⲧⲏⲓⲧⲟⲩ ⲛ̀ⲛⲏ ⲉⲑⲙⲟϣⲓ ϧⲉⲛ ⲟⲩⲙⲉⲧⲁⲧⲕⲁⲕⲓⲁ:
      ⲛ̀ⲛⲉϥⲑⲣⲟⲩⲉⲣϧⲁⲉ ⲛ̀ⲛⲓⲁⲅⲁⲑⲟⲛ ⲛ̀ϫⲉ ⲡϭ̅ⲥ̅.</td>
      <td class="language Sahidic"><span style="color:#b00e23">(ⲓ︦ⲁ︦)</span> ϫⲉ
      ⲡϫⲟⲉⲓⲥ ⲡⲛⲟⲩⲧⲉ ⲙⲉ ⲙ̅ⲡⲛⲁ ⲙⲛ̅ ⲧⲙⲉ. ⲁⲩⲱ ϥⲛⲁϯ ⲛ̅ⲟⲩⲭⲁⲣⲓⲥ ⲙⲛ̅ ⲟⲩⲉⲟⲟⲩ. ⲛⲉⲧⲙⲟⲟϣⲉ
      ϩⲛ̅ ⲟⲩⲙⲛ̅ⲧⲃⲁⲗϩⲏⲧ ⲙ̅ⲡϫⲟⲉⲓⲥ ⲛⲁϥⲟϭⲟⲩ ⲁⲛ ⲛ̅ⲛ̅ⲁⲅⲁⲑⲟⲛ.</td>
      <td class="language English"><span style="color:#b00e23">(11)</span> For
      the Lord loves mercy and truth: God will give grace and glory: the Lord
      will not withhold good things from them that walk in innocence.</td>
      <td class="language Greek"><span style="color:#b00e23">(11)</span> ὅτι
      ἔλεον καὶ ἀλήθειαν ἀγαπᾷ κύριος ὁ θεός, χάριν καὶ δόξαν
      δώσει· κύριος οὐ στερήσει τὰ ἀγαθὰ τοὺς πορευοµένους ἐν
      ἀκακίᾳ.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(14)</span> ⲡϭ̅ⲥ̅ ⲫϯ ⲛ̀ⲧⲉ ⲛⲓϫⲟⲙ ⲱⲟⲩⲛⲓⲁⲧϥ
      ⲙ̀ⲡⲓⲣⲱⲙⲓ ⲉⲧⲉⲣϩⲉⲗⲡⲓⲥ ⲉ̀ⲣⲟⲕ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲡϫⲟⲉⲓⲥ ⲡⲛⲟⲩⲧⲉ ⲛ̅ⲛ̅ϭⲟⲙ. ⲛⲁⲓⲁⲧϥ̅ ⲙ̅ⲡⲣⲱⲙⲉ ⲉⲧⲛⲁϩⲉⲗⲡⲓⲍⲉ ⲉⲣⲟⲕ:</td>
      <td class="language English"><span style="color:#b00e23">(12)</span> O
      Lord of hosts, blessed is the man that trusts in thee.</td>
      <td class="language Greek"><span style="color:#b00e23">(12)</span> κύριε
      τῶν δυνάµεων, µακάριος ἄνθρωπος ὁ ἐλπίζων ἐπὶ σέ.</td>
    </tr>
  </table>
</body>
</html>
