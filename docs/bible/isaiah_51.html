<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_52.html" rel="next">
  <link href="isaiah_50.html" rel="prev">
  <script src="main.js" type="module"></script>
</head>
<body class="chapter">
  <h4 id="isaiah_51" class="title">Isaiah 51</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲥⲱⲧⲉⲙ ⲉ̀ⲣⲟⲓ ⲛⲏ ⲉⲧϭⲟϫⲓ ⲛ̀ⲥⲁ ⲡⲓⲇⲓⲕⲉⲟⲛ. ⲟⲩⲟϩ ⲉⲧⲕⲱϯ ⲛ̀ⲥⲁ ⲡϭ̅ⲥ̅. ϫⲟⲩϣⲧ
      ⲉ̀ϯⲡⲉⲧⲣⲁ ⲉⲥϫⲟⲣ. ⲑⲏ ⲉⲧⲁⲣⲉⲧⲉⲛⲫⲟⲧϩⲥ. ⲛⲉⲙ ⲡⲓϣⲓⲕ ⲛ̀ⲧⲉ ⲡⲓⲗⲁⲕⲕⲟⲥ. ⲫⲏ
      ⲉⲧⲁⲣⲉⲧⲉⲛϣⲟⲕϥ</td>
      <td class="language English"><span style="color:#b00e23">(1)</span>
      Hearken to me, ye that follow after righteousness, and seek the Lord:
      look to the solid rock, which ye have hewn, and to the hole of the pit
      which ye have dug.</td>
      <td class="language Greek"><span style="color:#b00e23">(1)</span>
      Ἀκούσατέ µου, οἱ διώκοντες τὸ δίκαιον καὶ ζητοῦντες τὸν
      κύριον, ἐµβλέψατε εἰς τὴν στερεὰν πέτραν, ἣν ἐλατοµήσατε, καὶ
      εἰς τὸν βόθυνον τοῦ λάκκου, ὃν ὠρύξατε.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ϫⲟⲩϣⲧ ⲉ̀ⲁⲃⲣⲁⲁⲙ ⲡⲉⲧⲉⲛⲓⲱⲧ. ⲛⲉⲙ ⲥⲁⲣⲣⲁ ⲑⲏ ⲉⲧⲁⲥϯⲛⲁⲕϩⲓ ⲙ̀ⲙⲱⲧⲉⲛ. ϫⲉ ⲛⲉ ⲟⲩⲁⲓ
      ⲡⲉⲧⲁⲓⲙⲟⲩϯ ⲉ̀ⲣⲟϥ. ⲟⲩⲟϩ ⲁⲓⲥⲙⲟⲩ ⲉ̀ⲣⲟϥ ⲁⲓⲙⲉⲛⲣⲓⲧϥ ⲟⲩⲟϩ ⲁⲓⲑⲣⲉϥⲁϣⲁⲓ.</td>
      <td class="language English"><span style="color:#b00e23">(2)</span> Look
      to Abraam your father, and to Sarrha that bore you: for he was alone when
      I called him, and blessed him, and loved him, and multiplied him.</td>
      <td class="language Greek"><span style="color:#b00e23">(2)</span>
      ἐµβλέψατε εἰς Αβρααµ τὸν πατέρα ὑµῶν καὶ εἰς Σαρραν τὴν
      ὠδίνουσαν ὑµᾶς· ὅτι εἷς ἦν, καὶ ἐκάλεσα αὐτὸν καὶ
      εὐλόγησα αὐτὸν καὶ ἠγάπησα αὐτὸν καὶ ἐπλήθυνα αὐτόν.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲛ̀ⲑⲟ ϩⲱⲓ ϯⲛⲟⲩ ⲉⲓⲉ̀ϯⲛⲟⲙϯ ⲛⲉ ⲥⲓⲱⲛ. ⲟⲩⲟϩ ⲉⲓⲉ̀ϯⲛⲟⲙϯ ⲛ̀ⲛⲉⲥϣⲁϥⲉⲩ ⲧⲏⲣⲟⲩ.
      ⲟⲩⲟϩ ⲉⲓⲉ̀ⲭⲱ ⲛ̀ⲛⲉⲥϣⲁϥⲉⲩ ⲙ̀ⲫⲣⲏϯ ⲛ̀ⲟⲩⲡⲁⲣⲁⲇⲓⲥⲟⲥ ⲛ̀ⲧⲉ ⲡϭ̅ⲥ̅ ⲛⲉⲙ ⲥⲁⲡⲉⲥⲏⲧ ⲙ̀ⲙⲟⲥ
      ⲙ̀ⲫⲣⲏϯ ⲙ̀ⲡⲓⲡⲁⲣⲁⲇⲓⲥⲟⲥ ⲛ̀ⲧⲉ ⲡϭ̅ⲥ̅ ⲟⲩⲟⲩⲛⲟϥ ⲛⲉⲙ ⲟⲩⲑⲉⲗⲏⲗ. ⲉⲩⲉ̀ϫⲉⲙⲟⲩ ⲛ̀ϧⲏⲧⲥ.
      ⲟⲩⲱⲛϩ ⲉ̀ⲃⲟⲗ ⲛⲉⲙ ⲧⲥⲙⲏ ⲛ̀ⲟⲩⲥⲙⲟⲩ.</td>
      <td class="language English"><span style="color:#b00e23">(3)</span> And
      now I will comfort thee, O Sion: and I have comforted all her desert
      places; and I will make her desert places as a garden, and her western
      places as the garden of the Lord; they shall find in her gladness and
      exultation, thanksgiving and the voice of praise.</td>
      <td class="language Greek"><span style="color:#b00e23">(3)</span> καὶ
      σὲ νῦν παρακαλέσω, Σιων, καὶ παρεκάλεσα πάντα τὰ ἔρηµα αὐτῆς
      καὶ θήσω τὰ ἔρηµα αὐτῆς ὡς παράδεισον κυρίου· εὐφροσύνην καὶ
      ἀγαλλίαµα εὑρήσουσιν ἐν αὐτῇ, ἐξοµολόγησιν καὶ φωνὴν
      αἰνέσεως. —</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲥⲱⲧⲉⲙ ⲉ̀ⲣⲟⲓ ⲥⲱⲧⲉⲙ ⲡⲁⲗⲁⲟⲥ ⲟⲩⲟϩ ⲛⲓⲟⲩⲣⲱⲟⲩ ϭⲓⲥⲙⲏ ⲉ̀ⲣⲟⲓ. ϫⲉ ⲟⲩⲛⲟⲙⲟⲥ ⲉϥⲉ̀ⲓ̀
      ⲉ̀ⲃⲟⲗ ϩⲓⲧⲟⲧ. ⲟⲩⲟϩ ⲡⲁϩⲁⲡ ⲉⲩⲟⲩⲱⲓⲛⲓ ⲛ̀ⲧⲉ ⲛⲓⲉⲑⲛⲟⲥ</td>
      <td class="language English"><span style="color:#b00e23">(4)</span> Hear
      me, hear me, my people; and ye kings, hearken to me: for a law shall
      proceed from me, and my judgment shall be for a light of the
      nations.</td>
      <td class="language Greek"><span style="color:#b00e23">(4)</span>
      ἀκούσατέ µου ἀκούσατε, λαός µου, καὶ οἱ βασιλεῖς, πρός µε
      ἐνωτίσασθε· ὅτι νόµος παρ’ ἐµοῦ ἐξελεύσεται καὶ ἡ κρίσις µου
      εἰς φῶς ἐθνῶν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲉⲥⲛⲁϧⲱⲛⲧ ⲛ̀ⲭⲱⲗⲉⲙ ⲛ̀ϫⲉ ⲧⲁⲙⲉⲑⲙⲏⲓ. ⲟⲩⲟϩ ⲉϥⲉ̀ⲓ̀ ⲛ̀ϫⲉ ⲡⲁⲥⲱⲧⲏⲣ. ⲟⲩⲟϩ ϩⲁⲛⲉⲑⲛⲟⲥ
      ⲉⲩⲉ̀ⲉⲣϩⲉⲗⲡⲓⲥ ⲉ̀ⲡⲁϣⲱⲃϣ. ϩⲁⲛⲛⲏⲥⲟⲥ ⲥⲉϫⲟⲩϣⲧ ⲉ̀ⲃⲟⲗ ϧⲁϫⲱⲓ. ⲟⲩⲟϩ ϩⲁⲛⲉⲑⲛⲟⲥ
      ⲉⲩⲉ̀ⲉⲣϩⲉⲗⲡⲓⲥ ⲉ̀ⲡⲁϫⲫⲟⲓ.</td>
      <td class="language English"><span style="color:#b00e23">(5)</span> My
      righteousness speedily draws nigh, and my salvation shall go forth as
      light, and on mine arm shall the Gentiles trust: the isles shall wait for
      me, and on mine arm shall they trust.</td>
      <td class="language Greek"><span style="color:#b00e23">(5)</span>
      ἐγγίζει ταχὺ ἡ δικαιοσύνη µου, καὶ ἐξελεύσεται ὡς φῶς τὸ
      σωτήριόν µου, καὶ εἰς τὸν βραχίονά µου ἔθνη ἐλπιοῦσιν· ἐµὲ
      νῆσοι ὑποµενοῦσιν καὶ εἰς τὸν βραχίονά µου ἐλπιοῦσιν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ϥⲁⲓ
      ⲛ̀ⲛⲉⲧⲉⲛⲃⲁⲗ ⲉ̀ⲡϣⲱⲓ ⲉ̀ⲧⲫⲉ ⲟⲩⲟϩ ϫⲟⲩϣⲧ ⲉ̀ⲡⲕⲁϩⲓ. ⲉ̀ⲡⲉⲥⲏⲧ ϫⲉ ⲁⲥⲧⲁϫⲣⲟ ⲙ̀ⲫⲣⲏϯ
      ⲛ̀ⲟⲩⲭⲣⲉⲙⲧⲥ ⲡⲕⲁϩⲓ ⲇⲉ ⲉϥⲉ̀ⲉⲣⲁⲡⲁⲥ ⲙ̀ⲫⲣⲏϯ ⲛ̀ⲟⲩϩⲃⲱⲥ ⲛⲏ ⲇⲉ ⲉⲧϣⲟⲡ ϩⲓϫⲉⲛ ⲡⲕⲁϩⲓ.
      ⲥⲉⲛⲁⲧⲁⲕⲟ ⲙ̀ⲫⲣⲏϯ ⲛ̀ⲛⲁⲓ. ⲡⲁⲥⲱⲧⲏⲣ ⲇⲉ ⲉϥⲉ̀ϣⲱⲡⲓ ϣⲁ ⲉⲛⲉϩ ⲟⲩⲟϩ ⲧⲁⲙⲉⲑⲙⲏⲓ
      ⲛ̀ⲛⲉⲥⲙⲟⲩⲛⲕ</td>
      <td class="language English"><span style="color:#b00e23">(6)</span> Lift
      up your eyes to the sky, and look on the earth beneath: for the sky was
      darkened like smoke, and the earth shall wax old like a garment, and the
      inhabitants shall die in like manner: but my righteousness shall not
      fail.</td>
      <td class="language Greek"><span style="color:#b00e23">(6)</span> ἄρατε
      εἰς τὸν οὐρανὸν τοὺς ὀφθαλµοὺς ὑµῶν καὶ ἐµβλέψατε εἰς τὴν
      γῆν κάτω, ὅτι ὁ οὐρανὸς ὡς καπνὸς ἐστερεώθη, ἡ δὲ γῆ ὡς
      ἱµάτιον παλαιωθήσεται, οἱ δὲ κατοικοῦντες τὴν γῆν ὥσπερ ταῦτα
      ἀποθανοῦνται, τὸ δὲ σωτήριόν µου εἰς τὸν αἰῶνα ἔσται, ἡ δὲ
      δικαιοσύνη µου οὐ µὴ ἐκλίπῃ. —</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲥⲱⲧⲉⲙ ⲉ̀ⲣⲟⲓ ⲛⲏ ⲉⲧⲥⲱⲟⲩⲛ ⲙ̀ⲡϩⲁⲡ. ⲡⲁⲗⲁⲟⲥ ⲛⲏ ⲉⲧⲉ ⲡⲁⲛⲟⲙⲟⲥ ϧⲉⲛ ⲡⲟⲩϩⲏⲧ.
      ⲙ̀ⲡⲉⲣⲉⲣϩⲟϯ ϧⲁⲧϩⲏ ⲛ̀ⲟⲩϣⲱϣ ⲛ̀ⲧⲉ ϩⲁⲛⲣⲱⲙⲓ. ⲟⲩⲇⲉ ⲙ̀ⲡⲉⲛⲑⲣⲟⲩϭⲣⲟ ⲉ̀ⲣⲱⲧⲉⲛ ϧⲉⲛ
      ⲡⲟⲩⲡⲉⲧϩⲱⲟⲩ.</td>
      <td class="language English"><span style="color:#b00e23">(7)</span> Hear
      me, ye that know judgment, the people in whose heart is my law: fear not
      the reproach of men, and be not overcome by their contempt.</td>
      <td class="language Greek"><span style="color:#b00e23">(7)</span>
      ἀκούσατέ µου, οἱ εἰδότες κρίσιν, λαός µου, οὗ ὁ νόµος µου ἐν
      τῇ καρδίᾳ ὑµῶν· µὴ φοβεῖσθε ὀνειδισµὸν ἀνθρώπων καὶ τῷ
      φαυλισµῷ αὐτῶν µὴ ἡττᾶσθε.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲥⲉⲛⲁⲉⲣⲁⲡⲁⲥ ⲅⲁⲣ ⲙ̀ⲫⲣⲏϯ ⲛ̀ⲟⲩϩⲃⲱⲥ ⲉ̀ⲃⲟⲗ ϩⲓⲧⲉⲛ ⲟⲩⲭⲣⲟⲛⲟⲥ. ⲛⲉⲙ ⲙ̀ⲫⲣⲏϯ ⲛ̀ϩⲁⲛⲥⲟⲣⲧ
      ⲉ̀ⲁⲧϩⲟⲗⲓ ⲟⲩⲟⲙⲟⲩ. ⲧⲁⲙⲉⲑⲙⲏⲓ ⲇⲉ ⲉⲥⲉ̀ϣⲱⲡⲓ ϣⲁ ⲉⲛⲉϩ. ⲟⲩⲟϩ ⲡⲁⲥⲱⲧⲏⲣ ⲛ̀ϩⲁⲛϫⲱⲟⲩ
      ⲛ̀ϫⲱⲟⲩ.</td>
      <td class="language English"><span style="color:#b00e23">(8)</span> For
      as a garment will be devoured by time, and as wool will be devoured by a
      moth, so shall they be consumed; but my righteousness shall be for ever,
      and my salvation for all generations.</td>
      <td class="language Greek"><span style="color:#b00e23">(8)</span> ὥσπερ
      γὰρ ἱµάτιον βρωθήσεται ὑπὸ χρόνου καὶ ὡς ἔρια βρωθήσεται
      ὑπὸ σητός· ἡ δὲ δικαιοσύνη µου εἰς τὸν αἰῶνα ἔσται, τὸ δὲ
      σωτήριόν µου εἰς γενεὰς γενεῶν.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲧⲱⲟⲩⲛⲓ ⲧⲱⲟⲩⲛⲓ ⲓⲗ̅ⲏ̅ⲙ̅ ⲟⲩⲟϩ ⲙⲟⲓ ϩⲓⲱϯ ⲙ̀ⲡⲱⲟⲩ ⲛ̀ⲧⲉ ⲡⲉϫⲫⲟⲓ ⲧⲱⲟⲩⲛⲓ ⲙ̀ⲫⲣⲏϯ
      ⲛ̀ⲟⲩⲁⲣⲭⲱⲛ ⲛ̀ⲧⲉ ⲡⲓⲉϩⲟⲟⲩ. ⲙ̀ⲫⲣⲏϯ ⲛ̀ⲟⲩⲅⲉⲛⲉⲁ ⲛ̀ⲧⲉ ⲟⲩⲉⲛⲉϩ.</td>
      <td class="language English"><span style="color:#b00e23">(9)</span>
      Awake, awake, O Jerusalem, and put on the strength of thine arm; awake as
      in the early time, as the ancient generation.</td>
      <td class="language Greek"><span style="color:#b00e23">(9)</span>
      Ἐξεγείρου ἐξεγείρου, Ιερουσαληµ, καὶ ἔνδυσαι τὴν ἰσχὺν τοῦ
      βραχίονός σου· ἐξεγείρου ὡς ἐν ἀρχῇ ἡµέρας, ὡς γενεὰ
      αἰῶνος. οὐ σὺ εἶ</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ⲙⲏ
      ⲛ̀ⲑⲟ ⲁⲛ ⲡⲉⲧϣⲱϥ ⲙ̀ⲫⲓⲟⲙ. ⲡⲓⲙⲱⲟⲩ ⲛ̀ⲧⲉ ⲫⲛⲟⲩⲛ ⲉⲧⲟϣ ⲑⲏ ⲉⲧⲁⲥⲭⲱ ⲙ̀ⲡⲓϣⲱⲕ ⲛ̀ⲧⲉ ⲫⲓⲟⲙ
      ⲙ̀ⲙⲱⲓⲧ ⲛ̀ⲥⲓⲛⲓ ⲛ̀ⲛⲏ ⲉⲑⲛⲁⲟⲩϫⲁⲓ ⲟⲩⲟϩ ⲉⲑⲛⲁⲛⲟϩⲉⲙ.</td>
      <td class="language English"><span style="color:#b00e23">(10)</span> Art
      thou not it that dried the sea, the water, even the abundance of the
      deep; that made the depths of the sea a way of passage for the delivered
      and redeemed?</td>
      <td class="language Greek"><span style="color:#b00e23">(10)</span> ἡ
      ἐρηµοῦσα θάλασσαν, ὕδωρ ἀβύσσου πλῆθος; ἡ θεῖσα τὰ βάθη τῆς
      θαλάσσης ὁδὸν διαβάσεως ῥυοµένοις</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉⲩⲉ̀ⲧⲁⲥⲑⲟ ⲅⲁⲣ ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ⲟⲩⲟϩ ⲉⲩⲉ̀ⲓ̀ ⲉ̀ⲥⲓⲱⲛ ϧⲉⲛ ⲟⲩⲟⲩⲛⲟϥ ⲛⲉⲙ
      ⲟⲩⲑⲉⲗⲏⲗ ⲛ̀ⲉⲛⲉϩ. ⲉϥⲉ̀ϣⲱⲡⲓ ⲅⲁⲣ ϩⲓϫⲉⲛ ⲧⲟⲩⲁⲫⲉ ⲛ̀ϫⲉ ⲟⲩⲑⲉⲗⲏⲗ. ⲟⲩⲟϩ ⲟⲩⲥⲙⲟⲩ ⲛⲉⲙ
      ⲟⲩⲟⲩⲛⲟϥ ⲉϥⲉ̀ⲧⲁϩⲱⲟⲩ. ⲁϥⲫⲱⲧ ⲛ̀ϫⲉ ⲡⲉⲙⲕⲁϩ ⲛϩⲏⲧ. ⲛⲉⲙ ⲡⲓⲱⲕⲉⲙ. ⲛⲉⲙ
      ⲡⲓϥⲓⲁϩⲟⲙ.</td>
      <td class="language English"><span style="color:#b00e23">(11)</span> for
      by the help of the Lord they shall return, and come to Sion with joy and
      everlasting exultation, for praise and joy shall come upon their head:
      pain, and grief, and groaning, have fled away.</td>
      <td class="language Greek"><span style="color:#b00e23">(11)</span> καὶ
      λελυτρωµένοις; ὑπὸ γὰρ κυρίου ἀποστραφήσονται καὶ ἥξουσιν εἰς
      Σιων µετ’ εὐφροσύνης καὶ ἀγαλλιάµατος αἰωνίου· ἐπὶ γὰρ τῆς
      κεφαλῆς αὐτῶν ἀγαλλίασις καὶ αἴνεσις, καὶ εὐφροσύνη
      καταλήµψεται αὐτούς, ἀπέδρα ὀδύνη καὶ λύπη καὶ στεναγµός.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲁ̀ⲛⲟⲕ ⲡⲉ ⲁ̀ⲛⲟⲕ ⲡⲉ. ⲫⲏ ⲉⲧϯⲛⲟⲙϯ ⲛⲉ. ⲁⲣⲓⲉⲙⲓ ϫⲉ ⲉⲣⲉ̀ⲟⲓ ⲛ̀ⲟⲩⲁⲣⲉⲉⲣϩⲟϯ ϧⲁⲧϩⲏ
      ⲛ̀ⲟⲩⲣⲱⲙⲓ ⲉϥⲛⲁⲙⲟⲩ. ⲛⲉⲙ ϧⲁⲧϩⲏ ⲙ̀ⲡϣⲏⲣⲓ ⲛ̀ⲟⲩⲣⲱⲙⲓ. ⲛⲁⲓ ⲉⲧⲁⲩϣⲱⲟⲩⲓ ⲙ̀ⲫⲣⲏϯ
      ⲛ̀ⲟⲩⲥⲱⲟⲩⲃⲉⲛ.</td>
      <td class="language English"><span style="color:#b00e23">(12)</span> I,
      even I, am he that comforts thee: consider who thou art, that thou wast
      afraid of mortal man, and of the son of man, who are withered as
      grass.</td>
      <td class="language Greek"><span style="color:#b00e23">(12)</span> ἐγώ
      εἰµι ἐγώ εἰµι ὁ παρακαλῶν σε· γνῶθι τίνα εὐλαβηθεῖσα ἐφοβήθης
      ἀπὸ ἀνθρώπου θνητοῦ καὶ ἀπὸ υἱοῦ ἀνθρώπου, οἳ ὡσεὶ
      χόρτος ἐξηράνθησαν.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲁⲣⲉⲉⲣⲡⲱⲃϣ ⲙ̀ⲫⲏ ⲉⲧⲁϥⲑⲁⲙⲓⲟ ⲫϯ ⲫⲏ ⲉⲧⲁϥⲑⲁⲙⲓⲟ ⲛ̀ⲧⲫⲉ ⲟⲩⲟϩ ⲁϥϩⲓⲥⲉⲛϯ
      ⲙ̀ⲡⲕⲁϩⲓ. ⲟⲩⲟϩ ⲛⲁⲣⲉⲉⲣϩⲟϯ ⲛ̀ⲥⲏⲟⲩ ⲛⲓⲃⲉⲛ. ⲛⲛⲓⲉϩⲟⲟⲩ ⲧⲏⲣⲟⲩ ϧⲁⲧϩⲏ ⲙ̀ⲡⲓⲙⲃⲟⲛ ⲛ̀ⲧⲉ
      ⲛⲓⲉⲧϩⲟϫϩⲉϫ ⲙ̀ⲙⲟ. ⲙ̀ⲫⲣⲏϯ ⲅⲁⲣ ⲉⲧⲁϥⲥⲟϭⲛⲓ ⲉ̀ⲟⲗⲓ. ⲟⲩⲟϩ ϯⲛⲟⲩ ⲁϥⲑⲱⲛ ⲡⲓⲙⲃⲟⲛ ⲛ̀ⲧⲉ
      ⲛⲏ ⲉⲧϩⲟϫϩⲉϫ ⲙ̀ⲙⲟ.</td>
      <td class="language English"><span style="color:#b00e23">(13)</span> And
      thou hast forgotten God who made thee, who made the sky and founded the
      earth; and thou wert continually afraid because of the wrath of him that
      afflicted thee: for whereas he counselled to take thee away, yet now
      where is the wrath of him that afflicted thee?</td>
      <td class="language Greek"><span style="color:#b00e23">(13)</span> καὶ
      ἐπελάθου θεὸν τὸν ποιήσαντά σε, τὸν ποιήσαντα τὸν οὐρανὸν καὶ
      θεµελιώσαντα τὴν γῆν, καὶ ἐφόβου ἀεὶ πάσας τὰς ἡµέρας τὸ
      πρόσωπον τοῦ θυµοῦ τοῦ θλίβοντός σε· ὃν τρόπον γὰρ
      ἐβουλεύσατο τοῦ ἆραί σε, καὶ νῦν ποῦ ὁ θυµὸς τοῦ θλίβοντός
      σε;</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲛ̀ϩⲣⲏⲓ ⲅⲁⲣ ϧⲉⲛ ⲡϫⲓⲛⲑⲣⲉⲛⲟϩⲉⲙ. ⲛ̀ⲛⲉϥⲟϩⲓ ⲉ̀ⲣⲁⲧϥ. ⲟⲩⲇⲉ ⲛ̀ⲛⲉϥⲱⲥⲕ</td>
      <td class="language English"><span style="color:#b00e23">(14)</span> For
      in thy deliverance he shall not halt, nor tarry;</td>
      <td class="language Greek"><span style="color:#b00e23">(14)</span> ἐν
      γὰρ τῷ σῴζεσθαί σε οὐ στήσεται οὐδὲ χρονιεῖ·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ϫⲉ ⲁ̀ⲛⲟⲕ ⲡⲉ ⲡⲉⲛⲟⲩϯ. ⲫⲏ ⲉⲧϣⲑⲟⲣⲧⲉⲣ ⲙ̀ⲫⲓⲟⲙ. ⲟⲩⲟϩ ⲉⲧϯ ⲛ̀ⲧⲥⲙⲏ ⲛ̀ⲧⲉ ⲛⲉϥϫⲟⲗ.
      ⲡϭ̅ⲥ̅ ⲥⲁⲃⲁⲱⲑ ⲡⲉ ⲡⲉϥⲣⲁⲛ.</td>
      <td class="language English"><span style="color:#b00e23">(15)</span> for
      I am thy God, that troubles the sea, and causes the waves thereof to
      roar: the Lord of hosts is my name.</td>
      <td class="language Greek"><span style="color:#b00e23">(15)</span> ὅτι
      ἐγὼ ὁ θεός σου ὁ ταράσσων τὴν θάλασσαν καὶ ἠχῶν τὰ κύµατα
      αὐτῆς, κύριος σαβαωθ ὄνοµά µοι.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ⲉⲓⲉ̀ⲭⲱ ⲛ̀ⲛⲁⲥⲁϫⲓ ϧⲉⲛ ⲣⲱ ⲟⲩⲟϩ ⲉⲓⲉ̀ⲉⲣⲥⲕⲉⲡⲁⲍⲓⲛ ⲙ̀ⲙⲟ. ϧⲉⲛ ⲧϧⲏⲓⲃⲓ ⲛ̀ⲧⲉ
      ⲧⲁϫⲓϫ. ⲑⲏ ⲉⲧⲁⲓⲑⲁⲙⲓⲟ ⲛ̀ⲧⲫⲉ ⲙ̀ⲙⲟⲥ. ⲟⲩⲟϩ ⲁⲓϩⲓⲥⲉⲛϯ ⲙ̀ⲡⲕⲁϩⲓ. ⲟⲩⲟϩ ⲉⲥⲉ̀ϫⲟⲥ ⲛ̀ϫⲉ
      ⲥⲓⲱⲛ ϫⲉ ⲛ̀ⲑⲟⲕ ⲡⲉ ⲡⲁⲗⲁⲟⲥ</td>
      <td class="language English"><span style="color:#b00e23">(16)</span> I
      will put my words into thy mouth, and I will shelter thee under the
      shadow of mine hand, with which I fixed the sky, and founded the earth:
      and the Lord shall say to Sion, Thou art my people.</td>
      <td class="language Greek"><span style="color:#b00e23">(16)</span> θήσω
      τοὺς λόγους µου εἰς τὸ στόµα σου καὶ ὑπὸ τὴν σκιὰν τῆς χειρός
      µου σκεπάσω σε, ἐν ᾗ ἔστησα τὸν οὐρανὸν καὶ ἐθεµελίωσα τὴν
      γῆν· καὶ ἐρεῖ Σιων Λαός µου εἶ σύ.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲧⲱⲟⲩⲛⲓ ⲧⲱⲟⲩⲛⲓ ⲟϩⲓ ⲉ̀ⲣⲁϯ ⲓⲗ̅ⲏ̅ⲙ̅ ⲑⲏ ⲉⲧⲁⲥⲥⲱ ⲙ̀ⲡⲓⲁⲫⲟⲧ ⲛ̀ⲧⲉ ⲡⲓⲙⲃⲟⲛ ⲉ̀ⲃⲟⲗ ϧⲉⲛ
      ⲧϫⲓϫ ⲙ̀ⲡϭ̅ⲥ̅ ⲡⲓⲁⲫⲟⲧ ⲅⲁⲣ ⲛ̀ⲧⲉ ⲡⲓϩⲉⲓ ϯⲫⲩⲁⲗⲏ ⲛ̀ⲧⲉ ⲡⲓⲙⲃⲟⲛ ⲁⲣⲉⲥⲟϥ. ⲟⲩⲟϩ
      ⲁⲣⲉϣⲟⲩⲟϥ ⲉ̀ⲃⲟⲗ.</td>
      <td class="language English"><span style="color:#b00e23">(17)</span>
      Awake, awake, stand up, O Jerusalem, that hast drunk at the hand of the
      Lord the cup of his fury: for thou hast drunk out and drained the cup of
      calamity, the cup of wrath:</td>
      <td class="language Greek"><span style="color:#b00e23">(17)</span>
      Ἐξεγείρου ἐξεγείρου ἀνάστηθι, Ιερουσαληµ ἡ πιοῦσα τὸ ποτήριον
      τοῦ θυµοῦ ἐκ χειρὸς κυρίου· τὸ ποτήριον γὰρ τῆς πτώσεως, τὸ
      κόνδυ τοῦ θυµοῦ ἐξέπιες καὶ ἐξεκένωσας.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲛⲉ ⲙ̀ⲙⲟⲛ ⲫⲏ ⲉⲧϯⲛⲟⲙϯ ⲛⲉ. ⲉ̀ⲃⲟⲗ ϧⲉⲛ ⲛⲉϣⲏⲣⲓ ⲧⲏⲣⲟⲩ. ⲛⲏ ⲉⲧⲁⲣⲉⲙⲁⲥⲟⲩ ⲟⲩⲟϩ
      ⲛⲉ ⲙ̀ⲙⲟⲛ ⲫⲏ ⲉⲧⲁⲙⲁϩⲓ ⲛ̀ⲧⲉϫⲓϫ. ⲟⲩⲇⲉ ⲉ̀ⲃⲟⲗ ϧⲉⲛ ⲛⲉϣⲏⲣⲓ ⲧⲏⲣⲟⲩ. ⲛⲏ
      ⲉⲧⲁⲣⲉϭⲁⲥⲟⲩ</td>
      <td class="language English"><span style="color:#b00e23">(18)</span> and
      there was none to comfort thee of all the children whom thou borest; and
      there was none to take hold of thine hand, not even of all the children
      whom thou has reared.</td>
      <td class="language Greek"><span style="color:#b00e23">(18)</span> καὶ
      οὐκ ἦν ὁ παρακαλῶν σε ἀπὸ πάντων τῶν τέκνων σου, ὧν ἔτεκες,
      καὶ οὐκ ἦν ὁ ἀντιλαµβανόµενος τῆς χειρός σου οὐδὲ ἀπὸ
      πάντων τῶν υἱῶν σου, ὧν ὕψωσας.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲃ̅ ⲛⲉ ⲛⲁⲓ ⲉⲧϯ ⲟⲩⲃⲉ. ⲛⲓⲙ ⲉⲑⲛⲁⲉⲣⲙⲕⲁϩ ⲛⲉⲙⲉ. ⲟⲩϩⲉⲓ ⲛⲉⲙ ⲟⲩϧⲟⲙϧⲉⲙ ⲟⲩϩⲕⲟ ⲛⲉⲙ
      ⲟⲩⲥⲏϥⲓ. ⲛⲓⲙ ⲉⲑⲛⲁϯⲛⲟⲙϯ ⲛⲉ.</td>
      <td class="language English"><span style="color:#b00e23">(19)</span>
      Wherefore these things are against thee; who shall sympathize with thee
      in thy grief? downfall, and destruction, famine, and sword: who shall
      comfort thee?</td>
      <td class="language Greek"><span style="color:#b00e23">(19)</span> δύο
      ταῦτα ἀντικείµενά σοι· τίς σοι συλλυπηθήσεται; πτῶµα καὶ
      σύντριµµα, λιµὸς καὶ µάχαιρα· τίς σε παρακαλέσει;</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲛⲉϣⲏⲣⲓ ⲉⲧⲟⲩⲧⲁⲥⲑⲟ ⲙ̀ⲙⲱⲟⲩ ⲉ̀ⲃⲟⲗ. ⲛⲏ ⲉⲧⲉⲛⲕⲟⲧ ⲉ̀ⲫⲗⲁⲕϩ ⲙ̀ⲙⲱⲓⲧ ⲛⲓⲃⲉⲛ. ⲙ̀ⲫⲣⲏϯ
      ⲛ̀ⲟⲩϩⲧⲓⲧ ⲉϥⲟⲓ ⲙ̀ⲫⲁϣⲗⲱϧⲉⲙ. ⲛⲏ ⲉⲑⲙⲉϩ ⲉ̀ⲃⲟⲗ ϧⲉⲛ ⲡⲓⲙⲃⲟⲛ ⲛ̀ⲧⲉ ⲡϭ̅ⲥ̅ ⲛⲏ ⲉⲧⲃⲏⲗ
      ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ⲫϯ</td>
      <td class="language English"><span style="color:#b00e23">(20)</span> Thy
      sons are the perplexed ones, that sleep at the top of every street as a
      half-boiled beet; they that are full of the anger of the Lord, caused to
      faint by the Lord God.</td>
      <td class="language Greek"><span style="color:#b00e23">(20)</span> οἱ
      υἱοί σου οἱ ἀπορούµενοι, οἱ καθεύδοντες ἐπ’ ἄκρου πάσης
      ἐξόδου ὡς σευτλίον ἡµίεφθον, οἱ πλήρεις θυµοῦ κυρίου,
      ἐκλελυµένοι διὰ κυρίου τοῦ θεοῦ.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲉⲑⲃⲉ ⲫⲁⲓ ⲥⲱⲧⲉⲙ ⲛⲏ ⲉⲧⲑⲉⲃⲓⲏⲟⲩⲧ ⲟⲩⲟϩ ⲉⲧⲑⲁϧⲓ ⲉ̀ⲃⲟⲗ ϧⲉⲛ ⲡⲏⲣⲡ ⲁⲛ.</td>
      <td class="language English"><span style="color:#b00e23">(21)</span>
      Therefore hear, thou afflicted one, and drunken, but not with wine;</td>
      <td class="language Greek"><span style="color:#b00e23">(21)</span> διὰ
      τοῦτο ἄκουε, τεταπεινωµένη καὶ µεθύουσα οὐκ ἀπὸ οἴνου·</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲫⲁⲓ ⲡⲉ ⲙ̀ⲫⲣⲏϯ ⲉⲧⲉϥϫⲱ ⲙ̀ⲙⲟⲥ ⲛ̀ϫⲉ ⲡϭ̅ⲥ̅ ⲫϯ ⲫⲏ ⲉⲑⲛⲁϯϩⲁⲡ ⲉ̀ⲡⲉϥⲗⲁⲟⲥ. ϩⲏⲡⲡⲉ
      ⲁⲓϭⲓ ⲙ̀ⲡⲓⲁⲫⲟⲧ ⲛ̀ⲧⲉ ⲡⲓϩⲉⲓ ⲉ̀ⲃⲟⲗ ϧⲉⲛ ⲧⲉϫⲓϫ. ϯⲫⲩⲁⲗⲏ ⲛ̀ⲧⲉ ⲡⲓⲙⲃⲟⲛ. ⲟⲩⲟϩ
      ⲛ̀ⲛⲉⲟⲩⲁϩⲧⲟϯ ϫⲉ ⲉ̀ⲥⲟϥ.</td>
      <td class="language English"><span style="color:#b00e23">(22)</span> thus
      saith the Lord God that judges his people, Behold, I have taken out of
      thine hand the cup of calamity, the cup of my wrath; and thou shalt not
      drink it any more.</td>
      <td class="language Greek"><span style="color:#b00e23">(22)</span>
      οὕτως λέγει κύριος ὁ θεὸς ὁ κρίνων τὸν λαὸν αὐτοῦ Ἰδοὺ
      εἴληφα ἐκ τῆς χειρός σου τὸ ποτήριον τῆς πτώσεως, τὸ κόνδυ
      τοῦ θυµοῦ, καὶ οὐ προσθήσῃ ἔτι πιεῖν αὐτό·</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲟⲩⲟϩ ⲉⲓⲉ̀ⲧⲏⲓϥ ⲉ̀ϧⲣⲏⲓ ⲉ̀ⲛⲉⲛϫⲓϫ ⲛ̀ⲛⲏ ⲉⲧⲁⲩϭⲓϯ ⲛ̀ϫⲟⲛⲥ. ⲛⲉⲙ ⲛⲏ ⲉⲧⲁⲩⲑⲉⲃⲓⲟ. ⲛⲏ
      ⲉⲧⲁⲩϫⲟⲥ ⲛ̀ⲧⲉⲯⲩⲭⲏ ϫⲉ ⲕⲟⲗϫϯ ⲉ̀ϧⲣⲏⲓ. ϩⲓⲛⲁ ⲛ̀ⲧⲉⲛⲓⲛⲓ ⲁⲣⲉⲭⲱ ⲛ̀ⲛⲉⲙⲛⲟϯ ⲉⲩϣⲏϣ ⲛⲉⲙ
      ⲡⲓⲕⲁϩⲓ. ⲉ̀ⲃⲟⲗ ϧⲁⲧⲉⲛ ⲛⲏ ⲉⲧⲥⲓⲛⲓ</td>
      <td class="language English"><span style="color:#b00e23">(23)</span> And
      I will give it into the hands of them that injured thee, and them that
      afflicted thee; who said to thy soul, Bow down, that we may pass over:
      and thou didst level thy body with the ground to them passing by
      without.</td>
      <td class="language Greek"><span style="color:#b00e23">(23)</span> καὶ
      ἐµβαλῶ αὐτὸ εἰς τὰς χεῖρας τῶν ἀδικησάντων σε καὶ τῶν
      ταπεινωσάντων σε, οἳ εἶπαν τῇ ψυχῇ σου Κύψον, ἵνα
      παρέλθωµεν· καὶ ἔθηκας ἴσα τῇ γῇ τὰ µετάφρενά σου ἔξω
      τοῖς παραπορευοµένοις.</td>
    </tr>
  </table>
</body>
</html>
