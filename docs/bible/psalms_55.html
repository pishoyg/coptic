<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_56.html" rel="next">
  <link href="psalms_54.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_55" class="title">Psalms 55</h4>

  <table class="verses">
    <tr class="verse">
      <td class="language Bohairic">ⲡⲓⲯⲁⲗⲙⲟⲥ ⲛ̅ⲉ̅. ⲛ̀ⲧⲉ ⲇⲁⲩⲓⲇ ⲉ̀ⲡϫⲱⲕ ⲉ̀ⲃⲟⲗ.
      ⲉ̀ϫⲉⲛ ⲡⲓⲗⲁⲟⲥ ⲉⲧⲁϥⲟⲩⲉⲓ ⲥⲁⲃⲟⲗ ⲛ̀ⲛⲓⲁⲅⲓⲟⲥ. ⲉⲩⲥⲧⲩⲗⲟⲅⲣⲁⲫⲓⲁ ϩⲟⲧⲉ ⲉⲧⲁ
      ⲛⲓⲁⲗⲗⲟⲫⲩⲗⲗⲟⲥ ⲁⲙⲟⲛⲓ ⲙ̀ⲙⲟϥ ϧⲉⲛ ⲅⲉⲑ.</td>
      <td class="language Sahidic">ⲛ̅ⲉ̅. ⲡϫⲱⲕ ⲉⲃⲟⲗ ϩⲁ ⲡⲗⲁⲟⲥ ⲉⲛⲧⲁϥⲟⲩⲉ ⲉⲃⲟⲗ ϩⲛ̅
      ⲛⲉⲧⲟⲩⲁⲁⲃ ⲡⲉⲛⲧⲁ ⲇⲁⲩⲉⲓⲇ ⲥⲁϩϥ̅ ⲉⲧⲉⲥⲧⲏⲗⲏ ⲛ̅ⲧⲉⲣⲟⲩⲁⲙⲁϩⲧⲉ ⲙ̅ⲙⲟϥ ⲛ̅ϭⲓ ⲛ̅ⲁⲗⲗⲟⲫⲩⲗⲟⲥ
      ϩⲛ̅ ⲅⲉⲑ.</td>
      <td class="language English">For the end, concerning the people that were
      removed from the sanctuary, by David for a memorial, when the Philistines
      caught him in Geth.</td>
      <td class="language Greek">Εἰς τὸ τέλος, ὑπὲρ τοῦ λαοῦ τοῦ ἀπὸ
      τῶν ἁγίων µεµακρυµµένου· τῷ Δαυιδ εἰς στηλογραφίαν, ὁπότε
      ἐκράτησαν αὐτὸν οἱ ἀλλόφυλοι ἐν Γεθ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲛⲁⲓ
      ⲛⲏⲓ ⲡϭ̅ⲥ̅ ϫⲉ ⲁϥϩⲱⲙⲓ ⲉ̀ϫⲱⲓ ⲛ̀ϫⲉ ⲫⲣⲱⲙⲓ: ⲙ̀ⲡⲓⲉϩⲟⲟⲩ ⲧⲏⲣϥ ⲉϥⲃⲱⲧⲥ
      ⲉϥϩⲉϫϩⲱϫⲧ.</td>
      <td class="language Sahidic"><span style="color:#b00e23">(ⲁ︦)</span> ⲛⲁ
      ⲛⲁⲓ ⲡϫⲟⲉⲓⲥ ϫⲉ ⲁⲩⲣⲱⲙⲉ ⲕⲁⲧⲁⲡⲁⲧⲉⲓ ⲙ̅ⲙⲟⲓ. ⲁⲩⲑⲗⲓⲃⲉ ⲙ̅ⲙⲟⲓ ϩⲙ̅ ⲡⲡⲟⲗⲉⲙⲟⲥ ⲙ̅ⲡⲉϩⲟⲟⲩ
      ⲧⲏⲣϥ̅.</td>
      <td class="language English"><span style="color:#b00e23">(1)</span> Have
      mercy upon me, O God; for man has trodden me down; all the day long he
      warring has afflicted me.</td>
      <td class="language Greek"><span style="color:#b00e23">(1)</span>
      Ἐλέησόν µε, κύριε, ὅτι κατεπάτησέν µε ἄνθρωπος, ὅλην τὴν
      ἡµέραν πολεµῶν ἔθλιψέν µε.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲁⲩϩⲱⲙⲓ ⲉ̀ϫⲱⲓ ⲛ̀ϫⲉ ⲛⲁϫⲁϫⲓ ⲙ̀ⲡⲓⲉϩⲟⲟⲩ ⲧⲏⲣϥ: ϫⲉ ⲥⲉⲟϣ ⲛ̀ϫⲉ ⲛⲏ ⲉⲧⲃⲱⲧⲥ
      ⲉ̀ⲣⲟⲓ:</td>
      <td class="language Sahidic"><span style="color:#b00e23">(ⲃ︦)</span> ⲁ
      ⲛⲁϫⲓϫⲉⲉⲩ ϩⲱⲙ ⲉϫⲱⲓ ⲙ̅ⲡⲉϩⲟⲟⲩ ⲧⲏⲣϥ̅. ϫⲉ ⲛⲁϣⲉ ⲛⲉⲧϯ ⲟⲩⲃⲏⲓ ϩⲛ̅ ⲟⲩⲁϣⲏ
      ⲛ̅ϩⲟⲟⲩ</td>
      <td class="language English"><span style="color:#b00e23">(2)</span> Mine
      enemies have trodden me down all the day from the dawning of the day; for
      there are many warring against me.</td>
      <td class="language Greek"><span style="color:#b00e23">(2)</span>
      κατεπάτησάν µε οἱ ἐχθροί µου ὅλην τὴν ἡµέραν, ὅτι πολλοὶ οἱ
      πολεµοῦντές µε ἀπὸ ὕψους.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ⲉ̀ⲃⲟⲗ ϩⲁ ⲡϭⲓⲥⲓ ⲛ̀ⲧⲉ ⲡⲓⲉϩⲟⲟⲩ
      ⲉⲩⲉ̀ⲉⲣϩⲟϯ.</td>
      <td class="language Sahidic"><span style="color:#b00e23">(ⲅ︦)</span>
      ⲛ̅ϯⲛⲁⲣ̅ϩⲟⲧⲉ ⲁⲛ ⲁⲛⲟⲕ ⲉⲓⲛⲁϩⲧⲉ ⲉⲣⲟⲕ</td>
      <td class="language English"><span style="color:#b00e23">(3)</span> They
      shall be afraid, but I will trust in thee.</td>
      <td class="language Greek"><span style="color:#b00e23">(3)</span>
      ἡµέρας φοβηθήσοµαι, ἐγὼ δὲ ἐπὶ σοὶ ἐλπιῶ.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲁ̀ⲛⲟⲕ ⲇⲉ ⲁⲓⲉⲣϩⲉⲗⲡⲓⲥ ⲉ̀ⲣⲟⲕ ⲡϭ̅ⲥ̅:
      ⲛ̀ϩⲣⲏⲓ ϧⲉⲛ ⲫϯ ϯⲛⲁϣⲟⲩϣⲟⲩ ⲉ̀ϫⲉⲛ ⲛⲁⲥⲁϫⲓ ⲙ̀ⲡⲓⲉϩⲟⲟⲩ ⲧⲏⲣϥ. <span style=
      "color:#05537d">(4)</span> ⲁⲓⲉⲣϩⲉⲗⲡⲓⲥ ⲉ̀ⲫϯ ⲛ̀ⲛⲁⲉⲣϩⲟϯ: ϫⲉ ⲟⲩ ⲡⲉⲧⲉ ⲥⲁⲣⲝ
      ⲛⲁⲁⲓϥ ⲛⲏⲓ:</td>
      <td class="language Sahidic"><span style="color:#b00e23">(ⲇ︦)</span>
      ϯⲛⲁⲧⲁⲉⲓⲟ ⲛ̅ⲛⲁϣⲁϫⲉ ϩⲙ̅ ⲡⲁⲛⲟⲩⲧⲉ ⲙ̅ⲡⲉϩⲟⲟⲩ ⲧⲏⲣϥ̅. ⲁⲓⲛⲁϩⲧⲉ ⲉⲡⲛⲟⲩⲧⲉ ⲛ̅ϯⲛⲁⲣ̅ϩⲟⲧⲉ
      ⲁⲛ ϫⲉ ⲉⲣⲉ ⲥⲁⲣⲝ̅ ⲛⲁⲣ̅ ⲟⲩ ⲛⲁⲓ</td>
      <td class="language English"><span style="color:#b00e23">(4)</span> In
      God I will praise my words; all the day have I hoped in God; I will not
      fear what flesh shall do to me.</td>
      <td class="language Greek"><span style="color:#b00e23">(4)</span> ἐν
      τῷ θεῷ ἐπαινέσω τοὺς λόγους µου ὅλην τὴν ἡµέραν. ἐπὶ τῷ
      θεῷ ἤλπισα, οὐ φοβηθήσοµαι· τί ποιήσει µοι σάρξ;</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(4)</span> ⲙ̀ⲡⲓⲉϩⲟⲟⲩ ⲧⲏⲣϥ ⲛⲁⲩⲥⲱϥ ⲛ̀ⲛⲁⲥⲁϫⲓ:
      ⲛⲟⲩⲥⲟϭⲛⲓ ⲧⲏⲣⲟⲩ ⲁⲩϣⲱⲡⲓ ϧⲁⲣⲟⲓ ⲛ̀ϩⲁⲛⲡⲉⲧϩⲱⲟⲩ.</td>
      <td class="language Sahidic"><span style="color:#b00e23">(ⲉ︦)</span>
      ⲁⲩⲃⲱⲧⲉ ⲛ̅ⲛⲁϣⲁϫⲉ ⲙ̅ⲡⲉϩⲟⲟⲩ ⲧⲏⲣϥ̅. ⲉⲣⲉ ⲛⲉⲩⲙⲉⲉⲩⲉ ⲧⲏⲣⲟⲩ ϣⲟⲟⲡ ⲉϩⲟⲩⲛ ⲉⲣⲟⲓ
      ⲉⲡⲡⲉⲑⲟⲟⲩ.</td>
      <td class="language English"><span style="color:#b00e23">(5)</span> All
      the day long they have abominated my words; all their devices are against
      me for evil.</td>
      <td class="language Greek"><span style="color:#b00e23">(5)</span> ὅλην
      τὴν ἡµέραν τοὺς λόγους µου ἐβδελύσσοντο, κατ’ ἐµοῦ πάντες οἱ
      διαλογισµοὶ αὐτῶν εἰς κακόν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(5)</span> ⲥⲉⲛⲁϫⲱⲓⲗⲓ ⲟⲩⲟϩ ⲥⲉⲛⲁⲭⲟⲡⲟⲩ: ⲛ̀ⲑⲱⲟⲩ
      ⲇⲉ ⲉⲩⲉ̀ⲁⲣⲉϩ ⲉ̀ⲡⲁⲑⲓⲃⲥ: ⲕⲁⲧⲁ ⲫⲣⲏϯ ⲉⲧⲁⲓⲁⲙⲟⲛⲓ ⲛ̀ⲧⲟⲧ ϧⲉⲛ ⲧⲁⲯⲩⲭⲏ. <span style=
      "color:#05537d">(6)</span> ⲉⲕⲉ̀ⲛⲁϩⲙⲟⲩ ⲉⲑⲃⲉ ϩⲗⲓ:</td>
      <td class="language Sahidic"><span style="color:#b00e23">(ⲋ︦)</span>
      ⲥⲉⲛⲁϭⲟⲓⲗⲉ ⲛ̅ⲥⲉϩⲱⲡ. ⲛ̅ⲧⲟⲟⲩ ⲥⲉⲛⲁϩⲁⲣⲉϩ ⲉⲡⲁϯⲃⲥ̅. ⲕⲁⲧⲁ ⲑⲉ ⲉⲛⲧⲁⲩϩⲩⲡⲟⲙⲉⲓⲛⲉ
      ⲉⲧⲁⲯⲩⲭⲏ ⲉⲕⲉⲧⲁⲛϩⲟⲟⲩ ϩⲁ ⲗⲁⲁⲩ.</td>
      <td class="language English"><span style="color:#b00e23">(6)</span> They
      will dwell near and hide themselves; they will watch my steps,
      accordingly as I have waited patiently in my soul. <span style=
      "color:#b00e23">(7)</span> Thou wilt on no account save them;</td>
      <td class="language Greek"><span style="color:#b00e23">(6)</span>
      παροικήσουσιν καὶ κατακρύψουσιν· αὐτοὶ τὴν πτέρναν µου
      φυλάξουσιν, καθάπερ ὑπέµειναν τὴν ψυχήν µου. <span style=
      "color:#b00e23">(7)</span> ὑπὲρ τοῦ µηθενὸς σώσεις αὐτούς,</td>
    </tr>

    <tr class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(6)</span> ϧⲉⲛ ⲟⲩϫⲱⲛⲧ ⲉⲕⲉ̀ⲓⲛⲓ ⲉ̀ⲡⲉⲥⲏⲧ
      ⲛ̀ϩⲁⲛⲗⲁⲟⲥ.</td>
      <td class="language Sahidic"><span style="color:#b00e23">(ⲍ︦)</span>
      ⲡⲛⲟⲩⲧⲉ ⲕⲛⲁⲧⲁⲩⲟ ⲉϩⲣⲁⲓ ⲛ̅ⲛ̅ϩⲉⲑⲛⲟⲥ ϩⲛ̅ ⲧⲉⲕⲟⲣⲅⲏ</td>
      <td class="language English">thou wilt bring down the people in
      wrath.</td>
      <td class="language Greek">ἐν ὀργῇ λαοὺς κατάξεις, ὁ θεός.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(7)</span> ⲫϯ ⲁⲓⲟⲩⲱⲛϩ ⲙ̀ⲡⲁⲱⲛϧ ⲛⲁⲕ ⲉ̀ⲃⲟⲗ ⲁⲕⲭⲱ
      ⲛ̀ⲛⲁⲉⲣⲙⲱⲟⲩⲓ ⲙ̀ⲫⲣⲏϯ ⲟⲛ ϧⲉⲛ ⲧⲉⲕⲉⲡⲁⲅⲅⲉⲗⲓⲁ.</td>
      <td class="language Sahidic"><span style="color:#b00e23">(ⲏ︦)</span> ⲁⲓϫⲱ
      ⲛⲁⲕ ⲛ̅ⲛⲁϩⲃⲏⲩⲉ. ⲁⲕⲕⲱ ⲛ̅ⲛⲁⲣⲙ̅ⲉⲓⲟⲟⲩⲉ ⲙ̅ⲡⲉⲕⲙ̅ⲧⲟ ⲉⲃⲟⲗ ⲛ̅ⲑⲉ ⲟⲛ ϩⲙ̅
      ⲡⲉⲕⲉⲣⲏⲧ.</td>
      <td class="language English"><span style="color:#b00e23">(8)</span> O
      God, I have declared my life to thee; thou has set my tears before thee,
      even according to thy promise.</td>
      <td class="language Greek"><span style="color:#b00e23">(8)</span> τὴν
      ζωήν µου ἐξήγγειλά σοι, ἔθου τὰ δάκρυά µου ἐνώπιόν σου ὡς
      καὶ ἐν τῇ ἐπαγγελίᾳ σου.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ⲉⲩⲉ̀ⲕⲟⲧⲟⲩ ⲉ̀ⲫⲁϩⲟⲩ ⲛ̀ϫⲉ ⲛⲁϫⲁϫⲓ ϧⲉⲛ
      ⲡⲓⲉϩⲟⲟⲩ ⲉ̀ϯⲛⲁⲱϣ ⲉ̀ⲡϣⲱⲓ ⲟⲩⲃⲏⲕ ⲛ̀ϧⲏⲧϥ. <span style=
      "color:#b00e23">(9)</span> ϩⲏⲡⲡⲉ ⲁⲓⲉⲙⲓ ϫⲉ ⲛ̀ⲑⲟⲕ ⲡⲉ ⲡⲁⲛⲟⲩϯ:</td>
      <td class="language Sahidic"><span style="color:#b00e23">(ⲑ︦)</span>
      ⲛⲁϫⲓϫⲉⲉⲩ ⲛⲁⲕⲟⲧⲟⲩ ⲉⲡⲁϩⲟⲩ ⲙ̅ⲡⲉϩⲟⲟⲩ ⲉϯⲛⲁⲱϣ ⲉϩⲣⲁⲓ ⲉⲣⲟⲕ ⲉⲓⲥ ϩⲏⲏⲧⲉ ⲁⲓⲉⲓⲙⲉ ϫⲉ
      ⲛ̅ⲧⲟⲕ ⲡⲉ ⲡⲁⲛⲟⲩⲧⲉ.</td>
      <td class="language English"><span style="color:#b00e23">(9)</span> Mine
      enemies shall be turned back, in the day wherein I shall call upon thee;
      behold, I know that thou art my God.</td>
      <td class="language Greek"><span style="color:#b00e23">(9)</span>
      ἐπιστρέψουσιν οἱ ἐχθροί µου εἰς τὰ ὀπίσω, ἐν ᾗ ἂν ἡµέρᾳ
      ἐπικαλέσωµαί σε· ἰδοὺ ἔγνων ὅτι θεός µου εἶ σύ.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ⲉⲓⲉ̀ϩⲱⲥ ⲉ̀ⲫϯ ⲛ̀ⲟⲩⲥⲁϫⲓ: ⲟⲩⲟϩ
      ⲉⲓⲉ̀ⲥⲙⲟⲩ ⲉ̀ⲡϭ̅ⲥ̅ ⲛ̀ⲟⲩⲥⲁϫⲓ.</td>
      <td class="language Sahidic"><span style="color:#b00e23">(ⲓ︦)</span>
      ϯⲛⲁⲥⲙⲟⲩ ⲉⲡⲁⲛⲟⲩⲧⲉ ϩⲙ̅ ⲡⲁϣⲁϫⲉ. ϯⲛⲁⲥⲙⲟⲩ ϩⲙ̅ ⲡⲁϣⲁϫⲉ ⲉⲡⲁⲛⲟⲩⲧⲉ.</td>
      <td class="language English"><span style="color:#b00e23">(10)</span> In
      God, will I praise his word; in the Lord will I praise his saying.</td>
      <td class="language Greek"><span style="color:#b00e23">(10)</span> ἐπὶ
      τῷ θεῷ αἰνέσω ῥῆµα, ἐπὶ τῷ κυρίῳ αἰνέσω λόγον.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(10)</span> ⲁⲓⲉⲣϩⲉⲗⲡⲓⲥ ⲉⲫϯ ⲛ̀ⲛⲁⲉⲣϩⲟϯ: ϫⲉ ⲟⲩ
      ⲡⲉⲧⲉ ⲣⲱⲙⲓ ⲛⲁⲁⲓϥ ⲛⲏⲓ:</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲓϩⲉⲗⲡⲓⲍⲉ ⲉⲡⲛⲟⲩⲧⲉ ⲛ̅ϯⲛⲁⲣ̅ϩⲟⲧⲉ ⲁⲛ ϫⲉ ⲉⲣⲉ ⲣⲱⲙⲉ ⲛⲁⲣ̅ ⲟⲩ ⲛⲁⲓ</td>
      <td class="language English"><span style="color:#b00e23">(11)</span> I
      have hoped in God; I will not be afraid of what man shall do to me.</td>
      <td class="language Greek"><span style="color:#b00e23">(11)</span> ἐπὶ
      τῷ θεῷ ἤλπισα, οὐ φοβηθήσοµαι· τί ποιήσει µοι ἄνθρωπος;</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(10)</span> ⲥⲉⲛ̀ϧⲣⲏⲓ ⲛ̀ϧⲏⲧ ⲫϯ ⲛ̀ϫⲉ ⲛⲓⲉⲩⲭⲏ
      ⲉ̀ϯⲛⲁⲧⲏⲓⲧⲟⲩ ⲛⲁⲕ ⲛ̀ⲧⲉ ⲟⲩⲥⲙⲟⲩ. <span style="color:#05537d">(11)</span> ϫⲉ
      ⲁⲕⲛⲟϩⲉⲙ ⲛ̀ⲧⲁⲯⲩⲭⲏ ⲉ̀ⲃⲟⲗ ϧⲉⲛ ⲫⲙⲟⲩ ⲛⲉⲙ ⲛⲁⲃⲁⲗ ⲉ̀ⲃⲟⲗ ϩⲁ ϩⲁⲛⲉⲣⲙⲱⲟⲩⲓ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲡⲛⲟⲩⲧⲉ ⲉⲣⲉⲛⲉⲣⲏⲧ ⲛ̅ϩⲏⲧ ⲉϯⲛⲁⲧⲁⲁⲩ ϯⲛⲁⲥⲙⲟⲩ ⲉⲣⲟⲕ ϫⲉ ⲁⲕⲧⲟⲩϫⲉ ⲧⲁⲯⲩⲭⲏ ⲉⲃⲟⲗ ϩⲙ̅
      ⲡⲙⲟⲩ.</td>
      <td class="language English"><span style="color:#b00e23">(12)</span> The
      vows of thy praise, O God, which I will pay, are upon me. <span style=
      "color:#b00e23">(13)</span> For thou hast delivered my soul from
      death,</td>
      <td class="language Greek"><span style="color:#b00e23">(12)</span> ἐν
      ἐµοί, ὁ θεός, αἱ εὐχαὶ ἃς ἀποδώσω αἰνέσεώς σοι,
      <span style="color:#b00e23">(13)</span> ὅτι ἐρρύσω τὴν ψυχήν µου
      ἐκ θανάτου</td>
    </tr>

    <tr class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(11)</span> ⲛⲉⲙ ⲛⲁϭⲁⲗⲁⲩϫ ⲉ̀ⲃⲟⲗ ϧⲉⲛ ⲡⲓⲥⲗⲁⲧⲗⲉⲧ.
      <span style="color:#05537d">(12)</span> ⲉⲓⲉ̀ⲣⲁⲛⲁϥ ⲙ̀ⲫϯ ⲙ̀ⲡⲉϥⲙ̀ⲑⲟ ϧⲉⲛ
      ⲫⲟⲩⲱⲓⲛⲓ ⲛ̀ⲧⲉ ⲛⲏ ⲉⲧⲟⲛϧ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁⲩⲱ ⲛⲁⲟⲩⲉⲣⲏⲧⲉ ⲉⲡⲉⲥⲗⲁⲁⲧⲉ. ⲉⲧⲣⲁⲣⲁⲛⲁϥ ⲙ̅ⲡⲛⲟⲩⲧⲉ ⲙ̅ⲡⲉϥⲙ̅ⲧⲟ ⲉⲃⲟⲗ ϩⲙ̅ ⲡⲟⲩⲟⲉⲓ
      ⲛ̅ⲛⲉⲧⲟⲛϩ̅:</td>
      <td class="language English">and my feet from sliding, that I should be
      well-pleasing before God in the land of the living.</td>
      <td class="language Greek">καὶ τοὺς πόδας µου ἐξ ὀλισθήµατος τοῦ
      εὐαρεστῆσαι ἐνώπιον τοῦ θεοῦ ἐν φωτὶ ζώντων.</td>
    </tr>
  </table>
</body>
</html>
