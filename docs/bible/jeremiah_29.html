<!DOCTYPE html>
<html>
<head>
  <meta charset="utf-8">
  <title>Jeremiah</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
  <link href="../" rel="search">
  <script>
  const BIBLE = true;
  </script>
  <link href="../jeremiah/30.html" rel="next">
  <link href="../jeremiah/28.html" rel="prev">
</head>
<body>
  <h3 id="jeremiah29">Jeremiah 29</h3>

  <table>
    <tr>
      <td><span style="color:#b00e23">(ⲁ̅)</span> ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ
      ⲡϭ̅ⲥ̅</td>
      <td><span style="color:#b00e23">(1)</span> THUS SAITH THE LORD AGAINST
      THE PHILISTINES;</td>
      <td><span style="color:#b00e23">(1)</span> Ἐπὶ τοὺς ἀλλοφύλους.</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ⲓⲥ ϩⲁⲛⲙⲱⲟⲩ ⲉⲩⲉ̀ⲓ̀ ⲉ̀ⲡϣⲱⲓ
      ⲉ̀ⲃⲟⲗ ⲥⲁⲡⲉⲙϩⲓⲧ. ⲟⲩⲟϩ ⲉⲩⲉ̀ϣⲱⲡⲓ ⲉ̀ϩⲁⲛⲙⲟⲩⲛⲥⲱⲣⲉⲙ ⲉⲩϩⲱⲃⲥ. ⲟⲩⲟϩ ⲉⲩⲉ̀ϩⲱⲃⲥ
      ⲙ̀ⲡⲓⲕⲁϩⲓ ⲛⲉⲙ ⲡⲉϥⲙⲟϩ. ⲟⲩⲃⲁⲕⲓ ⲛⲉⲙ ⲛⲏ ⲉⲧϣⲟⲡ ⲛ̀ϧⲏⲧⲥ. ⲉⲩⲉ̀ⲱϣ ⲉ̀ⲡϣⲱⲓ ⲛ̀ϫⲉ
      ⲛⲓⲣⲱⲙⲓ ⲟⲩⲟϩ ⲉⲩⲉ̀ϣⲗⲏⲗⲟⲩⲓ ⲧⲏⲣⲟⲩ ⲛ̀ϫⲉ ⲛⲏ ⲉⲧϣⲟⲡ ϩⲓϫⲉⲛ ⲡⲓⲕⲁϩⲓ. ⲉ̀ⲃⲟⲗ ϩⲁ ⲧⲥⲙⲏ
      ⲛ̀ⲧⲉ ⲡⲟⲩⲟⲩⲟⲓ. ⲉ̀ⲃⲟⲗ ϩⲁ ⲛⲓϩⲟⲡⲗⲟⲛ ⲛ̀ⲧⲉ ⲛⲉϥϭⲁⲗⲁⲩϫ.</td>
      <td><span style="color:#b00e23">(2)</span> Behold, waters come up from
      the north, and shall become a sweeping torrent, and it shall sweep away
      the land, and its fulness; the city, and them that dwell in it: and men
      shall cry and all that dwell in the land shall howl, <span style=
      "color:#b00e23">(3)</span> at the sound of his rushing, at the sound of
      his hoofs,</td>
      <td><span style="color:#b00e23">(2)</span> Τάδε λέγει κύριος Ἰδοὺ ὕδατα
      ἀναβαίνει ἀπὸ βορρᾶ καὶ ἔσται εἰς χειµάρρουν κατακλύζοντα καὶ κατακλύσει
      γῆν καὶ τὸ πλήρωµα αὐτῆς, πόλιν καὶ τοὺς κατοικοῦντας ἐν αὐτῇ· καὶ
      κεκράξονται οἱ ἄνθρωποι, καὶ ἀλαλάξουσιν ἅπαντες οἱ κατοικοῦντες τὴν
      γῆν.</td>
    </tr>

    <tr>
      <td><span style="color:#b00e23">(ⲅ̅)</span> ⲛⲉⲙ ⲉ̀ⲃⲟⲗ ϩⲁ ⲡⲙⲟⲛⲙⲉⲛ ⲛ̀ⲧⲉ
      ⲛⲉϥϩⲁⲣⲙⲁ ⲛⲉⲙ ⲧⲥⲙⲏ ⲛ̀ⲧⲉ ⲛⲉϥⲧⲣⲟⲭⲟⲥ. ϫⲉ ⲙ̀ⲡⲟⲩⲫⲟⲛϩⲟⲩ ⲛ̀ϫⲉ ϩⲁⲛⲓⲟϯ ⲉ̀ϫⲉⲛ
      ⲛⲟⲩϣⲏⲣⲓ ⲛ̀ⲧⲉ ⲡⲃⲱⲗ ⲉ̀ⲃⲟⲗ ⲛ̀ⲧⲉ ⲛⲟⲩϫⲓϫ</td>
      <td>and at the rattling of his chariots, at the noise of his wheels: the
      fathers turned not to their children because of the weakness of their
      hands,</td>
      <td><span style="color:#b00e23">(3)</span> ἀπὸ φωνῆς ὁρµῆς αὐτοῦ, ἀπὸ τῶν
      ὁπλῶν τῶν ποδῶν αὐτοῦ καὶ ἀπὸ σεισµοῦ τῶν ἁρµάτων αὐτοῦ, ἤχου τροχῶν
      αὐτοῦ οὐκ ἐπέστρεψαν πατέρες ἐφ’ υἱοὺς αὐτῶν ἀπὸ ἐκλύσεως χειρῶν
      αὐτῶν</td>
    </tr>

    <tr>
      <td><span style="color:#b00e23">(ⲇ̅)</span> ϧⲉⲛ ⲡⲓⲉϩⲟⲟⲩ ⲉⲑⲛⲏⲟⲩ. ⲉ̀ⲧⲁⲕⲟ
      ⲛ̀ⲛⲓⲁⲗⲗⲟⲫⲩⲗⲟⲥ ⲧⲏⲣⲟⲩ. ⲟⲩⲟϩ ⲉⲓⲉ̀ⲧⲁⲕⲉ ⲧⲩⲣⲟⲥ ⲛⲉⲙ ⲧⲥⲓⲇⲱⲛ ⲛⲉⲙ ⲡⲥⲱϫⲡ ⲧⲏⲣϥ ⲛ̀ⲧⲉ
      ⲧⲟⲩⲃⲟⲏⲑⲓⲁ ϫⲉ ⲟⲩⲏⲓ ⲉⲣⲉ ⲡϭ̅ⲥ̅ ϥⲉⲧ ⲡⲥⲱϫⲡ ⲛ̀ⲛⲓⲛⲏⲥⲟⲥ ⲉ̀ⲃⲟⲗ.</td>
      <td><span style="color:#b00e23">(4)</span> in the day that is coming to
      destroy all the Philistines: and I will utterly destroy Tyre and Sidon
      and all the rest of their allies: for the Lord will destroy the remaining
      inhabitants of the islands.</td>
      <td><span style="color:#b00e23">(4)</span> ἐν τῇ ἡµέρᾳ τῇ ἐρχοµένῃ τοῦ
      ἀπολέσαι πάντας τοὺς ἀλλοφύλους· καὶ ἀφανιῶ τὴν Τύρον καὶ τὴν Σιδῶνα καὶ
      πάντας τοὺς καταλοίπους τῆς βοηθείας αὐτῶν, ὅτι ἐξολεθρεύσει κύριος τοὺς
      καταλοίπους τῶν νήσων.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲙⲉⲧⲕⲉⲣϩⲏ ⲁⲥⲓ̀ ⲉ̀ϫⲉⲛ ⲅⲁⲍⲁ.
      ⲟⲩⲟϩ ⲁⲥⲕⲁⲗⲱⲛ. ⲁⲩⲃⲉⲣⲃⲱⲣⲥ ⲉ̀ⲃⲟⲗ. ⲛⲉⲙ ⲡⲥⲱϫⲡ ⲛ̀ⲉⲛⲁⲕⲓⲙ.</td>
      <td><span style="color:#b00e23">(5)</span> Baldness is come upon Gaza;
      Ascalon is cast away, and the remnant of the Enakim.</td>
      <td><span style="color:#b00e23">(5)</span> ἥκει φαλάκρωµα ἐπὶ Γάζαν,
      ἀπερρίφη Ἀσκαλὼν καὶ οἱ κατάλοιποι Ενακιµ. ἕως τίνος κόψεις,</td>
    </tr>

    <tr>
      <td><span style="color:#b00e23">(ⲋ̅)</span> ϣⲁ ⲑⲛⲁⲩ ⲧⲉϣⲱⲧ ⲧⲥⲏϥⲓ ⲛ̀ⲧⲉ
      ⲡϭ̅ⲥ̅. ϣⲁ ⲑⲛⲁⲩ ⲛ̀ⲧⲉϩⲉⲣⲓ ⲙ̀ⲙⲟ ⲁⲛ. ⲙⲁⲧⲁⲥⲑⲟ ⲉ̀ⲡⲉⲕⲱⲓϩ ⲟⲩⲟϩ ⲙ̀ⲧⲟⲛ ⲙ̀ⲙⲟ ⲟⲩⲟϩ
      ⲧⲱⲟⲩⲛⲓ ⲉ̀ⲡϣⲱⲓ</td>
      <td><span style="color:#b00e23">(6)</span> How long wilt thou smite, O
      sword of the Lord? how long will it be ere thou art quiet? return into
      thy sheath, rest, and be removed.</td>
      <td><span style="color:#b00e23">(6)</span> ἡ µάχαιρα τοῦ κυρίου; ἕως
      τίνος οὐχ ἡσυχάσεις; ἀποκατάστηθι εἰς τὸν κολεόν σου, ἀνάπαυσαι καὶ
      ἐπάρθητι.</td>
    </tr>

    <tr>
      <td><span style="color:#b00e23">(ⲍ̅)</span> ⲡⲱⲥ ⲥⲛⲁϩⲉⲣⲓ. ⲡϭ̅ⲥ̅
      ⲡⲉⲧⲁϥϩⲟⲛϩⲉⲛ ⲛⲁⲥ ⲉ̀ⲧⲱⲛⲥ ⲉ̀ϩⲣⲏⲓ ⲉ̀ϫⲉⲛ ⲁⲥⲕⲁⲗⲱⲛ ⲛⲉⲙ ⲉ̀ϫⲉⲛ ⲉ̀ⲥⲕⲉⲛ ⲫⲓⲟⲙ ⲛⲉⲙ
      ⲉ̀ϫⲉⲛ ⲡⲥⲱϫⲡ.</td>
      <td><span style="color:#b00e23">(7)</span> How shall it be quiet, whereas
      the Lord has given it a commission against Ascalon, and against the
      regions on the sea-coast, to awake against the remaining countries!</td>
      <td><span style="color:#b00e23">(7)</span> πῶς ἡσυχάσει; καὶ κύριος
      ἐνετείλατο αὐτῇ ἐπὶ τὴν Ἀσκαλῶνα καὶ ἐπὶ τὰς παραθαλασσίους, ἐπὶ τὰς
      καταλοίπους, ἐπεγερθῆναι.</td>
    </tr>

    <tr>
      <td><span style="color:#b00e23">(ⲍ̅)</span> ⲉⲑⲃⲉ ϯϩⲓⲇⲟⲩⲙⲉⲁ ⲛⲁⲓ ⲛⲉ ⲛⲏ
      ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ϫⲉ ⲙ̀ⲙⲟⲛ ⲥⲃⲱ ϫⲉ ϣⲟⲡ ϧⲉⲛ ⲑⲉⲙⲁⲛ ⲟⲩⲟϩ ⲁϥⲧⲁⲕⲟ ⲛ̀ϫⲉ
      ⲡⲓⲥⲟϭⲛⲓ ⲉ̀ⲃⲟⲗ ϩⲁ ⲛⲓⲕⲁⲧϩⲏⲧ. ⲟⲩⲟϩ ⲁⲥϣⲉ ⲛⲁⲥ ⲛ̀ϫⲉ ⲧⲟⲩⲥⲃⲱ. ⲟⲩⲟϩ ⲁⲩⲉⲣϩⲁⲗ
      ⲙ̀ⲡⲟⲩⲙⲁ.</td>
      <td><span style="color:#b00e23">(7)</span> CONCERNING IDUMEA, thus saith
      the Lord; There is no longer wisdom in Thaeman, counsel has perished from
      the wise ones, their wisdom is gone,</td>
      <td>(30:1) Τῇ Ιδουµαίᾳ. Τάδε λέγει κύριος Οὐκ ἔστιν ἔτι σοφία ἐν Θαιµαν,
      ἀπώλετο βουλὴ ἐκ συνετῶν, ᾤχετο σοφία αὐτῶν,</td>
    </tr>

    <tr>
      <td><span style="color:#b00e23">(ⲏ̅)</span> ϣⲱⲕ ⲛⲱⲧⲉⲛ ⲛ̀ⲟⲩⲙⲁⲛ̀ϩⲉⲙⲥⲓ. ⲛⲏ
      ⲉⲧϣⲟⲡ ϧⲉⲛ ⲇⲉⲇⲁⲙ ϫⲉ ⲁⲥⲓⲣⲓ ⲛ̀ϩⲁⲛϩⲃⲏⲟⲩⲓ ⲉⲩⲙⲟⲕϩ. ⲁⲓⲉⲛϥ ⲅⲁⲣ ϧⲉⲛ ⲡⲓⲥⲏⲟⲩ.
      ⲉⲧⲁⲓϣⲓⲛⲓ ⲉ̀ⲣⲟⲥ ⲙ̀ⲙⲟϥ.</td>
      <td><span style="color:#b00e23">(8)</span> their place has been deceived.
      Dig deep for a dwelling, ye that inhabit Daedam, for he has wrought
      grievously: I brought trouble upon him in the time at which I visited
      him.</td>
      <td><span style="color:#b00e23">(30:2)</span> ἠπατήθη ὁ τόπος αὐτῶν.
      βαθύνατε εἰς κάθισιν, οἱ κατοικοῦντες ἐν Δαιδαν, ὅτι δύσκολα ἐποίησεν·
      ἤγαγον ἐπ’ αὐτὸν ἐν χρόνῳ, ᾧ ἐπεσκεψάµην ἐπ’ αὐτόν.</td>
    </tr>

    <tr>
      <td><span style="color:#b00e23">(ⲑ̅)</span> ϫⲉ ⲁⲩⲓ̀ ⲛ̀ϫⲉ ⲛⲓⲣⲉϥϣⲱⲗ. ⲛⲏ ⲉⲧⲉ
      ⲛ̀ⲥⲉⲛⲁⲥⲱϫⲡ ⲛⲉ ⲁⲛ ⲛ̀ϩⲁⲛⲥⲱϫⲡ. ⲙ̀ⲫⲣⲏϯ ⲛ̀ϩⲁⲛⲣⲉϥϭⲓⲟⲩⲓ ϧⲉⲛ ⲡⲓⲉϫⲱⲣϩ. ⲉⲩⲉ̀ⲓⲛⲓ
      ⲛ̀ⲛⲟⲩϫⲓϫ ⲉ̀ϫⲱⲥ</td>
      <td><span style="color:#b00e23">(9)</span> For grape-gatherers are come,
      who shall not leave thee a remnant; as thieves by night, they shall lay
      their hand upon thy possessions.</td>
      <td><span style="color:#b00e23">(30:3)</span> ὅτι τρυγηταὶ ἦλθόν σοι, οὐ
      καταλείψουσίν σοι καταλείµµατα· ὡς κλέπται ἐν νυκτὶ ἐπιθήσουσιν χεῖρα
      αὐτῶν.</td>
    </tr>

    <tr>
      <td><span style="color:#b00e23">(ⲓ̅)</span> ϫⲉ ⲁ̀ⲛⲟⲕ ⲁⲓⲱϣϯ ⲛⲏⲥⲁⲩ. ⲁⲓϭⲱⲣⲡ
      ⲛ̀ⲛⲏ ⲉⲧϩⲏⲡ ⲛ̀ⲧⲱⲟⲩ ⲉ̀ⲃⲟⲗ. ⲟⲩⲟϩ ⲛ̀ⲛⲟⲩϣ̀ϫⲉⲙϫⲟⲙ ⲛ̀ⲭⲱⲡ. ⲁⲩⲧⲁⲕⲟ ⲉⲑⲃⲉ ⲧϫⲓϫ
      ⲙ̀ⲡⲉϥⲥⲟⲛ ⲡⲁⲑⲉϣⲉ.</td>
      <td><span style="color:#b00e23">(10)</span> For I have stripped Esau, I
      have uncovered their secret places; they shall have no power to hide
      themselves, they have perished each by the hand of his brother, my
      neighbour, and it is impossible</td>
      <td><span style="color:#b00e23">(30:4)</span> ὅτι ἐγὼ κατέσυρα τὸν Ησαυ,
      ἀνεκάλυψα τὰ κρυπτὰ αὐτῶν, κρυβῆναι οὐ µὴ δύνωνται· ὤλοντο διὰ χεῖρα
      ἀδελφοῦ αὐτοῦ καὶ γείτονος αὐτοῦ, καὶ οὐκ ἔστιν</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲛ̀ⲛⲟⲩⲥⲱϫⲡ ⲛ̀ⲟⲩⲟⲣⲫⲁⲛⲟⲥ
      ⲛ̀ⲧⲉ ϩⲓⲛⲁ ⲛ̀ⲧⲉϥⲱⲛϧ. ⲟⲩⲟϩ ⲁ̀ⲛⲟⲕ ϯⲛⲁⲱⲛϧ ⲟⲩⲟϩ ⲛⲓⲭⲏⲣⲁ ⲁⲩⲭⲁ ϩⲑⲏⲟⲩ ⲉ̀ⲣⲟⲓ.</td>
      <td><span style="color:#b00e23">(11)</span> for thy fatherless one to be
      left to live, but I shall live, and the widows trust in me.</td>
      <td><span style="color:#b00e23">(30:5)</span> ὑπολείπεσθαι ὀρφανόν σου,
      ἵνα ζήσηται· καὶ ἐγὼ ζήσοµαι, καὶ χῆραι ἐπ’ ἐµὲ πεποίθασιν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ϫⲉ ⲛⲁⲓ ⲛⲉ ⲛⲏ ⲉⲧⲁϥϫⲟⲧⲟⲩ ⲛ̀ϫⲉ
      ⲡϭ̅ⲥ̅. ϫⲉ ⲛⲏ ⲉⲧⲉ ⲙ̀ⲙⲟⲛⲧⲟⲩ ⲛⲟⲙⲟⲥ ⲉ̀ⲥⲱ ⲙ̀ⲡⲓⲁⲫⲟⲧ ⲁⲩⲥⲟϥ. ⲟⲩⲟϩ ⲛ̀ⲑⲟ ϧⲉⲛ
      ⲟⲩⲧⲟⲩⲃⲟ ⲛ̀ⲛⲉϥⲧⲟⲩⲃⲟ.</td>
      <td><span style="color:#b00e23">(12)</span> For thus saith the Lord; They
      who were not appointed to drink the cup have drunk it; and thou shalt by
      no means be cleared:</td>
      <td><span style="color:#b00e23">(30:6)</span> ὅτι τάδε εἶπεν κύριος Οἷς
      οὐκ ἦν νόµος πιεῖν τὸ ποτήριον, ἔπιον· καὶ σὺ ἀθῳωµένη οὐ µὴ ἀθῳωθῇς, ὅτι
      πίνων πίεσαι·</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ϫⲉ ⲟⲩⲏⲓ ⲁⲓⲱⲣⲕ ⲙ̀ⲙⲟⲓ ⲡⲉϫⲉ
      ⲡϭ̅ⲥ̅. ϫⲉ ⲉⲣⲉ̀ϣⲱⲡⲓ ⲉⲩⲙⲁ ⲙ̀ⲡⲟⲩϩⲱⲙⲓ ϩⲓⲱⲧϥ ⲛⲉⲙ ⲟⲩϣⲱϣ. ⲛⲉⲙ ⲟⲩⲥⲁϩⲟⲩⲓ ϧⲉⲛ
      ⲧⲉⲥⲙⲏϯ. ⲟⲩⲟϩ ⲛⲉⲥⲃⲁⲕⲓ ⲧⲏⲣⲟⲩ ⲉⲩⲉ̀ϣⲱⲡⲓ ⲉ̀ⲡϣⲁϥⲉ ϣⲁ ⲉⲛⲉϩ.</td>
      <td><span style="color:#b00e23">(13)</span> for by myself I have sworn,
      saith the Lord, that thou shalt be in the midst of her an impassable
      land, and a reproach, and a curse; and all her cities shall be desert for
      ever.</td>
      <td><span style="color:#b00e23">(30:7)</span> ὅτι κατ’ ἐµαυτοῦ ὤµοσα,
      λέγει κύριος, ὅτι εἰς ἄβατον καὶ εἰς ὀνειδισµὸν καὶ εἰς κατάρασιν ἔσῃ ἐν
      µέσῳ αὐτῆς, καὶ πᾶσαι αἱ πόλεις αὐτῆς ἔσονται ἔρηµοι εἰς αἰῶνα.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲥⲙⲏ ⲁⲓⲥⲟⲑⲙⲉⲥ ⲉ̀ⲃⲟⲗ ϩⲓⲧⲉⲛ
      ⲡϭ̅ⲥ̅. ⲟⲩⲟϩ ⲁϥⲟⲩⲱⲣⲡ ⲛ̀ϩⲁⲛⲁⲅⲅⲉⲗⲟⲥ ⲉ̀ϩⲁⲛⲉⲑⲛⲟⲥ. ϫⲉ ⲑⲱⲟⲩϯ ⲟⲩⲟϩ ⲁⲙⲱⲓⲛⲓ ⲉ̀ⲣⲟⲥ.
      ⲟⲩⲟϩ ⲧⲉⲛ ⲑⲏⲛⲟⲩ ⲉ̀ⲡⲓⲡⲟⲗⲉⲙⲟⲥ.</td>
      <td><span style="color:#b00e23">(14)</span> I have heard a report from
      the Lord, and he has sent messengers to the nations, saying, Assemble
      yourselves, and come against her; rise ye up to war.</td>
      <td><span style="color:#b00e23">(30:8)</span> ἀκοὴν ἤκουσα παρὰ κυρίου,
      καὶ ἀγγέλους εἰς ἔθνη ἀπέστειλεν Συνάχθητε καὶ παραγένεσθε εἰς αὐτήν,
      ἀνάστητε εἰς πόλεµον.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲁⲓⲧⲏⲓⲕ ⲛ̀ⲟⲩⲕⲟⲩϫⲓ ⲛ̀ⲛⲓⲉⲑⲛⲟⲥ
      ⲉⲩⲉⲣⲕⲁⲧⲁⲫⲣⲟⲛⲓⲛ ⲙ̀ⲙⲟⲕ ϧⲉⲛ ⲛⲓⲣⲱⲙⲓ</td>
      <td><span style="color:#b00e23">(15)</span> I have made thee small among
      the nations, utterly contemptible among men.</td>
      <td><span style="color:#b00e23">(30:9)</span> µικρὸν ἔδωκά σε ἐν ἔθνεσιν,
      εὐκαταφρόνητον ἐν ἀνθρώποις.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲡⲉⲕⲥⲱⲃⲓ ⲉϥⲉ̀ⲉⲣⲛⲁⲓ ⲛⲁⲕ. ⲟⲩⲟϩ
      ⲡⲉⲛϣⲟⲧ ⲛ̀ⲧⲉ ⲡⲉⲕϩⲏⲧ ⲁϥⲃⲱⲗ ⲉ̀ⲃⲟⲗ ⲛ̀ϩⲁⲛⲃⲏⲃ ⲛ̀ⲧⲉ ϩⲁⲛⲡⲉⲧⲣⲁ. ⲁϥⲁⲙⲟⲛⲓ ⲛ̀ⲧϫⲟⲙ
      ⲛ̀ⲧⲉ ϩⲁⲛⲕⲁⲗⲁⲙⲫⲟ ⲉⲩϭⲟⲥⲓ. ϫⲉ ⲁϥϭⲓⲥⲓ ⲛ̀ⲛⲉϥⲙⲁⲥ ⲙ̀ⲫⲣⲏϯ ⲛ̀ⲟⲩⲁϧⲱⲙ ⲉⲓⲉ̀ⲉⲛⲕ
      ⲉ̀ⲡⲉⲥⲏⲧ ⲉ̀ⲃⲟⲗ ⲙ̀ⲙⲁⲩ.</td>
      <td><span style="color:#b00e23">(16)</span> Thine insolence has risen up
      against thee, the fierceness of thine heart has burst the holes of the
      rocks, it has seized upon the strength of a lofty hill; for as an eagle
      he set his nest on high: thence will I bring thee down.</td>
      <td><span style="color:#b00e23">(30:10)</span> ἡ παιγνία σου ἐνεχείρησέν
      σοι, ἰταµία καρδίας σου κατέλυσεν τρυµαλιὰς πετρῶν, συνέλαβεν ἰσχὺν
      βουνοῦ ὑψηλοῦ· ὅτι ὕψωσεν ὥσπερ ἀετὸς νοσσιὰν αὐτοῦ, ἐκεῖθεν καθελῶ
      σε.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩⲟϩ ⲉⲥⲉ̀ϣⲱⲡⲓ ⲛ̀ϫⲉ
      ϯϩⲓⲇⲟⲩⲙⲉⲁ ⲉⲩⲙⲁⲛⲁⲧⲙⲟϣⲓ. ⲟⲩⲟϩ ⲟⲩⲟⲛ ⲛⲓⲃⲉⲛ ⲉⲑⲛⲁⲥⲉⲛⲥ ⲉϥⲉ̀ϣⲟⲕϣⲉⲕ ⲛ̀ⲣⲱϥ ⲉ̀ϩⲣⲏⲓ
      ⲉ̀ϫⲱⲥ.</td>
      <td><span style="color:#b00e23">(17)</span> And Idumea shall be a desert:
      every one that passes by shall hiss at it.</td>
      <td><span style="color:#b00e23">(30:11)</span> καὶ ἔσται ἡ Ιδουµαία εἰς
      ἄβατον, πᾶς ὁ παραπορευόµενος ἐπ’ αὐτὴν συριεῖ.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲙ̀ⲫⲣⲏϯ ⲉⲧⲁⲩⲫⲱⲛϫ ⲛ̀ⲥⲟⲇⲟⲙⲁ
      ⲛⲉⲙ ⲅⲟⲙⲟⲣⲣⲁ. ⲛⲉⲙ ⲛⲏ ⲉⲧⲕⲱϯ ⲉ̀ⲣⲟⲥ ⲡⲉϫⲉ ⲡϭ̅ⲥ̅ ⲡⲓⲡⲁⲛⲧⲟⲕⲣⲁⲧⲱⲣ. ⲛ̀ⲛⲉϥϩⲉⲙⲥⲓ
      ⲙ̀ⲙⲁⲩ ⲛ̀ϫⲉ ⲣⲱⲙⲓ ⲟⲩⲇⲉ ⲛ̀ⲛⲉϥϣⲱⲡⲓ ⲙ̀ⲙⲁⲩ ⲛ̀ϫⲉ ϣⲏⲣⲓ ⲛ̀ⲣⲱⲙⲓ.</td>
      <td><span style="color:#b00e23">(18)</span> As Sodom was overthrown and
      Gomorrha and they that sojourned in her, saith the Lord Almighty, no man
      shall dwell there, nor shall any son of man inhabit there.</td>
      <td><span style="color:#b00e23">(30:12)</span> ὥσπερ κατεστράφη Σοδοµα
      καὶ Γοµορρα καὶ αἱ πάροικοι αὐτῆς, εἶπεν κύριος παντοκράτωρ, οὐ µὴ καθίσῃ
      ἐκεῖ ἄνθρωπος, καὶ οὐ µὴ ἐνοικήσῃ ἐκεῖ υἱὸς ἀνθρώπου.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲓⲥ ϩⲏⲡⲡⲉ ⲉϥⲉ̀ⲓ̀ ⲉ̀ⲡϣⲱⲓ
      ⲙ̀ⲫⲣⲏϯ ⲛ̀ⲟⲩⲙⲟⲩⲓ ϧⲉⲛ ⲑⲙⲏϯ ⲙ̀ⲡⲓⲓⲟⲣⲇⲁⲛⲏⲥ. ⲉ̀ⲡⲓⲙⲁ ⲛ̀ⲧⲉ ⲉⲑⲁⲙ. ϫⲉ ⲟⲩⲏⲓ ϯⲛⲁϭⲟϫⲓ
      ⲛ̀ⲥⲱⲟⲩ ⲛ̀ⲭⲱⲗⲉⲙ. ⲟⲩⲟϩ ⲙⲁⲧⲁϩⲟ ⲛ̀ⲛⲓϧⲉⲗϣⲓⲣⲓ ⲉ̀ⲣⲁⲧⲟⲩ ⲉ̀ϫⲱⲥ. ϫⲉ ⲛⲓⲙ ⲡⲉⲧⲟⲓ
      ⲙ̀ⲡⲁⲣⲏϯ. ⲟⲩⲟϩ ⲛⲓⲙ ⲉⲑⲛⲁϣⲟϩⲓ ⲉ̀ⲣⲁⲧϥ ⲟⲩⲃⲏⲓ. ⲟⲩⲟϩ ⲛⲓⲙ ⲡⲉ ⲡⲓⲙⲁⲛⲉⲥⲱⲟⲩ ⲉⲑⲛⲁϣ̀ⲟϩⲓ
      ⲉ̀ⲣⲁⲧϥ ⲙ̀ⲡⲁⲙ̀ⲑⲟ.</td>
      <td><span style="color:#b00e23">(19)</span> Behold, he shall come up as a
      lion out of the midst of Jordan to the place of Ætham: for I will
      speedily drive them from it, and do ye set the young men against her: for
      who is like me? and who will withstand me? and who is this shepherd, who
      shall confront me?</td>
      <td><span style="color:#b00e23">(30:13)</span> ἰδοὺ ὥσπερ λέων ἀναβήσεται
      ἐκ µέσου τοῦ Ιορδάνου εἰς τόπον Αιθαµ, ὅτι ταχὺ ἐκδιώξω αὐτοὺς ἀπ’ αὐτῆς·
      καὶ τοὺς νεανίσκους ἐπ’ αὐτὴν ἐπιστήσατε. ὅτι τίς ὥσπερ ἐγώ; καὶ τίς
      ἀντιστήσεταί µοι; καὶ τίς οὗτος ποιµήν, ὃς στήσεται κατὰ πρόσωπόν
      µου;</td>
    </tr>

    <tr>
      <td><span style="color:#b00e23">(ⲕ̅)</span> ⲉⲑⲃⲉ ⲫⲁⲓ ⲥⲱⲧⲉⲙ ⲉ̀ⲡⲓⲥⲟϭⲛⲓ ⲛ̀ⲧⲉ
      ⲡϭ̅ⲥ̅. ⲫⲏ ⲉⲧⲁϥⲥⲟϭⲛⲓ ⲙ̀ⲙⲟϥ ⲉ̀ϫⲉⲛ ϯⲓⲇⲟⲩⲙⲉⲁ. ⲛⲉⲙ ⲡⲉϥⲙⲟⲕⲙⲉⲕ ⲉⲧⲁϥⲙⲟⲕⲙⲉⲕ ⲙ̀ⲙⲟϥ.
      ⲉ̀ϫⲉⲛ ⲛⲏ ⲉⲧϣⲟⲡ ϧⲉⲛ ⲑⲉⲙⲁⲛ. ⲁⲩϣ̀ⲧⲉⲙϣⲱⲡⲓ ⲛ̀ϫⲉ ⲛⲓⲕⲟⲩϫⲓ ⲛ̀ⲧⲉ ⲛⲓⲉⲥⲱⲟⲩ.
      ⲁⲩϣ̀ⲧⲉⲙϣⲱϥ ⲛ̀ϫⲉ ⲛⲟⲩⲙⲁⲛ̀ⲉⲣϣⲁⲓⲣⲓ ⲉ̀ϩⲣⲏⲓ ⲉ̀ϫⲱⲥ.</td>
      <td><span style="color:#b00e23">(20)</span> Therefore hear ye the counsel
      of the Lord, which he has framed against Idumea; and his device, which he
      has devised against the inhabitants of Thaeman: surely the least of the
      sheep shall be swept off; surely their dwelling shall be made desolate
      for them.</td>
      <td><span style="color:#b00e23">(30:14)</span> διὰ τοῦτο ἀκούσατε βουλὴν
      κυρίου, ἣν ἐβουλεύσατο ἐπὶ τὴν Ιδουµαίαν, καὶ λογισµὸν αὐτοῦ, ὃν
      ἐλογίσατο ἐπὶ τοὺς κατοικοῦντας Θαιµαν Ἐὰν µὴ συµψησθῶσιν τὰ ἐλάχιστα τῶν
      προβάτων, ἐὰν µὴ ἀβατωθῇ ἐπ’ αὐτὴν κατάλυσις αὐτῶν·</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ϫⲉ ⲉ̀ⲃⲟⲗ ϧⲉⲛ ⲧⲥⲙⲏ ⲛ̀ⲧⲉ
      ⲡⲟⲩϩⲉⲓ ⲁϥⲉⲣϩⲟϯ ⲛ̀ϫⲉ ⲡⲟⲩⲕⲁϩⲓ. ⲟⲩⲟϩ ⲁⲩⲥⲱⲧⲉⲙ ⲉ̀ⲡⲟⲩϧⲣⲱⲟⲩ ϧⲉⲛ ⲫⲓⲟⲙ.</td>
      <td><span style="color:#b00e23">(21)</span> For at the sound of their
      fall the earth was scared, and the cry of the sea was not heard.</td>
      <td><span style="color:#b00e23">(30:15)</span> ὅτι ἀπὸ φωνῆς πτώσεως
      αὐτῶν ἐσείσθη ἡ γῆ, καὶ κραυγή σου ἐν θαλάσσῃ ἠκούσθη.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲓⲥ ϩⲏⲡⲡⲉ ⲉϥⲉ̀ⲛⲁⲩ ⲙ̀ⲫⲣⲏϯ
      ⲛ̀ⲟⲩⲁϧⲱⲙ ⲟⲩⲟϩ ⲉϥⲉ̀ⲥⲟⲩⲧⲉⲛ ⲛⲉϥⲧⲉⲛϩ ⲉ̀ⲃⲟⲗ. ⲉ̀ϫⲉⲛ ⲛⲉⲥⲙⲁ ⲉⲧⲧⲁϫⲣⲏⲟⲩⲧ ⲟⲩⲟϩ
      ⲉϥⲉ̀ϣⲱⲡⲓ ⲛ̀ϫⲉ ⲡϩⲏⲧ ⲛ̀ⲛⲓϫⲱⲣⲓ ⲛ̀ⲧⲉ ϯϩⲓⲇⲟⲩⲙⲉⲁ ϧⲉⲛ ⲡⲓⲉϩⲟⲟⲩ ⲉⲧⲉⲙ̀ⲙⲁⲩ. ⲙ̀ⲫⲣⲏϯ
      ⲙ̀ⲡϩⲏⲧ ⲛ̀ⲟⲩⲥϩⲓⲙⲓ ⲉⲥϯⲛⲁⲕϩⲓ.</td>
      <td><span style="color:#b00e23">(22)</span> Behold, he shall look upon
      her as an eagle, and spread forth his wings over her strongholds; and the
      heart of the mighty men of Idumea shall be in that day as the heart of a
      woman in her pangs.</td>
      <td><span style="color:#b00e23">(30:16)</span> ἰδοὺ ὥσπερ ἀετὸς ὄψεται
      καὶ ἐκτενεῖ τὰς πτέρυγας ἐπ’ ὀχυρώµατα αὐτῆς· καὶ ἔσται ἡ καρδία τῶν
      ἰσχυρῶν τῆς Ιδουµαίας ἐν τῇ ἡµέρᾳ ἐκείνῃ ὡς καρδία γυναικὸς
      ὠδινούσης.</td>
    </tr>
  </table>
</body>
</html>
