<!DOCTYPE html>
<html>
<head>
  <title>Nahum</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="nahum_3.html" rel="next">
  <link href="nahum_1.html" rel="prev">
  <script src="main.js" type="module"></script>
</head>
<body class="chapter">
  <h4 id="nahum_2" class="title">Nahum 2</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁϥϫⲱⲕ ⲉ̀ⲃⲟⲗ ⲁⲩⲟⲗϥ ϧⲉⲛ ⲡⲉⲕϩⲟ ⲫⲏ ⲉⲧⲛⲟϩⲉⲙ ⲉ̀ⲃⲟⲗ ϧⲉⲛ ⲟⲩϩⲟϫϩⲉϫ ϫⲟⲩϣⲧ ⲉ̀ⲟⲩⲙⲱⲓⲧ
      ⲁⲙⲟⲛⲓ ⲛ̀ⲛⲟⲩϯⲡⲓ ϫⲉⲙⲛⲟⲙϯ ⲛ̀ϫⲟⲙ ⲛ̀ϫⲟⲙ ⲉ̀ⲙⲁϣⲱ</td>
      <td class="language English"><span style="color:#b00e23">(1)</span> It is
      all over with him, he has been removed, one who has been delivered from
      affliction has come up panting into thy presence, watch the way,
      strengthen thy loins, be very valiant in thy strength.</td>
      <td class="language Greek">(2) ἀνέβη ἐµφυσῶν εἰς πρόσωπόν σου
      ἐξαιρούµενος ἐκ θλίψεως· σκόπευσον ὁδόν, κράτησον ὀσφύος,
      ἄνδρισαι τῇ ἰσχύι σφόδρα,</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲟⲩⲏⲓ ⲁ ⲡϭ̅ⲥ̅ ⲧⲁⲥⲑⲟ ⲙ̀ⲡϣⲱϣ ⲛ̀ⲓⲁⲕⲱⲃ ⲙ̀ⲫⲣⲏϯ ⲙ̀ⲡϣⲱϣ ⲙⲡⲓⲥ̅ⲗ̅ ϫⲉ ⲟⲩⲏⲓ ϧⲉⲛ
      ⲟⲩⲛⲟϩⲉⲙ ⲁⲓⲛⲁϩⲙⲟⲩ ⲉ̀ⲃⲟⲗ ⲛⲉⲙ ⲛⲟⲩϫⲁϫⲓ ⲛⲓⲣⲉⲙⲛⲓⲛⲉⲩⲏ ⲛⲉⲙ ⲛⲟⲩⲕⲗⲏⲙⲁ</td>
      <td class="language English"><span style="color:#b00e23">(2)</span> For
      the Lord has turned aside the pride of Jacob, as the pride of Israel: for
      they have utterly rejected them, and have destroyed their branches.</td>
      <td class="language Greek">(3) διότι ἀπέστρεψεν κύριος τὴν ὕβριν
      Ιακωβ καθὼς ὕβριν τοῦ Ισραηλ, διότι ἐκτινάσσοντες ἐξετίναξαν
      αὐτοὺς καὶ τὰ κλήµατα αὐτῶν, διέφθειραν</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲁⲩⲧⲁⲕⲟ ⲛ̀ⲟⲩϩⲟⲡⲗⲟⲛ ⲛ̀ⲧⲉ ⲧⲟⲩϫⲓⲏ ⲉ̀ⲃⲟⲗ ϧⲉⲛ ⲛⲓⲣⲱⲙⲓ ϩⲁⲛⲣⲱⲙⲓ ⲛ̀ϫⲱⲣⲓ ⲉⲩⲥⲱⲃⲓ ϧⲉⲛ
      ⲟⲩⲭⲣⲱⲙ ⲛⲓⲙⲟⲩⲥⲉⲣ ⲛ̀ⲧⲉ ⲛⲟⲩϩⲁⲣⲙⲁ ϧⲉⲛ ⲛⲓⲉϩⲟⲟⲩ ⲛ̀ⲧⲉ ⲡⲥⲟⲃϯ ⲟⲩⲟϩ ⲛⲓϭⲁⲥⲓϩⲑⲟ
      ⲉⲩⲉ̀ϣⲑⲟⲣⲧⲉⲣ</td>
      <td class="language English"><span style="color:#b00e23">(3)</span> They
      have destroyed the arms of their power from among men, their mighty men
      sporting with fire: the reins of their chariots shall be destroyed in the
      day of his preparation, and the horsemen shall be thrown into
      confusion</td>
      <td class="language Greek">(4) ὅπλα δυναστείας αὐτῶν ἐξ ἀνθρώπων,
      ἄνδρας δυνατοὺς ἐµπαίζοντας ἐν πυρί· αἱ ἡνίαι τῶν ἁρµάτων
      αὐτῶν ἐν ἡµέρᾳ ἑτοιµασίας αὐτοῦ, καὶ οἱ ἱππεῖς
      θορυβηθήσονται</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ϧⲉⲛ
      ⲛⲓⲙⲱⲓⲧ ⲟⲩⲟϩ ⲉⲩⲉ̀ϫⲟⲣ ⲉ̀ⲃⲟⲗ ⲛ̀ϫⲉ ⲛⲓϩⲁⲣⲙⲁ ⲟⲩⲟϩ ⲉⲩⲉ̀ϭⲗⲟⲙⲗⲉⲙ ϧⲉⲛ ⲛⲓⲡⲗⲁⲧⲓⲁ
      ⲧⲟⲩϩⲟⲣⲁⲥⲓⲥ ⲙ̀ⲫⲣⲏϯ ⲛ̀ϩⲁⲛⲗⲁⲙⲡⲁⲥ ⲛ̀ⲭⲣⲱⲙ ⲛⲉⲙ ⲙ̀ⲫⲣⲏϯ ⲛ̀ϩⲁⲛⲗⲁⲙⲡⲁⲥ ⲉⲩϭⲟϫⲓ</td>
      <td class="language English"><span style="color:#b00e23">(4)</span> in
      the ways, and the chariots shall clash together, and shall be entangled
      in each other in the broad ways: their appearance is as lamps of fire,
      and as gleaming lightnings.</td>
      <td class="language Greek">(5) ἐν ταῖς ὁδοῖς, καὶ συγχυθήσονται τὰ
      ἅρµατα καὶ συµπλακήσονται ἐν ταῖς πλατείαις· ἡ ὅρασις αὐτῶν
      ὡς λαµπάδες πυρὸς καὶ ὡς ἀστραπαὶ διατρέχουσαι.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲉⲩⲉ̀ⲉⲣⲫⲙⲉⲩⲓ ⲛ̀ϫⲉ ⲛⲟⲩⲛⲓϣϯ ⲟⲩⲟϩ ⲉⲩⲉ̀ⲫⲱⲧ ϧⲉⲛ ⲡⲓⲉϩⲟⲟⲩ ⲟⲩⲟϩ ⲉⲩⲉ̀ϣⲱⲛⲓ ϧⲉⲛ
      ⲛⲟⲩϫⲓⲛⲙⲟϣⲓ ⲟⲩⲟϩ ⲉⲩⲉ̀ⲓⲱⲥ ⲉϫⲉⲛ ⲛⲓⲥⲟⲃⲧ ⲟⲩⲟϩ ⲉⲩⲉⲥⲟⲃϯ ⲛ̀ⲛⲟⲩⲙⲁⲛ̀ⲁⲣⲉϩ</td>
      <td class="language English"><span style="color:#b00e23">(5)</span> And
      their mighty men shall bethink themselves and flee by day; and they shall
      be weak as they go; and they shall hasten to her walls, and shall prepare
      their defences.</td>
      <td class="language Greek">(6) καὶ µνησθήσονται οἱ µεγιστᾶνες αὐτῶν
      καὶ φεύξονται ἡµέρας καὶ ἀσθενήσουσιν ἐν τῇ πορείᾳ αὐτῶν
      καὶ σπεύσουσιν ἐπὶ τὰ τείχη καὶ ἑτοιµάσουσιν τὰς προφυλακὰς
      αὐτῶν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲛⲓⲡⲩⲗⲏ ⲛ̀ⲧⲉ ⲛⲓⲃⲁⲕⲓ ⲁⲩⲟⲩⲱⲛ ⲟⲩⲟϩ ⲁⲩϩⲉⲓ ⲛ̀ϫⲉ ⲛⲓⲙⲉⲧⲟⲩⲣⲱⲟⲩ ⲟⲩⲟϩ ϯϩⲩⲡⲟⲥⲧⲁⲥⲓⲥ
      ⲁⲥϭⲱⲣⲡ ⲉ̀ⲃⲟⲗ</td>
      <td class="language English"><span style="color:#b00e23">(6)</span> The
      gates of the cities have been opened, and the palaces have fallen into
      ruin,</td>
      <td class="language Greek">(7) πύλαι τῶν ποταµῶν διηνοίχθησαν, καὶ
      τὰ βασίλεια διέπεσεν,</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲛ̀ⲑⲟⲥ ⲛⲁⲥⲛⲏⲟⲩ ⲉ̀ⲡϣⲱⲓ ⲟⲩⲟϩ ⲛⲁⲩⲓⲛⲓ ⲛ̀ⲛⲉⲥⲕⲉⲃⲱⲕⲓ ⲛ̀ⲥϩⲓⲙⲓ ⲙ̀ⲫⲣⲏϯ
      ⲛ̀ϩⲁⲛϭⲣⲟⲙⲡⲓ ⲉⲩⲉ̀ⲉⲣⲟⲩⲱ ϧⲉⲛ ⲡⲟⲩϩⲏⲧ</td>
      <td class="language English"><span style="color:#b00e23">(7)</span> and
      the foundation has been exposed; and she has gone up, and her
      maid-servants were led away as doves moaning in their hearts.</td>
      <td class="language Greek">(8) καὶ ἡ ὑπόστασις ἀπεκαλύφθη, καὶ
      αὕτη ἀνέβαινεν, καὶ αἱ δοῦλαι αὐτῆς ἤγοντο καθὼς περιστεραὶ
      φθεγγόµεναι ἐν καρδίαις αὐτῶν.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲛⲓⲛⲉⲩⲏ ⲁⲩⲙ̀ⲫⲣⲏϯ ⲛ̀ⲟⲩⲕⲟⲗⲩⲙⲃⲏⲑⲣⲁ ⲙ̀ⲙⲱⲟⲩ ⲛ̀ϫⲉ ⲛⲉⲥⲙⲱⲟⲩ ⲟⲩⲟϩ ⲛ̀ⲑⲱⲟⲩ ⲉⲩⲫⲏⲧ
      ⲙ̀ⲡⲟⲩⲟϩⲓ ⲉ̀ⲣⲁⲧⲟⲩ ⲟⲩⲟϩ ⲛⲉ ⲙⲙⲟⲛ ⲡⲉⲧϫⲟⲩϣⲧ</td>
      <td class="language English"><span style="color:#b00e23">(8)</span> And
      as for Nineve, her waters shall be as a pool of water: and they fled, and
      staid not, and there was none to look back.</td>
      <td class="language Greek">(9) καὶ Νινευη, ὡς κολυµβήθρα ὕδατος τὰ
      ὕδατα αὐτῆς, καὶ αὐτοὶ φεύγοντες οὐκ ἔστησαν, καὶ οὐκ ἦν
      ὁ ἐπιβλέπων.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲛⲁⲩϩⲱⲗⲉⲙ ⲙ̀ⲡⲓϩⲁⲧ ⲛⲁⲩϩⲱⲗⲉⲙ ⲙ̀ⲡⲓⲛⲟⲩⲃ ⲟⲩⲟϩ ⲛⲉ ⲙ̀ⲙⲟⲛ ⲁⲩⲣⲏϫϥ ⲛ̀ⲧⲉ ⲡⲉⲥⲥⲟⲗⲥⲉⲗ
      ⲁⲩϩⲣⲟϣ ⲉ̀ϩⲟⲧⲉ ⲛⲉⲥⲥⲕⲉⲩⲟⲥ ⲧⲏⲣⲟⲩ ⲉⲧⲥⲱⲧⲡ</td>
      <td class="language English"><span style="color:#b00e23">(9)</span> They
      plundered the silver, they plundered the gold, and there was no end of
      their adorning; they were loaded with it upon all their pleasant
      vessels.</td>
      <td class="language Greek">(10) διήρπαζον τὸ ἀργύριον, διήρπαζον τὸ
      χρυσίον, καὶ οὐκ ἦν πέρας τοῦ κόσµου αὐτῆς· βεβάρυνται ὑπὲρ
      πάντα τὰ σκεύη τὰ ἐπιθυµητὰ αὐτῆς.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲛⲉϩ ⲧⲟⲧⲟⲩ ⲉ̀ⲃⲟⲗ ⲛⲉⲙ ⲟⲩⲭⲁ ⲧⲟⲧⲟⲩ ⲉ̀ⲃⲟⲗ ⲛⲉⲙ ⲟⲩⲁⲗⲁⲡⲗⲉⲡ ⲛ̀ϩⲏⲧ ⲛⲉⲙ ⲟⲩϧⲟⲙϧⲉⲙ
      ⲛ̀ϩⲏⲧ ⲛⲉⲙ ⲟⲩⲃⲱⲗ ⲉ̀ⲃⲟⲗ ⲛ̀ⲧⲉ ϩⲁⲛⲫⲁⲧ ⲛⲉⲙ ϩⲁⲛⲛⲁⲕϩⲓ ϩⲓϫⲉⲛ ϯⲡⲓ ⲛⲓⲃⲉⲛ ⲟⲩⲟϩ ⲛⲓϩⲟ
      ⲛ̀ⲧⲉ ⲟⲩⲟⲛ ⲛⲓⲃⲉⲛ ⲙ̀ⲫⲣⲏϯ ⲛ̀ⲟⲩⲉⲗϩⲱⲡ ⲛ̀ⲧⲉ ⲟⲩϣⲓⲱ</td>
      <td class="language English"><span style="color:#b00e23">(10)</span>
      There is thrusting forth, and shaking, and tumult, and heart-breaking,
      and loosing of knees, and pangs on all loins; and the faces of all are as
      the blackening of a pot.</td>
      <td class="language Greek">(11) ἐκτιναγµὸς καὶ ἀνατιναγµὸς καὶ
      ἐκβρασµὸς καὶ καρδίας θραυσµὸς καὶ ὑπόλυσις γονάτων καὶ
      ὠδῖνες ἐπὶ πᾶσαν ὀσφύν, καὶ τὸ πρόσωπον πάντων ὡς πρόσκαυµα
      χύτρας.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁϥⲑⲱⲛ ⲫⲙⲁⲛ̀ϣⲱⲡⲓ ⲛ̀ⲧⲉ ⲛⲓⲙⲟⲩⲓ ⲛⲉⲙ ⲡⲓⲙⲁⲛ̀ⲙⲟⲛⲓ ⲉⲧϣⲟⲡ ⲛ̀ⲛⲓⲙⲁⲥ ⲙ̀ⲙⲟⲩⲓ ⲫⲙⲁ
      ⲉⲧⲁϥϣⲉ ⲛⲁϥ ⲉ̀ⲣⲟϥ ⲛ̀ϫⲉ ⲡⲓⲙⲟⲩⲓ ⲉ̀ⲑⲣⲉϥϣⲉ ⲉ̀ϧⲟⲩⲛ ⲉ̀ⲙⲁⲩ ⲛ̀ϫⲉ ⲟⲩⲙⲁⲥ ⲙ̀ⲙⲟⲩⲓ ⲟⲩⲟϩ
      ⲛⲉ ⲙ̀ⲙⲟⲛ ⲫⲏ ⲉⲧϯϩⲟϯ</td>
      <td class="language English"><span style="color:#b00e23">(11)</span>
      Where is the dwelling-place of the lions, and the pasture that belonged
      to the whelps? where did the lion go, that the lion’s whelp should enter
      in there, and there was none to scare him away?</td>
      <td class="language Greek">(12) ποῦ ἐστιν τὸ κατοικητήριον τῶν
      λεόντων καὶ ἡ νοµὴ ἡ οὖσα τοῖς σκύµνοις, οὗ ἐπορεύθη λέων
      τοῦ εἰσελθεῖν ἐκεῖ, σκύµνος λέοντος καὶ οὐκ ἦν ὁ
      ἐκφοβῶν;</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲙⲟⲩⲓ ⲁϥϩⲱⲗⲉⲙ ⲙ̀ⲫⲣⲱϣⲓ ⲛ̀ⲛⲉϥⲙⲁⲥ ⲟⲩⲟϩ ⲛⲉϥⲙⲟⲩⲓ ⲁϥⲱϫϩ ⲙ̀ⲙⲱⲟⲩ ⲟⲩⲟϩ ⲁϥⲙⲟϩ
      ⲙ̀ⲡⲉϥⲃⲏⲃ ⲛ̀ϫⲟⲣϫⲥ ⲛⲉⲙ ⲡⲉϥⲙⲁⲛ̀ϣⲱⲡⲓ ⲛ̀ϩⲱⲗⲉⲙ</td>
      <td class="language English"><span style="color:#b00e23">(12)</span> The
      lion seized enough prey for his whelps, and strangled for his young
      lions, and filled his lair with prey, and his dwelling-place with
      spoil.</td>
      <td class="language Greek">(13) λέων ἥρπασεν τὰ ἱκανὰ τοῖς
      σκύµνοις αὐτοῦ καὶ ἀπέπνιξεν τοῖς λέουσιν αὐτοῦ καὶ ἔπλησεν
      θήρας νοσσιὰν αὐτοῦ καὶ τὸ κατοικητήριον αὐτοῦ ἁρπαγῆς.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ϩⲏⲡⲡⲉ ⲁ̀ⲛⲟⲕ ⲉ̀ϩⲣⲏⲓ ⲉ̀ϫⲱ ⲡⲉϫⲉ ⲡϭ̅ⲥ̅ ⲡⲓⲡⲁⲛⲧⲟⲕⲣⲁⲧⲱⲣ ⲟⲩⲟϩ ⲡⲉⲙⲏϣ ϯⲛⲁⲣⲟⲕϩϥ ϧⲉⲛ
      ⲟⲩⲭⲣⲱⲙ ⲟⲩⲟϩ ⲛⲉⲙⲟⲩⲓ ⲉⲥⲉ̀ⲟⲩⲟⲙⲟⲩ ⲛ̀ϫⲉ ⲟⲩⲥⲏϥⲓ ⲟⲩⲟϩ ϯⲛⲁϥⲱϯ ⲛ̀ⲧⲉϫⲟⲣϫⲥ ⲉ̀ⲃⲟⲗ
      ϩⲓϫⲉⲛ ⲡⲕⲁϩⲓ ⲟⲩⲟϩ ⲛ̀ⲛⲟⲩⲥⲱⲧⲉⲙ ϫⲉ ⲉ̀ⲛⲉϩⲃⲏⲟⲩⲓ</td>
      <td class="language English"><span style="color:#b00e23">(13)</span>
      Behold, I am against thee, saith the Lord Almighty, and I will burn up
      thy multitude in the smoke, and the sword shall devour thy lions; and I
      will utterly destroy thy prey from off the land, and thy deeds shall no
      more at all be heard of.</td>
      <td class="language Greek">(14) ἰδοὺ ἐγὼ ἐπὶ σέ, λέγει κύριος
      παντοκράτωρ, καὶ ἐκκαύσω ἐν καπνῷ πλῆθός σου, καὶ τοὺς
      λέοντάς σου καταφάγεται ῥοµφαία, καὶ ἐξολεθρεύσω ἐκ τῆς γῆς
      τὴν θήραν σου, καὶ οὐ µὴ ἀκουσθῇ οὐκέτι τὰ ἔργα σου.</td>
    </tr>
  </table>
</body>
</html>
