<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_81.html" rel="next">
  <link href="psalms_79.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_80">Psalms 80</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲡ̅. ⲛ̀ⲧⲉ ⲁⲥⲁⲫ. ⲉ̀ⲡϫⲱⲕ ⲉ̀ⲃⲟⲗ
      ⲉ̀ϫⲉⲛ ⲛⲓϩⲣⲱⲧ.</span>
      </td>
      <td>ⲡ̅. ⲉⲡϫⲱⲕ ⲉⲃⲟⲗ ϩⲁ ⲛⲉϩⲣⲱⲧ ⲡⲉⲯⲁⲗⲙⲟⲥ ⲛ̅ⲁⲥⲁⲫ ⲙ̅ⲡϯⲟⲩ ⲙ̅ⲡⲥⲁⲃⲃⲁⲧⲟⲛ.</td>
      <td>For the end, a Psalm for Asaph, concerning the wine-presses.</td>
      <td>Εἰς τὸ τέλος, ὑπὲρ τῶν ληνῶν· τῷ Ασαφ ψαλµός.</td>
    </tr>

    <tr>
      <td><span style="color:#b00e23">(ⲁ̅)</span> ⲑⲉⲗⲏⲗ ⲙ̀ⲫϯ ⲡⲉⲛⲃⲟⲏⲑⲟⲥ:
      ⲉ̀ϣⲗⲏⲗⲟⲩⲓ ⲙ̀ⲫϯ ⲛ̀ⲓⲁⲕⲱⲃ.</td>
      <td><span style="color:#b00e23">(ⲁ︦)</span> ⲧⲉⲗⲏⲗ ⲙ̅ⲡⲛⲟⲩⲧⲉ ⲡⲉⲛⲃⲟⲏⲑⲟⲥ.
      ϯⲗⲟⲩⲗⲁⲓ ⲙ̅ⲡⲛⲟⲩⲧⲉ ⲛ̅ⲓⲁⲕⲱⲃ.</td>
      <td><span style="color:#b00e23">(1)</span> Rejoice ye in God our helper;
      shout aloud to the God of Jacob.</td>
      <td><span style="color:#b00e23">(1)</span> Ἀγαλλιᾶσθε τῷ θεῷ τῷ βοηθῷ
      ἡµῶν, ἀλαλάξατε τῷ θεῷ Ιακωβ·</td>
    </tr>

    <tr>
      <td><span style="color:#b00e23">(ⲃ̅)</span> ϭⲓ ⲛ̀ⲟⲩⲯⲁⲗⲧⲏⲣⲓⲟⲛ ⲟⲩⲟϩ ⲙⲟⲓ
      ⲛ̀ⲟⲩⲕⲉⲙⲕⲉⲙ: ⲟⲩⲯⲁⲗⲧⲏⲣⲓⲟⲛ ⲉ̀ⲛⲉⲥⲱϥ ⲛⲉⲙ ⲟⲩⲕⲩⲑⲁⲣⲁ.</td>
      <td><span style="color:#b00e23">(ⲃ︦)</span> ϫⲓ ⲛ̅ⲟⲩⲯⲁⲗⲙⲟⲥ ⲛ̅ⲧⲉⲧⲛ̅ϯ
      ⲛ̅ⲟⲩⲧⲩⲙⲡⲁⲛⲟⲛ ⲟⲩⲯⲁⲗⲧⲏⲣⲓⲟⲛ ⲉϥⲛⲟⲧⲙ̅ ⲙⲛ̅ ⲟⲩⲕⲓⲑⲁⲣⲁ.</td>
      <td><span style="color:#b00e23">(2)</span> Take a psalm, and produce the
      timbrel, the pleasant psaltery with the harp.</td>
      <td><span style="color:#b00e23">(2)</span> λάβετε ψαλµὸν καὶ δότε
      τύµπανον, ψαλτήριον τερπνὸν µετὰ κιθάρας·</td>
    </tr>

    <tr>
      <td><span style="color:#b00e23">(ⲅ̅)</span> ⲁⲣⲓⲥⲁⲗⲡⲓⲍⲓⲛ ϧⲉⲛ ⲟⲩⲥⲟⲩⲁⲓ ϧⲉⲛ
      ⲟⲩⲥⲁⲗⲡⲓⲅⲅⲟⲥ: ϧⲉⲛ ⲟⲩⲉϩⲟⲟⲩ ⲙ̀ⲙⲏⲓⲛⲓ ⲛ̀ⲧⲉ ⲛⲉⲧⲉⲛϣⲁⲓ.</td>
      <td><span style="color:#b00e23">(ⲅ︦)</span> ⲥⲁⲗⲡⲓⲍⲉ ⲛ̅ϩⲉⲛⲥⲁⲗⲡⲓⲅⲝ̅ ϩⲛ̅
      ⲛ̅ⲥⲟⲩⲁ ⲙ̅ⲡⲉϩⲟⲟⲩ ⲉⲧⲟⲩⲟⲛϩ̅ ⲉⲃⲟⲗ ⲙ̅ⲡⲉⲛϣⲁ.</td>
      <td><span style="color:#b00e23">(3)</span> Blow the trumpet at the new
      moon, in the glorious day of your feast.</td>
      <td><span style="color:#b00e23">(3)</span> σαλπίσατε ἐν νεοµηνίᾳ
      σάλπιγγι, ἐν εὐσήµῳ ἡµέρᾳ ἑορτῆς ἡµῶν·</td>
    </tr>

    <tr>
      <td><span style="color:#b00e23">(ⲇ̅)</span> ϫⲉ ⲟⲩⲁϩⲥⲁϩⲛⲓ ⲡⲉ ⲙ̀ⲡⲓⲥ̅ⲗ̅:
      ⲟⲩⲟϩ ⲟⲩϩⲁⲡ ⲡⲉ ⲙ̀ⲫϯ ⲛ̀ⲓⲁⲕⲱⲃ:</td>
      <td><span style="color:#b00e23">(ⲇ︦)</span> ϫⲉ ⲟⲩⲡⲣⲟⲥⲧⲁⲅⲙⲁ ⲙ̅ⲡⲓⲏ̅ⲗ̅ ⲡⲉ.
      ⲁⲩⲱ ⲟⲩϩⲁⲡ ⲡⲉ ⲙ̅ⲡⲛⲟⲩⲧⲉ ⲛ̅ⲓⲁⲕⲱⲃ.</td>
      <td><span style="color:#b00e23">(4)</span> For this is an ordinance for
      Israel, and a statute of the God of Jacob.</td>
      <td><span style="color:#b00e23">(4)</span> ὅτι πρόσταγµα τῷ Ισραηλ ἐστὶν
      καὶ κρίµα τῷ θεῷ Ιακωβ.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(4)</span> ⲁϥⲭⲁϥ ⲛ̀ⲟⲩⲙⲉⲧⲙⲉⲑⲣⲉ ϧⲉⲛ ⲓⲱⲥⲏⲫ ϧⲉⲛ ⲡⲉϥϫⲓⲛⲓ̀
      ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲭⲏⲙⲓ. <span style="color:#05537d">(5)</span> ⲟⲩⲗⲁⲥ
      ⲉ̀ⲛⲁϥⲥⲱⲟⲩⲛ ⲙ̀ⲙⲟϥ ⲁⲛ ⲁϥⲥⲱⲧⲉⲙ ⲉ̀ⲣⲟϥ.</td>
      <td><span style="color:#b00e23">(ⲉ︦)</span> ⲁϥⲕⲁⲁϥ ⲙ̅ⲙⲛ̅ⲧⲣⲉ ⲛ̅ⲓⲱⲥⲏⲫ. ϩⲙ̅
      ⲡⲧⲣⲉϥⲉⲓ ⲉⲃⲟⲗ ϩⲙ̅ ⲡⲕⲁϩ ⲛ̅ⲕⲏⲙⲉ. ⲁϥⲥⲱⲧⲙ̅ ⲉⲩⲁⲥⲡⲉ ⲉⲛϥⲥⲟⲟⲩⲛ ⲙ̅ⲙⲟⲥ ⲁⲛ.</td>
      <td><span style="color:#b00e23">(5)</span> He made it to be a testimony
      in Joseph, when he came forth out of the land of Egypt: he heard a
      language which he understood not.</td>
      <td><span style="color:#b00e23">(5)</span> µαρτύριον ἐν τῷ Ιωσηφ ἔθετο
      αὐτὸν ἐν τῷ ἐξελθεῖν αὐτὸν ἐκ γῆς Αἰγύπτου· γλῶσσαν, ἣν οὐκ ἔγνω,
      ἤκουσεν·</td>
    </tr>

    <tr>
      <td><span style="color:#b00e23">(ⲋ̅)</span> ⲁϥⲧⲁⲥⲑⲟ ⲛ̀ⲧⲉϥϭⲓⲥⲓ ⲉ̀ⲃⲟⲗ ϩⲁ
      ϩⲁⲛⲉⲧⲫⲱⲟⲩⲓ: ⲛⲉϥϫⲓϫ ⲁⲩⲉⲣⲃⲱⲕ ϧⲉⲛ ⲡⲓⲕⲟⲧ.</td>
      <td><span style="color:#b00e23">(ⲋ︦)</span> ⲁϥⲕⲧⲟ ⲛ̅ⲧⲉϥϫⲓⲥⲉ ⲉⲃⲟⲗ ϩⲛ̅
      ⲟⲩⲉⲧⲡⲱ ⲛⲉϥϭⲓϫ ⲁⲩⲣ̅ϩⲙ̅ϩⲁⲗ ϩⲛ̅ ⲟⲩⲕⲟⲧ</td>
      <td><span style="color:#b00e23">(6)</span> He removed his back from
      burdens: his hands slaved in making the baskets.</td>
      <td><span style="color:#b00e23">(6)</span> ἀπέστησεν ἀπὸ ἄρσεων τὸν νῶτον
      αὐτοῦ, αἱ χεῖρες αὐτοῦ ἐν τῷ κοφίνῳ ἐδούλευσαν.</td>
    </tr>

    <tr>
      <td><span style="color:#b00e23">(ⲍ̅)</span> ϧⲉⲛ ⲟⲩϩⲟϫϩⲉϫ ⲁⲕⲧⲱⲃϩ ⲙ̀ⲙⲟⲓ:
      ⲟⲩⲟϩ ⲁⲓⲛⲁϩⲙⲉⲕ: ⲁⲓⲥⲱⲧⲉⲙ ⲉ̀ⲣⲟⲕ ⲉ̀ⲃⲟⲗ ϧⲉⲛ ⲡⲉⲧϩⲏⲡ ⲛ̀ⲧⲉ ⲟⲩⲥⲁⲣⲁⲑⲏⲟⲩ.
      <span style="color:#05537d">(8)</span> ⲁⲓⲉⲣⲇⲟⲕⲓⲙⲁⲍⲓⲛ ⲙ̀ⲙⲟⲕ ϩⲓϫⲉⲛ ⲫⲙⲱⲟⲩ
      ⲛ̀ⲧⲉ ⲟⲩⲁⲛⲧⲓⲗⲟⲅⲓⲁ.</td>
      <td><span style="color:#b00e23">(ⲍ︦)</span> ⲁⲕⲱϣ ⲉϩⲣⲁⲓ ⲉⲣⲟⲓ ϩⲛ̅ ⲟⲩⲑⲗⲓⲯⲓⲥ
      ⲁⲓⲛⲁϩⲙⲉⲕ. ⲁⲓⲥⲱⲧⲙ̅ ⲉⲣⲟⲕ ϩⲙ̅ ⲡⲡⲉⲑⲏⲡ ⲛ̅ⲟⲩϩⲁⲧⲏⲩ. ⲁⲓⲇⲟⲕⲓⲙⲁⲍⲉ ⲙ̅ⲙⲟⲕ ϩⲓϫⲙ̅ ⲡⲙⲟⲟⲩ
      ⲛ̅ⲧⲁⲛⲧⲓⲗⲟⲅⲓⲁ ⲇⲓⲁⲯⲁⲗ.</td>
      <td><span style="color:#b00e23">(7)</span> Thou didst call upon me in
      trouble, and I delivered thee; I heard thee in the secret place of the
      storm: I proved thee at the water of Strife. Pause.</td>
      <td><span style="color:#b00e23">(7)</span> Ἐν θλίψει ἐπεκαλέσω µε, καὶ
      ἐρρυσάµην σε· ἐπήκουσά σου ἐν ἀποκρύφῳ καταιγίδος, ἐδοκίµασά σε ἐπὶ
      ὕδατος ἀντιλογίας. διάψαλµα.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(9)</span> ⲥⲱⲧⲉⲙ ⲡⲁⲗⲁⲟⲥ ⲟⲩⲟϩ ⲛ̀ⲧⲁⲥⲁϫⲓ ⲛⲉⲙⲁⲕ: ⲟⲩⲟϩ ⲡⲓⲥ̅ⲗ̅
      ⲟⲩⲟϩ ⲛ̀ⲧⲁⲉⲣⲙⲉⲑⲣⲉ ⲛⲁⲕ. <span style="color:#05537d">(10)</span> ⲉ̀ϣⲱⲡ
      ⲁⲕϣⲁⲛⲥⲱⲧⲉⲙ ⲛ̀ⲥⲱⲓ</td>
      <td><span style="color:#b00e23">(ⲏ︦)</span> ⲥⲱⲧⲙ ⲡⲁⲗⲁⲟⲥ ⲧⲁϣⲁϫⲉ ⲛⲙ̅ⲙⲁⲕ.
      ⲡⲓⲏ̅ⲗ̅ ⲧⲁⲣ̅ⲙⲛ̅ⲧⲣⲉ ⲛⲁⲕ. ⲉϣⲱⲡⲉ ⲉⲕϣⲁⲛⲥⲱⲧⲙ̅ ⲉⲣⲟⲓ</td>
      <td><span style="color:#b00e23">(8)</span> Hear, my people, and I will
      speak to thee, O Israel; and I will testify to thee: if thou wilt hearken
      to me;</td>
      <td><span style="color:#b00e23">(8)</span> ἄκουσον, λαός µου, καὶ
      διαµαρτύροµαί σοι· Ισραηλ, ἐὰν ἀκούσῃς µου,</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(10)</span> ⲛ̀ⲛⲉϥϣⲱⲡⲓ ⲛ̀ϧⲏⲧⲕ ⲛ̀ϫⲉ ⲟⲩⲛⲟⲩϯ ⲙ̀ⲃⲉⲣⲓ: ⲟⲩⲇⲉ
      ⲛ̀ⲛⲉⲕⲟⲩⲱϣⲧ ⲛ̀ⲕⲉⲛⲟⲩϯ ⲛ̀ϣⲉⲙⲙⲟ:</td>
      <td><span style="color:#b00e23">(ⲑ︦)</span> ⲙ̅ⲙⲛ̅ ⲛⲟⲩⲧⲉ ⲛ̅ⲃⲣ̅ⲣⲉ ⲛⲁϣⲱⲡⲉ
      ⲛ̅ϩⲏⲧⲕ̅. ⲟⲩⲇⲉ ⲛ̅ⲛⲉⲕⲟⲩⲱϣⲧ̅ ⲛ̅ⲛⲟⲩⲧⲉ ⲛ̅ϣⲙ̅ⲙⲟ.</td>
      <td><span style="color:#b00e23">(9)</span> there shall be no new god in
      thee; neither shalt thou worship a strange god.</td>
      <td><span style="color:#b00e23">(9)</span> οὐκ ἔσται ἐν σοὶ θεὸς
      πρόσφατος, οὐδὲ προσκυνήσεις θεῷ ἀλλοτρίῳ·</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(10)</span> ⲁ̀ⲛⲟⲕ ⲅⲁⲣ ⲡⲉ ⲡϭ̅ⲥ̅ ⲡⲉⲕⲛⲟⲩϯ: ⲫⲏ ⲉⲧⲁϥⲉⲛⲕ ⲉ̀ⲃⲟⲗ
      ϧⲉⲛ ⲡⲕⲁϩⲓ ⲛ̀ⲭⲏⲙⲓ: ⲟⲩⲱϣⲥ ⲛ̀ⲣⲱⲕ ⲉ̀ⲃⲟⲗ ⲟⲩⲟϩ ⲛ̀ⲧⲁⲙⲁϩϥ.</td>
      <td><span style="color:#b00e23">(ⲓ︦)</span> ⲁⲛⲟⲕ ⲅⲁⲣ ⲡⲉ ⲡϫⲟⲉⲓⲥ ⲡⲉⲕⲛⲟⲩⲧⲉ
      ⲡⲉⲛⲧⲁϥⲛ̅ⲧⲕ̅ ⲉϩⲣⲁⲓ ϩⲙ̅ ⲡⲕⲁϩ ⲛ̅ⲕⲏⲙⲉ. ⲟⲩⲱⲛ ⲛ̅ⲧⲉⲕⲧⲁⲡⲣⲟ ⲧⲁⲙⲁϩⲥ̅.</td>
      <td><span style="color:#b00e23">(10)</span> For I am the Lord thy God,
      that brought thee out of the land of Egypt: open thy mouth wide, and I
      will fill it.</td>
      <td><span style="color:#b00e23">(10)</span> ἐγὼ γάρ εἰµι κύριος ὁ θεός
      σου ὁ ἀναγαγών σε ἐκ γῆς Αἰγύπτου· πλάτυνον τὸ στόµα σου, καὶ πληρώσω
      αὐτό.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(11)</span> ⲟⲩⲟϩ ⲙ̀ⲡⲉϥⲥⲱⲧⲉⲙ ⲉⲧ̀ⲁⲥⲙⲏ ⲛ̀ϫⲉ ⲡⲁⲗⲁⲟⲥ: ⲟⲩⲟϩ
      ⲡⲓⲥ̅ⲗ̅ ⲙ̀ⲡⲉϥϯϩⲑⲏϥ ⲉ̀ⲣⲟⲓ:</td>
      <td><span style="color:#b00e23">(ⲓ︦ⲁ︦)</span> ⲙ̅ⲡⲉ ⲡⲁⲗⲁⲟⲥ ⲥⲱⲧⲙ̅ ⲉⲧⲁⲥⲙⲏ.
      ⲡⲓⲏ̅ⲗ̅ ⲙ̅ⲡϥ̅ϯ ϩⲧⲏϥ ⲉⲣⲟⲓ.</td>
      <td><span style="color:#b00e23">(11)</span> But my people hearkened not
      to my voice; and Israel gave no heed to me.</td>
      <td><span style="color:#b00e23">(11)</span> καὶ οὐκ ἤκουσεν ὁ λαός µου
      τῆς φωνῆς µου, καὶ Ισραηλ οὐ προσέσχεν µοι·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(11)</span> ⲟⲩⲟϩ ⲁⲓⲧⲁⲟⲩⲟ ⲛⲱⲟⲩ ⲕⲁⲧⲁ ⲛⲓϩⲃⲏⲟⲩⲓ ⲛ̀ⲧⲉ ⲡⲟⲩϩⲏⲧ:
      ⲟⲩⲟϩ ⲥⲉⲛⲁⲙⲟϣⲓ ⲛ̀ϧⲣⲏⲓ ϧⲉⲛ ⲛⲟⲩϩⲃⲏⲟⲩⲓ.</td>
      <td><span style="color:#b00e23">(ⲓ︦ⲃ︦)</span> ⲁⲓϫⲟⲟⲩⲥⲉ ⲕⲁⲧⲁ ⲛ̅ⲉⲡⲓⲑⲩⲙⲓⲁ
      ⲛ̅ⲛⲉⲩϩⲏⲧ. ⲥⲉⲛⲁⲙⲟⲟϣⲉ ϩⲛ̅ ⲛⲉⲩϩⲃⲏⲩⲉ.</td>
      <td><span style="color:#b00e23">(12)</span> So I let them go after the
      ways of their own hearts: they will go on in their own ways.</td>
      <td><span style="color:#b00e23">(12)</span> καὶ ἐξαπέστειλα αὐτοὺς κατὰ
      τὰ ἐπιτηδεύµατα τῶν καρδιῶν αὐτῶν, πορεύσονται ἐν τοῖς ἐπιτηδεύµασιν
      αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(12)</span> ⲉⲛⲉ ⲁϥⲥⲱⲧⲉⲙ ⲛ̀ⲥⲱⲓ ⲛ̀ϫⲉ ⲡⲁⲗⲁⲟⲥ: ⲟⲩⲟϩ ⲡⲓⲥ̅ⲗ̅
      ⲉⲛⲉ ⲁϥⲙⲟϣⲓ ϩⲓ ⲛⲁⲙⲱⲓⲧ:</td>
      <td><span style="color:#b00e23">(ⲓ︦ⲅ︦)</span> ⲉⲛⲉⲛⲧⲁ ⲡⲁⲗⲁⲟⲥ ⲥⲱⲧⲙ̅ ⲛ̅ⲥⲱⲓ.
      ⲡⲓⲏ̅ⲗ̅ ⲉⲛⲉⲛⲧⲁϥⲃⲱⲕ ϩⲓ ⲛⲁϩⲓⲟⲟⲩⲉ.</td>
      <td><span style="color:#b00e23">(13)</span> If my people had hearkened to
      me, if Israel had walked in my ways,</td>
      <td><span style="color:#b00e23">(13)</span> εἰ ὁ λαός µου ἤκουσέν µου,
      Ισραηλ ταῖς ὁδοῖς µου εἰ ἐπορεύθη,</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(12)</span> ⲛ̀ϩⲣⲏⲓ ϧⲉⲛ ϩⲗⲓ ⲛⲟⲩϫⲁϫⲓ ⲛⲁⲓⲛⲁⲑⲉⲃⲓⲱⲟⲩ ⲡⲉ: ⲟⲩⲟϩ
      ⲛⲁⲓⲛⲁⲓⲛⲓ ⲛ̀ⲧⲁϫⲓϫ ⲉ̀ϩⲣⲏⲓ ⲉ̀ϫⲉⲛ ⲛⲏ ⲉⲧϩⲟϫϩⲉϫ ⲙ̀ⲙⲱⲟⲩ.</td>
      <td><span style="color:#b00e23">(ⲓ︦ⲇ︦)</span> ⲛⲉⲓⲛⲁⲑⲃ̅ⲃⲓⲟ ⲛ̅ⲛⲉⲩϫⲁϫⲉ ⲡⲉ
      ⲛ̅ⲟⲩⲉϣ ⲛ̅ⲗⲁⲁⲩ. ⲁⲩⲱ ⲛⲉⲓⲛⲁⲉⲓⲛⲉ ⲛ̅ⲛⲁϭⲓϫ ⲉϫⲛ̅ ⲛⲉⲧⲑⲗⲓⲃⲉ ⲙ̅ⲙⲟⲟⲩ.</td>
      <td><span style="color:#b00e23">(14)</span> I should have put down their
      enemies very quickly, and should have laid my hand upon those that
      afflicted them.</td>
      <td><span style="color:#b00e23">(14)</span> ἐν τῷ µηδενὶ ἂν τοὺς ἐχθροὺς
      αὐτῶν ἐταπείνωσα καὶ ἐπὶ τοὺς θλίβοντας αὐτοὺς ἐπέβαλον τὴν χεῖρά
      µου.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(13)</span> ⲛⲉⲛϫⲁϫⲓ ⲙ̀ⲡϭ̅ⲥ̅ ⲁⲩϫⲉ ⲙⲉⲑⲛⲟⲩϫ ⲉ̀ⲣⲟϥ: ⲉϥⲉ̀ϣⲱⲡⲓ
      ⲛ̀ϫⲉ ⲡⲟⲩⲥⲏⲟⲩ ϣⲁ ⲉⲛⲉϩ.</td>
      <td><span style="color:#b00e23">(ⲓ︦ⲉ︦)</span> ⲁ ⲛ̅ϫⲓϫⲉⲉⲩⲉ ⲙ̅ⲡϫⲟⲉⲓⲥ ϫⲓϭⲟⲗ
      ⲉⲣⲟϥ. ⲁⲩⲱ ⲡⲉⲩⲟⲩⲟⲉⲓϣ ⲛⲁϣⲱⲡⲉ ϣⲁ ⲉⲛⲉϩ.</td>
      <td><span style="color:#b00e23">(15)</span> The Lord’s enemies should
      have lied to him: but their time shall be for ever.</td>
      <td><span style="color:#b00e23">(15)</span> οἱ ἐχθροὶ κυρίου ἐψεύσαντο
      αὐτῷ, καὶ ἔσται ὁ καιρὸς αὐτῶν εἰς τὸν αἰῶνα.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(14)</span> ⲁϥⲧⲉⲙⲙⲱⲟⲩ ⲉ̀ⲃⲟⲗ ϧⲉⲛ ⲡⲱⲧ ⲛ̀ⲧⲉ ⲡⲓⲥⲟⲩⲟ: ⲟⲩⲟϩ
      ⲁϥⲧⲥⲱⲟⲩ ⲛ̀ⲉⲃⲓⲱ ⲉ̀ⲃⲟⲗ ϧⲉⲛ ϯⲡⲉⲧⲣⲁ.</td>
      <td><span style="color:#b00e23">(ⲓ︦ⲋ︦)</span> ⲁϥⲧⲙ̅ⲙⲟⲟⲩ ⲉⲃⲟⲗ ϩⲙ̅ ⲡⲱⲧ
      ⲙ̅ⲡⲉⲥⲟⲩⲟ: ⲁϥⲧⲥⲓⲟⲟⲩ ⲛ̅ⲉⲃⲓⲱ ⲉⲃⲟⲗ ϩⲛ̅ ⲟⲩⲡⲉⲧⲣⲁ:</td>
      <td><span style="color:#b00e23">(16)</span> And he fed them with the fat
      of wheat; and satisfied them with honey out of the rock.</td>
      <td><span style="color:#b00e23">(16)</span> καὶ ἐψώµισεν αὐτοὺς ἐκ
      στέατος πυροῦ καὶ ἐκ πέτρας µέλι ἐχόρτασεν αὐτούς.</td>
    </tr>
  </table>
</body>
</html>
