<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_13.html" rel="next">
  <link href="proverbs_11.html" rel="prev">
  <script src="main.js" type="module"></script>
</head>
<body class="bible">
  <h4 id="proverbs_12">Proverbs 12</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲫⲏ
      ⲉⲑⲙⲏⲓ ⲛ̀ⲟⲩⲥⲃⲱ ⲁϥⲉⲣⲁⲅⲁⲡⲁⲛ ⲙ̀ⲡⲓⲕⲁϯ ⲫⲏ ⲉⲧⲙⲟⲥϯ ⲛ̀ⲟⲩⲥⲟϩⲓ ⲟⲩⲁⲧϩⲏⲧ ⲡⲉ</td>
      <td class="language Sahidic"><span style="color:#b00e23">(ⲁ︦)</span> ϣⲁⲣⲉ
      ⲡⲉⲧⲙⲉ ⲛ̅ⲧⲉⲥⲃⲱ ⲙⲉⲣⲉ ⲧⲁⲓⲥⲑⲏⲥⲓⲥ ⲟⲩⲁⲧϩⲏⲧ ⲡⲉ ⲡⲉⲧⲙⲟⲥⲧⲉ ⲛ̅ⲛⲉϫⲡⲓⲟ.</td>
      <td class="language English"><span style="color:#b00e23">(1)</span> He
      that loves instruction loves sense, but he that hates reproofs is a
      fool.</td>
      <td class="language Greek"><span style="color:#b00e23">(1)</span> ὁ
      ἀγαπῶν παιδείαν ἀγαπᾷ αἴσθησιν, ὁ δὲ µισῶν ἐλέγχους ἄφρων.</td>
      <td class="language Akhmimic"><span style="color:#b00e23">(ⲁ︦)</span>
      ⳉⲁⲣⲉ ⲡⲉⲧⲙⲉⲓ̈ⲉ ⲛ̅ⲧⲥ̅ⲃⲟⲩ ⲙⲉⲣⲉ ⲧⲁⲓⲥⲑⲏⲥⲓⲥ ⲟⲩⲁⲑⲏⲧ ⲇⲉ ⲡⲉ ⲡⲉⲧⲙⲁⲥⲧⲉ ⲛ̅ⲛ̅ϫⲡⲓⲟ</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ϥⲥⲟⲧⲡ ⲛ̀ϫⲉ ⲫⲏ ⲉⲧⲁϥϫⲓⲙⲓ ⲛ̀ⲟⲩϩⲙⲟⲧ ϧⲁⲧⲉⲛ ⲫϯ ⲟⲩⲣⲱⲙⲓ ⲇⲉ ⲙ̀ⲡⲁⲣⲁⲛⲟⲙⲟⲥ ⲉⲩⲭⲁⲣⲱⲟⲩ
      ⲉ̀ⲣⲟϥ</td>
      <td class="language Sahidic"><span style="color:#b00e23">(ⲃ︦)</span>
      ⲛⲁⲛⲟⲩ ⲡⲉⲛⲧⲁϥϩⲉ ⲉⲩϩⲙⲟⲧ ⲛ̅ⲛⲁϩⲣⲙ̅ ⲡⲛⲟⲩⲧⲉ ⲉⲣⲉ ⲟⲩⲣⲱⲙⲉ ⲇⲉ ⲛ̅ⲣⲉϥⲙⲉⲉⲩⲉ ⲉⲡⲡⲉⲑⲟⲟⲩ
      ⲡⲁⲣⲁⲛⲟⲙⲓ.</td>
      <td class="language English"><span style="color:#b00e23">(2)</span> He
      that has found favour with the Lord is made better; but a transgressor
      shall be passed over in silence.</td>
      <td class="language Greek"><span style="color:#b00e23">(2)</span>
      κρείσσων ὁ εὑρὼν χάριν παρὰ κυρίῳ, ἀνὴρ δὲ παράνοµος
      παρασιωπηθήσεται.</td>
      <td class="language Akhmimic"><span style="color:#b00e23">(ⲃ︦)</span>
      ⲛⲁⲛⲟⲩ ⲡⲉⲧⲁϩϭⲓⲛⲉ ⲛ̅ⲟⲩϩⲙⲁⲧ ⲛ̅ⲛⲁϩⲣⲙ̅ ⲡⲛⲟⲩⲛⲧⲉ ⲁⲣⲉ ⲟⲩⲣⲱⲙⲉ ⲛ̅ⲣⲉϥⲙⲉⲩⲉ ⲁⲡⲡⲉⲑⲁⲩ
      ⲣ̅ⲡⲁⲣⲁⲛⲟⲙⲉⲓ</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲛ̀ⲛⲉϥⲧⲁϩⲟϥ ⲉ̀ⲣⲁⲧϥ ⲛ̀ϫⲉ ⲟⲩⲣⲱⲙⲓ ⲉ̀ⲃⲟⲗ ϩⲓⲧⲟⲧϥ ⲛ̀ⲟⲩⲁⲛⲟⲙⲟⲥ ⲛⲓⲛⲟⲩⲛⲓ ⲇⲉ ⲛ̀ⲧⲉ
      ⲛⲓⲑⲙⲏⲓ ⲛ̀ⲛⲟⲩϥⲟⲧⲟⲩ ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲅ︦)</span>
      ⲙⲛ̅ⲣⲱⲙⲉ ⲛⲁⲥⲟⲟⲩⲧⲛ̅ ⲉⲃⲟⲗ ϩⲛ̅ ⲟⲩⲁⲛⲁⲙⲟⲥ ⲛ̅ⲛⲟⲩⲛⲉ ⲛ̅ⲛ̅ⲇⲓⲕⲁⲓⲟⲥ ⲛⲁⲡⲱⲣⲕ̅ ⲁⲛ</td>
      <td class="language English"><span style="color:#b00e23">(3)</span> A man
      shall not prosper by wickedness; but the roots of the righteous shall not
      be taken up.</td>
      <td class="language Greek"><span style="color:#b00e23">(3)</span> οὐ
      κατορθώσει ἄνθρωπος ἐξ ἀνόµου, αἱ δὲ ῥίζαι τῶν δικαίων οὐκ
      ἐξαρθήσονται.</td>
      <td class="language Akhmimic"><span style="color:#b00e23">(ⲅ︦)</span> ⲙⲛ̅
      ⲣⲱⲙⲉ ⲛⲁⲥⲁⲩⲧⲛⲉ ⲁⲃⲁⲗ ⳉⲛ̅ ⲟⲩⲁⲛⲟⲙⲓⲁ ⲛ̅ⲛⲟⲩⲛⲉ ⲇⲉ ⲛ̅ⲛ̅ⲇⲓⲕⲁⲓⲟⲥ ⲛⲁⲡⲱⲣⲕ ⲉⲛ</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲥϩⲓⲙⲓ ⲛ̀ϫⲱⲣⲓ ⲟⲩⲭⲗⲟⲙ ⲙ̀ⲡⲉⲥϩⲁⲓ ⲙ̀ⲫⲣⲏϯ ⲛ̀ⲟⲩϥⲉⲛⲧ ⲉϥϧⲉⲛ ⲟⲩϣⲉ ⲡⲁⲓⲣⲏϯ ϣⲁⲥⲧⲁⲕⲉ
      ⲡⲉⲥϩⲁⲓ ⲛ̀ϫⲉ ⲟⲩⲥϩⲓⲙⲓ ⲛ̀ⲣⲉϥⲉⲣⲡⲉⲧϩⲱⲟⲩ</td>
      <td class="language Sahidic"><span style="color:#b00e23">(ⲇ︦)</span>
      ⲟⲩⲕⲗⲟⲙ ⲙ̅ⲡⲉⲥϩⲁⲓ̈ ⲡⲉ ⲟⲩⲥϩⲓⲙⲉ ⲛ̅ϫⲱⲱⲣⲉ ⲛ̅ⲑⲉ ⲛ̅ⲟⲩϥⲛ̅ⲧ ⲉϥϩⲛ̅ ⲟⲩϣⲉ ⲁⲩⲱ ⲟⲩϩⲟⲟⲗⲉ
      ϩⲛ̅ ⲟⲩϣⲧⲏⲛ ⲧⲁⲓ̈ ⲧⲉ ⲑⲉ ⲉⲧⲉⲣⲉ ⲟⲩⲥϩⲓⲙⲉ ⲉⲥⲃⲟⲟⲛⲉ ⲛⲁⲧⲁⲕⲉ ⲡⲉⲥϩⲁⲓ̈.</td>
      <td class="language English"><span style="color:#b00e23">(4)</span> A
      virtuous woman is a crown to her husband; but as a worm in wood, so a bad
      woman destroys her husband.</td>
      <td class="language Greek"><span style="color:#b00e23">(4)</span> γυνὴ
      ἀνδρεία στέφανος τῷ ἀνδρὶ αὐτῆς· ὥσπερ δὲ ἐν ξύλῳ σκώληξ, οὕτως ἄνδρα
      ἀπόλλυσιν γυνὴ κακοποιός.</td>
      <td class="language Akhmimic"><span style="color:#b00e23">(ⲇ︦)</span>
      ⲟⲩⲕⲗⲁⲙ ⲙ̅ⲡⲥ̅ϩⲉⲓ ⲡⲉ ⲟⲩⲥϩⲓⲙⲉ ⲛ̅ϫⲟⲟⲣⲉ ⲛ̅ⲧⳉⲉ ⲇⲉ ⲛ̅ⲟⲩϥⲛ̅ⲧ ⲉϥⳉⲛ̅ ⲟⲩⳉⲟ ⲁⲟⲩ
      ⲟⲩϩⲁⲗⲉ ⲉϥⳉⲛ̅ ⲟⲩⳉⲁⲉⲓⲧⲉ ⲧⲉⲓ̈ ⲧⲉ ⲧⳉⲉ ⲉⲧⲉ ⲟⲩⲛ̅ ⲟⲩⲥϩⲓⲙⲉ ⲉⲥⲣ̅ⲃⲟⲟⲛⲉ ⲛ̅ⲁⲧⲉⲕⲟ
      ⲡⲥ̅ϩⲉⲓ̈</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲛⲓⲙⲉⲩⲓ ⲛ̀ⲧⲉ ⲛⲓⲑⲙⲏⲓ ϩⲁⲛϩⲁⲡ ⲛⲉ ϣⲁⲣⲉ ⲛⲓⲁⲥⲉⲃⲏⲥ ⲇⲉ ⲉⲣϩⲉⲙⲓ ⲛ̀ϩⲁⲛⲭⲣⲟϥ</td>
      <td class="language Sahidic"><span style="color:#b00e23">(ⲉ︦)</span>
      ϩⲉⲛϩⲁⲡ ⲛⲉ ⲙ̅ⲙⲉⲉⲩⲉ ⲛ̅ⲛ̅ⲇⲓⲕⲁⲓⲟⲥ ϣⲁⲣⲉ ⲛ̅ⲁⲥⲉⲃⲏⲥ ⲇⲉ ⲣ̅ϩⲙ̅ⲙⲉ ⲛ̅ϩⲉⲛⲕⲣⲟϥ.</td>
      <td class="language English"><span style="color:#b00e23">(5)</span> The
      thoughts of the righteous are true judgments; but ungodly men devise
      deceits.</td>
      <td class="language Greek"><span style="color:#b00e23">(5)</span>
      λογισµοὶ δικαίων κρίµατα, κυβερνῶσιν δὲ ἀσεβεῖς δόλους.</td>
      <td class="language Akhmimic"><span style="color:#b00e23">(ⲉ︦)</span>
      ϩⲉⲛϩⲉⲡ ⲛⲉ ⲙ̅ⲙⲉⲩⲉ ⲛ̅ⲛ̅ⲇⲓⲕⲁⲓⲟⲥ ⳉⲁⲣⲉ ⲛ̅ⲁⲥⲉⲃⲏⲥ ⲇⲉ ⲣ̅ϩⲙ̅ⲙⲉ ⲛ̅ϩⲉⲛⲕⲣⲁϥ</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲛⲓⲥⲁϫⲓ ⲛ̀ⲧⲉ ⲛⲓⲁⲥⲉⲃⲏⲥ ϩⲁⲛⲭⲣⲟϥ ⲛⲉ ⲣⲱϥ ⲇⲉ ⲛ̀ⲛⲏ ⲉⲧⲥⲟⲩⲧⲱⲛ ϣⲁϥⲛⲁϩⲙⲟⲩ</td>
      <td class="language Sahidic"><span style="color:#b00e23">(ⲋ︦)</span>
      ⲧⲧⲁⲡⲣⲟ ⲛ̅ⲛ̅ⲇⲓⲕⲁⲓⲟⲥ ⲛⲁⲧⲟⲩϫⲟⲟⲩ ⲟⲩⲕⲣⲟϥ ⲇⲉ ⲧⲉ ⲧⲧⲁⲡⲣⲟ ⲛ̅ⲛ̅ⲁⲥⲉⲃⲏⲥ.</td>
      <td class="language English"><span style="color:#b00e23">(6)</span> The
      words of ungodly men are crafty; but the mouth of the upright shall
      deliver them.</td>
      <td class="language Greek"><span style="color:#b00e23">(6)</span> λόγοι
      ἀσεβῶν δόλιοι, στόµα δὲ ὀρθῶν ῥύσεται αὐτούς.</td>
      <td class="language Akhmimic"><span style="color:#b00e23">(ⲋ︦)</span>
      ⲧⲧⲁⲡⲣⲟ ⲛ̅ⲛ̅ⲇⲓⲕⲁⲓⲟⲥ ⲛⲁⲧⲟⲩϫⲁⲩ ⲟⲩⲕⲣⲁϥ ⲇⲉ ⲧⲉ ⲧⲧⲁⲡⲣⲟ ⲛ̅ⲛ̅ⲁⲥⲉⲃⲏⲥ</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲡⲓⲙⲁ ⲛ̀ⲧⲉ ⲛⲓⲁⲥⲉⲃⲏⲥ ⲛⲁⲕⲱϯ ⲙ̀ⲙⲟϥ ⲉ̀ⲣⲟϥ ϥⲛⲁⲧⲁⲕⲟ ⲛⲓⲏⲓ ⲇⲉ ⲛ̀ⲧⲉ ⲛⲓⲑⲙⲏⲓ ⲥⲉⲛⲁϣⲱⲡⲓ
      ⲉⲩⲥⲙⲟⲛⲧ</td>
      <td class="language Sahidic"><span style="color:#b00e23">(ⲍ︦)</span>
      ⲡⲁⲥⲉⲃⲏⲥ ⲛⲁⲧⲁⲕⲟ ϩⲙ̅ ⲡⲙⲁ ⲉⲧϥ̅ⲛⲁⲕⲟⲧϥ̅ ⲉⲣⲟϥ ⲛⲏⲓ̈ ⲇⲉ ⲛ̅ⲛ̅ⲇⲓⲕⲁⲓⲟⲥ ⲛⲁⲙⲟⲩⲛ
      ⲉⲃⲟⲗ.</td>
      <td class="language English"><span style="color:#b00e23">(7)</span> When
      the ungodly is overthrown, he vanishes away; but the houses of the just
      remain.</td>
      <td class="language Greek"><span style="color:#b00e23">(7)</span> οὗ ἐὰν
      στραφῇ, ἀσεβὴς ἀφανίζεται, οἶκοι δὲ δικαίων παραµένουσιν.</td>
      <td class="language Akhmimic"><span style="color:#b00e23">(ⲍ︦)</span>
      ⲡⲁⲥⲉⲃⲏⲥ ⲛⲁⲧⲉⲕⲟ ⳉⲙ̅ ⲡⲙⲁ ⲉⲧϥ̅ⲛⲁⲕⲧⲁϥ ⲁⲣⲁϥ ⲛ̅ⲏⲓ̈ ⲇⲉ ⲛ̅ⲛ̅ⲇⲓⲕⲁⲓⲟⲥ ⲛⲁⲙⲟⲩⲛ
      ⲁⲃⲁⲗ</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span> ⲣⲱϥ
      ⲛ̀ⲟⲩⲕⲁⲧϩⲏⲧ ϣⲁϥϣⲟⲩϣⲟⲩ ⲉ̀ϫⲱϥ ⲛ̀ϫⲉ ⲟⲩⲣⲱϥ ⲟⲩϣⲗⲁϩ ⲛ̀ϩⲏⲧ ⲇⲉ ϣⲁⲩⲉⲗⲕϣⲁⲓ
      ⲛ̀ⲥⲱϥ</td>
      <td class="language Sahidic"><span style="color:#b00e23">(ⲏ︦)</span> ϣⲁⲣⲉ
      ⲛ̅ⲣⲙ̅ⲛ̅ϯⲙⲉ ⲙⲛ̅ ⲣⲙ̅ⲛ̅ϩⲏⲧ ⲥⲙⲟⲩ ⲉⲧⲉϥⲧⲁⲡⲣⲟ ϣⲁⲩⲕⲱⲙϣ ⲇⲉ ⲛ̅ⲥⲁⲡϭⲁⲃ ϩⲏⲧ.</td>
      <td class="language English"><span style="color:#b00e23">(8)</span> The
      mouth of an understanding man is praised by a man; but he that is dull of
      heart is had in derision.</td>
      <td class="language Greek"><span style="color:#b00e23">(8)</span> στόµα
      συνετοῦ ἐγκωµιάζεται ὑπὸ ἀνδρός, νωθροκάρδιος δὲ µυκτηρίζεται.</td>
      <td class="language Akhmimic"><span style="color:#b00e23">(ⲏ︦)</span>
      ⳉⲁⲣⲉ ⲛ̅ⲣⲙ̅ⲛ̅ϯⲙⲉ ⲙ̅ⲡⲣⲙ̅ⲛ̅ϩⲏⲧ ⲥⲙⲟⲩ ⲁⲧϥ̅ⲧⲁⲡⲣⲟ ⳉⲁⲣⲟⲩⲱⲗⲕ ϣⲉ ⲇⲉ ⲥⲉ
      ⲡϭⲁⲃⲓϩⲏⲧ</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ϥⲥⲟⲧⲡ ⲛ̀ϫⲉ ⲟⲩⲣⲱⲙⲓ ⲉϥⲟⲓ ⲙ̀ⲃⲱⲕ ⲛⲁϥ ⲙ̀ⲙⲁⲩⲁⲧϥ ϧⲉⲛ ⲟⲩϣⲱϣ ⲉ̀ϩⲟⲧⲉ ⲫⲏ ⲉⲧϯⲧⲁⲓⲟ ⲛⲁϥ
      ⲙ̀ⲙⲁⲩⲁⲧϥ ⲟⲩⲟϩ ⲉϥϣⲁⲧ ⲙ̀ⲡⲱⲓⲕ</td>
      <td class="language Sahidic"><span style="color:#b00e23">(ⲑ︦)</span>
      ⲛⲁⲛⲟⲩ ⲟⲩⲣⲱⲙⲉ ⲉϥⲟ ⲛ̅ϩⲙ̅ϩⲁⲗ ⲛⲁϥ ⲟⲩⲁⲁϥ ⲉϥϩⲛ̅ ⲟⲩⲥⲱϣ ⲉϩⲟⲩⲉ ⲡⲉⲧϯⲉⲟⲟⲩ ⲛⲁϥ ⲟⲩⲁⲁϥ
      ⲉϥⲣϭⲣⲱϩ ⲙ̅ⲡⲟⲉⲓⲕ.</td>
      <td class="language English"><span style="color:#b00e23">(9)</span>
      Better is a man in dishonour serving himself, than one honouring himself
      and wanting bread.</td>
      <td class="language Greek"><span style="color:#b00e23">(9)</span>
      κρείσσων ἀνὴρ ἐν ἀτιµίᾳ δουλεύων ἑαυτῷ ἢ τιµὴν ἑαυτῷ περιτιθεὶς καὶ
      προσδεόµενος ἄρτου.</td>
      <td class="language Akhmimic"><span style="color:#b00e23">(ⲑ︦)</span>
      ⲛⲁⲛⲉ ⲟⲩⲣⲱⲙⲉ ⲉϥⲉ ⲛ̅ⳉⲙ̅ⳉⲉⲗ ⲛⲉϥ ⲟⲩⲁϩⲉⲉⲧϥ̅ ⲉϥⳉⲛ̅ ⲟⲩϣⲱⲥ ⲛ̅ϩⲟⲩⲟ ⲁⲡⲉⲧϯⲉⲁⲩ ⲛⲉϥ
      ⲟⲩⲁϩⲉⲉⲧϥ ⲉϥϣⲁⲁⲧ ⲙ̅ⲡⲁⲉⲓⲕ</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲡⲓⲑⲙⲏⲓ ϣⲁϥⲛⲁⲓ ⲛ̀ⲧⲯⲩⲭⲏ ⲛ̀ⲛⲉϥⲧⲉⲃⲛⲱⲟⲩⲓ ⲡⲓⲙⲁϧⲧ ⲇⲉ ⲛ̀ⲧⲉ ⲛⲓⲁⲥⲉⲃⲏⲥ ϩⲁⲛⲁⲧⲛⲁⲓ
      ⲛⲉ</td>
      <td class="language Sahidic"><span style="color:#b00e23">(ⲓ︦)</span> ϣⲁⲣⲉ
      ⲡⲇⲓⲕⲁⲓⲟⲥ ⲛⲁ ⲛ̅ⲛⲉⲯⲩⲭⲏ ⲛ̅ⲛⲉϥⲧⲃ̅ⲛⲟⲟⲩⲉ ϩⲉⲛⲛⲁⲧⲛⲁ ⲇⲉ ⲛⲉ ⲙ̅ⲙⲛ̅ⲧϣⲁⲛϩⲧⲏϥ
      ⲛ̅ⲛ̅ⲁⲥⲉⲃⲏⲥ.</td>
      <td class="language English"><span style="color:#b00e23">(10)</span> A
      righteous man has pity for the lives of his cattle; but the bowels of the
      ungodly are unmerciful.</td>
      <td class="language Greek"><span style="color:#b00e23">(10)</span>
      δίκαιος οἰκτίρει ψυχὰς κτηνῶν αὐτοῦ, τὰ δὲ σπλάγχνα τῶν ἀσεβῶν
      ἀνελεήµονα.</td>
      <td class="language Akhmimic"><span style="color:#b00e23">(ⲓ︦)</span>
      ⳉⲁⲣⲉ ⲡⲇⲓⲕⲁⲓⲟⲥ ⲛⲁⲉ ⲛ̅ⲙ̅ⲯⲩⲭⲏ ⲛ̅ⲛⲉϥⲧⲃ̅ⲛⲉⲩⲉ ϩⲉⲛⲁⲧⲛⲁⲉ ⲇⲉ ⲛⲉ ⲙ̅ⲙⲛ̅ⲧϣⲁⲛϩⲧⲏϥ
      ⲛ̅ⲛ̅ⲁⲥⲉⲃⲏⲥ</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲫⲏ ⲉⲧⲉⲣϩⲱⲃ ⲉ̀ⲡⲉϥⲕⲁϩⲓ ⲉϥⲉ̀ⲥⲓ ⲛ̀ⲱⲓⲕ ⲛⲏ ⲇⲉ ⲉⲧϭⲟϫⲓ ⲛ̀ⲥⲁ ϩⲁⲛⲙⲉⲧⲉⲫⲗⲏⲟⲩ ⲉⲥϣⲁⲧ
      ⲛ̀ⲥⲃⲱ ⲫⲏ ⲉⲧⲉⲣϩⲏⲇⲩⲛⲉⲥⲑⲉ ⲉϥⲙⲏⲛ ϧⲉⲛ ⲡⲏⲣⲡ ⲉϥⲉ̀ⲥⲱϫⲡ ⲛ̀ⲟⲩϣⲱϣ ϧⲉⲛ ⲟⲩⲧⲁϫⲣⲟ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲡⲉⲧⲣ̅ ϩⲱⲃ ⲉⲡⲉϥⲕⲁϩ ⲛⲁⲥⲉⲓ ⲛ̅ⲟⲉⲓⲕ ⲛⲉⲧⲡⲏⲧ ⲇⲉ ⲛ̅ⲥⲁ ϩⲉⲛⲡⲉⲩϣⲟⲩⲉⲓⲧ ϩⲉⲛⲁⲧⲥⲃⲱ ⲛⲉ
      ⲡⲉⲧⲟⲩⲛⲟϥ ϩⲣⲁⲓ ϩⲛ̅ ϩⲉⲛⲙⲁⲛ̅ⲥⲉⲏⲣⲡ ϥⲛⲁⲕⲱ ⲛ̅ⲟⲩⲥⲱϣ ϩⲛ̅ ⲛⲉϥⲙⲁⲛ̅ϣⲱⲡⲉ.</td>
      <td class="language English"><span style="color:#b00e23">(11)</span> He
      that tills his own land shall be satisfied with bread; but they that
      pursue vanities are void of understanding. <span style=
      "color:#b00e23">(11a)</span> He that enjoys himself in banquets of wine,
      shall leave dishonour in his own strong holds.</td>
      <td class="language Greek"><span style="color:#b00e23">(11)</span> ὁ
      ἐργαζόµενος τὴν ἑαυτοῦ γῆν ἐµπλησθήσεται ἄρτων, οἱ δὲ διώκοντες µάταια
      ἐνδεεῖς φρενῶν. ὅς ἐστιν ἡδὺς ἐν οἴνων διατριβαῖς, ἐν τοῖς ἑαυτοῦ
      ὀχυρώµασιν καταλείψει ἀτιµίαν.</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ⲡⲉⲧⲣ̅ϩⲱⲃ ⲁⲡϥ̅ⲕⲁϩ ⲛⲁⲥⲉⲓ ⲛ̅ⲁⲉⲓⲕ ⲛⲉⲧⲡⲏⲧ ⲇⲉ ⲥⲉ ⲛⲉⲧϣⲟⲩⲉⲓⲧ ϩⲉⲛⲁⲧⲥⲃⲟⲩ ⲛⲉ
      ⲡⲉⲧⲟⲩⲛⲁϥ ⲛ̅ⳉⲣⲏⲓ̈ ⳉⲛ̅ ϩⲉⲛⲙⲁⲛ̅ⲥⲉ ⲏⲣⲡ ϥⲛⲁⲕⲟⲩ ⲛ̅ⲟⲩϣⲱⲥ ⳉⲛ̅ ⲛⲉϥⲙⲁⲛ̅ⳉⲱⲡⲉ</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲛⲓⲉⲡⲓⲑⲩⲙⲓⲁ ⲛ̀ⲧⲉ ⲛⲓⲁⲥⲉⲃⲏⲥ ⲥⲉϩⲱⲟⲩ ⲛⲓⲛⲟⲩⲛ ⲛ̀ⲧⲉ ⲛⲓⲁⲥⲉⲃⲏⲥ ⲥⲉϧⲉⲛ ⲟⲩⲧⲁϫⲣⲟ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲛⲉⲡⲓⲑⲩⲙⲓⲁ ⲛ̅ⲛ̅ⲁⲥⲉⲃⲏⲥ ϩⲟⲟⲩ ⲉⲣⲉ ⲛ̅ⲛⲟⲩⲛⲉ ⲇⲉ ⲛ̅ⲛ̅ⲣⲙ̅ⲛ̅ⲛⲟⲩⲧⲉ ϩⲛ̅
      ϩⲉⲛⲧⲁϫⲣⲟ.</td>
      <td class="language English"><span style="color:#b00e23">(12)</span> The
      desires of the ungodly are evil; but the roots of the godly are firmly
      set.</td>
      <td class="language Greek"><span style="color:#b00e23">(12)</span>
      ἐπιθυµίαι ἀσεβῶν κακαί, αἱ δὲ ῥίζαι τῶν εὐσεβῶν ἐν ὀχυρώµασιν.</td>
      <td class="language Akhmimic"><span style="color:#b00e23">(ⲓ︦ⲃ︦)</span>
      ⲛ̅ⲉⲡⲓⲑⲩⲙⲓⲁ ⲛ̅ⲛ̅ⲁⲥⲉⲃⲏⲥ ϩⲁⲩ ⲁ ⲛ̅ⲛⲟⲩⲛⲉ ⲇⲉ ⲛ̅ⲛ̅ⲣⲙ̅ⲛ̅ⲛⲟⲩⲛⲧⲉ ⳉⲛ̅ ϩⲉⲛⲧⲁϫⲣⲟ</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲉⲑⲃⲉ ⲛⲓⲛⲟⲃⲓ ⲛ̀ⲧⲉ ⲛⲉϥⲥⲫⲟⲧⲟⲩ ϣⲁⲣⲉ ⲡⲓⲣⲉϥⲉⲣⲛⲟⲃⲓ ϩⲉⲓ ⲉ̀ϩⲁⲛⲫⲁϣ ϣⲁϥⲫⲱⲧ ⲇⲉ ⲉ̀ⲃⲟⲗ
      ⲛ̀ϧⲏⲧⲟⲩ ⲛ̀ϫⲉ ⲡⲓⲑⲙⲏⲓ ⲫⲏ ⲉⲧϫⲟⲩϣⲧ ⲛ̀ⲕⲁⲗⲱⲥ ⲥⲉⲛⲁⲛⲁⲓ ⲛⲁϥ ⲫⲏ ⲇⲉ ⲉⲧⲛⲏⲟⲩ ⲉ̀ϧⲟⲩⲛ
      ⲉ̀ϩⲣⲁⲩ ϧⲉⲛ ⲛⲓⲡⲩⲗⲏ ⲉϥⲉ̀ϩⲟϫϩⲉϫ ⲛ̀ϩⲁⲛⲯⲩⲭⲏ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲡⲣⲉϥⲣ̅ⲛⲟⲃⲉ ⲛⲁϩⲉ ⲉⲩⲡⲁϣ ⲉⲧⲃⲉ ⲙ̅ⲙⲛ̅ⲧⲙⲛ̅ⲧⲣⲉ ⲛ̅ⲛⲉϥⲥⲡⲟⲧⲟⲩ ⲡⲇⲓⲕⲁⲓⲟⲥ ⲇⲉ ⲛⲁⲣ̅ⲃⲟⲗ
      ⲉⲣⲟⲟⲩ ⲥⲉⲛⲁⲛⲁ ⲙ̅ⲡⲉⲧϯ ⲛ̅ϩⲧⲏϥ ⲙ̅ⲙⲁⲧⲉ ⲡⲉⲧⲧⲱⲙⲛ̅ⲧ ⲇⲉ ϩⲓⲣⲛ̅ ⲙ̅ⲡⲩⲗⲏ ⲛⲁⲥⲁⲛϣ
      ⲛ̅ϩⲉⲛⲯⲩⲭⲏ.</td>
      <td class="language English"><span style="color:#b00e23">(13)</span> For
      the sin of his lips a sinner falls into snare; but a righteous man
      escapes from them. <span style="color:#b00e23">(13a)</span> He whose
      looks are gentle shall be pitied, but he that contends in the gates will
      afflict souls.</td>
      <td class="language Greek"><span style="color:#b00e23">(13)</span> δι’
      ἁµαρτίαν χειλέων ἐµπίπτει εἰς παγίδας ἁµαρτωλός, ἐκφεύγει δὲ ἐξ αὐτῶν
      δίκαιος. ὁ βλέπων λεῖα ἐλεηθήσεται, ὁ δὲ συναντῶν ἐν πύλαις ἐκθλίψει
      ψυχάς.</td>
      <td class="language Akhmimic"><span style="color:#b00e23">(ⲓ︦ⲅ︦)</span>
      ⲡⲣⲉϥⲣ̅ⲛⲁⲃⲉ ⲛⲁϩⲉⲓ̈ⲉ ⲁⲩⲡⲁⲥⳉϥ̅ ⲉⲧⲃⲉ ⲙ̅ⲙⲛ̅ⲧⲙⲛ̅ⲧⲣⲉ ⲛ̅ⲛⲉϥⲥⲡⲁⲧⲟⲩ ⲡⲇⲓⲕⲁⲓⲟⲥ ⲇⲉ
      ⲛⲁⲣ̅ⲃⲁⲗ ⲁⲣⲁⲩ ⲙ̅ⲡⲉⲧⲛⲟ ⲁⲣⲁⲩ ⳉⲛ̅ ⲟⲩⳉⲱⳉ ⲥⲉⲛⲁⲛⲁⲉ ⲙ̅ⲡⲉⲧϯ ⲛ̅ϩⲧⲏϥ ⲙ̅ⲡϣⲁ ⲡⲉⲧⲧⲱⲙⲧ
      ⲇⲉ ϩⲓⲣⲛ̅ ⲙ̅ⲡⲩⲗⲏ ⲛⲁⲥⲁⲛⳉ ⲛ̅ϩⲉⲛⲯⲩⲭⲏ</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲉ̀ⲃⲟⲗ ϧⲉⲛ ⲡⲟⲩⲧⲁϩ ⲛ̀ⲟⲩⲟⲩⲣⲟ ⲧⲯⲩⲭⲏ ⲛ̀ⲟⲩⲣⲱⲙⲓ ⲛⲁⲥⲓ ⲛ̀ⲁⲅⲁⲑⲟⲛ ⲛ̀ϯϣⲉⲃⲓⲱ ⲛ̀ⲧⲉ
      ⲛⲉϥⲥⲫⲟⲧⲟⲩ ⲥⲉⲛⲁⲧⲏⲓϥ ⲛⲁϥ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲧⲉⲯⲩⲭⲏ ⲙ̅ⲡⲣⲱⲙⲉ ⲛⲁⲥⲉⲓ ⲛ̅ϩⲉⲛⲡⲉⲧⲛⲁⲛⲟⲩϥ ⲉⲃⲟⲗ ϩⲛ̅ ⲛ̅ⲕⲁⲣⲡⲟⲥ ⲛ̅ⲧⲉϥⲧⲁⲡⲣⲟ ⲥⲉⲛⲁϯ ⲇⲉ
      ⲛⲁϥ ⲙ̅ⲡⲧⲟⲩⲓⲟ ⲛ̅ⲛⲉϥⲥⲡⲟⲧⲟⲩ.</td>
      <td class="language English"><span style="color:#b00e23">(14)</span> The
      soul of a man shall be filled with good from the fruits of his mouth; and
      the recompence of his lips shall be given to him.</td>
      <td class="language Greek"><span style="color:#b00e23">(14)</span> ἀπὸ
      καρπῶν στόµατος ψυχὴ ἀνδρὸς πλησθήσεται ἀγαθῶν, ἀνταπόδοµα δὲ χειλέων
      αὐτοῦ δοθήσεται αὐτῷ.</td>
      <td class="language Akhmimic"><span style="color:#b00e23">(ⲓ︦ⲇ︦)</span>
      ⲧⲯⲩⲭⲏ ⲙ̅ⲡⲣⲱⲙⲉ ⲛⲁⲥⲉⲓ ⲛ̅ϩⲉⲛⲡⲉⲧⲛⲁⲛⲟⲩϥ ⲁⲃⲁⲗ ⳉⲛ̅ ⲛ̅ⲕⲁⲣⲡⲟⲥ ⲛ̅ⲧϥ̅ⲧⲁⲡⲣⲟ ⲥⲉⲛⲁϯ ⲇⲉ
      ⲛⲉϥ ⲛ̅ⲧϣⲃ̅ⲃⲓⲟⲩ ⲛ̅ⲛⲉϥⲥⲡⲁⲧⲟⲩ</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲛⲓⲙⲱⲓⲧ ⲛ̀ⲧⲉ ⲛⲓⲁⲧϩⲏⲧ ⲥⲉⲥⲟⲩⲧⲱⲛ ⲙ̀ⲡⲟⲩⲙ̀ⲑⲟ ⲙ̀ⲙⲁⲩⲁⲧⲟⲩ ⲡⲓⲥⲁⲃⲉ ⲇⲉ ϣⲁϥⲥⲱⲧⲉⲙ ⲛ̀ⲥⲁ
      ⲟⲩⲥⲟϭⲛⲓ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲛⲉϩⲓⲟⲟⲩⲉ ⲛ̅ⲛ̅ⲁⲑⲏⲧ ⲥⲟⲩⲧⲱⲛ ⲙ̅ⲡⲉⲩⲙⲧⲟ ⲉⲃⲟⲗ ϣⲁⲣⲉ ⲛ̅ⲥⲟⲫⲟⲥ ⲇⲉ ⲥⲱⲧⲙ̅ ⲛ̅ⲥⲁ
      ⲟⲩϣⲟϫⲛⲉ.</td>
      <td class="language English"><span style="color:#b00e23">(15)</span> The
      ways of fools are right in their own eyes; but a wise man hearkens to
      counsels.</td>
      <td class="language Greek"><span style="color:#b00e23">(15)</span> ὁδοὶ
      ἀφρόνων ὀρθαὶ ἐνώπιον αὐτῶν, εἰσακούει δὲ συµβουλίας σοφός.</td>
      <td class="language Akhmimic"><span style="color:#b00e23">(ⲓ︦ⲉ︦)</span>
      ⲛ̅ⳉⲱⲟⲩ ⲛ̅ⲛ̅ⲁⲑⲏⲧ ⲥⲟⲩⲧⲱⲛ ⲙ̅ⲡⲟⲩⲙ̅ⲧⲟ ⲁⲃⲁⲗ ⳉⲁⲣⲉ ⲡⲥⲟⲫⲟⲥ ⲇⲉ ⲥⲱⲧⲙⲉ ⲥⲉ ⲡϣⲁϫⲛⲉ</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲡⲓⲁⲧϩⲏⲧ ϣⲁϥⲟⲩⲱⲛϩ ⲙ̀ⲡⲉϥϫⲱⲛⲧ ⲉ̀ⲃⲟⲗ ⲙ̀ⲡⲓⲉϩⲟⲟⲩ ϧⲉⲛ ⲡⲓⲉϩⲟⲟⲩ ⲡⲓⲥⲁⲃⲉ ⲇⲉ ϣⲁϥⲭⲱⲃ
      ⲙ̀ⲡⲉϥϣⲱϣ ⲙ̀ⲙⲓⲛ ⲙ̀ⲙⲟϥ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ϣⲁⲣⲉ ⲡⲁⲑⲏⲧ ϫⲉ ⲧⲉϥⲟⲣⲅⲏ ⲙ̅ⲙⲏⲛⲉ ϣⲁⲣⲉ ⲡⲥⲁⲃⲉ ⲇⲉ ϩⲱⲡ ⲙ̅ⲡⲉϥⲥⲱϣ.</td>
      <td class="language English"><span style="color:#b00e23">(16)</span> A
      fool declares his wrath the same day; but a prudent man hides his own
      disgrace.</td>
      <td class="language Greek"><span style="color:#b00e23">(16)</span> ἄφρων
      αὐθηµερὸν ἐξαγγέλλει ὀργὴν αὐτοῦ, κρύπτει δὲ τὴν ἑαυτοῦ ἀτιµίαν
      πανοῦργος.</td>
      <td class="language Akhmimic"><span style="color:#b00e23">(ⲓ︦ⲋ︦)</span>
      ⳉⲁⲣⲉ ⲡⲁⲑⲏⲧ ⲇⲉ ϫⲟⲩ ⲧϥ̅ⲟⲣⲅⲏ ⲙ̅ⲙⲏⲛⲉ ⳉⲁⲣⲉ ⲡⲥⲁⲃⲉ ⲇⲉ ϩⲱⲡ ⲙ̅ⲡϥ̅ϣⲱⲥ</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲛⲁϩϯ ⲉϥⲟⲩⲟⲛϩ ⲉ̀ⲃⲟⲗ ϣⲁϥⲥⲁϫⲓ ⲙ̀ⲙⲟϥ ⲛ̀ϫⲉ ⲡⲓⲑⲙⲏⲓ ⲡⲓⲙⲉⲑⲣⲉ ⲇⲉ ⲛ̀ⲧⲉ
      ⲛⲓⲣⲉϥϭⲓⲛ̀ϫⲟⲛⲥ ⲟⲩⲭⲣⲟϥ ⲡⲉ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ϣⲁⲣⲉ ⲡⲇⲓⲕⲁⲓⲟⲥ ϫⲱ ⲛ̅ⲟⲩⲡⲓⲥⲧⲓⲥ ⲉⲥⲟⲩⲟⲛϩ̅ ⲉⲃⲟⲗ ⲟⲩⲕⲣⲟϥ ⲇⲉ ⲡⲉ ⲡⲙⲛ̅ⲧⲣⲉ
      ⲛ̅ⲛ̅ⲣⲉϥϫⲓⲛ̅ϭⲟⲛⲥ̅.</td>
      <td class="language English"><span style="color:#b00e23">(17)</span> A
      righteous man declares the open truth; but an unjust witness is
      deceitful.</td>
      <td class="language Greek"><span style="color:#b00e23">(17)</span>
      ἐπιδεικνυµένην πίστιν ἀπαγγέλλει δίκαιος, ὁ δὲ µάρτυς τῶν ἀδίκων
      δόλιος.</td>
      <td class="language Akhmimic"><span style="color:#b00e23">(ⲓ︦ⲍ︦)</span>
      ⳉⲁⲣⲉ ⲡⲇⲓⲕⲁⲓⲟⲥ ϫⲟⲩ ⲛ̅ⲟⲩⲡⲓⲥⲧⲓⲥ ⲉⲥⲟⲩⲁⲛϩ̅ ⲁⲃⲁⲗ ⲟⲩⲕⲣⲁϥ ⲇⲉ ⲡⲉ ⲡⲙⲛ̅ⲧⲣⲉ
      ⲛ̅ⲣⲉϥϫⲓⲛ̅ϭⲁⲛⲥ̅</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟⲛ ⲛⲏ ⲉⲧϫⲱ ⲙ̀ⲙⲟⲥ ϫⲉ ⲥⲉϫⲱⲧϩ ⲛ̀ϫⲉ ⲛⲓⲥⲏϥⲓ ⲛⲓⲗⲁⲥ ⲇⲉ ⲛ̀ⲧⲉ ⲛⲓⲥⲁⲃⲉⲩ
      ϣⲁⲩⲧⲁⲗϭⲟ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲟⲩⲛ̅ ⲛⲉⲧϣⲁϫⲉ ⲉⲩⲱ ⲛ̅ⲑⲉ ⲛ̅ⲛⲉⲧⲕⲱⲛⲥ̅ ϩⲛ̅ ⲟⲩⲥⲏϥⲉ ϣⲁⲣⲉ ⲛ̅ⲗⲁⲥ ⲇⲉ ⲛ̅ⲛ̅ⲥⲟⲫⲟⲥ
      ⲧⲁⲗϭⲟ.</td>
      <td class="language English"><span style="color:#b00e23">(18)</span> Some
      wound as they speak, like swords; but the tongues of the wise heal.</td>
      <td class="language Greek"><span style="color:#b00e23">(18)</span> εἰσὶν
      οἳ λέγοντες τιτρώσκουσιν µαχαίρᾳ, γλῶσσαι δὲ σοφῶν ἰῶνται.</td>
      <td class="language Akhmimic"><span style="color:#b00e23">(ⲓ︦ⲏ︦)</span>
      ⲟⲩⲛ̅ ⲛⲉⲧϣⲉϫⲉ ⲉⲩⲉ ⲛ̅ⲧⳉⲉ ⲛ̅ϩⲉⲛⲥⲏϥⲉ ⲉⲩⲕⲱⲛⲥ̅ ⳉⲁⲣⲉ ⲛ̅ⲗⲉⲥ ⲇⲉ ⲛ̅ⲛ̅ⲥⲟⲫⲟⲥ
      ⲧⲗ̅ϭⲟ</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ϩⲁⲛⲥⲫⲟⲧⲟⲩ ⲛ̀ⲑⲙⲏⲓ ϣⲁⲩⲧⲁϩⲟ ⲛ̀ⲟⲩⲙⲉⲧⲙⲉⲑⲣⲉ ⲉ̀ⲣⲁⲧⲥ ⲟⲩⲙⲉⲑⲣⲉ ⲇⲉ ⲉϥⲁⲥⲓⲱⲟⲩ ⲟⲩⲟⲛⲧⲁϥ
      ⲛ̀ⲟⲩⲗⲁⲥ ⲛ̀ⲟϫⲓ ⲙ̀ⲙⲁⲩ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ϣⲁⲣⲉ ϩⲉⲛⲥⲡⲟⲧⲟⲩ ⲙ̅ⲙⲉ ⲥⲟⲟⲩⲧⲛ̅ ⲛ̅ⲟⲩⲙⲛ̅ⲧⲙⲛ̅ⲧⲣⲉ ⲟⲩⲣⲉϥⲣ̅ⲙⲛ̅ⲧⲣⲉ ⲇⲉ ⲛ̅ϭⲉⲡⲏ
      ⲟⲩⲛ̅ⲧϥ̅ⲟⲩⲗⲁⲥ ⲛ̅ϫⲓⲛ̅ϭⲟⲛⲥ̅.</td>
      <td class="language English"><span style="color:#b00e23">(19)</span> True
      lips establish testimony; but a hasty witness has an unjust tongue.</td>
      <td class="language Greek"><span style="color:#b00e23">(19)</span> χείλη
      ἀληθινὰ κατορθοῖ µαρτυρίαν, µάρτυς δὲ ταχὺς γλῶσσαν ἔχει ἄδικον.</td>
      <td class="language Akhmimic"><span style="color:#b00e23">(ⲓ︦ⲑ︦)</span>
      ⳉⲁⲣⲉ ⲛ̅ⲥⲡⲁⲧⲟⲩ ⲙ̅ⲙⲓⲉ ⲥⲟⲩⲧⲛ̅ ⲟⲩⲙⲛ̅ⲧⲙⲛ̅ⲧⲣⲉ ⲟⲩⲣⲉϥⲣⲙ̅ⲛ̅ⲧⲣⲉ ⲇⲉ ⲛ̅ϭⲗⲁⲙ ⲟⲩⲛ̅ⲧⲉϥ
      ⲟⲩⲗⲉⲥ ⲛ̅ϫⲓⲛ̅ϭⲁⲛⲥ̅</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲟⲩⲭⲣⲟϥ ⲉⲧϧⲉⲛ ⲡϩⲏⲧ ⲛ̀ⲛⲏ ⲉⲧⲓⲣⲓ ⲙ̀ⲡⲓⲡⲉⲧϩⲱⲟⲩ ⲛⲏ ⲇⲉ ⲉⲧⲟⲩⲱϣ ϯϩⲓⲣⲏⲛⲏ
      ⲉⲩⲟⲩⲛⲟϥ</td>
      <td class="language Sahidic"><span style="color:#b00e23">(ⲕ︦)</span>
      ⲟⲩⲕⲣⲟϥ ⲡⲉⲧϩⲙ̅ ⲡϩⲏⲧ ⲙ̅ⲡⲉⲧⲙⲉⲉⲩⲉ ⲉϩⲙ̅ ⲡⲉⲑⲟⲟⲩ ⲡⲉⲧϣⲟϫⲛⲉ ⲇⲉ ⲉⲩⲉⲓⲣⲏⲛⲏ
      ⲛⲁⲉⲩⲫⲣⲁⲛⲉ.</td>
      <td class="language English"><span style="color:#b00e23">(20)</span>
      There is deceit in the heart of him that imagines evil; but they that
      love peace shall rejoice.</td>
      <td class="language Greek"><span style="color:#b00e23">(20)</span> δόλος
      ἐν καρδίᾳ τεκταινοµένου κακά, οἱ δὲ βουλόµενοι εἰρήνην
      εὐφρανθήσονται.</td>
      <td class="language Akhmimic"><span style="color:#b00e23">(ⲕ︦)</span>
      ⲟⲩⲕⲣⲁϥ ⲡⲉⲧⳉⲙ̅ ⲫⲏⲧ ⲙ̅ⲡⲉⲧⲙⲉⲩⲉ ⲁϩⲉⲛⲡⲉⲑⲁⲩ ⲡⲉⲧϣⲁϫⲛⲉ ⲇⲉ ⲁⲩⲉⲓⲣⲏⲛⲏ
      ⲛⲁⲣ̅ⲉⲩⲫⲣⲁⲛⲉ</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲙ̀ⲙⲟⲛ ϩⲗⲓ ⲛ̀ϭⲓⲛ̀ϫⲟⲛⲥ ⲛⲁⲣⲁⲛⲁϥ ⲙ̀ⲡⲓⲑⲙⲏⲓ ⲛⲓⲁⲥⲉⲃⲏⲥ ⲇⲉ ⲉⲩⲥⲓ ⲙ̀ⲡⲓⲡⲉⲧϩⲱⲟⲩ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲙⲛ̅ⲗⲁⲁⲩ ⲛ̅ϫⲓⲛ̅ϭⲟⲛⲥ̅ ⲛⲁⲣ̅ⲁⲛⲁϥ ⲙ̅ⲡⲇⲓⲕⲁⲓⲟⲥ ⲛ̅ⲁⲥⲉⲃⲏⲥ ⲇⲉ ⲛⲁⲙⲟⲩϩ ϩⲙ̅
      ⲡⲡⲉⲑⲟⲟⲩ.</td>
      <td class="language English"><span style="color:#b00e23">(21)</span> No
      injustice will please a just man; but the ungodly will be filled with
      mischief.</td>
      <td class="language Greek"><span style="color:#b00e23">(21)</span> οὐκ
      ἀρέσει τῷ δικαίῳ οὐδὲν ἄδικον, οἱ δὲ ἀσεβεῖς πλησθήσονται κακῶν.</td>
      <td class="language Akhmimic"><span style="color:#b00e23">(ⲕ︦ⲁ︦)</span>
      ⲙⲛ̅ ⲗⲁⲩⲉ ⲛ̅ϫⲓⲛ̅ϭⲁⲛⲥ̅ ⲛⲁⲣ̅ⲉⲛⲉϥ ⲙ̅ⲡⲇⲓⲕⲁⲓⲟⲥ ⲛ̅ⲁⲥⲉⲃⲏⲥ ⲇⲉ ⲛⲁⲙⲟⲩ ⲡⲡⲉⲑⲁⲩ</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲟⲩⲥⲱϥ ⲛ̀ⲧⲉ ⲡϭ̅ⲥ̅ ⲡⲉ ϩⲁⲛⲥⲫⲟⲧⲟⲩ ⲙ̀ⲙⲉⲑⲛⲟⲩϫ ⲫⲏ ⲉⲧⲓⲣⲓ ⲙ̀ⲫⲛⲁϩϯ ϥϣⲏⲡ ⲛⲁϩⲣⲁϥ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ϩⲛ̅ ⲃⲟⲧⲉ ⲛⲁϩⲣⲙ̅ ⲡϫⲟⲉⲓⲥ ⲛⲉ ϩⲉⲛⲥⲡⲟⲧⲟⲩ ⲛ̅ϭⲟⲗ ⲡⲉⲧⲉⲓⲣⲉ ⲇⲉ ⲛ̅ⲧⲡⲓⲥⲧⲓⲥ ϣⲏⲡ
      ⲛ̅ⲛⲁϩⲣⲁϥ.</td>
      <td class="language English"><span style="color:#b00e23">(22)</span>
      Lying lips are a abomination to the Lord; but he that deals faithfully is
      accepted with him.</td>
      <td class="language Greek"><span style="color:#b00e23">(22)</span>
      βδέλυγµα κυρίῳ χείλη ψευδῆ, ὁ δὲ ποιῶν πίστεις δεκτὸς παρ’ αὐτῷ.</td>
      <td class="language Akhmimic"><span style="color:#b00e23">(ⲕ︦ⲃ︦)</span>
      ϩⲉⲛⲃⲁⲧⲉ ⲛⲁϩⲣⲛ̅ ⲡϫⲁⲉⲓⲥ ⲛⲉ ⲛ̅ⲥⲡⲁⲧⲟⲩ ⲛ̅ϭⲁⲗ ⲡⲉⲧⲉⲓⲣⲉ ⲇⲉ ⲛ̅ⲧⲡⲓⲥⲧⲓⲥ ϣⲏⲡ
      ⲛ̅ⲛⲁϩⲣⲉϥ</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲟⲩⲣⲱⲙⲓ ⲛ̀ⲥⲁⲃⲉ ⲟⲩⲑⲣⲟⲛⲟⲥ ⲛ̀ⲧⲉ ⲡⲕⲁϯ ⲡⲉ ⲛⲓϩⲏⲧ ⲇⲉ ⲛ̀ⲧⲉ ⲛⲓⲁⲧϩⲏⲧ ⲉⲩⲉ̀ⲓ̀ ⲉ̀ϧⲟⲩⲛ
      ⲉ̀ϩⲣⲉⲛ ϩⲁⲛⲥⲁϩⲟⲩⲓ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲟⲩⲑⲣⲟⲛⲟⲥ ⲛ̅ⲁⲓⲥⲑⲏⲥⲓⲥ ⲡⲉ ⲟⲩⲣⲱⲙⲉ ⲛ̅ⲥⲁⲃⲉ ⲡϩⲏⲧ ⲇⲉ ⲙ̅ⲡⲁⲧϩⲏⲧ ⲛⲁⲧⲱⲙⲛ̅ⲧ
      ⲉϩⲉⲛⲥⲁϩⲟⲩ.</td>
      <td class="language English"><span style="color:#b00e23">(23)</span> An
      understanding man is a throne of wisdom; but the heart of fools shall
      meet with curses.</td>
      <td class="language Greek"><span style="color:#b00e23">(23)</span> ἀνὴρ
      συνετὸς θρόνος αἰσθήσεως, καρδία δὲ ἀφρόνων συναντήσεται ἀραῖς.</td>
      <td class="language Akhmimic"><span style="color:#b00e23">(ⲕ︦ⲅ︦)</span>
      ⲟⲩⲑⲣⲟⲛⲟⲥ ⲇⲉ ⲛ̅ⲁⲓⲥⲑⲏⲥⲓⲥ ⲡⲉ ⲟⲩⲣⲱⲙⲉ ⲛ̅ⲥⲁⲃⲉ ⲫⲏⲧ ⲇⲉ ⲙ̅ⲡⲁⲑⲏⲧ ⲛⲁⲧⲱⲙⲧ
      ⲁϩⲉⲛⲥⲁϩⲟⲩ</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲧϫⲓϫ ⲛ̀ⲛⲓⲥⲱⲧⲡ ⲉⲥⲉ̀ⲁⲙⲟⲛⲓ ϧⲉⲛ ⲟⲩⲉⲙⲧⲟⲛ ⲛⲓⲣⲉϥⲉⲣⲭⲣⲟϥ ⲇⲉ ⲉⲩⲉ̀ϣⲱⲡⲓ ⲉⲩϣⲱⲗ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲧϭⲓϫ ⲛ̅ⲛ̅ⲥⲱⲧⲡ̅ ⲛⲁⲁⲙⲁϩⲧⲉ ⲛ̅ⲟⲩⲧⲁϫⲣⲟ. ⲛⲉⲕⲣⲟϥ ⲇⲉ ⲛⲁϣⲱⲡⲉ ϩⲛ̅ ⲟⲩϣⲱⲗ ⲡϩⲏⲧ
      ⲙ̅ⲡⲁⲑⲏⲧ ⲛⲁⲧⲱⲙⲛ̅ⲧ ⲉϩⲉⲛⲡⲉⲑⲟⲟⲩ.</td>
      <td class="language English"><span style="color:#b00e23">(24)</span> The
      hand of chosen men shall easily obtain rule; but the deceitful shall be
      for a prey.</td>
      <td class="language Greek"><span style="color:#b00e23">(24)</span> χεὶρ
      ἐκλεκτῶν κρατήσει εὐχερῶς, δόλιοι δὲ ἔσονται εἰς προνοµήν.</td>
      <td class="language Akhmimic"><span style="color:#b00e23">(ⲕ︦ⲇ︦)</span>
      ⲧϭⲓϫ ⲛ̅ⲛ̅ⲥⲱⲧⲡ ⲛⲁⲉⲙⲁϩⲧⲉ ⳉⲛ̅ ⲟⲩⲧⲁϫⲣⲟ ⲛ̅ⲕⲣⲁϥ ⲇⲉ ⲛⲁⳉⲱⲡⲉ ⳉⲛ̅ ⲟⲩⳉⲱⲗ</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲟⲩⲥⲁϫⲓ ⲉϥⲟⲓ ⲛ̀ϩⲟϯ ϣⲁϥϣⲑⲟⲣⲧⲉⲣ ⲙ̀ⲡϩⲏⲧ ⲛ̀ⲟⲩⲣⲱⲙⲓ ⲛ̀ⲑⲙⲏⲓ ⲟⲩϣⲓⲛⲓ ⲇⲉ ⲉ̀ⲛⲁⲛⲉϥ
      ϣⲁϥⲑⲣⲉϥⲟⲩⲛⲟϥ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ϣⲁⲣⲉ ⲟⲩϣⲁϫⲉ ⲛ̅ϩⲟⲧⲉ ϣⲧⲣ̅ⲧⲣ̅ ⲡϩⲏⲧ ⲙ̅ⲡⲣⲱⲙⲉ ϣⲁⲣⲉ ⲟⲩⲟⲩⲱ ⲉⲛⲁⲛⲟⲩϥ ⲉⲩⲫⲣⲁⲛⲉ
      ⲙ̅ⲙⲟϥ.</td>
      <td class="language English"><span style="color:#b00e23">(25)</span> A
      terrible word troubles the heart of a righteous man; but a good message
      rejoices him.</td>
      <td class="language Greek"><span style="color:#b00e23">(25)</span>
      φοβερὸς λόγος καρδίαν ταράσσει ἀνδρὸς δικαίου, ἀγγελία δὲ ἀγαθὴ εὐφραίνει
      αὐτόν.</td>
      <td class="language Akhmimic"><span style="color:#b00e23">(ⲕ︦ⲉ︦)</span>
      ⳉⲁⲣⲉ ⲟⲩϣⲉϫⲉ ⲛ̅ϩⲛⲱϩⲉ ⳉⲧⲣ̅ⲧⲣⲉ ⲫⲏⲧ ⲙ̅ⲡⲣⲱⲙⲉ ⳉⲁⲣⲉ ⲟⲩϣⲓⲛⲉ ⲇⲉ ⲉⲛⲁⲛⲟⲩϥ ⲣ̅ⲉⲩⲫⲣⲁⲛⲉ
      ⲙ̅ⲙⲁϥ</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲟⲩⲑⲙⲏⲓ ⲛ̀ⲣⲉϥⲥⲱⲟⲩⲛ ⲉϥⲉ̀ⲉⲣϣⲫⲏⲣⲓ ⲉⲩⲉ̀ϭⲟϫⲓ ⲛ̀ⲥⲱⲟⲩ ⲛ̀ϫⲉ ϩⲁⲛⲡⲉⲧϩⲱⲟⲩ ⲛⲓⲑⲙⲏⲓ
      ⲉⲩⲉ̀ⲧⲁϩⲱⲟⲩ ⲛ̀ϫⲉ ϩⲁⲛⲁⲅⲁⲑⲟⲛ ⲫⲙⲱⲓⲧ ⲇⲉ ⲛ̀ⲧⲉ ⲛⲓⲁⲥⲉⲃⲏⲥ ⲉϥⲉ̀ⲥⲟⲣⲙⲟⲩ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ϣⲁⲣⲉ ⲟⲩⲇⲓⲕⲁⲓⲟⲥ ⲟⲩⲟⲛϩϥ̅ ⲉⲃⲟⲗ ⲙ̅ⲡⲉϥϣⲃⲏⲣ ϩⲉⲛⲙⲛ̅ⲧϩⲁⲕ ⲇⲉ ⲛⲉ ⲛ̅ϣⲟϫⲛⲉ
      ⲛ̅ⲛ̅ⲣⲙ̅ⲛ̅ⲛⲟⲩⲧⲉ ⲧⲉϩⲓⲏ ⲇⲉ ⲛ̅ⲛ̅ⲁⲥⲉⲃⲏⲥ ⲛⲁⲥⲟⲣⲙⲟⲩ.</td>
      <td class="language English"><span style="color:#b00e23">(26)</span> A
      just arbitrator shall be his own friend; but mischief shall pursue
      sinners; and the way of ungodly men shall lead them astray.</td>
      <td class="language Greek"><span style="color:#b00e23">(26)</span>
      ἐπιγνώµων δίκαιος ἑαυτοῦ φίλος ἔσται, αἱ δὲ γνῶµαι τῶν ἀσεβῶν
      ἀνεπιεικεῖς. ἁµαρτάνοντας καταδιώξεται κακά, ἡ δὲ ὁδὸς τῶν ἀσεβῶν
      πλανήσει αὐτούς.</td>
      <td class="language Akhmimic"><span style="color:#b00e23">(ⲕ︦ⲋ︦)</span>
      ⳉⲁⲣⲉ ⲟⲩⲇⲓⲕⲁⲓⲟⲥ ⲛ̅ⲥⲁⲃⲉ ⲣ̅ⳉⲃⲏⲣ ⲁⲣⲁϥ ⲟⲩⲁϩⲉⲉⲧϥ̅ ⲡⳉⲟ ⲇⲉ ⲛ̅ⲛ̅ⲁⲥⲉⲃⲏⲥ
      ⲛⲁⲥⲁⲣⲙⲟⲩ</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲡⲓⲣⲉϥⲉⲣⲭⲣⲟϥ ⲛ̀ⲛⲉⲧⲟⲧϥ ϭⲓ ⲛ̀ⲟⲩϫⲟⲣϫⲥ ⲟⲩϫⲫⲟ ⲇⲉ ⲉϥⲧⲁⲓⲏⲟⲩⲧ ⲡⲉ ⲟⲩⲣⲱⲙⲓ
      ⲉϥⲟⲩⲁⲃ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲡⲉⲕⲣⲟϥ ⲛⲁⲙⲁⲧⲉ ⲁⲛ ⲛ̅ⲟⲩϭⲟⲣϭⲥ̅ ⲟⲩⲙⲛ̅ⲧⲣⲙ̅ⲙⲁⲟ ⲇⲉ ⲉⲥⲧⲁⲓ̈ⲏⲩ ⲡⲉ ⲟⲩⲣⲱⲙⲉ
      ⲉϥⲟⲩⲁⲁⲃ.</td>
      <td class="language English"><span style="color:#b00e23">(27)</span> A
      deceitful man shall catch no game; but a blameless man is a precious
      possession.</td>
      <td class="language Greek"><span style="color:#b00e23">(27)</span> οὐκ
      ἐπιτεύξεται δόλιος θήρας, κτῆµα δὲ τίµιον ἀνὴρ καθαρός.</td>
      <td class="language Akhmimic"><span style="color:#b00e23">(ⲕ︦ⲍ︦)</span>
      ⲡⲕⲣⲁϥ ⲛⲁⲙⲉⲉⲧⲉ ⲉⲛ ⲛ̅ⲟⲩϭⲁⲣϭ̅ⲥ̅ ⲟⲩⲙⲛ̅ⲧⲣⲙ̅ⲙⲁⲟ ⲇⲉ ⲉⲥⲧⲁⲓ̈ⲁⲉⲓⲧ ⲡⲉ ⲟⲩⲣⲱⲙⲉ
      ⲉϥⲟⲩⲁⲁⲃⲉ</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲁⲣⲉ ⲡⲱⲛϧ ϣⲟⲡ ϧⲉⲛ ⲛⲓⲙⲱⲓⲧ ⲛ̀ⲧⲉ ϯⲙⲉⲑⲙⲏⲓ ⲛⲓⲙⲱⲓⲧ ⲇⲉ ⲛ̀ⲧⲉ ⲛⲓⲣⲉϥⲓⲣⲓ ⲙ̀ⲡⲓⲡⲉⲧϩⲱⲟⲩ
      ⲁⲩϭⲓ ⲉ̀ⲫⲙⲟⲩ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲉⲣⲉ ⲡⲱⲛϩ̅ ϩⲓ ⲛⲉϩⲓⲟⲟⲩⲉ ⲛ̅ⲧⲇⲓⲕⲁⲓⲟⲥⲩⲛⲏ ⲉⲣⲉ ⲛⲉϩⲓⲟⲟⲩⲉ ⲇⲉ ⲛ̅ⲣⲉϥⲙⲉⲉⲩⲉ ⲉⲡⲡⲉⲑⲟⲟⲩ
      ϣⲟⲟⲡ ⲉⲡⲙⲟⲩ.</td>
      <td class="language English"><span style="color:#b00e23">(28)</span> In
      the ways of righteousness is life; but the ways of those that remember
      injuries lead to death.</td>
      <td class="language Greek"><span style="color:#b00e23">(28)</span> ἐν
      ὁδοῖς δικαιοσύνης ζωή, ὁδοὶ δὲ µνησικάκων εἰς θάνατον.</td>
      <td class="language Akhmimic"><span style="color:#b00e23">(ⲕ︦ⲏ︦)</span>
      ⲁⲣⲉ ⲡⲱⲛⳉ ϩⲓ ⲛ̅ⳉⲟⲟⲩ ⲛ̅ⲧⲇⲓⲕⲁⲓⲟⲥⲩⲛⲏ ⲁⲣⲉ ⲛ̅ⳉⲟⲟⲩ ⲇⲉ ⲛ̅ⲛ̅ⲣⲉϥⲙⲉⲩⲉ ⲁⲡⲡⲉⲑⲁⲩ ⳉⲟⲟⲡ
      ⲁⲡⲙⲟⲩ</td>
    </tr>
  </table>
</body>
</html>
