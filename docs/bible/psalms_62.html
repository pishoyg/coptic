<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_63.html" rel="next">
  <link href="psalms_61.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_62" class="title">Psalms 62</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲝ̅ⲃ̅.
      ⲛ̀ⲧⲉ ⲇⲁⲩⲓⲇ. ⲉⲧⲁϥϣⲱⲡⲓ ϩⲓ ⲡϣⲁϥⲉ ⲛ̀ⲧⲉ ϯϩⲩⲇⲟⲩⲙⲉⲁ.</span>
      </td>
      <td class="language Sahidic">ⲝ̅ⲃ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ ϩⲙ̅ ⲡⲧⲣⲉϥϣⲱⲡⲉ ϩⲙ̅
      ⲡϫⲁⲓⲉ ⲛ̅ϯⲇⲟⲩⲙⲁⲓⲁ.</td>
      <td class="language English">A Psalm of David, when he was in the
      wilderness of Idumea.</td>
      <td class="language Greek">Ψαλµὸς τῷ Δαυιδ ἐν τῷ εἶναι αὐτὸν
      ἐν τῇ ἐρήµῳ τῆς Ιουδαίας.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲫϯ
      ⲡⲁⲛⲟⲩϯ ⲁⲓⲛⲁϣⲟⲣⲡⲧ ϩⲁⲣⲟⲕ ϫⲉ ⲁⲥⲓⲃⲓ ⲛ̀ϧⲏⲧⲕ ⲛ̀ϫⲉ ⲧⲁⲯⲩⲭⲏ: ⲉⲑⲣⲉⲥⲫⲓⲣⲓ ⲛⲁⲕ ⲉ̀ⲃⲟⲗ
      ⲛ̀ϫⲉ ⲧⲁⲥⲁⲣⲝ ϧⲉⲛ ⲟⲩⲕⲁϩⲓ ⲛ̀ϣⲁϥⲉ ⲛⲉⲙ ⲟⲩⲙⲁ ⲛ̀ⲁⲑⲙⲟϣⲓ ϩⲓⲱⲧϥ ⲛⲉⲙ ⲟⲩⲙⲁ
      ⲛ̀ⲁⲑⲙⲱⲟⲩ.</td>
      <td class="language Sahidic"><span style="color:#b00e23">(ⲁ︦)</span>
      ϯϣⲱⲣⲡ ⲙ̅ⲙⲟⲓ ⲉⲣⲟⲕ ⲡⲛⲟⲩⲧⲉ ⲡⲛⲟⲩⲧⲉ ⲁ ⲧⲁⲯⲩⲭⲏ ⲉⲓⲃⲉ ⲙ̅ⲙⲟⲕ ⲁⲩⲱ ⲁ ⲧⲁⲥⲁⲣⲝ ⲃⲱⲗ ⲉⲃⲟⲗ
      ϩⲛ̅ ⲟⲩⲕⲁϩ ⲛ̅ϫⲁⲓⲉ ⲛ̅ⲁⲧⲙⲟⲟϣⲉ ⲉⲙⲛ̅ ⲙⲟⲟⲩ ⲛ̅ϩⲏⲧϥ̅.</td>
      <td class="language English"><span style="color:#b00e23">(1)</span> O
      God, my God, I cry to thee early; my soul has thirsted for thee: how
      often has my flesh longed after thee, in a barren and trackless and dry
      land!</td>
      <td class="language Greek"><span style="color:#b00e23">(1)</span> Ὁ
      θεὸς ὁ θεός µου, πρὸς σὲ ὀρθρίζω· ἐδίψησέν σοι ἡ ψυχή µου.
      ποσαπλῶς σοι ἡ σάρξ µου ἐν γῇ ἐρήµῳ καὶ ἀβάτῳ καὶ
      ἀνύδρῳ;</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲡⲁⲓⲣⲏϯ ⲁⲓⲟⲩⲟⲛϩⲧ ⲉ̀ⲣⲟⲕ ϧⲉⲛ ⲡⲉⲑⲟⲩⲁⲃ ⲉ̀ⲛⲁⲩ ⲉ̀ⲧⲉⲕϫⲟⲙ ⲛⲉⲙ ⲡⲉⲕⲱⲟⲩ:</td>
      <td class="language Sahidic"><span style="color:#b00e23">(ⲃ︦)</span> ⲧⲁⲓ
      ⲧⲉ ⲑⲉ ⲉⲛⲧⲁⲓⲟⲩⲱⲛϩ̅ ⲛⲁⲕ ⲉⲃⲟⲗ ϩⲙ̅ ⲡⲡⲉⲧⲟⲩⲁⲁⲃ. ⲉⲛⲁⲩ ⲉⲧⲉⲕϭⲟⲙ ⲙⲛ̅ ⲡⲉⲕⲉⲟⲟⲩ.</td>
      <td class="language English"><span style="color:#b00e23">(2)</span> Thus
      have I appeared before thee in the sanctuary, that I might see thy power
      and thy glory.</td>
      <td class="language Greek"><span style="color:#b00e23">(2)</span> οὕτως
      ἐν τῷ ἁγίῳ ὤφθην σοι τοῦ ἰδεῖν τὴν δύναµίν σου καὶ τὴν
      δόξαν σου.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ϫⲉ ⲡⲉⲕⲛⲁⲓ ⲥⲱⲧⲡ ⲉ̀ϩⲟⲧⲉ ϩⲁⲛϫⲓⲛⲱⲛϧ.
      <span style="color:#05537d">(3)</span> ⲛⲁⲥⲫⲟⲧⲟⲩ ⲉⲩⲉ̀ⲥⲙⲟⲩ ⲉ̀ⲣⲟⲕ:</td>
      <td class="language Sahidic"><span style="color:#b00e23">(ⲅ︦)</span> ϫⲉ
      ⲡⲉⲕⲛⲁ ⲥⲟⲧⲡ̅ ⲉϩⲟⲩⲉ ϩⲉⲛϭⲓⲛⲱⲛϩ̅. ⲛⲁⲥⲡⲟⲧⲟⲩ ⲛⲁⲥⲙⲟⲩ ⲉⲣⲟⲕ.</td>
      <td class="language English"><span style="color:#b00e23">(3)</span> For
      thy mercy is better than life: my lips shall praise thee.</td>
      <td class="language Greek"><span style="color:#b00e23">(3)</span> ὅτι
      κρεῖσσον τὸ ἔλεός σου ὑπὲρ ζωάς· τὰ χείλη µου ἐπαινέσουσίν
      σε.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲡⲁⲓⲣⲏϯ ϯⲛⲁⲥⲙⲟⲩ ⲉ̀ⲣⲟⲕ ϧⲉⲛ ⲡⲁⲱⲛϧ:
      ϯⲛⲁϥⲁⲓ ⲛ̀ⲛⲁϫⲓϫ ⲉ̀ⲡϣⲱⲓ ϧⲉⲛ ⲡⲉⲕⲣⲁⲛ:</td>
      <td class="language Sahidic"><span style="color:#b00e23">(ⲇ︦)</span> ⲧⲁⲓ
      ⲧⲉ ⲑⲉ ⲉϯⲛⲁⲥⲙⲟⲩ ⲉⲣⲟⲕ ϩⲙ̅ ⲡⲁⲱⲛϩ̅. ⲁⲩⲱ ϯⲛⲁϥⲓ ⲛⲛⲁϭⲓϫ ⲉϩⲣⲁⲓ ϩⲙ̅ ⲡⲉⲕⲣⲁⲛ.</td>
      <td class="language English"><span style="color:#b00e23">(4)</span> Thus
      will I bless thee during my life: I will lift up my hands in thy
      name.</td>
      <td class="language Greek"><span style="color:#b00e23">(4)</span> οὕτως
      εὐλογήσω σε ἐν τῇ ζωῇ µου, ἐν τῷ ὀνόµατί σου ἀρῶ τὰς
      χεῖράς µου.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(3)</span> ⲙ̀ⲫⲣⲏϯ ⲛ̀ⲟⲩⲱⲧ ⲛⲉⲙ ⲟⲩⲕⲉⲛⲓ ⲉⲥⲉ̀ⲥⲓ
      ⲛ̀ϫⲉ ⲧⲁⲯⲩⲭⲏ: ϩⲁⲛⲥⲫⲟⲧⲟⲩ ⲛ̀ⲧⲉ ⲡⲑⲉⲗⲏⲗ ⲉⲩⲉ̀ⲥⲙⲟⲩ ⲉ̀ⲡⲉⲕⲣⲁⲛ.</td>
      <td class="language Sahidic"><span style="color:#b00e23">(ⲉ︦)</span> ⲉⲩⲉ
      ⲧⲁⲯⲩⲭⲏ ⲥⲉⲓ ⲉⲃⲟⲗ ϩⲛ̅ ⲟⲩⲟⲩⲱⲧ ⲙⲛ̅ ⲟⲩⲕⲛ̅ⲛⲉ. ϩⲉⲛⲥⲡⲟⲧⲟⲩ ⲛ̅ⲧⲉⲗⲏⲗ ⲛⲁⲥⲙⲟⲩ
      ⲉⲡⲉⲕⲣⲁⲛ</td>
      <td class="language English"><span style="color:#b00e23">(5)</span> Let
      my soul be filled as with marrow and fatness; and my joyful lips shall
      praise thy name.</td>
      <td class="language Greek"><span style="color:#b00e23">(5)</span> ὡσεὶ
      στέατος καὶ πιότητος ἐµπλησθείη ἡ ψυχή µου, καὶ χείλη
      ἀγαλλιάσεως αἰνέσει τὸ στόµα µου.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(4)</span> ⲛⲁⲓⲙⲉⲩⲓ ⲉ̀ⲣⲟⲕ ⲡⲉ ϩⲓϫⲉⲛ ⲡⲁⲫⲣⲏϣ: ⲛⲉ
      ϣⲁⲓⲉⲣⲙⲉⲗⲉⲧⲁⲛ ⲉ̀ⲣⲟⲕ ⲡⲉ ⲛ̀ⲛⲓⲛⲁⲩ ⲛ̀ⲧⲉ ϩⲁⲛⲁⲧⲟⲟⲩⲓ.</td>
      <td class="language Sahidic"><span style="color:#b00e23">(ⲋ︦)</span>
      ⲉⲓϣⲁⲛⲣ̅ⲡⲉⲕⲙⲉⲉⲩⲉ ϩⲓϫⲙ̅ ⲡⲁϭⲗⲟϭ ⲛⲉⲓⲙⲉⲗⲉⲧⲁ ⲉⲣⲟⲕ ⲙ̅ⲡⲛⲁⲩ ⲛ̅ϣⲱⲣⲡ̅.</td>
      <td class="language English"><span style="color:#b00e23">(6)</span>
      Forasmuch as I have remembered thee on my bed: in the early seasons I
      have meditated on thee.</td>
      <td class="language Greek"><span style="color:#b00e23">(6)</span> εἰ
      ἐµνηµόνευόν σου ἐπὶ τῆς στρωµνῆς µου, ἐν τοῖς ὄρθροις
      ἐµελέτων εἰς σέ·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(5)</span> ϫⲉ ⲁⲕϣⲱⲡⲓ ⲛⲏⲓ ⲛ̀ⲟⲩⲃⲟⲏⲑⲟⲥ: ⲟⲩⲟϩ
      ⲉⲓⲉ̀ⲑⲉⲗⲏⲗ ⲙ̀ⲙⲟⲓ ϧⲁ ⲧϧⲏⲓⲃⲓ ⲛ̀ⲧⲉ ⲛⲉⲕⲧⲉⲛϩ.</td>
      <td class="language Sahidic"><span style="color:#b00e23">(ⲍ︦)</span> ϫⲉ
      ⲁⲕϣⲱⲡⲉ ⲛⲁⲓ ⲛ̅ⲃⲟⲏⲑⲟⲥ. ⲁⲩⲱ ϯⲛⲁⲧⲉⲗⲏⲗ ϩⲁ ⲑⲁⲉⲓⲃⲉⲥ ⲛ̅ⲛⲉⲕⲧⲛϩ̅.</td>
      <td class="language English"><span style="color:#b00e23">(7)</span> For
      thou hast been my helper, and in the shelter of thy wings will I
      rejoice.</td>
      <td class="language Greek"><span style="color:#b00e23">(7)</span> ὅτι
      ἐγενήθης βοηθός µου, καὶ ἐν τῇ σκέπῃ τῶν πτερύγων σου
      ἀγαλλιάσοµαι.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(6)</span> ⲁⲥϫⲱⲗϫ ⲛ̀ϫⲉ ⲧⲁⲯⲩⲭⲏ ⲥⲁⲙⲉⲛϩⲏⲕ: ⲁ̀ⲛⲟⲕ
      ⲇⲉ ⲁⲥϣⲟⲡⲧ ⲉ̀ⲣⲟⲥ ⲛ̀ϫⲉ ⲧⲉⲕⲟⲩⲓⲛⲁⲙ.</td>
      <td class="language Sahidic"><span style="color:#b00e23">(ⲏ︦)</span> ⲁ
      ⲧⲁⲯⲩⲭⲏ ⲧⲟϭⲥ̅ ⲉⲣⲟⲕ. ⲧⲉⲕⲟⲩⲛⲁⲙ ⲧⲉⲛⲧⲁⲥϣⲟⲡⲧ̅ ⲉⲣⲟⲥ.</td>
      <td class="language English"><span style="color:#b00e23">(8)</span> My
      soul has kept very close behind thee: thy right hand has upheld me.</td>
      <td class="language Greek"><span style="color:#b00e23">(8)</span>
      ἐκολλήθη ἡ ψυχή µου ὀπίσω σου, ἐµοῦ ἀντελάβετο ἡ δεξιά
      σου.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(7)</span> ⲛ̀ⲑⲱⲟⲩ ⲇⲉ ⲁⲩⲕⲱϯ ⲛ̀ⲥⲁ ⲧⲁⲯⲩⲭⲏ ϧⲉⲛ
      ⲟⲩⲙⲉⲧⲉⲫⲗⲏⲟⲩ ⲉⲩⲉ̀ϣⲉ ⲛⲱⲟⲩ ⲉ̀ϧⲟⲩⲛ ⲛ̀ⲛⲏ ⲉⲧⲥⲁⲡⲉⲥⲏⲧ ⲙ̀ⲡⲕⲁϩⲓ:</td>
      <td class="language Sahidic"><span style="color:#b00e23">(ⲑ︦)</span>
      ⲛ̅ⲧⲟⲟⲩ ⲇⲉ ⲁⲩϣⲓⲛⲉ ⲛ̅ⲥⲁ ⲧⲁⲯⲩⲭⲏ ⲉⲡϫⲓⲛϫⲏ ⲥⲉⲛⲁⲃⲱⲕ ⲉϩⲟⲩⲛ ϩⲁ ⲡⲉⲥⲏⲧ ⲙ̅ⲡⲕⲁϩ.</td>
      <td class="language English"><span style="color:#b00e23">(9)</span> But
      they vainly sought after my soul; they shall go into the lowest parts o
      the earth.</td>
      <td class="language Greek"><span style="color:#b00e23">(9)</span> αὐτοὶ
      δὲ εἰς µάτην ἐζήτησαν τὴν ψυχήν µου, εἰσελεύσονται εἰς τὰ
      κατώτατα τῆς γῆς·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(7)</span> ⲉⲩⲉ̀ⲧⲏⲓⲧⲟⲩ ⲉ̀ϧⲣⲏⲓ ⲉ̀ⲧϫⲓϫ ⲛ̀ⲧⲥⲏϥⲓ:
      ⲉⲩⲉ̀ϣⲱⲡⲓ ⲛ̀ϩⲁⲛⲧⲟⲓ ⲛ̀ⲧⲉ ϩⲁⲛⲃⲁϣⲟⲣ.</td>
      <td class="language Sahidic"><span style="color:#b00e23">(ⲓ︦)</span>
      ⲥⲉⲛⲁⲧⲁⲁⲩ ⲉϩⲣⲁⲓ ⲉⲛ̅ϭⲓϫ ⲛ̅ⲧⲥⲏϥⲉ. ⲥⲉⲛⲁϣⲱⲡⲉ ⲛ̅ⲧⲟ ⲛ̅ⲃⲁϣⲟⲣ.</td>
      <td class="language English"><span style="color:#b00e23">(10)</span> They
      shall be delivered up to the power of the sword; they shall be portions
      for foxes.</td>
      <td class="language Greek"><span style="color:#b00e23">(10)</span>
      παραδοθήσονται εἰς χεῖρας ῥοµφαίας, µερίδες ἀλωπέκων
      ἔσονται.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(8)</span> ⲡⲓⲟⲩⲣⲟ ⲇⲉ ⲉϥⲉ̀ⲟⲩⲛⲟϥ ⲙ̀ⲙⲟϥ ⲉ̀ϫⲉⲛ
      ⲫϯ: ⲉⲩⲉ̀ϣⲟⲩϣⲟⲩ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉ̀ⲧⲱⲣⲕ ⲛ̀ϧⲏⲧϥ. <span style=
      "color:#05537d">(9)</span> ϫⲉ ⲉⲩⲉ̀ⲑⲱⲙ ⲛ̀ϫⲉ ⲣⲱⲟⲩ ⲛ̀ⲛⲏ ⲉⲧⲥⲁϫⲓ
      ⲛ̀ϩⲁⲛⲙⲉⲧϭⲓⲛ̀ϫⲟⲛⲥ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲡⲣ̅ⲣⲟ ⲇⲉ ⲛⲁⲉⲩⲫⲣⲁⲛⲉ ⲉϫⲙ̅ ⲡⲛⲟⲩⲧⲉ. ϥⲛⲁϫⲓⲧⲁⲉⲓⲟ ⲛ̅ϭⲓ ⲟⲩⲟⲛ ⲛⲓⲙ ⲉⲧⲱⲣⲕ̅ ⲙ̅ⲙⲟϥ. ϫⲉ
      ⲁⲥⲧⲱⲙ ⲛ̅ϭⲓ ⲧⲧⲁⲡⲣⲟ ⲛ̅ⲛⲉⲧϣⲁϫⲉ ϩⲛ̅ ⲟⲩϫⲓⲛ̅ϭⲟⲛⲥ̅:</td>
      <td class="language English"><span style="color:#b00e23">(11)</span> But
      the king shall rejoice in God; every one that swears by him shall be
      praised; for the mouth of them that speak unjust things has been
      stopped.</td>
      <td class="language Greek"><span style="color:#b00e23">(11)</span> ὁ δὲ
      βασιλεὺς εὐφρανθήσεται ἐπὶ τῷ θεῷ, ἐπαινεσθήσεται πᾶς ὁ
      ὀµνύων ἐν αὐτῷ, ὅτι ἐνεφράγη στόµα λαλούντων ἄδικα.</td>
    </tr>
  </table>
</body>
</html>
