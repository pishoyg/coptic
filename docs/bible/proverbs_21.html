<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_22.html" rel="next">
  <link href="proverbs_20.html" rel="prev">
  <script src="main.js" type="module"></script>
</head>
<body class="chapter">
  <h4 id="proverbs_21" class="title">Proverbs 21</h4>

  <table class="verses">
    <tr id="v1" class="verse">
      <td class="language Sahidic"><span style="color:#b00e23">(ⲁ︦)</span> ⲛ̅ⲑⲉ
      ⲙ̅ⲡⲟⲩⲟⲓ ⲛ̅ⲟⲩⲙⲟⲟⲩ ⲧⲁⲓ̈ ⲧⲉ ⲑⲉ ⲉⲧⲉⲣⲉ ⲡϩⲏⲧ ⲙ̅ⲡⲣ̅ⲣⲟ ϩⲛ̅ ⲧϭⲓϫ ⲙ̅ⲡⲛⲟⲩⲧⲉ ⲁⲩⲱ ⲡⲙⲁ
      ⲉⲧϥ̅ⲟⲩⲉϣ ⲧⲣⲉϥϭⲱϣⲧ̅ ⲉⲣⲟϥ ϣⲁϥⲣⲁⲕⲧϥ̅ ⲉⲣⲟϥ</td>
      <td class="language English"><span style="color:#b00e23">(1)</span> As a
      rush of water, so is the king’s heart in God’s hand: he turns it
      whithersoever he may desire to point out.</td>
      <td class="language Greek"><span style="color:#b00e23">(1)</span> ὥσπερ
      ὁρµὴ ὕδατος, οὕτως καρδία βασιλέως ἐν χειρὶ θεοῦ· οὗ ἐὰν
      θέλων νεύσῃ, ἐκεῖ ἔκλινεν αὐτήν.</td>
      <td class="language Akhmimic"><span style="color:#b00e23">(ⲁ︦)</span>
      ⲛ̅ⲧⳉⲉ ⲙ̅ⲡⲟⲩⲁⲉⲓ ⲛ̅ⲟⲩⲙⲁⲩ ⲧⲉⲓ̈ ⲧⲉ ⲧⳉⲉ ⲉⲧⲉ ⲫⲏⲧ ⲙ̅ⲡⲣ̅ⲣⲟ ⳉⲛ̅ ⲧϭⲓϫ ⲙ̅ⲡⲛⲟⲩⲧⲉ ⲁⲟⲩ
      ⲡⲙⲁ ⲉⲧϥ̅ⲟⲩⲱⳉⲉ ⲁⲧϥ̅ⲥⲱⲛⲧ ⲁⲣⲁϥ ⳉⲁⲣⲉϥⲣⲉⲕⲧϥ̅ ⲁⲣⲁϥ</td>
    </tr>

    <tr id="v2" class="verse">
      <td class="language Sahidic"><span style="color:#b00e23">(ⲃ︦)</span> ⲉⲣⲉ
      ⲣⲱⲙⲉ ⲛⲓⲙ ⲧⲁⲓ̈ⲏⲩ ⲛⲁϥ ⲟⲩⲁⲁϥ ⲡⲛⲟⲩⲧⲉ ⲇⲉ ⲡⲉⲧⲥⲟⲟⲩⲧⲛ̅ ⲛ̅ⲛ̅ϩⲏⲧ.</td>
      <td class="language English"><span style="color:#b00e23">(2)</span> Every
      man seems to himself righteous; but the Lord directs the hearts.</td>
      <td class="language Greek"><span style="color:#b00e23">(2)</span> πᾶς
      ἀνὴρ φαίνεται ἑαυτῷ δίκαιος, κατευθύνει δὲ καρδίας
      κύριος.</td>
      <td class="language Akhmimic"><span style="color:#b00e23">(ⲃ︦)</span> ⲁⲣⲉ
      ⲣⲱⲙⲉ ⲛⲓⲙ ⲧⲁⲉⲓⲏⲟⲩ ⲛⲉϥ ⲟⲩⲁⲉⲉⲧϥ̅ ⲡⲛⲟⲩⲧⲉ ⲇⲉ ⲡⲉⲧⲥⲁⲩⲛⲉ ⲛ̅ⲛ̅ϩⲏⲧ</td>
    </tr>

    <tr id="v3" class="verse">
      <td class="language Sahidic"><span style="color:#b00e23">(ⲅ︦)</span>
      ⲉⲣⲧⲙⲉ ⲁⲩⲱ ⲉϫⲉⲧⲙⲉ ⲥⲉⲥⲟⲧⲡ̅ ⲛ̅ⲛⲁϩⲣⲙ̅ ⲡⲛⲟⲩⲧⲉ ⲛ̅ϭⲓ ⲙ̅ⲙⲛ̅ⲧⲙⲉ ⲉϩⲟⲩⲉ ⲟⲩⲥⲛⲟϥ
      ⲛ̅ⲑⲩⲥⲓⲁ.</td>
      <td class="language English"><span style="color:#b00e23">(3)</span> To do
      justly and to speak truth, are more pleasing to God than the blood of
      sacrifices.</td>
      <td class="language Greek"><span style="color:#b00e23">(3)</span> ποιεῖν
      δίκαια καὶ ἀληθεύειν ἀρεστὰ παρὰ θεῷ µᾶλλον ἢ θυσιῶν
      αἷµα.</td>
      <td class="language Akhmimic"><span style="color:#b00e23">(ⲅ︦)</span>
      ⲁⲣ̅ⲧⲙⲓⲉ ⲁⲟⲩ ⲁϫⲓ ⲧⲙⲓⲉ ⲥⲉⲥⲁⲧⲡ ⲛ̅ⲛⲁϩⲣⲙ̅ ⲡⲛⲟⲩⲛⲧⲉ ⲛ̅ϩⲟⲩⲟ ⲁⲩⲥⲛⲁϥ ⲛ̅ⲑⲩⲥⲓⲁ</td>
    </tr>

    <tr id="v4" class="verse">
      <td class="language Sahidic"><span style="color:#b00e23">(ⲇ︦)</span>
      ⲟⲩⲣⲱⲙⲉ ⲛ̅ϫⲁⲥⲓ ϩⲏⲧ ⲉϫⲛ̅ ⲟⲩⲥⲱϣ ⲟⲩⲛⲁϣⲧ̅ ϩⲏⲧ ⲡⲉ ⲛ̅ⲟⲩⲟⲓⲛ ⲇⲉ ⲛ̅ⲛ̅ⲁⲥⲉⲃⲏⲥ ⲛⲉ
      ⲛ̅ⲛⲟⲃⲉ</td>
      <td class="language English"><span style="color:#b00e23">(4)</span> A
      high-minded man is stout-hearted in his pride; and the lamp of the wicked
      is sin.</td>
      <td class="language Greek"><span style="color:#b00e23">(4)</span>
      µεγαλόφρων ἐφ’ ὕβρει θρασυκάρδιος, λαµπτὴρ δὲ ἀσεβῶν
      ἁµαρτία.</td>
      <td class="language Akhmimic"><span style="color:#b00e23">(ⲇ︦)</span>
      ⲟⲩⲣⲱⲙⲉ ⲛ̅ϫⲁⲥⲓϩⲏⲧ ⲁϫⲛ̅ ⲟⲩϣⲱⲥ ⲟⲩⲛⲁⳉⲧ ϩⲏⲧ ⲡⲉ ⲡⲟⲩⲁⲉⲓⲛⲉ ⲇⲉ ⲛ̅ⲛ̅ⲁⲥⲉⲃⲏⲥ ⲛⲉ
      ⲛ̅ⲛⲁⲃⲉ</td>
    </tr>

    <tr id="v5" class="verse">
      <td class="language Sahidic"><span style="color:#b00e23">(ⲉ︦)</span>
      </td>
      <td class="language English"><span style="color:#b00e23">(5)</span>
      </td>
      <td class="language Greek"><span style="color:#b00e23">(5)</span>
      </td>
      <td class="language Akhmimic"><span style="color:#b00e23">(ⲉ︦)</span>
      </td>
    </tr>

    <tr id="v6" class="verse">
      <td class="language Sahidic"><span style="color:#b00e23">(ⲋ︦)</span>
      ⲛⲉⲧϯϭⲟⲙ ⲛ̅ϩⲉⲛⲥⲟⲟⲩϩⲥ̅ ϩⲛ̅ ⲟⲩⲗⲁⲥ ⲛ̅ϭⲟⲗ ⲉϥⲡⲏⲧ ⲛ̅ⲥⲁϩⲉⲛⲡⲉⲧϣⲟⲩⲉⲓⲧ ⲁⲩⲱ ϥⲛⲏⲩ ⲉϫⲛ̅
      ⲙ̅ⲡⲁϣ ⲙ̅ⲡⲙⲟⲩ.</td>
      <td class="language English"><span style="color:#b00e23">(6)</span> He
      that gathers treasures with a lying tongue pursues vanity on to the
      snares of death.</td>
      <td class="language Greek"><span style="color:#b00e23">(6)</span> ὁ
      ἐνεργῶν θησαυρίσµατα γλώσσῃ ψευδεῖ µάταια διώκει ἐπὶ παγίδας
      θανάτου.</td>
      <td class="language Akhmimic"><span style="color:#b00e23">(ⲋ︦)</span>
      ⲡⲉⲧϯϭⲁⲙ ⲛ̅ⲟⲩⲥⲁⲩϩⲥ̅ ⳉⲛ̅ ⲟⲩⲗⲉⲥ ⲛ̅ϭⲁⲗ ⲁϥⲡⲏⲧ ⲥⲉ ϩⲉⲛⲡⲉⲧϣⲟⲩⲉⲓⲧ ⲁⲟⲩ ϥⲛⲏⲩ ⲁϫⲛ̅
      ⲙ̅ⲡⲁⲥⳉϥ̅ ⲙ̅ⲡⲙⲟⲩ</td>
    </tr>

    <tr id="v7" class="verse">
      <td class="language Sahidic"><span style="color:#b00e23">(ⲍ︦)</span>
      ⲡⲧⲁⲕⲟ ⲛⲁϭⲟⲓⲗⲉ ⲉⲛ̅ⲁⲥⲉⲃⲏⲥ ⲛ̅ⲥⲉⲟⲩⲱϣ ⲅⲁⲣ ⲁⲛ ⲉⲣⲧⲙⲉ.</td>
      <td class="language English"><span style="color:#b00e23">(7)</span>
      Destruction shall lodge with the ungodly; for they refuse to do
      justly.</td>
      <td class="language Greek"><span style="color:#b00e23">(7)</span>
      ὄλεθρος ἀσεβέσιν ἐπιξενωθήσεται· οὐ γὰρ βούλονται πράσσειν τὰ
      δίκαια.</td>
      <td class="language Akhmimic"><span style="color:#b00e23">(ⲍ︦)</span>
      ⲡⲧⲉⲕⲟ ⲛⲁϭⲁⲉⲓⲗⲉ ⲁⲛⲁⲥⲉⲃⲏⲥ ⲥⲉⲟⲩⲱⳉⲉ ⲅⲁⲣ ⲉⲛ ⲁⲣ̅ⲧⲙⲓⲉ</td>
    </tr>

    <tr id="v8" class="verse">
      <td class="language Sahidic"><span style="color:#b00e23">(ⲏ︦)</span>
      ⲡϫⲟⲉⲓⲥ ⲛⲁϫⲟⲟⲩ ⲛ̅ⲛ̅ϩⲓⲟⲟⲩⲉ ⲉⲩϭⲟⲟⲙⲉ ⲛ̅ⲛⲉⲧϭⲟⲟⲙⲉ ⲛⲉϥϩⲃⲏⲩⲉ ⲇⲉ ⲧⲃ̅ⲃⲏⲩ ⲁⲩⲱ
      ⲥⲉⲥⲟⲩⲧⲱⲛ.</td>
      <td class="language English"><span style="color:#b00e23">(8)</span> To
      the froward God sends froward ways; for his works are pure and
      right.</td>
      <td class="language Greek"><span style="color:#b00e23">(8)</span> πρὸς
      τοὺς σκολιοὺς σκολιὰς ὁδοὺς ἀποστέλλει ὁ θεός· ἁγνὰ γὰρ καὶ
      ὀρθὰ τὰ ἔργα αὐτοῦ.</td>
      <td class="language Akhmimic"><span style="color:#b00e23">(ⲏ︦)</span>
      ⲡϫⲁⲉⲓⲥ ⲛⲁϫⲁⲩ ⲛ̅ϩⲉⲛⳉⲱⲟⲩ ⲉⲩϭⲁⲩϭ ⲛ̅ⲛⲉⲧϭⲁⲩϭ ⲛⲉϥϩⲃⲏⲟⲩⲉ ⲇⲉ ⲧⲃ̅ⲃⲟⲩⲁⲉⲓⲧ ⲁⲟⲩ
      ⲥⲉⲥⲟⲩⲧⲱⲛ</td>
    </tr>

    <tr id="v9" class="verse">
      <td class="language Sahidic"><span style="color:#b00e23">(ⲑ︦)</span>
      ⲛⲁⲛⲟⲩ ⲟⲩⲱϩ ϩⲛ̅ ⲟⲩⲕⲗ̅ϫⲉ ⲛ̅ⲟⲩϫⲉⲛⲉⲡⲱⲣ ϩⲛ̅ ⲟⲩⲇⲓⲕⲁⲓⲟⲥⲩⲛⲏ ⲉϩⲟⲩⲉ ⲟⲩⲱϩ ϩⲉⲛϩⲉⲛⲙⲁ
      ⲉⲩϫⲏϩ ⲙⲛ̅ ⲟⲩⲏⲓ ⲛ̅ⲃⲣ̅ⲣⲉ ϩⲛ̅ ⲟⲩϣⲟⲡⲧ̅.</td>
      <td class="language English"><span style="color:#b00e23">(9)</span> It is
      better to dwell in a corner on the house-top, than in plastered rooms
      with unrighteousness, and in an open house.</td>
      <td class="language Greek"><span style="color:#b00e23">(9)</span>
      κρεῖσσον οἰκεῖν ἐπὶ γωνίας ὑπαίθρου ἢ ἐν κεκονιαµένοις µετὰ
      ἀδικίας καὶ ἐν οἴκῳ κοινῷ.</td>
      <td class="language Akhmimic"><span style="color:#b00e23">(ⲑ︦)</span>
      ⲛⲁⲛⲟⲩ ⲟⲩⲱϩ ⳉⲛ̅ ⲟⲩⲕⲗ̅ϫⲉ ⲛ̅ⲟⲩ​ϫⲙ̅ⲡⲏⲉⲓ ⳉⲛ̅ ⲟⲩⲇⲓⲕⲁⲓⲟⲥⲩⲛⲏ ⲛ̅ϩⲟⲩⲟ ⲁⲟⲩⲱϩ ⳉⲙ̅
      ϩⲉⲛⲙⲁ ⲉⲩϫⲏⳉ ⲙⲛ̅ ⲟⲩⲏⲓ̈ ⲛ̅ⲃⲣ̅ⲣⲉ ⳉⲛ̅ ⲟⲩⲙⲓⳉⲉ</td>
    </tr>

    <tr id="v10" class="verse">
      <td class="language Sahidic"><span style="color:#b00e23">(ⲓ︦)</span> ⲙⲛ̅
      ⲗⲁⲁⲩ ⲛⲁⲛⲁ ⲛ̅ⲧⲉⲯⲩⲭⲏ ⲙ̅ⲡⲁⲥⲉⲃⲏⲥ ⲛ̅ⲛⲉⲧⲛⲁⲛⲁⲩ ⲉⲣⲟⲥ.</td>
      <td class="language English"><span style="color:#b00e23">(10)</span> The
      soul of the ungodly shall not be pitied by any man.</td>
      <td class="language Greek"><span style="color:#b00e23">(10)</span> ψυχὴ
      ἀσεβοῦς οὐκ ἐλεηθήσεται ὑπ’ οὐδενὸς τῶν ἀνθρώπων.</td>
      <td class="language Akhmimic"><span style="color:#b00e23">(ⲓ︦)</span> ⲙⲛ̅
      ⲗⲁⲩⲉ ⲛⲁⲛⲁⲉ ⲛ̅ⲧⲯⲩⲭⲏ ⲙ̅ⲡⲁⲥⲉⲃⲏⲥ ⲛ̅ⲛⲉⲧⲛⲟ ⲁⲣⲁⲥ</td>
    </tr>

    <tr id="v11" class="verse">
      <td class="language Sahidic"><span style="color:#b00e23">(ⲓ︦ⲁ︦)</span>
      ⲉⲣⲉ ⲡⲁⲧⲁⲙⲁϩⲧⲉ ϯⲟⲥⲉ ⲡⲃⲁⲗϩⲏⲧ ⲛⲁⲥⲃⲟ ⲛ̅ϩⲟⲩⲟ ⲡⲥⲟⲫⲟⲥ ⲇⲉ ⲉⲧⲉⲓⲙⲉ ⲛⲁϣⲱⲡ ⲉⲣⲟϥ
      ⲙ̅ⲡⲥⲟⲟⲩⲛ.</td>
      <td class="language English"><span style="color:#b00e23">(11)</span> When
      an intemperate man is punished the simple becomes wiser: and a wise man
      understanding will receive knowledge.</td>
      <td class="language Greek"><span style="color:#b00e23">(11)</span>
      ζηµιουµένου ἀκολάστου πανουργότερος γίνεται ὁ ἄκακος, συνίων δὲ
      σοφὸς δέξεται γνῶσιν.</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ​ⲉⲁⲧⲉⲙⲁϩⲧⲉ ϯⲁⲥⲉ ⲡⲃⲁⲗ ϩⲏⲧ ⲛⲁⲧⲉⲃⲟ ⲛ̅ϩⲟⲩⲟ ⲡⲥⲟⲫⲟⲥ ⲇⲉ ⲉⲧⲙ̅ⲙⲉ ⲛⲁϣⲱⲡ ⲁⲣⲁϥ
      ⲙ̅ⲡⲥⲁⲩⲛⲉ</td>
    </tr>

    <tr id="v12" class="verse">
      <td class="language Sahidic"><span style="color:#b00e23">(ⲓ︦ⲃ︦)</span>
      ⲡⲛⲟⲩⲧⲉ ⲛⲁⲧⲁⲕⲟ ⲛ̅ⲛ̅ϩⲏⲧ ⲛ̅ⲛ̅ⲁⲥⲉⲃⲏⲥ ⲁⲩⲱ ϣⲁϥⲥⲱϣϥ̅ ⲛ̅ⲛ̅ⲁⲥⲉⲃⲏⲥ ϩⲛ̅
      ϩⲉⲛⲡⲉⲑⲟⲟⲩ</td>
      <td class="language English"><span style="color:#b00e23">(12)</span> A
      righteous man understands the hearts of the ungodly: and despises the
      ungodly for their wickedness.</td>
      <td class="language Greek"><span style="color:#b00e23">(12)</span>
      συνίει δίκαιος καρδίας ἀσεβῶν καὶ φαυλίζει ἀσεβεῖς ἐν
      κακοῖς.</td>
      <td class="language Akhmimic"><span style="color:#b00e23">(ⲓ︦ⲃ︦)</span>
      ⲡⲛⲟⲩⲛⲧⲉ ⲇⲉ ⲥⲁⲩⲛⲉ ⲛ̅ⲛ̅ϩⲏⲧ ⲛ̅ⲛ̅ⲁⲥⲉⲃⲏⲥ ⲁⲟⲩ ⳉⲁⲣⲉϥⳉⲱⲥϥ̅ ⲛ̅ⲛ̅ⲁⲥⲉⲃⲏⲥ ⳉⲛ̅
      ϩⲉⲛⲡⲉⲧϩⲁⲩ</td>
    </tr>

    <tr id="v13" class="verse">
      <td class="language Sahidic"><span style="color:#b00e23">(ⲓ︦ⲅ︦)</span>
      ⲡⲉⲧϣⲧⲁⲙ ⲛ̅ⲛⲉϥⲙⲁⲁϫⲉ ⲉⲧⲙ̅ⲥⲱⲧⲙ̅ ⲉⲩϩⲏⲕⲉ ⲡⲁⲓ ⲛⲁⲱϣ ⲉϩⲣⲁⲓ̈ ⲉⲡⲛⲟⲩⲧⲉ ⲛϥ̅ⲧⲙ̅ⲥⲱⲧⲙ̅
      ⲉⲣⲟϥ.</td>
      <td class="language English"><span style="color:#b00e23">(13)</span> He
      that stops his ears from hearing the poor, himself also shall cry, and
      there shall be none to hear him.</td>
      <td class="language Greek"><span style="color:#b00e23">(13)</span> ὃς
      φράσσει τὰ ὦτα τοῦ µὴ ἐπακοῦσαι ἀσθενοῦς, καὶ αὐτὸς
      ἐπικαλέσεται, καὶ οὐκ ἔσται ὁ εἰσακούων.</td>
      <td class="language Akhmimic"><span style="color:#b00e23">(ⲓ︦ⲅ︦)</span>
      ⲡⲉⲧϩⲱϫⲧ ⲛ̅ⲛⲉϥⲙⲉⲉϫⲉ ⲁⲧⲙⲛ̅ⲥⲱⲧⲙⲉ ⲁⲩϩⲏⲕⲉ ⲡⲉⲓ̈ ⲛⲁⲱϣ ⲁϩⲣⲏⲓ̈ ⲁⲡⲛⲟⲩⲛⲧⲉ ϥⲧⲙ̅ⲥⲱⲧⲙⲉ
      ⲁⲣⲁϥ</td>
    </tr>

    <tr id="v14" class="verse">
      <td class="language Sahidic"><span style="color:#b00e23">(ⲓ︦ⲇ︦)</span>
      ϣⲁⲣⲉ ⲟⲩϯ ϩⲛ̅ ⲟⲩϩⲱⲡ ⲕⲧⲟ ⲉⲃⲟⲗ ⲛ̅ⲛ̅ⲟⲣⲅⲏ ⲡⲉⲧϯⲥⲟ ⲇⲉ ⲉϯⲇⲱⲣⲟⲛ ⲛⲁⲧⲟⲩⲛⲟⲥ ⲟⲩϭⲱⲛⲧ̅
      ⲉϥⲛⲁϣⲧ̅.</td>
      <td class="language English"><span style="color:#b00e23">(14)</span> A
      secret gift calms anger: but he that forbears to give stirs up strong
      wrath.</td>
      <td class="language Greek"><span style="color:#b00e23">(14)</span> δόσις
      λάθριος ἀνατρέπει ὀργάς, δώρων δὲ ὁ φειδόµενος θυµὸν ἐγείρει
      ἰσχυρόν.</td>
      <td class="language Akhmimic"><span style="color:#b00e23">(ⲓ︦ⲇ︦)</span>
      ⳉⲁⲣⲉ ⲟⲩϯ ⳉⲛ̅ ⲟⲩϩⲱⲡ ⲕⲧⲟ ⲁⲃⲁⲗ ⲛ̅ϩⲉⲛⲟⲣⲅⲏ ⲡⲉⲧϯⲥⲟ ⲇⲉ ⲁϯ ⲇⲱⲣⲟⲛ ⲛⲁⲧⲟⲩⲛⲟⲩⲥ ⲟⲩϭⲱⲛⲧ
      ⲉϥⲛⲁⳉⲧ</td>
    </tr>

    <tr id="v15" class="verse">
      <td class="language Sahidic"><span style="color:#b00e23">(ⲓ︦ⲉ︦)</span>
      ⲡⲟⲩⲛⲟϥ ⲛ̅ⲛ̅ⲇⲓⲕⲁⲓⲟⲥ ⲡⲉ ⲣ̅ⲡϩⲁϩ ⲡⲉⲧⲧⲃ̅ⲃⲓⲏⲩ ⲇⲉ ϫⲁϩⲙ̅ ⲛ̅ⲧⲛ̅ ⲛ̅ⲛ̅ⲣⲉϥⲣ̅ⲡⲉⲑⲟⲟⲩ
      ⲡⲣⲱⲙⲉ ⲙ̅ⲡⲁⲣⲁⲛⲟⲙⲟⲥ ⲛⲁϩⲉ ⲉϩⲣⲁⲓ̈ ⲉϩⲉⲛⲡⲉⲑⲟⲟⲩ.</td>
      <td class="language English"><span style="color:#b00e23">(15)</span> It
      is the joy of the righteous to do judgment: but a holy man is abominable
      with evil-doers.</td>
      <td class="language Greek"><span style="color:#b00e23">(15)</span>
      εὐφροσύνη δικαίων ποιεῖν κρίµα, ὅσιος δὲ ἀκάθαρτος παρὰ
      κακούργοις.</td>
      <td class="language Akhmimic"><span style="color:#b00e23">(ⲓ︦ⲉ︦)</span>
      ⲡⲟⲩⲛⲁϥ ⲛ̅ⲛ̅ⲇⲓⲕⲁⲓⲟⲥ ⲡⲉ ⲣ̅ ⲫⲉⲡ ⲡⲣⲱⲙⲉ ⲇⲉ ⲙ̅ⲡⲁⲣⲁⲛⲟⲙⲟⲥ ⲛⲁϩⲉⲓ̈ⲉ ⲁϩⲉⲛⲡⲉⲑⲁⲩ ⲟⲩⲛ̅
      ⲟⲩⳉⲟ ⲇⲉ ⲉϥϩⲁⲩ ⲛⲁⳉⲱⲡⲉ ⲛ̅ⲛ̅ⲣⲉϥⲣ̅ⲃⲟⲟⲛⲉ</td>
    </tr>

    <tr id="v16" class="verse">
      <td class="language Sahidic"><span style="color:#b00e23">(ⲓ︦ⲋ︦)</span>
      ⲡⲣⲱⲙⲉ ⲇⲉ ⲉⲧⲥⲟⲣⲙ̅ ϩⲛ̅ ⲛⲉϩⲓⲟⲟⲩⲉ ⲛ̅ⲧⲇⲓⲕⲁⲓⲟⲥⲩⲛⲏ ϥⲛⲁϣⲱⲡⲉ ϩⲛ̅ ⲧⲥⲟⲟⲩϩⲥ̅
      ⲛ̅ⲛ̅ϫⲱⲱⲣⲉ.</td>
      <td class="language English"><span style="color:#b00e23">(16)</span> A
      man that wanders out of the way of righteousness, shall rest in the
      congregation of giants.</td>
      <td class="language Greek"><span style="color:#b00e23">(16)</span> ἀνὴρ
      πλανώµενος ἐξ ὁδοῦ δικαιοσύνης ἐν συναγωγῇ γιγάντων
      ἀναπαύσεται.</td>
      <td class="language Akhmimic"><span style="color:#b00e23">(ⲓ︦ⲋ︦)</span>
      ⲡⲣⲱⲙⲉ ⲇⲉ ⲉⲧⲥⲁⲣⲙⲉ ⳉⲛ̅ ⲛ̅ⳉⲱⲟⲩ ⲛ̅ⲧⲇⲓⲕⲁⲓⲟⲥⲩⲛⲏ ϥⲛⲁⳉⲱⲡⲉ ⳉⲛ̅ ⲧⲥⲁⲩϩⲥ̅
      ⲛ̅ⲛ̅ϫⲱⲱⲣⲉ</td>
    </tr>

    <tr id="v17" class="verse">
      <td class="language Sahidic"><span style="color:#b00e23">(ⲓ︦ⲍ︦)</span>
      ⲡⲣⲱⲙⲉ ⲉⲧϣⲁⲁⲧ ⲙⲉ ⲛ̅ⲟⲩⲛⲟϥ ⲡⲉⲧⲙⲉ ⲇⲉ ⲛ̅ⲟⲩⲇⲱⲣⲟⲛ ⲙⲛ̅ ⲟⲩⲙⲛ̅ⲧⲣⲙ̅ⲙⲁⲟ ⲉⲛⲟϫⲥ̅ ⲉⲧⲱⲱⲙⲉ
      ⲟⲩⲁⲥⲉⲃⲏⲥ ⲡⲉ.</td>
      <td class="language English"><span style="color:#b00e23">(17)</span> A
      poor man loves mirth, loving wine and oil in abundance;</td>
      <td class="language Greek"><span style="color:#b00e23">(17)</span> ἀνὴρ
      ἐνδεὴς ἀγαπᾷ εὐφροσύνην φιλῶν οἶνον καὶ ἔλαιον εἰς
      πλοῦτον·</td>
      <td class="language Akhmimic"><span style="color:#b00e23">(ⲓ︦ⲍ︦)</span>
      ⲡⲣⲱⲙⲉ ⲉⲧϣⲁⲁⲧ ⲙⲉⲉⲓⲉ ⲛ̅ⲟⲩⲛⲁϥ ⲡⲉⲧⲙⲉⲓ̈ⲉ ⲇⲉ ⲛ̅ⲟⲩⲇⲱⲣⲟⲛ ⲙⲛ̅ ⲟⲩⲙⲛ̅ⲧⲣⲙ̅ⲙⲁⲟ ⲁⲧⲉⲕⲥ̅
      ⲁⲩⲧⲱⲙⲉ ⲟⲩⲁⲥⲉⲃⲏⲥ ⲡⲉ</td>
    </tr>

    <tr id="v18" class="verse">
      <td class="language Sahidic"><span style="color:#b00e23">(ⲓ︦ⲏ︦)</span>
      ⲙ̅ⲡⲁⲣⲁⲛⲟⲙⲟⲥ ⲥⲟϣϥ̅ ⲛ̅ⲧⲙ̅ ⲡⲇⲓⲕⲁⲓⲟⲥ.</td>
      <td class="language English"><span style="color:#b00e23">(18)</span> and
      a transgressor is the abomination of a righteous man.</td>
      <td class="language Greek"><span style="color:#b00e23">(18)</span>
      περικάθαρµα δὲ δικαίου ἄνοµος.</td>
      <td class="language Akhmimic"><span style="color:#b00e23">(ⲓ︦ⲏ︦)</span>
      ⲡⲁⲣⲁⲛⲟⲙⲟⲥ ⳉⲁⲥϥ ⲧⲙ̅ ⲡⲇⲓⲕⲁⲓⲟⲥ</td>
    </tr>

    <tr id="v19" class="verse">
      <td class="language Sahidic"><span style="color:#b00e23">(ⲓ︦ⲑ︦)</span>
      ⲛⲁⲛⲟⲩ ⲟⲩⲱϩ ϩⲓ ⲡϫⲁⲓⲉ ⲉϩⲟⲩⲉ ⲟⲩⲱϩ ⲙⲛ̅ ⲟⲩⲥϩⲓⲙⲉ ⲛ̅ⲣⲉϥⲙⲓϣⲉ ⲁⲩⲱ ⲛ̅ⲣⲉϥϭⲱⲛⲧ̅.</td>
      <td class="language English"><span style="color:#b00e23">(19)</span> It
      is better to dwell in a wilderness than with a quarrelsome and talkative
      and passionate woman.</td>
      <td class="language Greek"><span style="color:#b00e23">(19)</span>
      κρεῖσσον οἰκεῖν ἐν γῇ ἐρήµῳ ἢ µετὰ γυναικὸς µαχίµου καὶ
      γλωσσώδους καὶ ὀργίλου.</td>
      <td class="language Akhmimic"><span style="color:#b00e23">(ⲓ︦ⲑ︦)</span>
      ⲛⲁⲛⲟⲩ ⲟⲩⲱϩ ϩⲓ ⲡϫⲁⲉⲓⲉ ⲛ̅ϩⲟⲩⲟ ⲁⲩⲱϩ ⲙⲛ̅ ⲟⲩⲥϩⲓⲙⲉ ⲛ̅ⲣⲉϥⲙⲓⳉⲉ ⲁⲟⲩ
      ⲛ̅ⲣⲉϥⲥⲁϩⲟⲩ</td>
    </tr>

    <tr id="v20" class="verse">
      <td class="language Sahidic"><span style="color:#b00e23">(ⲕ︦)</span> ⲟⲩⲛ̅
      ⲟⲩⲁϩⲟ ⲉϥⲥⲟⲧⲡ̅ ⲛⲁϣⲱⲡⲉ ϩⲓⲣⲛ̅ ⲧⲧⲁⲡⲣⲟ ⲛ̅ⲛ̅ⲥⲟⲫⲟⲥ ⲛ̅ⲣⲱⲙⲉ ⲇⲉ ⲛ̅ⲁⲑⲏⲧ
      ⲛⲁⲟⲙⲕϥ̅.</td>
      <td class="language English"><span style="color:#b00e23">(20)</span> A
      desirable treasure will rest on the mouth of the wise; but foolish men
      will swallow it up.</td>
      <td class="language Greek"><span style="color:#b00e23">(20)</span>
      θησαυρὸς ἐπιθυµητὸς ἀναπαύσεται ἐπὶ στόµατος σοφοῦ, ἄφρονες
      δὲ ἄνδρες καταπίονται αὐτόν.</td>
      <td class="language Akhmimic"><span style="color:#b00e23">(ⲕ︦)</span>
      ⲟⲩⲛ̅ ⲟⲩⲉϩⲟ ⲉϥⲥⲁⲧⲡ̅ ⲛⲁⳉⲱⲡⲉ ϩⲓⲣⲛ̅ ⲧⲧⲁⲡⲣⲟ ⲙ̅ⲡⲥⲟⲫⲟⲥ ⲛ̅ⲣⲱⲙⲉ ⲇⲉ ⲛ̅ⲁⲑⲏⲧ
      ⲛⲁⲁⲙⲕϥ̅</td>
    </tr>

    <tr id="v21" class="verse">
      <td class="language Sahidic"><span style="color:#b00e23">(ⲕ︦ⲁ︦)</span>
      ⲧⲉϩⲓⲏ ⲛ̅ⲧⲇⲓⲕⲁⲓⲟⲥⲩⲛⲏ ⲙⲛ̅ ⲧⲙⲛ̅ⲧⲛⲁ ⲛⲁⲧⲁϩⲉ ⲡⲱⲛϩ̅ ⲙⲛ̅ ⲡⲉⲟⲟⲩ ϩⲛ̅ ⲟⲩⲉⲓⲣⲏⲛⲏ.</td>
      <td class="language English"><span style="color:#b00e23">(21)</span> The
      way of righteousness and mercy will find life and glory.</td>
      <td class="language Greek"><span style="color:#b00e23">(21)</span> ὁδὸς
      δικαιοσύνης καὶ ἐλεηµοσύνης εὑρήσει ζωὴν καὶ δόξαν.</td>
      <td class="language Akhmimic"><span style="color:#b00e23">(ⲕ︦ⲁ︦)</span>
      ⲡⳉⲟ ⲛ̅ⲧⲇⲓⲕⲁⲓⲟⲥⲩⲛⲏ ⲙⲛ̅ ⲧⲙⲛ̅ⲧⲛⲁ​ⲉ ⲛⲁⲧⲉϩⲟ ⲡⲱⲛⳉ ⲙⲛ̅ ​ⲡⲉⲁⲩ</td>
    </tr>

    <tr id="v22" class="verse">
      <td class="language Sahidic"><span style="color:#b00e23">(ⲕ︦ⲃ︦)</span> ⲁ
      ⲡⲥⲟⲫⲟⲥ ⲁⲗⲉ ⲉϫⲛ̅ ⲙ̅ⲡⲟⲗⲓⲥ ⲉⲧϫⲟⲥⲉ ⲁⲩⲱ ⲁϥϣⲟⲣϣⲣ̅ ⲙ̅ⲡϫⲓⲥⲉ ⲉⲧⲉⲣⲉ ⲛ̅ⲁⲥⲉⲃⲏⲥ ⲕⲱ
      ⲛ̅ϩⲧⲏⲩ ⲉⲣⲟϥ.</td>
      <td class="language English"><span style="color:#b00e23">(22)</span> A
      wise man assaults strong cities, and demolishes the fortress in which the
      ungodly trusted.</td>
      <td class="language Greek"><span style="color:#b00e23">(22)</span>
      πόλεις ὀχυρὰς ἐπέβη σοφὸς καὶ καθεῖλεν τὸ ὀχύρωµα, ἐφ’ ᾧ
      ἐπεποίθεισαν οἱ ἀσεβεῖς.</td>
      <td class="language Akhmimic"><span style="color:#b00e23">(ⲕ︦ⲃ︦)</span> ⲁ
      ⲡⲥⲟⲫⲟⲥ ⲧⲁⲗⲟ ⲁϫⲛ̅ ⲙ̅ⲡⲟⲗⲓⲥ ⲉⲧϫⲁⲥⲉ ⲁⲟⲩ ⲁϥⳉⲁⲣⳉⲣⲉ ⲙ̅ⲡϫⲓⲥⲉ ⲉⲧⲉ ⲛ̅ⲁⲥⲉⲃⲏⲥ ⲕⲟⲩ
      ⲛ̅ϩⲧⲏⲟⲩ ⲁⲣⲁϥ</td>
    </tr>

    <tr id="v23" class="verse">
      <td class="language Sahidic"><span style="color:#b00e23">(ⲕ︦ⲅ︦)</span>
      ⲡⲉⲧϩⲁⲣⲉϩ ⲉⲣⲟϥ ⲙⲛ̅ ⲡⲉϥⲗⲁⲥ ⲉϥϩⲁⲣⲉϩ ⲉⲧⲉϥⲯⲩⲭⲏ</td>
      <td class="language English"><span style="color:#b00e23">(23)</span> He
      that keeps his mouth and his tongue keeps his soul from trouble.</td>
      <td class="language Greek"><span style="color:#b00e23">(23)</span> ὃς
      φυλάσσει τὸ στόµα αὐτοῦ καὶ τὴν γλῶσσαν, διατηρεῖ ἐκ θλίψεως
      τὴν ψυχὴν αὐτοῦ.</td>
      <td class="language Akhmimic"><span style="color:#b00e23">(ⲕ︦ⲅ︦)</span>
      ⲡⲉⲧⲉⲣⲏϩ ⲁⲣⲱϥ ⲙⲛ̅ ⲡⲗⲉⲥ ⲁϥⲉⲣⲏϩⲧⲉ ⲁⲧϥ̅ⲯⲩⲭⲏ</td>
    </tr>

    <tr id="v24" class="verse">
      <td class="language Sahidic"><span style="color:#b00e23">(ⲕ︦ⲇ︦)</span>
      ⲡⲛⲁϣⲧ̅ ⲙ̅ⲙⲉ ⲙⲛ̅ ⲃⲁⲃⲉ ⲣⲱⲙⲉ ⲡⲗⲟⲓⲙⲟⲥ ⲉⲣⲛ̅ⲧϥ̅ ⲡⲣⲉϥⲙⲉⲥ ⲡⲉⲑⲟⲟⲩ ⲇⲉ ⲟⲩⲡⲁⲣⲁⲛⲟⲙⲟⲥ
      ⲡⲉ.</td>
      <td class="language English"><span style="color:#b00e23">(24)</span> A
      bold and self-willed and insolent man is called a pest: and he that
      remembers injuries is a transgressor.</td>
      <td class="language Greek"><span style="color:#b00e23">(24)</span>
      θρασὺς καὶ αὐθάδης καὶ ἀλαζὼν λοιµὸς καλεῖται· ὃς δὲ
      µνησικακεῖ, παράνοµος.</td>
      <td class="language Akhmimic"><span style="color:#b00e23">(ⲕ︦ⲇ︦)</span>
      ⲡⲛⲁⳉⲧⲙ̅ⲙⲉ ⲙⲛ̅ ⲡⲃⲁⲃⲉ ⲣⲱⲙⲉ ⲡⲗⲟⲓⲙⲟⲥ ⲣⲛ̅ⲧϥ̅ ⲡⲣⲉϥⲙⲓⲥ ⲡⲉⲑⲁⲩ ⲇⲉ ⲟⲩⲡⲁⲣⲁⲛⲟⲙⲟⲥ
      ⲡⲉ</td>
    </tr>

    <tr id="v25" class="verse">
      <td class="language Sahidic"><span style="color:#b00e23">(ⲕ︦ⲉ︦)</span>
      ϣⲁⲣⲉ ⲛ̅ⲉⲡⲓⲑⲩⲙⲓⲁ ⲙⲉⲩⲧ̅ ⲡⲣⲉϥϫⲛⲁⲁⲩ ⲛ̅ⲛⲉϥⲥⲟⲩⲧⲛ̅ ⲧⲟⲟⲧϥ̅ ⲅⲁⲣ ⲉⲃⲟⲗ ⲉⲣ̅
      ⲗⲁⲁⲩ.</td>
      <td class="language English"><span style="color:#b00e23">(25)</span>
      Desires kill the sluggard; for his hands do not choose to do
      anything.</td>
      <td class="language Greek"><span style="color:#b00e23">(25)</span>
      ἐπιθυµίαι ὀκνηρὸν ἀποκτείνουσιν· οὐ γὰρ προαιροῦνται αἱ χεῖρες
      αὐτοῦ ποιεῖν τι.</td>
      <td class="language Akhmimic"><span style="color:#b00e23">(ⲕ︦ⲉ︦)</span>
      ⳉⲁⲣⲉ ⲛⲉⲡⲓⲑⲩⲙⲉⲓⲁ ⲙⲟⲩⲟⲩⲧ ⲡⲣⲉϥϫⲛⲟ ⲛⲉϥⲥⲟⲩⲧⲱⲛ ⲧⲟⲟⲧϥ̅ ⲅⲁⲣ ⲁⲃⲁⲗ ⲁⲣ̅ ⲗⲁⲩⲉ</td>
    </tr>

    <tr id="v26" class="verse">
      <td class="language Sahidic"><span style="color:#b00e23">(ⲕ︦ⲋ︦)</span>
      ⲡⲁⲥⲉⲃⲏⲥ ⲉⲡⲉⲑⲩⲙⲓ ⲉϩⲉⲛⲉⲡⲓⲑⲩⲙⲓⲁ ⲉⲩϩⲟⲟⲩ ⲙ̅ⲡⲉϩⲟⲟⲩ ⲧⲏⲣϥ̅. ⲡⲇⲓⲕⲁⲓⲟⲥ ⲇⲉ ⲛⲁ ⲁⲩⲱ
      ϥϣⲛ̅ϩⲧⲏϥ ⲁϫⲛ̅ ⲱϫⲛ̅</td>
      <td class="language English"><span style="color:#b00e23">(26)</span> An
      ungodly man entertains evil desires all the day: but the righteous is
      unsparingly merciful and compassionate.</td>
      <td class="language Greek"><span style="color:#b00e23">(26)</span>
      ἀσεβὴς ἐπιθυµεῖ ὅλην τὴν ἡµέραν ἐπιθυµίας κακάς, ὁ δὲ
      δίκαιος ἐλεᾷ καὶ οἰκτίρει ἀφειδῶς.</td>
      <td class="language Akhmimic"><span style="color:#b00e23">(ⲕ︦ⲋ︦)</span>
      ⲡⲁⲥⲉⲃⲏⲥ ⲣ̅ⲉⲡⲓⲑⲩⲙⲉⲓ ⲁϩⲉⲛⲉⲡⲓⲑⲩⲙⲉⲓⲁ ⲉⲩϩⲁⲩ ⲙ̅ⲡϩⲟⲟⲩⲉ ⲧⲏⲣϥ ⲡⲇⲓⲕⲁⲓⲟⲥ ⲇⲉ ⲛⲁⲉ ⲁⲟⲩ
      ϥϣⲛ̅ϩⲧⲏϥ ⲁϫⲛ̅ ⲱϫⲛⲉ</td>
    </tr>

    <tr id="v27" class="verse">
      <td class="language Sahidic"><span style="color:#b00e23">(ⲕ︦ⲍ︦)</span>
      ⲧⲃⲟⲧⲉ ⲙ̅ⲡϫⲟⲉⲓⲥ ⲧⲉ ⲧⲉⲑⲩⲥⲓⲁ ⲛ̅ⲛ̅ⲁⲥⲉⲃⲏⲥ ⲕⲁⲓ ⲅⲁⲣ ⲉⲩⲧⲁⲗⲟ ⲙ̅ⲙⲟⲟⲩ ⲉϩⲣⲁⲓ̈ ϩⲛ̅
      ⲟⲩⲙⲛ̅ⲧⲁⲧϩⲁⲡ.</td>
      <td class="language English"><span style="color:#b00e23">(27)</span> The
      sacrifices of the ungodly are abomination to the Lord, for they offer
      them wickedly.</td>
      <td class="language Greek"><span style="color:#b00e23">(27)</span>
      θυσίαι ἀσεβῶν βδέλυγµα κυρίῳ· καὶ γὰρ παρανόµως προσφέρουσιν
      αὐτάς.</td>
      <td class="language Akhmimic"><span style="color:#b00e23">(ⲕ︦ⲍ︦)</span>
      ⲧⲃⲁⲧⲉ ⲙ̅ⲡϫⲁⲉⲓⲥ ⲧⲉ ⲛ̅ⲑⲩⲥⲓⲁ ⲛ̅ⲛ̅ⲁⲥⲉⲃⲏⲥ ⲕⲁⲓ ⲅⲁⲣ ⲁⲩⲧⲉⲗⲟ ⲙ̅ⲙⲁⲩ ⲁϩⲣⲏⲓ̈ ⳉⲛ̅
      ⲟⲩⲙⲛ̅ⲧⲁⲧϩⲉⲡ</td>
    </tr>

    <tr id="v28" class="verse">
      <td class="language Sahidic"><span style="color:#b00e23">(ⲕ︦ⲏ︦)</span>
      ⲡⲙⲛ̅ⲧⲣⲉ ⲛ̅ϭⲟⲗ ⲛⲁⲧⲁⲕⲟ ⲡⲣⲱⲙⲉ ⲇⲉ ⲛ̅ⲥⲧⲙⲏⲧ ⲡⲁϣⲁϫⲉ ⲉϥϯ ⲛ̅ϩⲧⲏϥ.</td>
      <td class="language English"><span style="color:#b00e23">(28)</span> A
      false witness shall perish; but an obedient man will speak
      cautiously.</td>
      <td class="language Greek"><span style="color:#b00e23">(28)</span>
      µάρτυς ψευδὴς ἀπολεῖται, ἀνὴρ δὲ ὑπήκοος φυλασσόµενος
      λαλήσει.</td>
      <td class="language Akhmimic"><span style="color:#b00e23">(ⲕ︦ⲏ︦)</span>
      ⲙ̅ⲙⲛ̅ⲧⲣⲉ ⲛ̅ϭⲁⲗ ⲛⲁⲧⲉⲕⲟ ⲡⲣⲱⲙⲉ ⲇⲉ ⲛ̅ⲥⲧⲙⲏⲧ ⲛⲁϣⲉϫⲉ ⲉϥϯϩⲧⲏϥ</td>
    </tr>

    <tr id="v29" class="verse">
      <td class="language Sahidic"><span style="color:#b00e23">(ⲕ︦ⲑ︦)</span>
      ⲡⲣⲱⲙⲉ ⲛ̅ⲁⲥⲉⲃⲏⲥ ϣⲁϥⲧⲁϩⲉ ⲡⲉϥϩⲟ ⲉⲣⲁⲧϥ̅ ϩⲛ̅ ⲟⲩⲙⲛ̅ⲧⲁⲧϣⲓⲡⲉ ⲡⲉⲧⲥⲟⲩⲧⲱⲛ ⲇⲉ ⲉⲉⲓⲙⲉ
      ⲉⲛⲉϥϩⲓⲟⲟⲩⲉ.</td>
      <td class="language English"><span style="color:#b00e23">(29)</span> An
      ungodly man impudently withstands with his face; but the upright man
      himself understands his ways.</td>
      <td class="language Greek"><span style="color:#b00e23">(29)</span>
      ἀσεβὴς ἀνὴρ ἀναιδῶς ὑφίσταται προσώπῳ, ὁ δὲ εὐθὴς αὐτὸς
      συνίει τὰς ὁδοὺς αὐτοῦ.</td>
      <td class="language Akhmimic"><span style="color:#b00e23">(ⲕ︦ⲑ︦)</span>
      ⲡⲣⲱⲙⲉ ⲇⲉ ⲛ̅ⲁⲥⲉⲃⲏⲥ ⳉⲁⲣⲉϥⲧⲉϩⲟ ⲡϥ̅ϩⲱ ⲁⲣⲉⲧϥ̅ ⳉⲛ̅ ⲟⲩⲙⲛ̅ⲧⲁⲧⲃⲉⲗ ⲡⲉⲧⲥⲟⲩⲧⲁⲛⲧ ⲇⲉ
      ⲛⲁⲙ̅ⲙⲉ ⲁⲛⲉϥⳉⲱⲟⲩ</td>
    </tr>

    <tr id="v30" class="verse">
      <td class="language Sahidic"><span style="color:#b00e23">(ⲗ︦)</span> ⲡⲉⲧⲉ
      ⲙⲛ̅ⲧϥ̅ⲧⲥⲟⲫⲓⲁ ⲟⲩⲇⲉ ⲙⲛ̅ⲧϥ̅ⲙⲛ̅ⲧϫⲱⲱⲣⲉ ⲟⲩⲇⲉ ⲙⲛ̅ⲧϥ̅ϣⲟϫⲛⲉ ⲉⲃⲟⲗ ϩⲓⲧⲙ̅
      ⲡⲛⲟⲩⲧⲉ.</td>
      <td class="language English"><span style="color:#b00e23">(30)</span>
      There is no wisdom, there is no courage, there is no counsel against the
      ungodly.</td>
      <td class="language Greek"><span style="color:#b00e23">(30)</span> οὐκ
      ἔστιν σοφία, οὐκ ἔστιν ἀνδρεία, οὐκ ἔστιν βουλὴ πρὸς τὸν
      ἀσεβῆ.</td>
      <td class="language Akhmimic"><span style="color:#b00e23">(ⲗ︦)</span>
      ⲡⲉⲧⲉ ⲙⲛ̅ⲧⲉϥ ⲥⲟⲫⲓⲁ ⲟⲩⲇⲉ ⲙⲛ̅ⲧⲉϥ ⲙⲛ̅ⲧϫⲱⲣⲉ ⲟⲩⲇⲉ ⲙⲛ̅ⲧⲉϥ ϣⲁϫⲛⲉ ⲁⲃⲁⲗ ϩⲓⲧⲙ̅
      ⲡⲛⲟⲩⲛⲧⲉ</td>
    </tr>

    <tr id="v31" class="verse">
      <td class="language Sahidic"><span style="color:#b00e23">(ⲗ︦ⲁ︦)</span>
      ⲉϣⲁϥⲥⲃ̅ⲧⲉ ⲟⲩϩⲧⲟ ⲉⲩϩⲟⲟⲩ ⲙ̅ⲡⲟⲗⲉⲙⲟⲥ ⲉⲣⲉ ⲧⲃⲟⲏⲑⲓⲁ ⲇⲉ ⲛ̅ⲧⲙ̅ ⲡⲛⲟⲩⲧⲉ.</td>
      <td class="language English"><span style="color:#b00e23">(31)</span> A
      horse is prepared for the day of battle; but help is of the Lord.</td>
      <td class="language Greek"><span style="color:#b00e23">(31)</span>
      ἵππος ἑτοιµάζεται εἰς ἡµέραν πολέµου, παρὰ δὲ κυρίου ἡ
      βοήθεια.</td>
      <td class="language Akhmimic"><span style="color:#b00e23">(ⲗ︦ⲁ︦)</span>
      ⲁⳉⲁⲣⲉϥⲥⲃ̅ⲧⲉ ⲟⲩϩⲧⲟ ⲁⲩϩⲱⲟⲩⲉ ⲙ̅ⲡⲟⲗⲉⲙⲟⲥ ⲁⲣⲉ ⲧⲃⲟⲏⲑⲉⲓⲁ ⲇⲉ ⲧⲙ̅ ⲡⲛⲟⲩⲛⲧⲉ</td>
    </tr>
  </table>
</body>
</html>
