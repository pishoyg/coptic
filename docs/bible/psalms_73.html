<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_74.html" rel="next">
  <link href="psalms_72.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_73">Psalms 73</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲟ̅ⲅ̅.
      ⲡⲓⲕⲁϯ ⲛ̀ⲧⲉ ⲁⲥⲁⲫ.</span>
      </td>
      <td class="language Sahidic">ⲟ̅ⲅ̅. ⲧⲙⲛ̅ⲧⲣⲙⲛ̅ϩⲏⲧ ⲛ̅ⲁⲥⲁⲫ</td>
      <td class="language English">A Psalm of instruction for Asaph.</td>
      <td class="language Greek">Συνέσεως τῷ Ασαφ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲉⲑⲃⲉ ⲟⲩ ⲫϯ ⲁⲕϩⲓⲧⲉⲛ ⲛ̀ⲥⲱⲕ ϣⲁ ϧⲁⲉ̀: ⲁϥϫⲱⲛⲧ ⲛ̀ϫⲉ ⲡⲉⲕⲙⲃⲟⲛ ⲉ̀ϫⲉⲛ ⲛⲓⲉⲥⲱⲟⲩ ⲛ̀ⲧⲉ
      ⲡⲉⲕⲟϩⲓ.</td>
      <td class="language Sahidic"><span style="color:#b00e23">(ⲁ︦)</span> ⲉⲧⲃⲉ
      ⲟⲩ ⲡⲛⲟⲩⲧⲉ ⲁⲕⲕⲁⲁⲛ ⲛ̅ⲥⲱⲕ ϣⲁⲃⲟⲗ. ⲁϥⲛⲟⲩϭⲥ̅ ⲛ̅ϭⲓ ⲡⲉⲕϭⲱⲛⲧ̅ ⲉϫⲛ̅ ⲛⲉⲥⲟⲟⲩ
      ⲙ̅ⲡⲉⲕⲟϩⲉ.</td>
      <td class="language English"><span style="color:#b00e23">(1)</span>
      Wherefore hast thou rejected us, O God, for ever? wherefore is thy wrath
      kindled against the sheep of thy pasture?</td>
      <td class="language Greek"><span style="color:#b00e23">(1)</span> Ἵνα τί
      ἀπώσω, ὁ θεός, εἰς τέλος, ὠργίσθη ὁ θυµός σου ἐπὶ πρόβατα νοµῆς σου;</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲁⲣⲓⲫⲙⲉⲩⲓ ⲛ̀ⲧⲉⲕⲥⲩⲛⲁⲅⲱⲅⲏ ⲑⲏ ⲉⲧⲁⲕϫⲫⲟⲥ ⲓⲥϫⲉⲛ ϣⲟⲣⲡ: ⲁⲕⲥⲱϯ ⲙ̀ⲡϣⲃⲱⲧ ⲛ̀ⲧⲉ
      ⲧⲉⲕⲕⲗⲏⲣⲟⲛⲟⲙⲓⲁ: ⲡⲓⲧⲱⲟⲩ ⲛ̀ⲧⲉ ⲥⲓⲱⲛ ⲫⲁⲓ ⲉⲧⲁⲕϣⲱⲡⲓ ⲛ̀ϧⲣⲏⲓ ⲛ̀ϧⲏⲧϥ.</td>
      <td class="language Sahidic"><span style="color:#b00e23">(ⲃ︦)</span>
      ⲁⲣⲓⲡⲙⲉⲉⲩⲉ ⲛ̅ⲧⲉⲕⲥⲩⲛⲁⲅⲱⲅⲏ ⲛ̅ⲧⲁⲕϫⲡⲟⲥ ⲛⲁⲕ ϫⲓⲛ ⲛ̅ϣⲟⲣⲡ̅. ⲁⲕⲥⲱⲧⲉ ⲙ̅ⲡϭⲉⲣⲱⲃ
      ⲛ̅ⲧⲉⲕⲕⲗⲏⲣⲟⲛⲟⲙⲓⲁ. ⲡⲉⲓⲧⲟⲟⲩ ⲛ̅ⲥⲓⲱⲛ ⲛ̅ⲧⲁⲕⲟⲩⲱϩ ϩⲣⲁⲓ ⲛ̅ϩⲏⲧϥ̅.</td>
      <td class="language English"><span style="color:#b00e23">(2)</span>
      Remember thy congregation which thou hast purchased from the beginning;
      thou didst ransom the rod of thine inheritance; this mount Sion wherein
      thou hast dwelt.</td>
      <td class="language Greek"><span style="color:#b00e23">(2)</span>
      µνήσθητι τῆς συναγωγῆς σου, ἧς ἐκτήσω ἀπ’ ἀρχῆς· ἐλυτρώσω ῥάβδον
      κληρονοµίας σου, ὄρος Σιων τοῦτο, ὃ κατεσκήνωσας ἐν αὐτῷ.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϥⲁⲓ
      ⲛ̀ⲧⲉⲕϫⲓϫ ⲉ̀ϩⲣⲏⲓ ⲉ̀ϫⲉⲛ ⲧⲟⲩⲙⲉⲧϭⲁⲥⲓϩⲏⲧ ϣⲁ ⲉ̀ⲃⲟⲗ. <span style=
      "color:#05537d">(4)</span> ⲥⲉⲟϣ ⲛ̀ϫⲉ ⲛⲓⲡⲉⲧϩⲱⲟⲩ ⲉⲧⲁϥⲁⲓⲧⲟⲩ ⲛ̀ϫⲉ ⲡⲓϫⲁϫⲓ ϧⲉⲛ
      ⲛⲏ ⲉⲑⲟⲩⲁⲃ ⲛ̀ⲧⲁⲕ:</td>
      <td class="language Sahidic"><span style="color:#b00e23">(ⲅ︦)</span> ϥⲓ
      ⲛ̅ⲛⲉⲕϭⲓϫ ⲉϩⲣⲁⲓ ⲉϫⲛ̅ ⲛⲉⲩⲙⲛ̅ⲧϫⲁⲥⲓϩⲏⲧ ϣⲁⲃⲟⲗ ⲛⲉⲛⲧⲁ ⲡϫⲁϫⲉ ⲡⲟⲛⲏⲣⲉⲩⲉ ⲙ̅ⲙⲟⲟⲩ ϩⲛ̅
      ⲛⲉⲕⲡⲉⲧⲟⲩⲁⲁⲃ.</td>
      <td class="language English"><span style="color:#b00e23">(3)</span> Lift
      up thine hands against their pride continually; because of all that the
      enemy has done wickedly in thy holy places.</td>
      <td class="language Greek"><span style="color:#b00e23">(3)</span> ἔπαρον
      τὰς χεῖράς σου ἐπὶ τὰς ὑπερηφανίας αὐτῶν εἰς τέλος, ὅσα ἐπονηρεύσατο ὁ
      ἐχθρὸς ἐν τοῖς ἁγίοις σου.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲁⲩϣⲟⲩϣⲟⲩ ⲙ̀ⲙⲱⲟⲩ ⲛ̀ϫⲉ ⲛⲏ ⲉⲑⲙⲟⲥϯ ⲙ̀ⲙⲟⲕ ϧⲉⲛ ⲑⲙⲏϯ ⲙ̀ⲡⲉⲕϣⲁⲓ. <span style=
      "color:#05537d">(5)</span> ⲁⲩⲭⲱ ⲛ̀ⲛⲟⲩⲙⲏⲓⲛⲓ ⲛ̀ϩⲁⲛⲙⲏⲓⲛⲓ ⲟⲩⲟϩ ⲙ̀ⲡⲓⲉⲙⲓ.</td>
      <td class="language Sahidic"><span style="color:#b00e23">(ⲇ︦)</span>
      ⲉⲁⲩϣⲟⲩϣⲟⲩ ⲙ̅ⲙⲟⲟⲩ ⲛ̅ϭⲓ ⲛⲉⲧⲙⲟⲥⲧⲉ ⲙ̅ⲙⲟⲕ ⲛ̅ⲧⲙⲏⲧⲉ ⲙ̅ⲡⲉⲕϣⲁ. ⲁⲩⲕⲁ ⲛⲉⲩⲙⲁⲉⲓⲛ
      ⲙ̅ⲙⲁⲉⲓⲛ ⲁⲩⲱ ⲙ̅ⲡⲟⲩⲉⲓⲙⲉ.</td>
      <td class="language English"><span style="color:#b00e23">(4)</span> And
      they that hate thee have boasted in the midst of thy feast; they have set
      up their standards for signs,</td>
      <td class="language Greek"><span style="color:#b00e23">(4)</span> καὶ
      ἐνεκαυχήσαντο οἱ µισοῦντές σε ἐν µέσῳ τῆς ἑορτῆς σου, ἔθεντο τὰ σηµεῖα
      αὐτῶν σηµεῖα καὶ οὐκ ἔγνωσαν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">​(6)</span> ⲙ̀ⲫⲣⲏϯ ⲙ̀ⲡⲓⲙⲱⲓⲧ ⲉ̀ϧⲟⲩⲛ ⲉⲧⲥⲁⲡϣⲱⲓ
      ⲛⲉⲙ ⲙ̀ⲫⲣⲏϯ ϧⲉⲛ ⲟⲩⲓⲁϩϣϣⲏⲛ ⲛ̀ϣⲉ.</td>
      <td class="language Sahidic"><span style="color:#b00e23">(ⲉ︦)</span>
      ⲕⲛⲁⲧⲁⲕⲟ ⲛ̅ⲧⲉⲩϩⲓⲏ ⲛⲉⲓ ⲉϩⲟⲩⲛ ⲙ̅ⲡⲉⲩⲉⲧⲡⲉ. ⲁⲩϣⲱⲱⲧ ⲛ̅ⲛⲉⲥⲣⲟ ϩⲛ̅ ϩⲉⲛⲕⲉⲗⲉⲃⲓⲛ ⲛ̅ⲑⲉ
      ⲛ̅ϩⲉⲛϣⲏⲛ ϩⲛ̅ ⲧⲥⲱϣⲉ.</td>
      <td class="language English"><span style="color:#b00e23">(5)</span>
      ignorantly as it were in the entrance above; (6) they cut down its doors
      at once with axes as in a wood of trees;</td>
      <td class="language Greek"><span style="color:#b00e23">(5)</span> ὡς εἰς
      τὴν εἴσοδον ὑπεράνω, (6) ὡς ἐν δρυµῷ ξύλων ἀξίναις ἐξέκοψαν τὰς θύρας
      αὐτῆς,</td>
    </tr>

    <tr class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(7)</span> ⲁⲩⲕⲱⲣϫ ⲛ̀ⲛⲉⲥⲣⲱⲟⲩⲓ ϧⲉⲛ ϩⲁⲛⲕⲉⲗⲉⲃⲓⲛ:
      ⲛ̀ϧⲣⲏⲓ ϧⲉⲛ ⲟⲩⲕⲉⲗⲉⲃⲓⲛ ⲛⲉⲙ ⲟⲩⲙⲁϫⲓ ⲉⲩⲥⲟⲡ ⲁⲩⲣⲁϧⲧⲥ ⲉ̀ϧⲣⲏⲓ:</td>
      <td class="language Sahidic"><span style="color:#b00e23">(ⲋ︦)</span>
      ⲁⲩⲧⲁⲩⲟⲥ ⲉϩⲣⲁⲓ ϩⲛ̅ ⲟⲩⲕⲉⲗⲉⲃⲓⲛ ⲙⲛ̅ ⲟⲩⲥⲟⲧⲃⲉϥ ϩⲓ ⲟⲩⲥⲟⲡ.</td>
      <td class="language English">they have broken it down with hatchet and
      stone cutter.</td>
      <td class="language Greek">ἐπὶ τὸ αὐτὸ ἐν πελέκει καὶ λαξευτηρίῳ
      κατέρραξαν αὐτήν.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(7)</span> ⲁⲩⲣⲱⲕϩ ⲙ̀ⲡⲉⲕⲙⲁ ⲉⲑⲟⲩⲁⲃ ϧⲉⲛ ⲟⲩⲭⲣⲱⲙ.
      <span style="color:#05537d">(8)</span> ⲁⲩⲥⲱϥ ⲙ̀ⲫⲙⲁⲛ̀ϣⲱⲡⲓ ⲛ̀ⲧⲉ ⲡⲉⲕⲣⲁⲛ
      ϩⲓϫⲉⲛ ⲡⲓⲕⲁϩⲓ:</td>
      <td class="language Sahidic"><span style="color:#b00e23">(ⲍ︦)</span>
      ⲁⲩⲣⲱⲕϩ̅ ⲙ̅ⲡⲉⲕⲡⲉⲧⲟⲩⲁⲁⲃ ϩⲛ̅ ⲟⲩⲕⲱϩⲧ̅. ⲁⲩⲧⲁⲩⲟ ⲉⲡⲉⲥⲏⲧ ⲙ̅ⲡⲙⲁⲛ̅ϣⲱⲡⲉ
      ⲙ̅ⲡⲉⲕⲣⲁⲛ.</td>
      <td class="language English"><span style="color:#b00e23">(7)</span> They
      have burnt thy sanctuary with fire to the ground; they have profaned the
      habitation of thy name.</td>
      <td class="language Greek"><span style="color:#b00e23">(7)</span>
      ἐνεπύρισαν ἐν πυρὶ τὸ ἁγιαστήριόν σου, εἰς τὴν γῆν ἐβεβήλωσαν τὸ σκήνωµα
      τοῦ ὀνόµατός σου.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(8)</span> ⲁⲩϫⲟⲥ ⲛ̀ϧⲣⲏⲓ ϧⲉⲛ ⲡⲟⲩϩⲏⲧ ⲛ̀ϫⲉ
      ⲧⲟⲩⲥⲩⲅⲅⲉⲛⲓⲁ ⲧⲏⲣⲥ ⲉⲩⲥⲟⲡ: ϫⲉ ⲁⲙⲱⲓⲛⲓ ⲙⲁⲣⲉⲛⲧⲁⲗϭⲟ ⲛ̀ⲛⲓϣⲁⲓ ⲛ̀ⲧⲉ ⲡϭ̅ⲥ̅ ⲉ̀ⲃⲟⲗ
      ϩⲓϫⲉⲛ ⲡⲕⲁϩⲓ:</td>
      <td class="language Sahidic"><span style="color:#b00e23">(ⲏ︦)</span> ⲁ
      ⲧⲉⲩⲥⲩⲅⲅⲉⲛⲓⲁ ϩⲓ ⲟⲩⲥⲟⲡ ϫⲟⲟⲥ ϩⲙ̅ ⲡⲉⲩϩⲏⲧ ϫⲉ ⲁⲙⲏⲉⲓⲧⲛ̅ ⲛ̅ⲧⲛ̅ϥⲓ ⲛ̅ⲛ̅ϣⲁ ⲙ̅ⲡⲛⲟⲩⲧⲉ
      ϩⲓϫⲙ̅ ⲡⲕⲁϩ.</td>
      <td class="language English"><span style="color:#b00e23">(8)</span> They
      have said in their heart, even all their kindred together, Come, let us
      abolish the feasts of the Lord from the earth.</td>
      <td class="language Greek"><span style="color:#b00e23">(8)</span> εἶπαν
      ἐν τῇ καρδίᾳ αὐτῶν ἡ συγγένεια αὐτῶν ἐπὶ τὸ αὐτό Δεῦτε καὶ κατακαύσωµεν
      πάσας τὰς ἑορτὰς τοῦ θεοῦ ἀπὸ τῆς γῆς.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ⲛⲉⲛⲙⲏⲓⲛⲓ ⲙ̀ⲡⲉⲛⲛⲁⲩ ⲉ̀ⲣⲱⲟⲩ: ⲙ̀ⲙⲟⲛ
      ⲡⲣⲟⲫⲏⲧⲏⲥ ϫⲉ ϣⲟⲡ ⲟⲩⲟϩ ϥⲛⲁⲥⲟⲩⲱⲛⲧⲉⲛ ⲁⲛ ϫⲉ.</td>
      <td class="language Sahidic"><span style="color:#b00e23">(ⲑ︦)</span>
      ⲙ̅ⲡⲛ̅ⲛⲁⲩ ⲉⲛⲉⲩⲙⲁⲉⲓⲛ ⲙⲛ̅ ⲡⲣⲟⲫⲏⲧⲏⲥ ⲁⲩⲱ ϭⲉ ϥⲛⲁⲥⲟⲩⲱⲛ ⲛⲁⲛ.</td>
      <td class="language English"><span style="color:#b00e23">(9)</span> We
      have not seen our signs; there is no longer a prophet; and God will not
      know us any more.</td>
      <td class="language Greek"><span style="color:#b00e23">(9)</span> τὰ
      σηµεῖα ἡµῶν οὐκ εἴδοµεν, οὐκ ἔστιν ἔτι προφήτης, καὶ ἡµᾶς οὐ γνώσεται
      ἔτι.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ϣⲁ ⲑⲛⲁⲩ ϫⲉ ⲫϯ ϥϯϣⲱϣ ⲛ̀ϫⲉ ⲡⲓϫⲁϫⲓ:
      ⲟⲩⲟϩ ⲫⲏ ⲉⲧϯⲟⲩⲃⲏⲛ ϥϯϫⲱⲛⲧ ⲙ̀ⲡⲉⲕⲣⲁⲛ ϣⲁ ϧⲁⲉ̀.</td>
      <td class="language Sahidic"><span style="color:#b00e23">(ⲓ︦)</span>
      ϣⲁⲧⲛⲁⲩ ⲡⲛⲟⲩⲧⲉ ⲡϫⲁϫⲉ ⲛⲟϭⲛⲉϭ. ϥϯⲛⲟⲩϭⲥ̅ ⲙ̅ⲡⲉⲕⲣⲁⲛ ⲛ̅ϭⲓ ⲡⲉⲧϯ ⲟⲩⲃⲏⲕ ϣⲁⲃⲟⲗ.</td>
      <td class="language English"><span style="color:#b00e23">(10)</span> How
      long, O God, shall the enemy reproach? shall the enemy provoke thy name
      forever?</td>
      <td class="language Greek"><span style="color:#b00e23">(10)</span> ἕως
      πότε, ὁ θεός, ὀνειδιεῖ ὁ ἐχθρός, παροξυνεῖ ὁ ὑπεναντίος τὸ ὄνοµά σου εἰς
      τέλος;</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(10)</span> ⲉⲑⲃⲉ ⲟⲩ ⲭⲛⲁⲧⲁⲥⲑⲟ ⲛ̀ⲧⲉⲕϫⲓϫ ⲛⲉⲙ
      ⲧⲉⲕⲟⲩⲓⲛⲁⲙ ⲉ̀ⲃⲟⲗ ϧⲉⲛ ⲑⲙⲏϯ ⲛ̀ⲕⲉⲛⲕ ϣⲁ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲉⲧⲃⲉ ⲟⲩ ⲁⲕⲕⲧⲉ ⲧⲉⲕϭⲓϫ ϣⲁⲃⲟⲗ. ⲁⲩⲱ ⲧⲉⲕⲟⲩⲛⲁⲙ ⲛ̅ⲧⲙⲏⲧⲉ ⲛⲕ̅ⲟⲩⲟⲩⲛⲕ̅.</td>
      <td class="language English"><span style="color:#b00e23">(11)</span>
      Wherefore turnest thou away thine hand, and thy right hand from the midst
      of thy bosom for ever?</td>
      <td class="language Greek"><span style="color:#b00e23">(11)</span> ἵνα τί
      ἀποστρέφεις τὴν χεῖρά σου καὶ τὴν δεξιάν σου ἐκ µέσου τοῦ κόλπου σου εἰς
      τέλος;</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(11)</span> ⲫϯ ⲇⲉ ⲛ̀ⲑⲟϥ ⲡⲉ ⲡⲉⲛⲟⲩⲣⲟ ϧⲁϫⲱϥ
      ⲙ̀ⲡⲉⲛⲉϩ: ⲁϥⲉⲣϩⲱⲃ ⲉ̀ⲟⲩϫⲁⲓ ϧⲉⲛ ⲑⲙⲏϯ ⲙ̀ⲡⲕⲁϩⲓ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲡⲛ̅ⲛⲟⲩⲧⲉ ⲡⲉ ⲡⲛ̅ⲣ̅ⲣⲟ ϫⲓⲛ ⲉⲛⲉϩ. ⲁϥⲣ̅ϩⲱⲃ ⲉⲡⲉϥⲟⲩϫⲁⲓ ϩⲛ̅ ⲧⲙⲏⲧⲉ ⲙ̅ⲡⲕⲁϩ.</td>
      <td class="language English"><span style="color:#b00e23">(12)</span> But
      God is our King of old; he has wrought salvation in the midst of the
      earth.</td>
      <td class="language Greek"><span style="color:#b00e23">(12)</span> ὁ δὲ
      θεὸς βασιλεὺς ἡµῶν πρὸ αἰῶνος, εἰργάσατο σωτηρίαν ἐν µέσῳ τῆς γῆς.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(12)</span> ⲛ̀ⲑⲟⲕ ⲁⲕⲧⲁϫⲣⲟ ⲙ̀ⲫⲓⲟⲙ ϧⲉⲛ ⲧⲉⲕϫⲟⲙ:
      ⲛ̀ⲑⲟⲕ ⲁⲕϧⲟⲙϧⲉⲙ ⲛ̀ⲛⲓⲁⲫⲏⲟⲩⲓ ⲛ̀ⲧⲉ ⲛⲓⲇⲣⲁⲕⲱⲛ ϩⲓϫⲉⲛ ⲛⲓⲙⲱⲟⲩ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲛ̅ⲧⲟⲕ ⲁⲕⲧⲁϫⲣⲉ ⲑⲁⲗⲁⲥⲥⲁ ϩⲛ̅ ⲧⲉⲕϭⲟⲙ. ⲛ̅ⲧⲟⲕ ⲁⲕⲟⲩⲉϣϥ̅ ⲧⲁⲡⲉ ⲛ̅ⲛⲉⲇⲣⲁⲕⲟⲛ ϩⲓϫⲙ̅
      ⲡⲙⲟⲟⲩ.</td>
      <td class="language English"><span style="color:#b00e23">(13)</span> Thou
      didst establish the sea, in thy might, thou didst break to pieces the
      heads of the dragons in the water.</td>
      <td class="language Greek"><span style="color:#b00e23">(13)</span> σὺ
      ἐκραταίωσας ἐν τῇ δυνάµει σου τὴν θάλασσαν, σὺ συνέτριψας τὰς κεφαλὰς τῶν
      δρακόντων ἐπὶ τοῦ ὕδατος.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(13)</span> ⲛ̀ⲑⲟⲕ ⲁⲕⲗⲉⲥ ⲛⲓⲁⲫⲏⲟⲩⲓ ⲛ̀ⲧⲉ
      ⲡⲓⲇⲣⲁⲕⲱⲛ: ⲟⲩⲟϩ ⲁⲕⲧⲏⲓϥ ⲛ̀ϧⲣⲉ ⲙ̀ⲡⲓⲗⲁⲟⲥ ⲛ̀ⲧⲉ ⲛⲓⲉⲑⲁⲩϣ.</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲛ̅ⲧⲟⲕ ⲁⲕⲗⲉϫ ⲛⲁⲡⲏⲩⲉ ⲙ̅ⲡⲉⲇⲣⲁⲕⲱⲛ. ⲁⲕϯ ⲙ̅ⲙⲟϥ ⲛ̅ϩⲣⲉ ⲛ̅ⲛ̅ⲗⲁⲟⲥ ⲛ̅ⲛⲉϭⲟⲟϣ.</td>
      <td class="language English"><span style="color:#b00e23">(14)</span> Thou
      didst break to pieces the heads of the dragon; thou didst give him for
      meat to the Ethiopian nations.</td>
      <td class="language Greek"><span style="color:#b00e23">(14)</span> σὺ
      συνέθλασας τὰς κεφαλὰς τοῦ δράκοντος, ἔδωκας αὐτὸν βρῶµα λαοῖς τοῖς
      Αἰθίοψιν.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      <span style="color:#05537d">(14)</span> ⲛ̀ⲑⲟⲕ ⲁⲕⲫⲱϫⲓ ⲛ̀ⲛⲓⲙⲟⲩⲙⲓ ⲛⲉⲙ
      ⲛⲓⲙⲟⲩⲛⲥⲱⲣⲉⲙ: ⲛ̀ⲑⲟⲕ ⲡⲉ ⲉⲧⲁⲕⲑⲣⲉ ⲛⲓⲓⲁⲣⲱⲟⲩ ⲉⲧⲧⲁϫⲣⲏⲟⲩⲧ ϣⲱⲟⲩⲓ:</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲛ̅ⲧⲟⲕ ⲡⲉⲛⲧⲁⲕⲡⲉϩ ⲙ̅ⲡⲏⲅⲏ ⲙⲛ̅ ⲙ̅ⲙⲟⲩⲛⲥⲱⲣⲙ̅. ⲛ̅ⲧⲟⲕ ⲉⲛⲧⲁⲕⲧⲣⲉ ⲛ̅ⲓⲉⲣⲱⲟⲩ ⲉⲧⲧⲁϫⲣⲏⲩ
      ϣⲟⲟⲩⲉ.</td>
      <td class="language English"><span style="color:#b00e23">(15)</span> Thou
      didst cleave fountains and torrents; thou driedst up mighty rivers.</td>
      <td class="language Greek"><span style="color:#b00e23">(15)</span> σὺ
      διέρρηξας πηγὰς καὶ χειµάρρους, σὺ ἐξήρανας ποταµοὺς Ηθαµ.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      <span style="color:#05537d">(14)</span> ⲫⲱⲕ ⲡⲉ ⲡⲓⲉϩⲟⲟⲩ: ⲫⲱⲕ ⲟⲛ ⲡⲉ
      ⲡⲓⲉϫⲱⲣϩ: ⲛ̀ⲑⲟⲕ ⲁⲕⲥⲟⲃϯ ⲙ̀ⲡⲓⲣⲏ ⲛⲉⲙ ⲡⲓⲓⲟϩ.</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲡⲱⲕ ⲡⲉ ⲡⲉϩⲟⲟⲩ ⲁⲩⲱ ⲧⲱⲕ ⲧⲉ ⲧⲉⲩϣⲏ ⲛ̅ⲧⲟⲕ ⲡⲉⲛⲧⲁⲕⲥⲃ̅ⲧⲉ ⲡⲟⲩⲉⲓⲛ ⲙⲛ̅ ⲡⲣⲏ.</td>
      <td class="language English"><span style="color:#b00e23">(16)</span> The
      day is thine, and the night is thine; thou hast prepared the sun and the
      moon.</td>
      <td class="language Greek"><span style="color:#b00e23">(16)</span> σή
      ἐστιν ἡ ἡµέρα, καὶ σή ἐστιν ἡ νύξ, σὺ κατηρτίσω φαῦσιν καὶ ἥλιον.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(15)</span> ⲛ̀ⲑⲟⲕ ⲁⲕⲑⲁⲙⲓⲟ ⲛ̀ⲛⲓⲑⲱϣ ⲧⲏⲣⲟⲩ ⲛ̀ⲧⲉ
      ⲡⲕⲁϩⲓ: ⲡⲓϣⲱⲙ ⲛⲉⲙ ⲡⲓϩⲏⲛϣⲱⲙ ⲛ̀ⲑⲟⲕ ⲁⲕⲑⲁⲙⲓⲱⲟⲩ.</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲛ̅ⲧⲟⲕ ⲡⲉⲛⲧⲁⲕⲥⲃ̅ⲧⲉ ⲛ̅ⲧⲟϣ ⲧⲏⲣⲟⲩ ⲙ̅ⲡⲕⲁϩ. ⲡϣⲱⲙ ⲙⲛ̅ ⲡⲉⲁⲣ ⲛ̅ⲧⲟⲕ ⲡⲉⲧⲁⲕⲡⲗⲁⲥⲥⲉ
      ⲙ̅ⲙⲟⲟⲩ</td>
      <td class="language English"><span style="color:#b00e23">(17)</span> Thou
      hast made all the borders of the earth; thou hast made summer and
      spring.</td>
      <td class="language Greek"><span style="color:#b00e23">(17)</span> σὺ
      ἐποίησας πάντα τὰ ὅρια τῆς γῆς· θέρος καὶ ἔαρ, σὺ ἔπλασας αὐτά.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      <span style="color:#05537d">(16)</span> ⲁⲣⲓⲫⲙⲉⲩⲓ ⲙ̀ⲡⲁⲓⲥⲱⲛⲧ ⲛ̀ⲧⲁⲕ: ϫⲉ
      ⲟⲩϫⲁϫⲓ ⲡⲉⲧⲁϥϯϣⲱϣ ⲙ̀ⲡϭ̅ⲥ̅: ⲟⲩⲟϩ ⲟⲩⲗⲁⲟⲥ ⲛ̀ⲁⲧϩⲏⲧ ⲁϥϯϫⲱⲛⲧ ⲙ̀ⲡⲉⲕⲣⲁⲛ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲁⲣⲓ̈ⲡⲙⲉⲉⲩⲉ ⲙ̅ⲡⲉⲓⲥⲱⲛⲧ̅ ⲛ̅ⲧⲁⲕ. ⲡϫⲁϫⲉ ⲁϥⲛⲟϭⲛⲉϭ ⲙ̅ⲡϫⲟⲓ̈ⲥ. ⲟⲩⲗⲁⲟⲥ ⲛ̅ⲁⲑⲏⲧ
      ⲁϥϯⲛⲟⲩϭⲥ̅ ⲙ̅ⲡⲉϥⲣⲁⲛ.</td>
      <td class="language English"><span style="color:#b00e23">(18)</span>
      Remember this thy creation: an enemy has reproached the Lord, and a
      foolish people has provoked thy name.</td>
      <td class="language Greek"><span style="color:#b00e23">(18)</span>
      µνήσθητι ταύτης· ἐχθρὸς ὠνείδισεν τὸν κύριον, καὶ λαὸς ἄφρων παρώξυνεν τὸ
      ὄνοµά σου.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      <span style="color:#05537d">(16)</span> ⲙ̀ⲡⲉⲣϯ ⲛ̀ⲟⲩⲯⲩⲭⲏ ⲛ̀ⲛⲓⲑⲏⲣⲓⲟⲛ
      ⲉⲥⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ: ⲟⲩⲟϩ ⲙ̀ⲡⲉⲣⲉⲣⲡⲱⲃϣ ⲛ̀ⲛⲓⲯⲩⲭⲏ ⲛ̀ⲧⲉ ⲛⲉⲕϩⲏⲕⲓ ϣⲁ ϧⲁⲉ̀.</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲟⲩⲯⲩⲭⲏ ⲉⲥⲟⲩⲱⲛϩ̅ ⲛⲁⲕ ⲉⲃⲟⲗ ⲙ̅ⲡⲣ̅ⲧⲁⲁⲥ ⲛ̅ⲛⲉⲑⲏⲣⲓⲟⲛ. ⲙ̅ⲡⲣ̅ⲣ̅ⲡⲱⲃϣ ⲛ̅ⲛⲉⲯⲩⲭⲏ
      ⲛ̅ⲛ̅ϩⲏⲕⲉ ϣⲁⲃⲟⲗ.</td>
      <td class="language English"><span style="color:#b00e23">(19)</span>
      Deliver not to the wild beasts a soul that gives praise to thee: forget
      not for ever the souls of thy poor.</td>
      <td class="language Greek"><span style="color:#b00e23">(19)</span> µὴ
      παραδῷς τοῖς θηρίοις ψυχὴν ἐξοµολογουµένην σοι, τῶν ψυχῶν τῶν πενήτων σου
      µὴ ἐπιλάθῃ εἰς τέλος.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      <span style="color:#05537d">(17)</span> ϫⲟⲩϣⲧ ⲉ̀ϫⲉⲛ ⲧⲉⲕⲇⲓⲁⲑⲏⲕⲏ: ϫⲉ ⲛⲏ
      ⲉⲧⲟⲓ ⲛ̀ⲭⲁⲕⲓ ⲛ̀ⲧⲉ ⲡⲕⲁϩⲓ ⲁⲩⲙⲟϩ ⲛ̀ⲛⲓⲏⲟⲩ ⲛ̀ⲁⲛⲟⲙⲓⲁ:</td>
      <td class="language Sahidic"><span style="color:#b00e23">(ⲕ︦)</span>
      ϭⲱϣⲧ̅ ⲉϩⲣⲁⲓ ⲉϫⲛ̅ ⲧⲉⲕⲇⲓⲁⲑⲏⲕⲏ. ϫⲉ ⲁⲩⲙⲟⲩϩ ⲛ̅ⲁⲛⲟⲙⲓⲁ ⲛ̅ϭⲓ ⲛ̅ⲏⲓ ⲛ̅ⲛⲉⲧϫⲟⲟⲣⲉ ⲉⲃⲟⲗ
      ⲛ̅ⲧⲉ ⲡⲕⲁϩ.</td>
      <td class="language English"><span style="color:#b00e23">(20)</span> Look
      upon thy covenant: for the dark places of the earth are filled with the
      habitations of iniquity.</td>
      <td class="language Greek"><span style="color:#b00e23">(20)</span>
      ἐπίβλεψον εἰς τὴν διαθήκην σου, ὅτι ἐπληρώθησαν οἱ ἐσκοτισµένοι τῆς γῆς
      οἴκων ἀνοµιῶν.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      <span style="color:#05537d">(17)</span> ⲙ̀ⲡⲉⲛⲑⲣⲉϥⲧⲁⲥⲑⲟ ⲛ̀ϫⲉ ⲫⲏ ⲉⲧⲑⲉⲃⲓⲏⲟⲩⲧ
      ⲉ̀ⲁϥϭⲓϣⲓⲡⲓ: ⲟⲩϩⲏⲕⲓ ⲛⲉⲙ ⲟⲩϫⲱⲃ ⲉⲩⲉ̀ⲥⲙⲟⲩ ⲉ̀ⲡⲉⲕⲣⲁⲛ.</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲙ̅ⲡⲣ̅ⲧⲣⲉ ⲡⲉⲧⲑⲃ̅ⲃⲓⲏⲩ ⲕⲟⲧϥ̅ ⲉⲃⲟⲗ ⲉϥϫⲓϣⲓⲡⲉ. ⲡϩⲏⲕⲉ ⲙⲛ̅ ⲡⲉⲃⲓⲏⲛ ⲛⲁⲥⲙⲟⲩ
      ⲉⲡⲉⲕⲣⲁⲛ.</td>
      <td class="language English"><span style="color:#b00e23">(21)</span> let
      not the afflicted and shamed one be rejected: the poor and needy shall
      praise thy name.</td>
      <td class="language Greek"><span style="color:#b00e23">(21)</span> µὴ
      ἀποστραφήτω τεταπεινωµένος κατῃσχυµµένος· πτωχὸς καὶ πένης αἰνέσουσιν τὸ
      ὄνοµά σου.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      <span style="color:#05537d">(18)</span> ⲧⲱⲛⲕ ⲫϯ ⲙⲁϩⲁⲡ ⲉ̀ⲡⲁϩⲁⲡ: ⲁⲣⲓⲫⲙⲉⲩⲓ
      ⲛ̀ⲛⲓϣⲱϣ ⲉⲧⲁϥⲁⲓⲧⲟⲩ ⲛⲁⲕ ⲛ̀ϫⲉ ⲡⲓⲁⲧϩⲏⲧ ⲙ̀ⲡⲓⲉϩⲟⲟⲩ ⲧⲏⲣϥ.</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲧⲱⲟⲩⲛⲅ̅ ⲡⲛⲟⲩⲧⲉ ⲛⲅ̅ϯϩⲁⲡ ⲉⲡⲁϩⲁⲡ. ⲁⲣⲓⲡⲙⲉⲉⲩⲉ ⲛ̅ⲛⲉⲕⲛⲟϭⲛⲉϭ ⲉⲧⲉⲣⲉ ⲡⲁⲑⲏⲧ ⲉⲓⲣⲉ
      ⲙ̅ⲙⲟⲟⲩ ⲙ̅ⲡⲉϩⲟⲟⲩ ⲧⲏⲣϥ̅.</td>
      <td class="language English"><span style="color:#b00e23">(22)</span>
      Arise, O God, plead thy cause: remember thy reproaches that come from the
      foolish one all the day.</td>
      <td class="language Greek"><span style="color:#b00e23">(22)</span>
      ἀνάστα, ὁ θεός, δίκασον τὴν δίκην σου· µνήσθητι τῶν ὀνειδισµῶν σου τῶν
      ὑπὸ ἄφρονος ὅλην τὴν ἡµέραν.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      <span style="color:#05537d">(19)</span> ⲟⲩⲟϩ ⲙ̀ⲡⲉⲣⲉⲣⲡⲱⲃϣ ⲛ̀ⲧⲥⲙⲏ ⲛ̀ⲧⲉ ⲛⲏ
      ⲉⲧⲧⲱⲃϩ ⲙ̀ⲙⲟⲕ: ⲑⲙⲉⲧϭⲁⲥⲓϩⲏⲧ ⲛ̀ⲧⲉ ⲛⲏ ⲉⲑⲙⲟⲥϯ ⲙ̀ⲙⲟⲕ ⲁⲥⲓ̀ ⲉ̀ⲡϣⲱⲓ ϩⲁⲣⲟⲕ ⲛ̀ⲥⲏⲟⲩ
      ⲛⲓⲃⲉⲛ.</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲙ̅ⲡⲣ̅ⲣ̅ⲡⲱⲃϣ̅ ⲙ̅ⲡⲉϩⲣⲟⲟⲩ ⲛ̅ⲛⲉⲕϩⲙ̅ϩⲁⲗ. ⲧⲙⲛ̅ⲧϫⲁⲥⲓϩⲏⲧ ⲛ̅ⲛⲉⲧⲙⲟⲥⲧⲉ ⲙ̅ⲙⲟⲕ ⲁⲥⲉⲓ
      ⲉϩⲣⲁⲓ ϣⲁⲣⲟⲕ ⲛ̅ⲟⲩⲟⲉⲓϣ ⲛⲓⲙ:</td>
      <td class="language English"><span style="color:#b00e23">(23)</span>
      Forget not the voice of thy suppliants: let the pride of them that hate
      thee continually ascend before thee.</td>
      <td class="language Greek"><span style="color:#b00e23">(23)</span> µὴ
      ἐπιλάθῃ τῆς φωνῆς τῶν ἱκετῶν σου· ἡ ὑπερηφανία τῶν µισούντων σε ἀνέβη διὰ
      παντὸς πρὸς σέ.</td>
    </tr>
  </table>
</body>
</html>
