<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_32.html" rel="next">
  <link href="job_30.html" rel="prev">
  <script src="main.js" type="module"></script>
</head>
<body class="chapter">
  <h4 id="job_31" class="title">Job 31</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁⲓⲥⲉⲙⲛⲓ ⲛ̀ⲟⲩⲇⲓⲁⲑⲏⲕⲏ ⲛ̀ⲛⲁⲃⲁⲗ ⲟⲩⲟϩ ⲛ̀ⲛⲁⲕⲁϯ ⲉ̀ϫⲉⲛ ⲟⲩⲡⲁⲣⲑⲉⲛⲟⲥ</td>
      <td class="language Sahidic"><span style="color:#b00e23">(ⲁ︦)</span>
      </td>
      <td class="language English"><span style="color:#b00e23">(1)</span> I
      made a covenant with mine eyes, and I will not think upon a virgin.</td>
      <td class="language Greek"><span style="color:#b00e23">(1)</span>
      διαθήκην ἐθέµην τοῖς ὀφθαλµοῖς µου καὶ οὐ συνήσω ἐπὶ
      παρθένον.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ⲟⲩ
      ⲡⲉ ⲉⲧⲁ ⲡϭ̅ⲥ̅ ⲑⲁϣϥ ⲉ̀ⲃⲟⲗ ⲙ̀ⲡϣⲱⲓ ⲟⲩⲟϩ ϯⲕⲗⲏⲣⲟⲛⲟⲙⲓⲁ ⲛ̀ⲧⲉ ⲡⲓϩⲩⲕⲁⲛⲟⲥ ⲟⲩ ⲉ̀ⲃⲟⲗ
      ϧⲉⲛ ⲛⲏ ⲉⲧϭⲟⲥⲓ ⲧⲉ</td>
      <td class="language Sahidic"><span style="color:#b00e23">(ⲃ︦)</span>
      </td>
      <td class="language English"><span style="color:#b00e23">(2)</span> Now
      what portion has God given from above? and is there an inheritance given
      of the Mighty One from the highest?</td>
      <td class="language Greek"><span style="color:#b00e23">(2)</span> καὶ
      τί ἐµέρισεν ὁ θεὸς ἀπάνωθεν καὶ κληρονοµία ἱκανοῦ ἐξ
      ὑψίστων;</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟⲩⲟⲓ ⲛⲉⲙ ⲟⲩⲧⲁⲕⲟ ⲙ̀ⲡⲓⲣⲉϥϭⲓⲛ̀ϫⲟⲛⲥ ⲛⲉⲙ ⲟⲩⲙⲉⲧϣⲉⲙⲙⲟ ⲛ̀ⲛⲏ ⲉⲧⲓⲣⲓ
      ⲛ̀ϯⲁⲛⲟⲙⲓⲁ</td>
      <td class="language Sahidic"><span style="color:#b00e23">(ⲅ︦)</span>
      </td>
      <td class="language English"><span style="color:#b00e23">(3)</span> Alas!
      destruction to the unrighteous, and rejection to them that do
      iniquity.</td>
      <td class="language Greek"><span style="color:#b00e23">(3)</span> οὐχὶ
      ἀπώλεια τῷ ἀδίκῳ καὶ ἀπαλλοτρίωσις τοῖς ποιοῦσιν
      ἀνοµίαν;</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ⲙⲏ
      ⲛ̀ⲑⲟϥ ⲁⲛ ⲉⲧⲛⲁⲩ ⲉ̀ⲛⲁⲙⲱⲓⲧ ⲟⲩⲟϩ ⲉⲧⲛⲁϭⲓⲏⲡⲓ ⲛ̀ⲛⲁϣⲉⲛⲧⲁⲧⲥⲓ ⲧⲏⲣⲟⲩ</td>
      <td class="language Sahidic"><span style="color:#b00e23">(ⲇ︦)</span>
      </td>
      <td class="language English"><span style="color:#b00e23">(4)</span> Will
      he not see my way, and number all my steps?</td>
      <td class="language Greek"><span style="color:#b00e23">(4)</span> οὐχὶ
      αὐτὸς ὄψεται ὁδόν µου καὶ πάντα τὰ διαβήµατά µου
      ἐξαριθµήσεται;</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲓⲥϫⲉ ⲇⲉ ⲁⲓⲙⲟϣⲓ ⲛⲉⲙ ϩⲁⲛⲣⲉϥⲥⲱⲃⲓ ⲓⲥϫⲉ ⲁⲥⲓⲏⲥ ⲛ̀ϫⲉ ⲧⲁⲫⲁⲧ ⲉ̀ⲟⲩⲭⲣⲟϥ</td>
      <td class="language Sahidic"><span style="color:#b00e23">(ⲉ︦)</span> ⲉⲓⲏ
      ⲛⲉ ⲛ̅ⲧⲁⲓⲙⲟⲟϣⲉ ϩⲱ ⲡⲉ ⲙⲛ̅ ϩⲉⲛⲣⲉϥⲥⲱⲃⲉ. ⲏ ⲉⲛⲉ ⲛⲧⲁ ⲧⲁⲟⲩⲉⲣⲏⲧⲉ ϭⲉⲡⲏ ⲉⲩⲕⲣⲟϥ.</td>
      <td class="language English"><span style="color:#b00e23">(5)</span> But
      if I had gone with scorners, and if too my foot has hasted to
      deceit:</td>
      <td class="language Greek"><span style="color:#b00e23">(5)</span> εἰ δὲ
      ἤµην πεπορευµένος µετὰ γελοιαστῶν, εἰ δὲ καὶ ἐσπούδασεν ὁ
      πούς µου εἰς δόλον,</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁⲓⲟϩⲓ ⲇⲉ ⲉ̀ⲣⲁⲧ ϧⲉⲛ ⲟⲩϣⲓ ⲛ̀ⲑⲙⲏⲓ ϥⲥⲱⲟⲩⲛ ⲇⲉ ⲛ̀ϫⲉ ⲡϭ̅ⲥ̅ ⲛ̀ⲧⲁⲙⲉⲧⲁⲧⲕⲁⲕⲓⲁ</td>
      <td class="language Sahidic"><span style="color:#b00e23">(ⲋ︦)</span>
      ⲁⲓⲁϩⲉ ⲅⲁⲣ ⲉⲣⲁⲧ ϩⲛ̅ ⲟⲩϣⲓ ⲙ̅ⲙⲉ. ⲡϫⲟⲉⲓⲥ ⲥⲟⲟⲩⲛ ⲛ̅ⲧⲁⲙⲛ̅ⲧⲃⲁⲗ ϩⲏⲧ.</td>
      <td class="language English"><span style="color:#b00e23">(6)</span> (for
      I am weighed in a just balance, and the Lord knows my innocence:)</td>
      <td class="language Greek"><span style="color:#b00e23">(6)</span>
      ἱσταίη µε ἄρα ἐν ζυγῷ δικαίῳ, οἶδεν δὲ ὁ κύριος τὴν
      ἀκακίαν µου.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲓⲥϫⲉ ⲇⲉ ⲁⲥⲣⲓⲕⲓ ⲛ̀ϫⲉ ⲧⲁⲫⲁⲧ ⲉ̀ⲃⲟⲗ ϩⲓ ⲡⲉϥⲙⲱⲓⲧ ⲓⲥϫⲉ ⲇⲉ ⲁ ⲡⲁϩⲏⲧ ⲟⲩⲁϩϥ ⲛ̀ⲥⲁ
      ⲡⲁⲃⲁⲗ ⲓⲥϫⲉ ⲁⲓϭⲟϩ ⲉ̀ⲇⲱⲣⲟⲛ ϧⲉⲛ ⲛⲁϫⲓϫ</td>
      <td class="language Sahidic"><span style="color:#b00e23">(ⲍ︦)</span> ⲉϣϫⲉ
      ⲁ ⲧⲁⲟⲩⲉⲣⲏⲧⲉ ⲣⲓⲕⲉ ⲉⲃⲟⲗ ϩⲛ̅ ⲧⲉϥϩⲓⲏ. ⲉϣϫⲉ ⲁ ⲡⲁϩⲏⲧ ⲟⲩⲁϩϥ̅ ⲛ̅ⲥⲁ ⲡⲁⲃⲁⲗ. ⲉϣϫⲉ
      ⲁⲓϫⲱϩ ⲇⲉ ⲉⲇⲱⲣⲟⲛ ϩⲛ̅ ⲛⲁϭⲓϫ.</td>
      <td class="language English"><span style="color:#b00e23">(7)</span> if my
      foot has turned aside out of the way, or if mine heart has followed mine
      eye, and if too I have touched gifts with my hands;</td>
      <td class="language Greek"><span style="color:#b00e23">(7)</span> εἰ
      ἐξέκλινεν ὁ πούς µου ἐκ τῆς ὁδοῦ, εἰ δὲ καὶ τῷ ὀφθαλµῷ
      ἐπηκολούθησεν ἡ καρδία µου, εἰ δὲ καὶ ταῖς χερσίν µου ἡψάµην
      δώρων,</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲉⲓⲉ̀ϭⲟ ⲁ̀ⲛⲟⲕ ⲛ̀ⲧⲉ ϩⲁⲛⲕⲉⲭⲱⲟⲩⲛⲓ ⲟⲩⲟⲙⲟⲩ ⲉⲓⲉ̀ⲉⲣ ⲁⲧⲛⲟⲩⲛⲓ ⲇⲉ ϩⲓϫⲉⲛ ⲡⲓⲕⲁϩⲓ</td>
      <td class="language Sahidic"><span style="color:#b00e23">(ⲏ︦)</span>
      ⲉⲓⲉϫⲟ ⲛ̅ⲧⲱⲟⲩⲛ ⲡⲉ ⲛ̅ⲧⲉ ⲛ̅ⲕⲟⲟⲩⲉ ⲟⲩⲟⲙⲟⲩ. ⲛ̅ⲧⲁⲧⲙ̅ϫⲉ ⲛⲟⲩⲛⲉ ⲉⲡⲕⲁϩ.</td>
      <td class="language English"><span style="color:#b00e23">(8)</span> then
      let me sow, and let others eat; and let me be uprooted on the earth.</td>
      <td class="language Greek"><span style="color:#b00e23">(8)</span>
      σπείραιµι ἄρα καὶ ἄMοι φάγοισαν, ἄρριζος δὲ γενοίµην ἐπὶ
      γῆς.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲓⲥϫⲉ ⲇⲉ ⲁ ⲡⲁϩⲏⲧ ⲣⲓⲕⲓ ⲛ̀ⲥⲁ ⲧⲥϩⲓⲙⲓ ⲛ̀ⲕⲉⲟⲩⲁⲓ &lt;ⲓⲥϫⲉ ⲁⲓϩⲉⲙⲥⲓ ϩⲓⲣⲉⲛ
      ⲛⲉⲥⲣⲱⲟⲩ&gt;</td>
      <td class="language Sahidic"><span style="color:#b00e23">(ⲑ︦)</span> ⲉϣϫⲉ
      ⲁ ⲡⲁϩⲏⲧ ⲟⲩⲁϩϥ̅ ⲛ̅ⲥⲁ ⲟⲩⲥϩⲓⲙⲉ ⲉⲟⲩⲛ̅ⲧⲥ̅ ϩⲁⲓ. ⲉϣϫⲉ ⲁⲓϩⲙⲟⲟⲥ ϩⲓⲣⲙ̅ ⲡⲉⲥⲣⲟ.</td>
      <td class="language English"><span style="color:#b00e23">(9)</span> If my
      heart has gone forth after another man’s wife, and if I laid wait at her
      doors;</td>
      <td class="language Greek"><span style="color:#b00e23">(9)</span> εἰ
      ἐξηκολούθησεν ἡ καρδία µου γυναικὶ ἀνδρὸς ἑτέρου, εἰ καὶ
      ἐγκάθετος ἐγενόµην ἐπὶ θύραις αὐτῆς,</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      &lt;ⲓⲉ ϩⲁⲣⲁ ⲉⲣⲉ ⲧⲁⲥϩⲓⲙⲓ ϩⲱ ⲣⲁⲛⲁϥ ⲛ̀ⲕⲉⲟⲩⲁⲓ&gt; ⲟⲩⲟϩ ⲛⲁⲕⲟⲩϫⲓ ⲛⲁⲗⲱⲟⲩⲓ
      ⲉⲩⲉϯⲕⲉϩ ⲛⲱⲟⲩ</td>
      <td class="language Sahidic"><span style="color:#b00e23">(ⲓ︦)</span> ⲉⲣⲉ
      ⲧⲁⲥϩⲓⲙⲉ ⲉⲣⲁⲛⲁϥ ⲛ̅ⲕⲉⲟⲩⲁ. ⲛ̅ⲧⲁ ⲛⲁϣⲏⲣⲉ ⲑⲃ̅ⲃⲓⲟ.</td>
      <td class="language English"><span style="color:#b00e23">(10)</span> then
      let my wife also please another, and let my children be brought low.</td>
      <td class="language Greek"><span style="color:#b00e23">(10)</span>
      ἀρέσαι ἄρα καὶ ἡ γυνή µου ἑτέρῳ, τὰ δὲ νήπιά µου
      ταπεινωθείη·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩϫⲱⲛⲧ ⲅⲁⲣ ⲛ̀ⲧⲉ ⲟⲩⲙⲃⲟⲛ ⲛ̀ⲁⲧⲁⲙⲟⲛⲓ ⲙ̀ⲙⲟϥ ⲡⲉ ⲉ̀ⲥⲱϥ ⲛ̀ⲧⲥϩⲓⲙⲓ ⲛ̀ⲟⲩⲣⲱⲙⲓ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲟⲩϭⲱⲛⲧ̅ ⲅⲁⲣ ⲉⲙⲉⲩⲉϣⲁⲙⲁϩⲧⲉ ⲙ̅ⲙⲟϥ ⲡⲉ ⲥⲉϥ ⲧⲉⲥϩⲓⲙⲉ ⲛ̅ⲟⲩⲣⲱⲙⲉ.</td>
      <td class="language English"><span style="color:#b00e23">(11)</span> For
      the rage of anger is not to be controlled, in the case of defiling
      another man’s wife.</td>
      <td class="language Greek"><span style="color:#b00e23">(11)</span> θυµὸς
      γὰρ ὀργῆς ἀκατάσχετος τὸ µιᾶναι ἀνδρὸς γυναῖκα·</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲭⲣⲱⲙ ⲇⲉ ⲉϥⲙⲟϩ ⲥⲁⲥⲁ ⲛⲓⲃⲉⲛ ⲫⲙⲁ ⲉ̀ϣⲁϥⲓ̀ ⲉ̀ϫⲱϥ ϣⲁϥⲧⲁⲕⲟϥ ⲛⲉⲙ ⲛⲉϥⲛⲟⲩⲛⲓ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲟⲩⲕⲱϩⲧ̅ ⲅⲁⲣ ⲡⲉ ⲉϥⲙⲟⲩϩ ⲛ̅ⲥⲁⲥⲁ ⲛⲓⲙ. ⲡⲙⲁ ⲉⲧⲉϥⲛⲏⲩ ⲉϫⲱϥ ϣⲁϥⲧⲁⲕⲟϥ ϫⲓⲛ
      ⲧⲉϥⲛⲟⲩⲛⲉ.</td>
      <td class="language English"><span style="color:#b00e23">(12)</span> For
      it is a fire burning on every side, and whomsoever it attacks, it utterly
      destroys.</td>
      <td class="language Greek"><span style="color:#b00e23">(12)</span> πῦρ
      γάρ ἐστιν καιόµενον ἐπὶ πάντων τῶν µερῶν, οὗ δ’ ἂν ἐπέλθῃ,
      ἐκ ῥιζῶν ἀπώλεσεν.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲓⲥϫⲉ ⲇⲉ ⲁⲓⲕⲉⲗϫ ⲡϩⲁⲡ ⲛ̀ⲟⲩⲃⲱⲕ ⲛ̀ⲧⲏⲓ ⲓⲉ ⲟⲩⲃⲱⲕⲓ ⲉϥⲉ̀ϭⲓ ϩⲁⲡ ⲟⲩⲃⲏⲓ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲉϣϫⲉ ⲁⲓⲧⲁⲕⲉ ⲡϩⲁⲡ ⲛ̅ⲧⲁϩⲙ̅ϩⲁⲗ. ⲏ ⲡⲁϩⲙ̅ϩⲁⲗ ⲉⲩⲉϫⲓϩⲁⲡ ⲟⲩⲃⲏⲓ.</td>
      <td class="language English"><span style="color:#b00e23">(13)</span> And
      if too I despised the judgment of my servant or my handmaid, when they
      pleaded with me;</td>
      <td class="language Greek"><span style="color:#b00e23">(13)</span> εἰ
      δὲ καὶ ἐφαύλισα κρίµα θεράποντός µου ἢ θεραπαίνης κρινοµένων
      αὐτῶν πρός µε,</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩ ⲅⲁⲣ ⲡⲉϯⲛⲁⲁⲓϥ ⲁϥϣⲁⲛϣⲉⲛⲧ ⲛ̀ϫⲉ ⲡϭ̅ⲥ̅ ⲓⲉ ⲁⲓⲛⲁⲟⲩⲟϩⲉⲙ ⲛⲁϥ ⲛ̀ⲁϣ ⲛ̀ⲣⲏϯ ⲉ̀ϣⲱⲡ
      ⲁϥϣⲁⲛϫⲉⲙⲡⲁϣⲓⲛⲓ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲉⲓⲛⲁⲣ̅ ⲟⲩ ⲅⲁⲣ ⲡⲉ ⲣ̅ϣⲁⲛ ⲡϫⲟⲉⲓⲥ ϩⲉⲇⲁⲍⲉ ⲙ̅ⲙⲟⲓ. ⲉϣⲱⲡⲉ ⲇⲉ ⲉϥϣⲁⲛϭⲙ̅ⲡⲁϣⲓⲛⲉ
      ⲉⲓⲛⲁϫⲉ ⲟⲩ ⲛⲁϥ.</td>
      <td class="language English"><span style="color:#b00e23">(14)</span> what
      then shall I do if the Lord should try me? and if also he should at all
      visit me, can I make an answer?</td>
      <td class="language Greek"><span style="color:#b00e23">(14)</span> τί
      γὰρ ποιήσω, ἐὰν ἔτασίν µου ποιήσηται ὁ κύριος; ἐὰν δὲ καὶ
      ἐπισκοπήν, τίνα ἀπόκρισιν ποιήσοµαι;</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲙⲏ ⲙ̀ⲫⲣⲏϯ ⲁⲛ ⲉⲧⲁⲓϣⲱⲡⲓ ϧⲉⲛ ⲑⲛⲉϫⲓ ⲁⲩϣⲱⲡⲓ ϩⲱⲟⲩ ⲉⲧⲁⲛϣⲱⲡⲓ ⲇⲉ ⲉⲩⲥⲟⲡ ϧⲉⲛ
      ⲧⲁⲓⲑⲛⲉϫⲓ ⲣⲱ</td>
      <td class="language Sahidic"><span style="color:#b00e23">(ⲓ︦ⲉ︦)</span> ⲙⲏ
      ⲛ̅ⲑⲉ ⲁⲛ ⲛ̅ⲧⲁⲓϣⲱⲡⲉ ⲙ̅ⲙⲟⲥ ϩⲁ ⲑⲏ ⲛ̅ⲧⲁⲩϣⲱⲡⲉ ϩⲱⲟⲩ. ⲁⲛϣⲱⲡⲉ ⲇⲉ ϩⲛ̅ ⲟⲩϩⲓⲏ
      ⲛ̅ⲟⲩⲱⲧ.</td>
      <td class="language English"><span style="color:#b00e23">(15)</span> Were
      not they too formed as I also was formed in the womb? yea, we were formed
      in the same womb.</td>
      <td class="language Greek"><span style="color:#b00e23">(15)</span>
      πότερον οὐχ ὡς καὶ ἐγὼ ἐγενόµην ἐν γαστρί, καὶ ἐκεῖνοι
      γεγόνασιν; γεγόναµεν δὲ ἐν τῇ αὐτῇ κοιλίᾳ.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲛⲓⲁⲧϫⲟⲙ ⲇⲉ ⲙ̀ⲡⲁⲓⲧⲁⲥⲑⲱⲟⲩ ⲉ̀ⲃⲟⲗ &lt;ⲉϣⲱⲡ ⲛ̀ⲧⲟⲩⲉⲣⲭⲣⲓⲁ&gt; ⲫⲃⲁⲗ ⲇⲉ ⲛ̀ⲟⲩⲭⲏⲣⲁ
      ⲙ̀ⲡⲁⲓϯⲙⲕⲁϩ ⲛⲁϥ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲛ̅ϭⲱⲃ ⲇⲉ ⲭⲣⲓⲁ ⲛⲓⲙ ⲉⲩⲁϩⲉ ⲛⲁⲩ ⲙ̅ⲡⲉⲓⲥⲧⲟⲟⲩ ⲉⲃⲟⲗ ⲙ̅ⲙⲟⲟⲩ. ⲙ̅ⲡⲉⲓϣⲧⲟⲣⲧⲣ̅ ⲇⲉ
      ⲙ̅ⲡⲃⲁⲗ ⲛ̅ⲟⲩⲭⲏⲣⲁ.</td>
      <td class="language English"><span style="color:#b00e23">(16)</span> But
      the helpless missed not whatever need they had, and I did not cause the
      eye of the widow to fail.</td>
      <td class="language Greek"><span style="color:#b00e23">(16)</span>
      ἀδύνατοι δὲ χρείαν, ἥν ποτ’ εἶχον, οὐκ ἀπέτυχον, χήρας δὲ
      τὸν ὀφθαλµὸν οὐκ ἐξέτηξα.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲓⲥϫⲉ ⲇⲉ ⲁⲓⲟⲩⲱⲙ ⲙ̀ⲡⲁⲱⲓⲕ ⲙ̀ⲙⲁⲩⲁⲧ ⲙ̀ⲡⲓϯ ⲛ̀ⲟⲩⲟⲣⲫⲁⲛⲟⲥ ⲉ̀ⲃⲟⲗ ⲙ̀ⲙⲟϥ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲉϣϫⲉ ⲁⲓⲟⲩⲱⲙ ⲙ̅ⲡⲁⲟⲉⲓⲕ ⲙⲁⲩⲁⲁⲧ ⲙ̅ⲡⲉⲓϯ ⲙ̅ⲡⲟⲣⲫⲁⲛⲟⲥ ⲛⲙ̅ⲙⲁⲓ.</td>
      <td class="language English"><span style="color:#b00e23">(17)</span> And
      if too I ate my morsel alone, and did not impart of it to the
      orphan;</td>
      <td class="language Greek"><span style="color:#b00e23">(17)</span> εἰ
      δὲ καὶ τὸν ψωµόν µου ἔφαγον µόνος καὶ οὐχὶ ὀρφανῷ
      µετέδωκα·</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      &lt;ⲓⲥϫⲉ ⲇⲉ ⲓⲥϫⲉⲛ ⲧⲁⲙⲉⲧⲁⲗⲟⲩ ⲛⲁⲓϣⲁⲛϣ ⲙ̀ⲫⲣⲏϯ ⲛ̀ⲟⲩⲓⲱⲧ ⲟⲩⲟϩ ⲓⲥϫⲉⲛ ⲉⲓϧⲉⲛ ⲑⲛⲉϫⲓ
      ⲛ̀ⲧⲉ ⲧⲁⲙⲁⲩ ⲛⲁⲓϭⲓⲙⲱⲓⲧ&gt;</td>
      <td class="language Sahidic"><span style="color:#b00e23">(ⲓ︦ⲏ︦)</span>
      </td>
      <td class="language English"><span style="color:#b00e23">(18)</span> (for
      I nourished them as a father from my youth and guided them from my mother’
       s womb.)</td>
      <td class="language Greek"><span style="color:#b00e23">(18)</span> ὅτι
      ἐκ νεότητός µου ἐξέτρεφον ὡς πατὴρ καὶ ἐκ γαστρὸς µητρός µου
      ὡδήγησα·</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲓⲥϫⲉ ⲇⲉ ⲁⲓⲛⲁⲩ ⲉ̀ⲟⲩⲁⲓ ⲉϥⲃⲏϣ ⲉϥⲛⲁⲧⲁⲕⲟ ⲙ̀ⲡⲓϩⲟⲃⲥϥ</td>
      <td class="language Sahidic"><span style="color:#b00e23">(ⲓ︦ⲑ︦)</span> ⲏ
      ⲉϣⲱⲡⲉ ⲁⲓⲟⲃϣⲧ̅ ⲉⲡⲉⲧⲕⲏⲕⲁϩⲏⲩ ⲉϥⲛⲁⲧⲁⲕⲟ ⲙ̅ⲡⲉⲓϯϩⲓⲱⲱϥ.</td>
      <td class="language English"><span style="color:#b00e23">(19)</span> And
      if too I overlooked the naked as he was perishing, and did not clothe
      him;</td>
      <td class="language Greek"><span style="color:#b00e23">(19)</span> εἰ
      δὲ καὶ ὑπερεῖδον γυµνὸν ἀπολλύµενον καὶ οὐκ ἠµφίασα,</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲛⲓⲁⲧϫⲟⲙ ⲇⲉ ⲓⲥϫⲉ ⲙ̀ⲡⲟⲩⲥⲙⲟⲩ ⲉ̀ⲣⲟⲓ ⲁⲩϧⲙⲟⲙ ⲅⲁⲣ ⲛ̀ϫⲉ ⲛⲟⲩϫⲫⲟⲓ ⲉ̀ⲃⲟⲗ ϧⲉⲛ
      &lt;ⲛⲓϧⲱⲕ ⲛ̀ⲧⲉ&gt; ⲛⲁϩⲓⲏⲃ</td>
      <td class="language Sahidic"><span style="color:#b00e23">(ⲕ︦)</span>
      ⲉϣⲱⲡⲉ ⲙ̅ⲡⲉ ⲛ̅ϭⲱⲃ ⲥⲙⲟⲩ ⲉⲣⲟⲓ. ⲛ̅ⲧⲁ ⲛⲉⲩⲛⲁϩⲃ̅ ⲅⲁⲣ ϩⲙⲟⲙ ϩⲁ ⲡⲉϩⲕⲁ
      ⲛⲛⲁϩⲓⲉⲓⲃ.</td>
      <td class="language English"><span style="color:#b00e23">(20)</span> and
      if the poor did not bless me, and their shoulders were not warmed with
      the fleece of my lambs;</td>
      <td class="language Greek"><span style="color:#b00e23">(20)</span>
      ἀδύνατοι δὲ εἰ µὴ εὐλόγησάν µε, ἀπὸ δὲ κουρᾶς ἀµνῶν µου
      ἐθερµάνθησαν οἱ ὦµοι αὐτῶν,</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲓⲥϫⲉ ⲁⲓϥⲓⲧⲟⲧ ⲉ̀ϫⲉⲛ ⲟⲩⲟⲣⲫⲁⲛⲟⲥ ⲉⲣⲉ ϩⲑⲏⲓ ϫⲟⲣ ϫⲉ ⲟⲩⲟⲛ ⲟⲩⲛⲓϣϯ ⲙ̀ⲃⲟⲏⲑⲓⲁ
      ϣⲟⲡ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲉϣϫⲉ ⲁⲓϥⲓ ⲧⲟⲟⲧ ⲉϫⲛ̅ ⲟⲩⲟⲣⲫⲁⲛⲟⲥ. ⲉⲓⲙⲉⲉⲩⲉ ϫⲉ ⲟⲩⲛ̅ⲧⲁⲓ ⲟⲩⲛⲟϭ ⲛ̅ϭⲟⲙ.</td>
      <td class="language English"><span style="color:#b00e23">(21)</span> if I
      lifted my hand against an orphan, trusting that my strength was far
      superior to his:</td>
      <td class="language Greek"><span style="color:#b00e23">(21)</span> εἰ
      ἐπῆρα ὀρφανῷ χεῖρα πεποιθὼς ὅτι πολλή µοι βοήθεια
      περίεστιν,</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲉⲣⲉ ⲡⲁϣⲱⲃϣ ϩⲉⲓ ⲉ̀ⲃⲟⲗ ϧⲉⲛ ⲧⲉϥⲕⲉⲗⲓ ⲟⲩⲟϩ ⲡⲁϫⲫⲟⲓ ⲉϥⲉ̀ϧⲟⲙϧⲉⲙ ⲉ̀ⲃⲟⲗ ϧⲉⲛ
      ⲡⲉϥⲕⲁⲗⲁⲛⲕⲉϩ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲉⲣⲉ ⲧⲁⲛⲁϩⲃ̅ ⲡⲉ ⲛⲟⲩϩⲉ ⲉⲃⲟⲗ ⲛ̅ⲧⲁⲕⲗⲓⲥ. ⲁⲩⲱ ⲉⲣⲉ ⲡⲁϭⲃⲟⲓ ⲟⲩⲱϣⲃ̅ ⲉⲃⲟⲗ ϩⲙ̅
      ⲡⲁⲕⲉⲗⲉⲛⲕⲉϩ.</td>
      <td class="language English"><span style="color:#b00e23">(22)</span> let
      them my shoulder start from the blade-bone, and my arm be crushed off
      from the elbow.</td>
      <td class="language Greek"><span style="color:#b00e23">(22)</span>
      ἀποσταίη ἄρα ὁ ὦµός µου ἀπὸ τῆς κλειδός, ὁ δὲ βραχίων µου
      ἀπὸ τοῦ ἀγκῶνός µου συντριβείη.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ϯϩⲟϯ ⲅⲁⲣ ⲛ̀ⲧⲉ ⲡϭ̅ⲥ̅ ⲁⲥⲁⲙⲟⲛⲓ ⲙ̀ⲙⲟⲓ ⲟⲩⲟϩ ⲛ̀ⲛⲁϣⲱⲡ ⲉ̀ⲣⲟⲓ ⲉ̀ⲃⲟⲗ ϩⲁ
      ⲡⲉϥⲗⲏⲙⲙⲁ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲛⲉⲣⲉ ⲑⲟⲧⲉ ⲅⲁⲣ ⲙ̅ⲡϫⲟⲉⲓⲥ ⲁⲙⲁϩⲧⲉ ⲙ̅ⲙⲟⲓ ⲡⲉ.</td>
      <td class="language English"><span style="color:#b00e23">(23)</span> For
      the fear of the Lord constrained me, and I cannot bear up by reason of
      his burden.</td>
      <td class="language Greek"><span style="color:#b00e23">(23)</span> φόβος
      γὰρ κυρίου συνέσχεν µε, καὶ ἀπὸ τοῦ λήµµατος αὐτοῦ οὐχ
      ὑποίσω.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲓⲥϫⲉ ⲁⲓⲑⲱϣ ⲛ̀ⲟⲩⲛⲟⲩⲃ ⲉ̀ⲟⲩⲕⲁϩⲓ ⲛ̀ⲧⲏⲓ ⲓⲥϫⲉ ⲁⲓⲭⲁϩⲑⲏⲓ ⲉ̀ⲟⲩⲱⲛⲓ
      ⲉ̀ⲛⲁϣⲉⲛⲥⲟⲩⲉⲛϥ</td>
      <td class="language Sahidic"><span style="color:#b00e23">(ⲕ︦ⲇ︦)</span> ⲏ
      ⲉϣⲱⲡⲉ ⲁⲓⲕⲁϩⲧⲏⲓ ⲉϩⲉⲛⲉⲛⲉ ⲙ̅ⲙⲉ.</td>
      <td class="language English"><span style="color:#b00e23">(24)</span> If I
      made gold my treasure, and if too I trusted the precious stone;</td>
      <td class="language Greek"><span style="color:#b00e23">(24)</span> εἰ
      ἔταξα χρυσίον ἰσχύν µου,εἰ δὲ καὶ λίθῳ πολυτελεῖ
      ἐπεποίθησα,</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲓⲥϫⲉ ⲇⲉ ⲁⲓⲟⲩⲛⲟϥ ⲙ̀ⲙⲟⲓ ⲉⲧⲁ ⲟⲩⲛⲓϣϯ ⲙ̀ⲙⲉⲧⲣⲁⲙⲁⲟ ϣⲱⲡⲓ ⲛⲏⲓ ⲓⲥϫⲉ ⲇⲉ ⲁⲓⲣⲁϣⲓ ⲉ̀ϫⲉⲛ
      ⲡϩⲉⲓ ⲙ̀ⲡⲁϫⲁϫⲓ</td>
      <td class="language Sahidic"><span style="color:#b00e23">(ⲕ︦ⲉ︦)</span> ⲏ
      ⲁⲓⲉⲩⲫⲣⲁⲛⲉ ⲛ̅ⲧⲉⲣⲉ ⲟⲩⲛⲟϭ ⲙ̅ⲙⲛ̅ⲧⲣⲙ̅ⲙⲁⲟ ϣⲱⲡⲉ ⲛⲁⲓ. ⲉϣϫⲉ ⲁⲓⲣⲁϣⲉ ⲉϫⲙ̅ ⲡϩⲉ
      ⲙ̅ⲡⲁϫⲁϫⲉ. ⲏ ⲉϣⲱⲡⲉ ⲁⲓⲕⲁ ⲧⲟⲟⲧ ⲉϩⲣⲁⲓ ⲉϫⲛ̅ ⲛⲉⲓⲙⲏⲏϣⲉ.</td>
      <td class="language English"><span style="color:#b00e23">(25)</span> and
      if too I rejoiced when my wealth was abundant, and if too I laid my hand
      on innumerable treasures:</td>
      <td class="language Greek"><span style="color:#b00e23">(25)</span> εἰ
      δὲ καὶ εὐφράνθην πολλοῦ πλούτου µοι γενοµένου, εἰ δὲ καὶ ἐπ’
      ἀναριθµήτοις ἐθέµην χεῖρά µου,</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲓⲥϫⲉ ⲁⲓⲫⲉⲣϣ ⲧⲟⲧ ⲉ̀ⲃⲟⲗ ⲉ̀ϫⲉⲛ ϩⲁⲛⲁⲧⲏⲡⲓ ϣⲁⲛⲧⲉⲛⲛⲁⲩ ⲉ̀ⲫⲣⲏ ⲉⲧⲉⲣⲟⲩⲱⲓⲛⲓ ϫⲉ ϥⲕⲏⲛ
      ⲓⲉ ϥⲭⲱ ⲛ̀ⲧⲟⲧϥ ⲉ̀ⲃⲟⲗ ⲟⲩⲟϩ ⲡⲓⲓⲟϩ ϥⲙⲟⲩⲛⲕ ⲉ̀ⲃⲟⲗ ⲉ̀ϩⲛⲱⲟⲩ ⲅⲁⲣ ⲁⲛ ⲡⲉ</td>
      <td class="language Sahidic"><span style="color:#b00e23">(ⲕ︦ⲋ︦)</span> ⲙⲏ
      ⲛ̅ⲧⲛ̅ⲛⲁⲩ ⲁⲛ ⲉⲡⲣⲏ ⲉⲧⲣ̅ⲟⲩⲟⲉⲓⲛ ⲉϥϩⲱⲧⲡ̅ ⲁⲩⲱ ⲉⲣⲉ ⲡⲟⲟϩ ϭⲱϫⲃ̅. ⲛⲉⲥ ⲉⲥⲱⲟⲟⲩ ⲅⲁⲣ
      ⲁⲛ.</td>
      <td class="language English"><span style="color:#b00e23">(26)</span> (do
      we not see the shining sun eclipsed, and the moon waning? for they have
      not power to continue:)</td>
      <td class="language Greek"><span style="color:#b00e23">(26)</span> ἦ
      οὐχ ὁρῶ µὲν ἥλιον τὸν ἐπιφαύσκοντα ἐκλείποντα, σελήνην δὲ
      φθίνουσαν; οὐ γὰρ ἐπ’ αὐτοῖς ἐστιν.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲟⲩⲟϩ ⲓⲥϫⲉ ⲁⲩⲉⲣϩⲁⲗ ⲙ̀ⲡⲁϩⲏⲧ ϧⲉⲛ ⲡⲉⲧⲉⲛϩⲏⲡ ⲓⲉ ⲛ̀ϭⲓⲟⲩⲓ ⲓⲥϫⲉ ⲇⲉ ⲁⲓⲭⲁ ⲧⲁϫⲓϫ
      ϩⲓⲣⲉⲛ ⲣⲱⲓ ⲁⲓϯⲫⲓ ⲉ̀ⲣⲟⲥ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲉϣϫⲉ ⲁⲓϯ ⲧⲟⲟⲧ ⲉⲣⲛ̅ ⲣⲱⲓ ⲁⲓⲟⲩⲱϣⲧ̅ ⲉⲣⲟⲥ.</td>
      <td class="language English"><span style="color:#b00e23">(27)</span> and
      if my heart was secretly deceived, and if I have laid my hand upon my
      mouth and kissed it:</td>
      <td class="language Greek"><span style="color:#b00e23">(27)</span> καὶ
      εἰ ἠπατήθη λάθρᾳ ἡ καρδία µου,εἰ δὲ καὶ χεῖρά µου ἐπιθεὶς
      ἐπὶ στόµατί µου ἐφίλησα,</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲡⲁⲓⲭⲉⲧ ⲉⲩⲉ̀ⲟⲡϥ ⲛⲏⲓ ⲉⲩⲛⲓϣϯ ⲛ̀ⲁⲛⲟⲙⲓⲁ ϫⲉ ⲁⲓϫⲉ ⲙⲉⲑⲛⲟⲩϫ ⲙ̀ⲡⲉⲙ̀ⲧⲟ ⲙ̀ⲡϭ̅ⲥ̅
      ⲉⲧϭⲟⲥⲓ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲉⲩⲉⲉⲡ ⲡⲉⲓⲕⲉⲉⲧ ⲉⲣⲟⲓ ⲉⲩⲛⲟϭ ⲛ̅ⲛⲟⲃⲉ. ϫⲉ ⲁⲓϫⲓϭⲟⲗ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ
      ⲉⲧϫⲟⲥⲉ.</td>
      <td class="language English"><span style="color:#b00e23">(28)</span> let
      this also then be reckoned to me as the greatest iniquity: for I should
      have lied against the Lord Most High.</td>
      <td class="language Greek"><span style="color:#b00e23">(28)</span> καὶ
      τοῦτό µοι ἄρα ἀνοµία ἡ µεγίστη λογισθείη, ὅτι ἐψευσάµην
      ἐναντίον κυρίου τοῦ ὑψίστου.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲓⲥϫⲉ ⲁⲓⲣⲁϣⲓ ⲉ̀ϫⲉⲛ ⲡϩⲉⲓ ⲙ̀ⲡⲁϫⲁϫⲓ ⲟⲩⲟϩ ⲁϥϫⲟⲥ ⲛ̀ϫⲉ ⲡⲁϩⲏⲧ ϫⲉ ⲕⲁⲗⲱⲥ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲉϣϫⲉ ⲁⲓⲣⲁϣⲉ ⲉϫⲙ̅ ⲡϩⲉ ⲛ̅ⲛⲁϫⲁϫⲉ. ⲁⲩⲱ ⲁ ⲡⲁϩⲏⲧ ϫⲟⲟⲥ ϫⲉ ⲉⲩⲅⲉ.</td>
      <td class="language English"><span style="color:#b00e23">(29)</span> And
      if too I was glad at the fall of mine enemies, and mine heart said,
      Aha!</td>
      <td class="language Greek"><span style="color:#b00e23">(29)</span> εἰ
      δὲ καὶ ἐπιχαρὴς ἐγενόµην πτώµατι ἐχθρῶν µου καὶ εἶπεν ἡ
      καρδία µου Εὖγε,</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲉϥⲉ̀ⲥⲱⲧⲉⲙ ⲛ̀ϫⲉ ⲡⲁⲙⲁϣϫ ⲉ̀ⲡⲁⲥⲁϩⲟⲩⲓ ⲉⲓⲉ̀ⲉⲣϣϫⲏⲓ ⲇⲉ ϧⲉⲛ ⲡⲁⲗⲁⲥ ⲉⲩϯⲙⲕⲁϩ ⲛⲏⲓ</td>
      <td class="language Sahidic"><span style="color:#b00e23">(ⲗ︦)</span> ⲉⲣⲉ
      ⲡⲁⲙⲁⲁϫⲉ ⲥⲱⲧⲙ̅ ⲉⲡⲁⲥⲁϩⲟⲩ ⲡⲉ. ⲉⲓϣⲱⲡⲉ ⲛ̅ϣⲁϫⲉ ϩⲛ̅ ⲟⲩⲙⲏⲏϣⲉ ⲉϥϫⲱ ⲙ̅ⲡⲁ
      ⲡⲉⲑⲟⲟⲩ.</td>
      <td class="language English"><span style="color:#b00e23">(30)</span> let
      then mine ear hear my curse, and let me be a byword among my people in my
      affliction.</td>
      <td class="language Greek"><span style="color:#b00e23">(30)</span>
      ἀκούσαι ἄρα τὸ οὖς µου τὴν κατάραν µου, θρυληθείην δὲ ἄρα
      ὑπὸ λαοῦ µου κακούµενος.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲓⲉ ⲁⲛ ⲙ̀ⲡⲟⲩϫⲟⲥ ⲛ̀ⲟⲩⲙⲏϣ ⲛ̀ⲥⲟⲡ ⲛ̀ϫⲉ ⲛⲁⲃⲱⲕⲓ ϫⲉ ⲛⲓⲙ ⲉⲑⲛⲁϯ ⲛⲁⲛ ⲛ̀ⲧⲉⲛⲥⲓ ⲉ̀ⲃⲟⲗ
      ϧⲉⲛ ⲛⲉϥⲥⲁⲣⲝ ⲉⲑⲃⲉ ϫⲉ ⲁ̀ⲛⲟⲕ ⲟⲩϩⲉⲗϫⲉ ⲙ̀ⲙⲁϣⲱ &lt;ⲡⲉ&gt;</td>
      <td class="language Sahidic"><span style="color:#b00e23">(ⲗ︦ⲁ︦)</span>
      ⲉϣϫⲉ ⲛ̅ϩⲁϩ ⲛ̅ⲥⲟⲡ ⲁ ⲛⲁϩⲙ̅ϩⲁⲗ ⲛ̅ⲥϩⲓⲙⲉ ϫⲟⲟⲥ ϩⲉ ⲛⲓⲙ ⲡⲉⲧⲛⲁϯ ⲛⲁⲛ ⲛ̅ⲛⲉϥⲥⲁⲣⲝ̅
      ⲉⲟⲩⲟⲙⲟⲩ. ⲉⲛⲁⲛⲟⲩⲓ ⲉⲙⲁⲧⲉ ⲛⲙ̅ⲙⲁⲩ.</td>
      <td class="language English"><span style="color:#b00e23">(31)</span> And
      if too my handmaids have often said, Oh that we might be satisfied with
      his flesh; (whereas I was very kind:</td>
      <td class="language Greek"><span style="color:#b00e23">(31)</span> εἰ
      δὲ καὶ πολλάκις εἶπον αἱ θεράπαιναί µου Τίς ἂν δῴη ἡµῖν
      τῶν σαρκῶν αὐτοῦ πλησθῆναι; λίαν µου χρηστοῦ ὄντος·</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      &lt;ⲙ̀ⲡⲁϥⲛⲕⲟⲧ ⲇⲉ ⲥⲁⲃⲟⲗ ⲙ̀ⲡⲁⲏⲓ ⲛ̀ϫⲉ ⲟⲩϣⲉⲙⲙⲟ&gt; ⲡⲁⲣⲟ ⲇⲉ ⲛⲁϥⲟⲩⲏⲛ ⲡⲉ ⲛ̀ⲟⲩⲟⲛ
      ⲛⲓⲃⲉⲛ</td>
      <td class="language Sahidic"><span style="color:#b00e23">(ⲗ︦ⲃ︦)</span>
      ⲙⲉⲣⲉ ϣⲙ̅ⲙⲟ ⲇⲉ ϣⲱⲡⲉ ⲙ̅ⲡⲁⲃⲟⲗ. ⲛⲉⲣⲉ ⲡⲁⲣⲟ ⲇⲉ ⲟⲩⲏⲛ ⲛ̅ⲟⲩⲟⲛ ⲛⲓⲙ ⲉⲧⲛⲏⲩ.</td>
      <td class="language English"><span style="color:#b00e23">(32)</span> for
      the stranger did not lodge without, and my door was opened to every one
      that came:)</td>
      <td class="language Greek"><span style="color:#b00e23">(32)</span> ἔξω
      δὲ οὐκ ηὐλίζετο ξένος, ἡ δὲ θύρα µου παντὶ ἐλθόντι
      ἀνέῳκτο.</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲓⲥϫⲉ ⲁⲓⲉⲣⲛⲟⲃⲓ ⲛ̀ϯⲉⲙⲓ ⲁⲛ ⲟⲩⲟϩ ⲁⲓⲭⲱⲡ ⲛ̀ⲛⲁⲛⲟⲃⲓ</td>
      <td class="language Sahidic"><span style="color:#b00e23">(ⲗ︦ⲅ︦)</span>
      ⲉϣϫⲉ ⲁⲓⲣ̅ⲛⲟⲃⲉ ⲇⲉ ⲉⲙⲛ̅ϯϭⲟⲙ ⲁⲓϩⲱⲡ ⲙ̅ⲡⲁⲛⲟⲃⲉ.</td>
      <td class="language English"><span style="color:#b00e23">(33)</span> or
      if too having sinned unintentionally, I hid my sin;</td>
      <td class="language Greek"><span style="color:#b00e23">(33)</span> εἰ
      δὲ καὶ ἁµαρτὼν ἀκουσίως ἔκρυψα τὴν ἁµαρτίαν µου,</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲙ̀ⲡⲓϣⲫⲓⲧ ⲅⲁⲣ ϧⲁⲧϩⲏ ⲛ̀ⲟⲩⲙⲏϣ ⲉϥⲟϣ ⲉ̀ϣ̀ⲧⲉⲙⲟⲩⲱⲛϩ ⲉ̀ⲃⲟⲗ ⲙ̀ⲡⲉϥⲙ̀ⲑⲟ ⲓⲥϫⲉ ⲇⲉ ⲁⲓⲭⲁ
      ⲟⲩϫⲱⲃ ⲉ̀ⲉⲣⲥⲁⲃⲟⲗ ⲙ̀ⲡⲁⲣⲟ ⲉⲣⲉ ⲕⲉⲛϥ ϣⲟⲩⲓⲧ</td>
      <td class="language Sahidic"><span style="color:#b00e23">(ⲗ︦ⲇ︦)</span>
      ⲙ̅ⲡⲉⲓϣⲓⲡⲉ ⲅⲁⲣ ϩⲏⲧϥ̅ ⲛ̅ⲟⲩⲙⲏⲏϣⲉ ⲉⲛⲁϣⲱϥ. ⲉⲧⲙ̅ϫⲉ ⲡⲁⲛⲟⲃⲉ ⲙ̅ⲡⲉⲩⲙ̅ⲧⲟ ⲉⲃⲟⲗ. ⲏ
      ⲉϣⲱⲡⲉ ⲁⲓⲕⲁ ⲟⲩϭⲱⲃ ⲉⲣ̅ⲡⲃⲟⲗ ⲙ̅ⲡⲁⲣⲟ ⲉⲣⲉ ⲕⲟⲩⲛϥ̅ ϣⲟⲩⲉⲓⲧ.</td>
      <td class="language English"><span style="color:#b00e23">(34)</span> (for
      I did not stand in awe of a great multitude, so as not to declare boldly
      before them:) and if too I permitted a poor man to go out of my door with
      an empty bosom:</td>
      <td class="language Greek"><span style="color:#b00e23">(34)</span> οὐ
      γὰρ διετράπην πολυοχλίαν πλήθους τοῦ µὴ ἐξαγορεῦσαι ἐνώπιον
      αὐτῶν, εἰ δὲ καὶ εἴασα ἀδύνατον ἐξελθεῖν θύραν µου κόλπῳ
      κενῷ,</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      &lt;ⲛⲓⲙ ⲉⲑⲛⲁϯ ⲙ̀ⲫⲏ ⲉⲑⲛⲁⲥⲱⲧⲉⲙ ⲉ̀ⲣⲟⲓ&gt; ⲧϫⲓϫ ⲅⲁⲣ ⲙⲡϭ̅ⲥ̅ ⲛⲁⲓⲉⲣϩⲟϯ</td>
      <td class="language Sahidic"><span style="color:#b00e23">(ⲗ︦ⲉ︦)</span>
      ⲉⲛⲉ ⲙ̅ⲡⲉⲓⲣ̅ϩⲟⲧⲉ ϩⲏⲧⲥ̅ ⲛ̅ⲧϭⲓϫ ⲙ̅ⲡϫⲟⲉⲓⲥ. ⲡⲉⲥϩⲁⲓ ⲇⲉ ⲉⲛⲉⲩⲛ̅ⲧⲁⲓϥ ⲉⲟⲩⲁ.</td>
      <td class="language English"><span style="color:#b00e23">(35)</span> (Oh
      that I had a hearer,)and if I had not feared the hand of the Lord;</td>
      <td class="language Greek"><span style="color:#b00e23">(35)</span> τίς
      δῴη ἀκούοντά µου; χεῖρα δὲ κυρίου εἰ µὴ ἐδεδοίκειν,</td>
    </tr>

    <tr class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      &lt;ⲓⲉ&gt; ϧⲁⲧⲉⲥϩⲏ ⲟⲩⲥϧⲁⲓ ⲇⲉ ⲉϥⲉⲛⲧⲟⲧ ⲛ̀ⲧⲉ ⲟⲩⲁⲓ ⲓⲥϫⲉ ⲟⲩⲁⲓ ⲁⲓϯ ⲛ̀ⲟⲩⲭⲗⲟⲙ
      ⲉ̀ϫⲉⲛ ⲛⲁⲙⲟϯ ⲟⲩⲟϩ ⲛⲁⲓⲱϣ ⲙ̀ⲙⲟϥ</td>
      <td class="language Sahidic"><span style="color:#b00e23">(ⲗ︦ⲋ︦)</span>
      ϣⲁⲓⲕⲁⲁϥ ⲛ̅ⲟⲩⲕⲗⲟⲙ ϩⲓϫⲱϥ ⲛ̅ⲧⲁⲓⲟϣϥ ⲉⲣⲟϥ.</td>
      <td class="language English">and as to the written charge which I had
      against any one, <span style="color:#b00e23">(36)</span> I would place it
      as a chaplet on my shoulders, and read it.</td>
      <td class="language Greek">συγγραφὴν δέ, ἣν εἶχον κατά τινος,
      <span style="color:#b00e23">(36)</span> ἐπ’ ὤµοις ἂν περιθέµενος
      στέφανον ἀνεγίνωσκον,</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      ⲟⲩⲟϩ ⲓⲥϫⲉ ⲙ̀ⲡⲁⲓⲫⲁϧϥ ⲟⲩⲟϩ ⲛ̀ⲛⲁⲧⲏⲓϥ ⲛⲁϥ ⲙ̀ⲡⲓϭⲓ ϩⲗⲓ ⲛ̀ⲧⲟⲧϥ ⲙ̀ⲫⲏ ⲉⲧⲉ ⲟⲩⲟⲛⲧⲏⲓ
      ⲉ̀ⲣⲟϥ</td>
      <td class="language Sahidic"><span style="color:#b00e23">(ⲗ︦ⲍ︦)</span>
      ⲧⲁⲡⲁϩϥ̅ ⲧⲁⲧⲁⲁϥ ⲛⲁϥ. ⲉⲙⲉⲓϫⲉ ⲗⲁⲁⲩ ⲛ̅ⲧⲙ̅ⲡⲉⲧⲉ ⲟⲩⲛ̅ⲧⲁⲓ ⲉⲣⲟϥ.</td>
      <td class="language English"><span style="color:#b00e23">(37)</span> And
      if I did not read it and return it, having taken nothing from the
      debtor:</td>
      <td class="language Greek"><span style="color:#b00e23">(37)</span> καὶ
      εἰ µὴ ῥήξας αὐτὴν ἀπέδωκα οὐθὲν λαβὼν παρὰ
      χρεοφειλέτου,</td>
    </tr>

    <tr id="v38" class="verse">
      <td class="language Bohairic"><span style="color:#b00e23">(ⲗ̅ⲏ̅)</span>
      ⲓⲥϫⲉ ⲇⲉ ⲁ ⲡⲕⲁϩⲓ ϥⲓⲁϩⲟⲙ ⲉ̀ϩⲣⲏⲓ ⲉ̀ϫⲱⲓ ⲉⲛⲉϩ ⲓⲥϫⲉ ⲇⲉ ⲁ ⲛⲉϥⲕⲉⲑⲗⲱⲙ ⲣⲓⲙⲓ ⲉⲩⲥⲟⲡ
      ⲉⲑⲃⲏⲧ</td>
      <td class="language Sahidic"><span style="color:#b00e23">(ⲗ︦ⲏ︦)</span>
      ⲉϣϫⲉ ⲁ ⲡⲕⲁϩ ⲉⲛⲉϩ ⲁϣⲁϩⲟⲙ ⲉⲣⲟⲓ. ⲏ ⲁ ⲛⲉϥⲙⲉⲧⲗⲟⲙ ⲣⲓⲙⲉ ⲉⲣⲟⲓ ϩⲓⲟⲩⲥⲟⲡ.</td>
      <td class="language English"><span style="color:#b00e23">(38)</span> If
      at any time the land groaned against me, and if its furrows mourned
      together;</td>
      <td class="language Greek"><span style="color:#b00e23">(38)</span> εἰ
      ἐπ’ ἐµοί ποτε ἡ γῆ ἐστέναξεν, εἰ δὲ καὶ οἱ αὔλακες αὐτῆς
      ἔκλαυσαν ὁµοθυµαδόν,</td>
    </tr>

    <tr id="v39" class="verse">
      <td class="language Bohairic"><span style="color:#b00e23">(ⲗ̅ⲑ̅)</span>
      ⲁⲓⲟⲩⲱⲙ ⲛ̀ⲧⲉϥϫⲟⲙ ⲙ̀ⲙⲁⲩⲁⲧ ⲛ̀ϫⲓⲛϫⲏ ⲓⲥϫⲉ ⲇⲉ ⲁⲓⲉⲣϩⲁⲗ ⲛ̀ⲧⲯⲩⲭⲏ ⲙ̀ⲡϭ̅ⲥ̅ ⲙ̀ⲡⲓⲕⲁϩⲓ
      ⲟⲩⲟϩ ⲁⲓϯⲙⲕⲁϩ ⲛⲁⲥ</td>
      <td class="language Sahidic"><span style="color:#b00e23">(ⲗ︦ⲑ︦)</span>
      ⲉϣϫⲉ ⲁⲓⲟⲩⲱⲙ ⲛ̅ⲧⲉϥϭⲟⲙ ⲙⲁⲩⲁⲁⲧ ⲉϫⲛ̅ ⲁⲥⲟⲩ. ⲉϣϫⲉ ⲁⲓϫⲓ ⲟⲛ ⲛ̅ⲧⲉⲯⲩⲭⲏ ⲙ̅ⲡϫⲟⲉⲓⲥ
      ⲛ̅ⲟⲩⲥⲱϣⲉ ⲁⲓⲗⲩⲡⲏ ⲙ̅ⲙⲟⲥ.</td>
      <td class="language English"><span style="color:#b00e23">(39)</span> and
      if I ate its strength alone without price, and if I too grieved the heart
      of the owner of the soil, by taking aught from him:</td>
      <td class="language Greek"><span style="color:#b00e23">(39)</span> εἰ
      δὲ καὶ τὴν ἰσχὺν αὐτῆς ἔφαγον µόνος ἄνευ τιµῆς, εἰ δὲ καὶ
      ψυχὴν κυρίου τῆς γῆς ἐκβαλὼν ἐλύπησα,</td>
    </tr>

    <tr id="v40" class="verse">
      <td class="language Bohairic"><span style="color:#b00e23">(ⲙ̅)</span>
      ϩⲁⲣⲁ ⲛ̀ⲧϣⲉⲃⲓⲱ ⲛ̀ⲟⲩⲥⲟⲩⲟ ⲉⲩⲉ̀ⲣⲱⲧ ⲛⲏⲓ ⲛ̀ϫⲉ ϩⲁⲛⲉⲛⲧⲏϫ ⲛ̀ⲧϣⲉⲃⲓⲱ ⲛ̀ⲟⲩⲓⲱⲧ ⲉϥⲉ̀ⲣⲱⲧ
      ⲛⲏⲓ ⲛ̀ϫⲉ ⲟⲩⲃⲁⲧⲟⲥ</td>
      <td class="language Sahidic"><span style="color:#b00e23">(ⲙ︦)</span> ⲉⲡⲙⲁ
      ⲛ̅ⲧⲱⲟⲩⲛ ⲛ̅ⲟⲩⲥⲟⲩⲟ ⲉϥⲉⲧⲁⲩⲟ ⲛⲁⲓ ⲛ̅ⲟⲩⲛ̅ⲧⲏϭ. ⲁⲩⲱ ⲟⲩⲃⲁⲧⲟⲥ ⲉⲡⲙⲁ ⲛ̅ⲟⲩⲉⲓⲱⲧ.</td>
      <td class="language English"><span style="color:#b00e23">(40)</span> then
      let the nettle come up to me instead of wheat, and a bramble instead of
      barley. And Job ceased speaking.</td>
      <td class="language Greek"><span style="color:#b00e23">(40)</span> ἀντὶ
      πυροῦ ἄρα ἐξέλθοι µοι κνίδη, ἀντὶ δὲ κριθῆς βάτος. Καὶ
      ἐπαύσατο Ιωβ ῥήµασιν.</td>
    </tr>
  </table>
</body>
</html>
