<!DOCTYPE html>
<html>
<head>
  <meta charset="utf-8">
  <title>Wisdom of Jesus son of Sirach</title>
  <link href="../style.css" rel="stylesheet" type="text/css">
  <script defer src="../bible.js" type="text/javascript"></script>
  <link href="../" rel="search">
  <script>
  const BIBLE = true;
  </script>
  <link href="../wisdom_of_jesus_son_of_sirach/31.html" rel="next">
  <link href="../wisdom_of_jesus_son_of_sirach/29.html" rel="prev">
</head>
<body>
  <h3 id="wisdom_of_jesus_son_of_sirach30">Wisdom of Jesus son of Sirach
  30</h3>

  <table>
    <tr>
      <td><span style="color:#b00e23">(ⲁ̅)</span> ⲡⲉⲧⲙⲉ ⲙ̅ⲡⲉϥϣⲏⲣⲉ ϥⲛⲁⲧⲁϣⲉ ϩⲓⲟⲩⲉ
      ⲉⲣⲟϥ ϫⲉ ⲉϥⲉⲉⲩⲫⲣⲁⲛⲉ ϩⲛ̅ ⲧⲉϥϩⲁⲏ.</td>
      <td><span style="color:#b00e23">(1)</span> He that loveth his son causeth
      him oft to feel the rod, that he may have joy of him in the end.</td>
    </tr>

    <tr>
      <td><span style="color:#b00e23">(ⲃ̅)</span> ⲡⲉⲧϯⲥⲃⲱ ⲙ̅ⲡⲉϥϣⲏⲣⲉ ϥⲛⲁϫⲓⲉⲟⲟⲩ
      ⲛ̅ϩⲏⲧϥ̅ ⲁⲩⲱ ϥⲛⲁϣⲟⲩϣⲟⲩ ⲙ̅ⲙⲟϥ ϩⲓⲱⲱϥ ϩⲛ̅ ⲧⲙⲏⲧⲉ ⲛ̅ⲛⲉⲧⲥⲟⲟⲩⲛ ⲙ̅ⲙⲟϥ.</td>
      <td><span style="color:#b00e23">(2)</span> He that chastiseth his son
      shall have joy in him, and shall rejoice of him among his
      acquaintance.</td>
    </tr>

    <tr>
      <td><span style="color:#b00e23">(ⲅ̅)</span> ⲡⲉⲧϯⲥⲃⲱ ⲙ̅ⲡⲉϥϣⲏⲣⲉ ϥⲛⲁϯ ⲕⲱϩ
      ⲛ̅ⲛⲉϥϫⲁϫⲉ ⲁⲩⲱ ϥⲛⲁⲧⲉⲗⲏⲗ ⲉⲧⲃⲏⲧϥ̅ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉϥϣⲃⲉⲉⲣ.</td>
      <td><span style="color:#b00e23">(3)</span> He that teacheth his son
      grieveth the enemy: and before his friends he shall rejoice of him.</td>
    </tr>

    <tr>
      <td><span style="color:#b00e23">(ⲇ̅)</span> ⲉⲣϣⲁⲛ ⲡⲉϥⲉⲓⲱⲧ ⲙⲟⲩ ⲉϥⲛⲁⲣ̅ ⲑⲉ
      ⲙ̅ⲡⲉⲧⲉ ⲙ̅ⲡϥ̅ⲙⲟⲩ ϫⲉ ⲁϥⲕⲱ ⲛ̅ⲥⲱϥ ⲙ̅ⲡⲉⲧⲉⲓⲛⲉ ⲙ̅ⲙⲟϥ.</td>
      <td><span style="color:#b00e23">(4)</span> Though his father die, yet he
      is as though he were not dead: for he hath left one behind him that is
      like himself.</td>
    </tr>

    <tr>
      <td><span style="color:#b00e23">(ⲉ̅)</span> ⲁϥⲛⲁⲩ ⲉϫⲛ̅ ⲡⲉϥⲱⲛϩ̅ ⲁϥⲉⲩⲫⲣⲁⲛⲉ
      ⲁⲩⲱ .... ⲛⲁⲙⲟⲩ.</td>
      <td><span style="color:#b00e23">(5)</span> While he lived, he saw and
      rejoiced in him: and when he died, he was not sorrowful.</td>
    </tr>

    <tr>
      <td><span style="color:#b00e23">(ⲋ̅)</span> ϫⲉ ⲁϥⲕⲱ ⲛ̅ⲟⲩⲧⲁⲓ̈ⲕⲃⲁ ⲙ̅ⲡⲉⲙ̅ⲧⲟ
      ⲉⲃⲟⲗ ⲛ̅ⲛⲉϥϫⲁϫⲉ ⲁⲩⲱ ⲟⲩⲧⲁⲓ̈ⲭⲁⲣⲓⲥ ⲛ̅ⲛⲉϥϣⲃⲉⲉⲣ.</td>
      <td><span style="color:#b00e23">(6)</span> He left behind him an avenger
      against his enemies, and one that shall requite kindness to his
      friends.</td>
    </tr>

    <tr>
      <td><span style="color:#b00e23">(ⲍ̅)</span> ⲉⲧⲃⲉ ⲧⲉⲯⲩⲭⲏ ⲛ̅ⲛⲉϥϣⲏⲣⲉ ϥⲛⲁⲙⲟⲩⲣ
      ⲛ̅ⲛⲉⲩⲥⲁϣ ⲁⲩⲱ ⲛⲉϥⲙⲛ̅ⲧϣⲁⲛϩⲧⲏϥ ⲛⲁϣⲧⲟⲣⲧⲣ̅ ⲉϫⲛ̅ ⲡⲉⲩⲁϣⲕⲁⲕ ⲧⲏⲣϥ̅.</td>
      <td><span style="color:#b00e23">(7)</span> He that maketh too much of his
      son shall bind up his wounds; and his bowels will be troubled at every
      cry.</td>
    </tr>

    <tr>
      <td><span style="color:#b00e23">(ⲏ̅)</span> ϣⲁⲣⲉ ⲟⲩϩⲧⲟ ⲉⲙⲡⲟⲩⲥⲟⲙϥ̅ ⲉⲓ ⲉⲃⲟⲗ
      ⲉϥⲛⲁϣⲧ ⲁⲩⲱ ϣⲁⲣⲉ ⲟⲩϣⲏⲣⲉ ⲉⲁⲩⲕⲁ ϫⲏⲣ ⲉⲃⲟⲗ ⲛ̅ⲥⲱϥ ⲉⲓ ⲉⲃⲟⲗ ⲉϥⲁⲥⲱⲟⲩ.</td>
      <td><span style="color:#b00e23">(8)</span> An horse not broken becometh
      headstrong: and a child left to himself will be wilful.</td>
    </tr>

    <tr>
      <td><span style="color:#b00e23">(ⲑ̅)</span> ϣⲉⲡϣⲡ̅ ⲡⲉⲕϣⲏⲣⲉ
      ⲧⲁⲣⲉϥϣⲧⲣ̅ⲧⲱⲣⲕ̅: ⲥⲱⲃⲉ ⲛⲙ̅ⲙⲁϥ ⲧⲁⲣⲉϥϯⲗⲩⲡⲏ ⲛⲁⲕ.</td>
      <td><span style="color:#b00e23">(9)</span> Cocker thy child, and he shall
      make thee afraid: play with him, and he will bring thee to
      heaviness.</td>
    </tr>

    <tr>
      <td><span style="color:#b00e23">(ⲓ̅)</span> ⲙ̅ⲡⲣ̅ⲥⲱⲃⲉ ⲛⲙ̅ⲙⲁϥ ϫⲉ ⲛⲉⲕⲙ̅ⲕⲁϩ
      ⲛ̅ϩⲏⲧ ⲉϫⲱϥ ⲁⲩⲱ ⲛϥ̅ϯ ⲛⲟⲩϣⲥ̅ ⲛ̅ⲛⲉⲕⲛⲁϫⲉ ⲛ̅ⲑⲁⲏ.</td>
      <td><span style="color:#b00e23">(10)</span> Laugh not with him, lest thou
      have sorrow with him, and lest thou gnash thy teeth in the end.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲙ̅ⲡⲣ̅ϯⲉⲝⲟⲩⲥⲓⲁ ⲛⲁϥ ϩⲛ̅
      ⲧⲉϥⲙⲛ̅ⲧⲕⲟⲩⲓ̈.</td>
      <td><span style="color:#b00e23">(11)</span> Give him no liberty in his
      youth.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲗⲱϫϩ̅ ⲛ̅ⲛⲉϥⲥⲡⲓⲣⲟⲟⲩⲉ ⲉⲛϩⲟⲥⲟⲛ
      ⲉⲩⲕⲟⲩⲓ̈ ⲡⲉ ⲙⲏⲡⲟⲧⲉ ⲛϥ̅ⲣ̅ⲁⲧⲥⲱⲧⲙ̅.</td>
      <td><span style="color:#b00e23">(12)</span> Beat his sides while he is
      still young, lest becoming stubborn, he disobey thee.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ϯⲥⲃⲱ ⲙ̅ⲡⲉⲕϣⲏⲣⲉ ⲛⲅ̅ⲣ̅ϩⲱⲃ
      ⲛ̅ϩⲏⲧϥ̅ ϫⲉⲕⲁⲁⲥ ⲛ̅ⲛⲉⲕϫⲓ ϫⲣⲟⲡ ϩⲙ̅ ⲡⲉϥϣⲓⲡⲉ.</td>
      <td><span style="color:#b00e23">(13)</span> Train up thy son, and
      exercise him with work, lest by thy looseness thou stumble. <span style=
      "color:#b00e23">(13a)</span> And overlook not his ignorance. <span style=
      "color:#b00e23">(13b)</span> Bow down his neck in his youth.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛⲁⲛⲟⲩ ⲟⲩϩⲏⲕⲉ ⲉϥⲙⲟⲧⲛ̅
      ⲉϥϭⲙ̅ϭⲟⲙ ϩⲙ̅ ⲡⲉϥⲥⲱⲙⲁ ⲉϩⲟⲩⲉ ⲟⲩⲣⲱⲙⲉ ⲛ̅ⲣⲙ̅ⲙⲁⲟ ⲉϥϣⲱⲛⲉ ϩⲙ̅ ⲡⲉϥⲥⲱⲙⲁ.</td>
      <td><span style="color:#b00e23">(14)</span> Better is the poor, being
      sound and strong of constitution, than a rich man that is afflicted in
      his body.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ϥⲥⲟⲧⲡ̅ ⲛ̅ϭⲓ ⲟⲩⲙ̅ⲧⲟⲛ ⲙⲛ̅
      ⲟⲩⲟⲩϫⲁⲓ̈ ⲉϩⲟⲩⲉ ⲛⲟⲩⲃ ⲛⲓⲙ ⲁⲩⲱ ⲟⲩⲥⲱⲙⲁ ⲉϥⲙⲟⲧⲛ̅ ⲉϩⲟⲩ ⲉⲟⲩⲙⲛ̅ⲧⲣⲙ̅ⲙⲁⲟ ⲉⲙⲛ̅ⲧⲥ̅
      ⲁⲣⲏϫⲥ̅.</td>
      <td><span style="color:#b00e23">(15)</span> Health and good estate of
      body are above all gold, and a strong body above infinite wealth.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲛⲁⲛⲟⲩ ⲧⲙⲛ̅ⲧⲣⲙ̅ⲙⲁⲟ ⲁⲛ ⲉϩⲟⲩⲉ
      ⲟⲩⲥⲱⲙⲁ ⲉϥⲟⲩⲟϫ. ⲁⲩⲱ ⲙⲛ̅ ⲟⲩⲛⲟϥ ⲥⲟⲧⲡ̅ ⲉⲡⲟⲩⲛⲟϥ ⲙ̅ⲫⲏⲧ.</td>
      <td><span style="color:#b00e23">(16)</span> There is no riches above a
      sound body, and no joy above the joy of the heart.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲛⲁⲛⲟⲩ ⲡⲙⲟⲩ ⲉϩⲟⲩⲉ ⲟⲩϭⲓⲛⲱⲛϩ̅
      ⲉⲥϩⲟⲟⲩ ⲁⲩⲱ ⲉϩⲟⲩ ⲉⲟⲩϣⲱⲛⲉ ⲉϥⲙⲏⲛ ⲉⲃⲟⲗ. ⲉⲧⲃⲉ ϭⲓⲛⲟⲩⲱⲙ.</td>
      <td><span style="color:#b00e23">(17)</span> Death is better than a bitter
      life or continual sickness.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩ ⲡⲉ ⲫⲏⲩ ⲛ̅ϩⲉⲛⲁⲅⲁⲑⲟⲛ
      ⲉⲩⲡⲁϩⲧ̅ ⲉϫⲛ̅ ⲟⲩⲧⲁⲡⲣⲟ ⲉⲥϣⲟⲧⲙ̅ ⲙⲛ̅ ϩⲛ̅ϭⲓⲛⲟⲩⲟⲟⲙ ⲉⲩϩⲟⲣϭ̅ ⲉϫⲛ̅ ⲟⲩⲧⲁⲫⲟⲥ;</td>
      <td><span style="color:#b00e23">(18)</span> Delicates poured upon a mouth
      shut up are as messes of meat set upon a grave.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲁⲩⲱ ⲟⲩ ⲧⲁⲗⲟ ⲛ̅ⲉⲓⲇⲱⲗⲟⲛ; ⲟⲩⲧⲉ
      ⲅⲁⲣ ⲙⲉϥⲟⲩⲱⲙ ⲟⲩⲧⲉ ⲙⲉϥϣⲱⲗⲙ̅: ⲧⲁⲓ̈ ⲧⲉ ⲑⲉ ⲙ̅ⲡⲉⲧⲉⲣⲉ ⲡϫⲟⲉⲓⲥ ... ⲛ̅ϩⲏⲧϥ̅.</td>
      <td><span style="color:#b00e23">(19)</span> What good doeth the offering
      unto an idol? for neither can it eat nor smell: so is he that is
      persecuted of the Lord.</td>
    </tr>

    <tr>
      <td><span style="color:#b00e23">(ⲕ̅)</span> ⲉϥϭⲱϣⲧ̅ ⲉⲣⲟⲟⲩ ϩⲛ̅ ⲛⲉϥⲃⲁⲗ
      ⲉϥⲁϣⲁϩⲟⲙ ⲛ̅ⲑⲉ ⲛ̅ⲟⲩⲥⲓⲟⲩⲣ ⲉϥϩⲟⲗϭ̅ ⲉⲩⲡⲁⲣⲑⲉⲛⲟⲥ ⲉϥⲁϣⲁϩⲟⲙ.</td>
      <td><span style="color:#b00e23">(20)</span> He seeth with his eyes and
      groaneth, as an eunuch that embraceth a virgin and sigheth.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲙ̅ⲡⲣ̅ϯ ⲡⲉⲕϩⲏⲧ ⲉⲩⲗⲩⲡⲏ ⲁⲩⲱ
      ⲙ̅ⲡⲣ̅ⲑⲗⲓⲃⲉ ⲙ̅ⲙⲟⲕ ϩⲙ̅ ⲡⲉⲕϣⲟϫⲛⲉ.</td>
      <td><span style="color:#b00e23">(21)</span> Give not over thy mind to
      heaviness, and afflict not thyself in thine own counsel.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲡⲟⲩⲛⲟϥ ⲙ̅ⲫⲏⲧ ⲡⲉ ⲡⲱⲛϩ̅
      ⲙ̅ⲡⲣⲱⲙⲉ ⲁⲩⲱ ⲟⲩⲧⲉⲗⲏⲗ ⲙ̅ⲡⲣⲱⲙⲉ ⲡⲉ ⲟⲩⲛⲟϭ ⲛ̅ⲁϩⲉ.</td>
      <td><span style="color:#b00e23">(22)</span> The gladness of the heart is
      the life of man, and the joyfulness of a man prolongeth his days.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲥⲗ̅ⲥⲗ̅ ⲧⲉⲕⲯⲩⲭⲏ ⲛⲅ̅ⲡⲁⲣⲁⲕⲁⲗⲉⲓ
      ⲙ̅ⲡⲉⲕϩⲏⲧ ⲁⲩⲱ ⲙⲁⲣⲉ ⲧⲗⲩⲡⲏ ⲟⲩⲉ ⲛ̅ⲥⲁⲃⲟⲗ ⲙ̅ⲙⲟⲕ:</td>
      <td><span style="color:#b00e23">(23)</span> Love thine own soul, and
      comfort thy heart, remove sorrow far from thee:</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲁ ⲧⲗⲩⲡⲏ ⲅⲁⲣ ⲧⲁⲕⲉ ϩⲁϩ ⲁⲩⲱ
      ⲙⲛ̅ ϩⲏⲩ ⲛ̅ϩⲏⲧⲥ̅.</td>
      <td>for sorrow hath killed many, and there is no profit therein.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ϣⲁⲣⲉ ⲟⲩⲕⲱϩ ⲙⲛ̅ ⲟⲩϭⲱⲛⲧ̅
      ⲧⲥ̅ⲃⲕⲉ ⲛⲉϩⲟⲟⲩ ⲁⲩⲱ ϣⲁⲣⲉ ⲡⲣⲟⲟⲩϣ ⲉⲓⲛⲉ ⲛ̅ⲧⲙⲛ̅ⲧϩⲗ̅ⲗⲟ ϩⲁⲑⲏ ⲙ̅ⲡⲉⲥⲟⲩⲟⲉⲓϣ.</td>
      <td><span style="color:#b00e23">(24)</span> Envy and wrath shorten the
      life, and carefulness bringeth age before the time.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲛ̅ⲑⲉ ⲙ̅ⲡⲉⲧⲥⲣⲓⲧ ϩⲓⲡⲁϩⲟⲩ
      ⲛ̅ⲛⲉⲧϫⲱⲱⲗⲉ ⲁⲩⲱ ⲁⲓ̈ⲙⲉϩ ⲧⲁϩⲣⲱⲧ ⲛ̅ⲑⲉ ⲙ̅ⲡⲉⲧϫⲱⲱⲗⲉ ⲁⲓ̈ⲡⲱϩ ϩⲙ̅ ⲡⲉⲥⲙⲟⲩ
      ⲙ̅ⲡϫⲟⲉⲓⲥ.</td>
      <td><span style="color:#b00e23">(25)</span> I awaked up last of all, as
      one that gathereth after the grapegatherers: by the blessing of the Lord
      I profited, and filled my winepress like a gatherer of grapes.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲁⲛⲁⲩ ϫⲉ ⲛ̅ⲧⲁⲓ̈ϣⲡ̅ϩⲓⲥⲉ ⲛⲁⲓ̈
      ⲙⲁⲩⲁⲁⲧ ⲁⲗⲗⲁ ⲛ̅ⲟⲩⲟⲛ ⲛⲓⲙ ⲉⲧϣⲓⲛⲉ ⲛ̅ⲥⲁ ⲧⲉⲥⲃⲱ.</td>
      <td><span style="color:#b00e23">(26)</span> Consider that I laboured not
      for myself only, but for all them that seek learning.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲥⲱⲧⲙ̅ ⲉⲣⲟⲓ̈ ⲛⲁⲡⲏⲩⲉ ⲙ̅ⲡⲗⲁⲟⲥ
      ⲁⲩⲱ ⲛ̅ⲛⲟϭ ⲛ̅ⲛⲉⲕⲕⲗⲏⲥⲓⲁ ϫⲓⲥⲙⲏ.</td>
      <td><span style="color:#b00e23">(27)</span> Hear me, O ye great men of
      the people, and hearken with your ears, ye rulers of the
      congregation.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲙ̅ⲡⲣ̅ϯϩⲧⲟⲣ ⲙ̅ⲡⲉⲕϣⲏⲣⲉ ⲙⲛ̅
      ⲧⲉⲕⲥϩⲓⲙⲉ ⲁⲩⲱ ⲡⲉⲕⲥⲟⲛ ⲙⲛ̅ ⲡⲉⲕϣⲃⲏⲣ ⲉϩⲣⲁⲓ̈ ⲉϫⲱⲕ ⲉⲕⲟⲛϩ̅: ⲙ̅ⲡⲣ̅ϯ ⲛⲉⲕⲭⲣⲏⲙⲁ
      ⲛ̅ⲕⲉⲟⲩⲁ ϫⲉ ⲛⲉⲕⲣ̅ϩⲧⲏⲕ ⲛⲅ̅ⲥⲟⲡⲥ̅ ⲉⲧⲃⲏⲧⲟⲩ.</td>
      <td><span style="color:#b00e23">(28)</span> Give not thy son and wife,
      thy brother and friend, power over thee while thou livest, and give not
      thy goods to another: lest it repent thee, and thou intreat for the same
      again.</td>
    </tr>

    <tr>
      <td><span style="color:#b00e23">(ⲗ̅)</span> ⲉⲛϩⲟⲥⲟⲛ ⲉⲕⲟⲛϩ̅ ⲉⲩⲛ̅ ⲛⲓϥⲉ
      ⲛ̅ϩⲏⲧⲕ̅ ⲙ̅ⲡⲣ̅ⲧⲁⲛϩⲟⲩⲧⲕ̅ ⲙⲛ̅ ⲥⲁⲣⲝ̅ ⲛⲓⲙ.</td>
      <td><span style="color:#b00e23">(29)</span> As long as thou livest and
      hast breath in thee, give not thyself over to any.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲛⲁⲛⲟⲩⲥ ⲅⲁⲣ ⲉⲧⲣⲉ ⲛⲉⲕϣⲏⲣⲉ
      ⲧⲟⲃϩⲕ̅ ⲉϩⲟⲩⲉ ϭⲱϣⲧ̅ ⲉⲧⲟⲟⲧⲟⲩ ⲛ̅ⲛⲉⲕϣⲏⲣⲉ.</td>
      <td><span style="color:#b00e23">(30)</span> For better it is that thy
      children should seek to thee, than that thou shouldest stand to their
      courtesy.</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ϣⲱⲡⲉ ⲉⲕϫⲟⲥⲉ ⲉⲣⲟⲟⲩ ϩⲛ̅
      ⲛⲉⲕϩⲃⲏⲩⲉ ⲧⲏⲣⲟⲩ: ⲙ̅ⲡⲣ̅ϯ ⲧⲱⲗⲙ̅ ⲙ̅ⲡⲉⲕⲉⲟⲟⲩ ϩⲛ̅ ⲑⲁⲏ ⲛ̅ⲛⲉϩⲟⲟⲩ ⲙ̅ⲡⲉⲕⲱⲛϩ̅ ⲁⲩⲱ ϯ
      ⲛ̅ⲧⲉⲕⲕⲗⲏⲣⲟⲛⲟⲙⲓⲁ ⲙ̅ⲡⲉⲟⲩⲟⲉⲓϣ ⲙ̅ⲡⲉⲕⲙⲟⲩ.</td>
      <td><span style="color:#b00e23">(31)</span> In all thy works keep to
      thyself the preeminence; leave not a stain in thine honour. <span style=
      "color:#b00e23">(32)</span> At the time when thou shalt end thy days, and
      finish thy life, distribute thine inheritance.</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ϯⲧⲱϩ ϩⲓ ϭⲉⲣⲱⲃ ϩⲓ ⲉⲧⲡⲱ
      ⲛ̅ⲟⲩⲉⲓⲱ ⲁⲩⲱ ⲟⲩⲟⲉⲓⲕ ⲙⲛ̅ ⲟⲩⲥⲃⲱ ⲙⲛ̅ ⲟⲩϩⲱⲃ ⲛ̅ⲟⲩϩⲙ̅ϩⲁⲗ.</td>
      <td><span style="color:#b00e23">(33)</span> Fodder, a wand, and burdens,
      are for the ass; and bread, correction, and work, for a servant.</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ⲁⲣⲓϩⲱⲃ ϩⲛ̅ ⲡⲉⲕϩⲙ̅ϩⲁⲗ
      ⲧⲁⲣⲉⲕϩⲉ ⲉⲩⲙ̅ⲧⲟⲛ: ⲃⲉϣ ⲧⲟⲟⲧⲕ̅ ⲛⲁϥ ⲧⲁⲣⲉϥϣⲓⲛⲉ ⲛⲥⲁ ⲟⲩⲙⲛ̅ⲧⲣⲙ̅ϩⲉ.</td>
      <td><span style="color:#b00e23">(34)</span> If thou set thy servant to
      labour, thou shalt find rest: but if thou let him go idle, he shall seek
      liberty.</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ϣⲁⲣⲉ ⲟⲩⲛⲁϩⲃ̅ ⲙⲛ̅ ⲟⲩⲙⲟⲩⲥ
      ⲕⲗ̅ϫ ⲟⲩⲙⲁⲕϩ̅ ⲁⲩⲱ ϩⲛ̅ⲙⲟⲭⲥ̅ ⲙⲛ̅ ϩⲛ̅ⲃⲁⲥⲁⲛⲟⲥ ⲛ̅ⲟⲩϩⲙ̅ϩⲁⲗ ⲉϥϩⲟⲟⲩ.</td>
      <td><span style="color:#b00e23">(35)</span> A yoke and a collar do bow
      the neck: so are tortures and torments for an evil servant.</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> ⲛⲟϫϥ̅ ⲉⲩϩⲱⲃ ϫⲉ ⲛⲉϥⲟⲩⲱⲥϥ̅:
      ϣⲁⲣⲉ ⲡⲟⲩⲱⲥϥ̅ ⲅⲁⲣ ⲧⲥⲁⲃⲟ ⲟⲩⲙⲏⲏϣⲉ ⲛ̅ⲕⲁⲕⲓⲁ.</td>
      <td><span style="color:#b00e23">(36)</span> Send him to labour, that he
      be not idle; for idleness teacheth much evil.</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ⲛⲟϫϥ̅ ⲉⲩϩⲱⲃ ⲛ̅ϣⲟⲩⲣⲟϥ:
      ⲉϥⲧⲙ̅ⲥⲱⲧⲙ̅ ⲙⲁⲧⲁϣⲉ ⲛⲉϥⲡⲁⲓⲇⲉⲥ: ⲁⲩⲱ ⲙ̅ⲡⲣ̅ⲣ̅ϩⲟⲩⲟ ⲙⲛ̅ ⲥⲁⲣⲝ̅ ⲛⲓⲙ ⲁⲩⲱ ⲙ̅ⲡⲣ̅ⲣ
      ⲗⲁⲁⲩ ⲁϫⲛ̅ ϫⲛⲟⲩⲕ.</td>
      <td><span style="color:#b00e23">(37)</span> Set him to work, as is fit
      for him: if he be not obedient, put on more heavy fetters. <span style=
      "color:#b00e23">(38)</span> But be not excessive toward any; and without
      discretion do nothing.</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> ⲉϣϫⲉ ⲟⲩⲛ̅ⲧⲕ̅ ϩⲙ̅ϩⲁⲗ ⲙⲁⲣⲉϥⲣ̅
      ⲧⲉⲕϩⲉ ϫⲉ ⲛ̅ⲧⲁⲕⲕⲁⲁϥ ⲛⲁⲕ ϩⲛ̅ ⲟⲩⲥⲛⲟϥ.</td>
      <td><span style="color:#b00e23">(39)</span> If thou have a servant, let
      him be unto thee as thyself, because thou hast bought him with a
      price.</td>
    </tr>

    <tr>
      <td><span style="color:#b00e23">(ⲗ̅ⲑ̅)</span> ⲉϣϫⲉ ⲟⲩⲛ̅ⲧⲕ̅ ϩⲙ̅ϩⲁⲗ ⲁⲛⲓϥ
      ⲛⲉⲙⲁⲕ ⲉϩⲣⲁⲓ̈ ϩⲱⲥ ⲥⲟⲛ: ⲛⲅ̅ⲙⲟⲣϥ̅ ⲉⲣⲟⲕ ⲛ̅ⲑⲉ ⲛ̅ⲧⲉⲕⲯⲩⲭⲏ.</td>
      <td><span style="color:#b00e23">(40)</span> If thou have a servant,
      entreat him as a brother: for thou hast need of him, as of thine own
      soul:</td>
    </tr>

    <tr>
      <td><span style="color:#b00e23">(ⲙ̅)</span> ⲉⲕϣⲁⲛ ⲑⲙ̅ⲕⲟϥ ϥⲛⲁⲧⲱⲟⲩⲛ ⲛϥ̅ⲡⲱⲧ:
      ⲁⲩⲱ ⲉⲕⲛⲁϣⲓⲛⲉ ⲛ̅ⲥⲱϥ ϩⲛ̅ ⲁϣ ⲛ̅ϩⲓⲏ;</td>
      <td>if thou entreat him evil, and he run from thee, which way wilt thou
      go to seek him?</td>
    </tr>
  </table>
</body>
</html>
