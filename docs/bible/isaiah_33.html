<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_34.html" rel="next">
  <link href="isaiah_32.html" rel="prev">
  <script src="main.js" type="module"></script>
</head>
<body class="chapter">
  <h4 id="isaiah_33" class="title">Isaiah 33</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟⲓ ⲛ̀ⲛⲏ ⲉⲧⲓⲣⲓ ⲙ̀ⲙⲱⲟⲩ ⲛ̀ⲧⲁⲗⲉⲡⲱⲣⲟⲥ. ⲛ̀ⲑⲱⲧⲉⲛ ⲇⲉ ⲙ̀ⲙⲟⲛ ϩⲗⲓ ⲛⲁⲉⲣ ⲑⲏⲛⲟⲩ
      ⲛ̀ⲧⲁⲗⲉⲡⲱⲣⲟⲥ. ⲟⲩⲟϩ ⲫⲏ ⲉⲧⲛⲁⲉⲣⲁⲑⲉⲧⲓⲛ ⲙ̀ⲙⲱⲧⲉⲛ ⲁⲛ. ⲉⲩⲉ̀ⲧⲁϩⲉ ⲛⲏ ⲉⲧⲉⲣⲁⲑⲉⲧⲓⲛ.
      ⲟⲩⲟϩ ⲉⲩⲉ̀ⲧⲏⲓⲧⲟⲩ ⲙ̀ⲫⲣⲏϯ ⲛ̀ⲟⲩϩⲟⲗⲓ ϩⲓ ⲟⲩϩⲃⲟⲥ. ⲡⲁⲓⲣⲏϯ ⲉⲩⲉ̀ϭⲣⲟ ⲉ̀ⲣⲱⲟⲩ</td>
      <td class="language English"><span style="color:#b00e23">(1)</span> Woe
      to them that afflict you; but no one makes you miserable: and he that
      deals perfidiously with you does not deal perfidiously: they that deal
      perfidiously shall be taken and given up, and as a moth on a garment, so
      shall they be spoiled.</td>
      <td class="language Greek"><span style="color:#b00e23">(1)</span> Οὐαὶ
      τοῖς ταλαιπωροῦσιν ὑµᾶς, ὑµᾶς δὲ οὐδεὶς ποιεῖ ταλαιπώρους,
      καὶ ὁ ἀθετῶν ὑµᾶς οὐκ ἀθετεῖ· ἁλώσονται οἱ ἀθετοῦντες καὶ
      παραδοθήσονται καὶ ὡς σὴς ἐπὶ ἱµατίου οὕτως
      ἡττηθήσονται.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲡϭ̅ⲥ̅ ⲛⲁⲓ ⲛⲁⲛ ⲉⲣⲉ̀ ϩⲑⲏⲛ ⲅⲁⲣ ⲭⲏ ⲉ̀ⲣⲟⲕ. ⲡϫⲣⲟϫ ⲛ̀ⲧⲉ ⲛⲏ ⲉⲧⲟⲓ ⲛ̀ⲁⲧⲥⲱⲧⲉⲙ.
      ⲙⲁⲣⲉϥϣⲱⲡⲓ ⲉ̀ⲡⲧⲁⲕⲟ. ⲡⲉⲛⲟⲩϫⲁⲓ ⲇⲉ ⲁϥϧⲉⲛ ⲟⲩⲥⲏⲟⲩ ⲛ̀ϩⲟϫϩⲉϫ.</td>
      <td class="language English"><span style="color:#b00e23">(2)</span> Lord,
      have mercy upon us; for we have trusted in thee: the seed of the
      rebellious is gone to destruction, but our deliverance was in a time of
      affliction.</td>
      <td class="language Greek"><span style="color:#b00e23">(2)</span> κύριε,
      ἐλέησον ἡµᾶς, ἐπὶ σοὶ γὰρ πεποίθαµεν· ἐγενήθη τὸ σπέρµα τῶν
      ἀπειθούντων εἰς ἀπώλειαν, ἡ δὲ σωτηρία ἡµῶν ἐν καιρῷ
      θλίψεως.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲉⲑⲃⲉ ⲧⲥⲙⲏ ⲛ̀ⲧⲉ ⲧⲉⲕϩⲟϯ ⲁⲩⲧⲱⲙⲧ ⲛ̀ϫⲉ ϩⲁⲛⲗⲁⲟⲥ. ⲉ̀ⲃⲟⲗ ϧⲉⲛ ⲧⲉⲕϩⲟϯ ⲁⲩϫⲱⲣ ⲉ̀ⲃⲟⲗ
      ⲛ̀ϫⲉ ϩⲁⲛⲉⲑⲛⲟⲥ</td>
      <td class="language English"><span style="color:#b00e23">(3)</span> By
      reason of the terrible sound the nations were dismayed for fear of thee,
      and the heathen were scattered.</td>
      <td class="language Greek"><span style="color:#b00e23">(3)</span> διὰ
      φωνὴν τοῦ φόβου σου ἐξέστησαν λαοὶ ἀπὸ τοῦ φόβου σου, καὶ
      διεσπάρησαν τὰ ἔθνη.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ϯⲛⲟⲩ ⲇⲉ ⲉⲩⲉ̀ⲑⲱⲟⲩϯ ⲛ̀ⲛⲉⲧⲉⲛϣⲱⲗ ⲛ̀ⲧⲉ ⲟⲩⲕⲟⲩϫⲓ ⲛⲉⲙ ⲟⲩⲛⲓϣϯ. ⲙ̀ⲫⲣⲏϯ ⲛ̀ⲟⲩⲁⲓ
      ⲉϥⲑⲱⲟⲩϯ ⲛ̀ϩⲁⲛϣϫⲏⲟⲩ. ⲡⲁⲓⲣⲏϯ ⲉⲩⲉ̀ⲥⲱⲃⲓ ⲙ̀ⲙⲱⲧⲉⲛ</td>
      <td class="language English"><span style="color:#b00e23">(4)</span> And
      now shall the spoils of your small and great be gathered: as if one
      should gather locusts, so shall they mock you.</td>
      <td class="language Greek"><span style="color:#b00e23">(4)</span> νῦν
      δὲ συναχθήσεται τὰ σκῦλα ὑµῶν µικροῦ καὶ µεγάλου· ὃν τρόπον
      ἐάν τις συναγάγῃ ἀκρίδας, οὕτως ἐµπαίξουσιν ὑµῖν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϥⲟⲩⲁⲃ ⲛ̀ϫⲉ ⲫϯ ⲫⲏ ⲉⲧϣⲟⲡ ϧⲉⲛ ⲛⲏ ⲉⲧϭⲟⲥⲓ. ⲁⲥⲙⲟϩ ⲛ̀ϫⲉ ⲥⲓⲱⲛ ⲛ̀ϩⲁⲡ ⲛⲉⲙ
      ⲙⲉⲑⲙⲏⲓ.</td>
      <td class="language English"><span style="color:#b00e23">(5)</span> The
      God who dwells on high is holy: Sion is filled with judgment and
      righteousness.</td>
      <td class="language Greek"><span style="color:#b00e23">(5)</span> ἅγιος
      ὁ θεὸς ὁ κατοικῶν ἐν ὑψηλοῖς, ἐνεπλήσθη Σιων κρίσεως καὶ
      δικαιοσύνης.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲉⲩⲉ̀ⲧⲏⲓⲧⲟⲩ ϧⲉⲛ ⲟⲩⲛⲟⲙⲟⲥ ⲡⲉⲛⲟⲩϫⲁⲓ ⲇⲉ ⲁϥⲭⲏ ϧⲉⲛ ϩⲁⲛⲁϩⲱⲣ. ⲁⲥⲙ̀ⲙⲁⲩ ⲛ̀ϫⲉ
      ϯⲉⲡⲓⲥⲧⲏⲙⲏ. ⲛⲉⲙ ϯⲥⲟⲫⲓⲁ ⲛⲉⲙ ϯⲙⲉⲧⲉⲩⲥⲉⲃⲏⲥ ϩⲁ ⲡϭ̅ⲥ̅. ⲛⲁⲓ ⲛⲉ ⲛⲓⲁϩⲱⲣ ⲛ̀ⲧⲉ
      ϯⲇⲓⲕⲉⲟⲥⲩⲛⲏ.</td>
      <td class="language English"><span style="color:#b00e23">(6)</span> They
      shall be delivered up to the law: our salvation is our treasure: there
      are wisdom and knowledge and piety toward the Lord; these are the
      treasures of righteousness.</td>
      <td class="language Greek"><span style="color:#b00e23">(6)</span> ἐν
      νόµῳ παραδοθήσονται, ἐν θησαυροῖς ἡ σωτηρία ἡµῶν, ἐκεῖ σοφία
      καὶ ἐπιστήµη καὶ εὐσέβεια πρὸς τὸν κύριον· οὗτοί εἰσιν
      θησαυροὶ δικαιοσύνης.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ϩⲏⲡⲡⲉ ϧⲉⲛ ⲧⲉⲧⲉⲛϩⲟϯ ⲛ̀ⲑⲱⲟⲩ ⲉⲩⲉⲉⲣϩⲟϯ ⲛⲏ ⲉⲧⲉⲧⲉⲛⲛⲁⲉⲣϩⲟϯ ϧⲁϫⲱⲟⲩ. ⲉⲩⲉ̀ⲉⲣϩⲟϯ
      ϧⲁⲧⲉⲧⲉⲛϩⲏ. ϩⲁⲛⲣⲉⲙⲛ̀ϩⲱⲃ ⲅⲁⲣ ⲉⲩⲉ̀ⲟⲩⲟⲣⲡⲟⲩ ⲉⲩⲣⲓⲙⲓ ϧⲉⲛ ⲟⲩϣⲁϣⲓ ⲉⲩϯϩⲟ ⲛ̀ⲥⲁ
      ⲟⲩϩⲓⲣⲏⲛⲏ. ⲉⲩⲉⲣⲁⲝⲓⲟⲛ ⲇⲉ ⲉ̀ⲟⲩϩⲓⲣⲏⲛⲏ.</td>
      <td class="language English"><span style="color:#b00e23">(7)</span>
      Behold now, these shall be terrified with fear of you: those whom ye
      feared shall cry out because of you: messengers shall be sent, bitterly
      weeping, entreating for peace.</td>
      <td class="language Greek"><span style="color:#b00e23">(7)</span> ἰδοὺ
      δὴ ἐν τῷ φόβῳ ὑµῶν αὐτοὶ φοβηθήσονται· οὓς ἐφοβεῖσθε,
      φοβηθήσονται ἀφ’ ὑµῶν· ἄγγελοι γὰρ ἀποσταλήσονται ἀξιοῦντες
      εἰρήνην πικρῶς κλαίοντες παρακαλοῦντες εἰρήνην.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲉⲩⲉ̀ϣⲱϥ ⲅⲁⲣ ⲛ̀ϫⲉ ⲛⲓⲙⲱⲓⲧ ⲛ̀ⲧⲉ ⲛⲁⲓ. ⲁⲥⲕⲏⲛ ⲛ̀ϫⲉ ⲧϩⲟϯ ⲛ̀ⲛⲓⲉⲑⲛⲟⲥ ⲟⲩⲟϩ ϯⲇⲓⲁⲑⲏⲕⲏ
      ⲉⲧⲥⲙⲟⲛⲧ ⲛⲉⲙⲱⲟⲩ. ⲉⲩⲉ̀ⲟⲗⲥ ⲟⲩⲟϩ ⲛ̀ⲛⲉⲧⲉⲛⲟⲡⲟⲩ ⲉ̀ϩⲁⲛⲣⲱⲙⲓ.</td>
      <td class="language English"><span style="color:#b00e23">(8)</span> For
      the ways of these shall be made desolate: the terror of the nations has
      been made to cease, and the covenant with these is taken away, and ye
      shall by no means deem them men.</td>
      <td class="language Greek"><span style="color:#b00e23">(8)</span>
      ἐρηµωθήσονται γὰρ αἱ τούτων ὁδοί· πέπαυται ὁ φόβος τῶν
      ἐθνῶν, καὶ ἡ πρὸς τούτους διαθήκη αἴρεται, καὶ οὐ µὴ
      λογίσησθε αὐτοὺς ἀνθρώπους.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲁϥⲉⲣϩⲏⲓⲃⲓ ⲛ̀ϫⲉ ⲡⲕⲁϩⲓ ⲟⲩⲟϩ ⲁϥϣⲓⲡⲓ ⲛ̀ϫⲉ ⲡⲓⲗⲓⲃⲁⲛⲟⲥ. ⲁϥⲉⲣϩⲉⲗⲟⲥ ⲛ̀ϫⲉ ⲡⲓⲥⲱⲣⲱⲛ.
      ⲉⲥⲉ̀ϣⲱⲡⲓ ⲉⲥⲟⲩⲱⲛϩ ⲉ̀ⲃⲟⲗ ⲛ̀ϫⲉ ϯⲓⲟⲩⲇⲉⲁ ⲛⲉⲙ ⲡⲓⲕⲁⲣⲙⲏⲗⲟⲥ.</td>
      <td class="language English"><span style="color:#b00e23">(9)</span> The
      land mourns; Libanus is ashamed: Saron is become marshes; Galilee shall
      be laid bare, and Chermel.</td>
      <td class="language Greek"><span style="color:#b00e23">(9)</span>
      ἐπένθησεν ἡ γῆ, ᾐσχύνθη ὁ Λίβανος, ἕλη ἐγένετο ὁ Σαρων·
      φανερὰ ἔσται ἡ Γαλιλαία καὶ ὁ Κάρµηλος.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ϯⲛⲟⲩ ϯⲛⲁⲧⲱⲛⲧ ⲡⲉϫⲉ ⲡϭ̅ⲥ̅ ϯⲛⲟⲩ ϯⲛⲁϭⲓⲱⲟⲩ. ϯⲛⲟⲩ ϯⲛⲁϭⲓⲥⲓ</td>
      <td class="language English"><span style="color:#b00e23">(10)</span> Now
      will I arise, saith the Lord, now will I be glorified; now will I be
      exalted.</td>
      <td class="language Greek"><span style="color:#b00e23">(10)</span> νῦν
      ἀναστήσοµαι, λέγει κύριος, νῦν δοξασθήσοµαι, νῦν
      ὑψωθήσοµαι·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ϯⲛⲟⲩ ⲧⲉⲧⲉⲛⲛⲁⲛⲁⲩ. ϯⲛⲟⲩ ⲧⲉⲧⲉⲛⲛⲁⲉⲣⲉⲥⲑⲉⲛⲉⲥⲑⲉ ⲉⲥⲉ̀ϣⲱⲡⲓ ⲉⲥⲟⲓ ⲛ̀ⲉⲫⲗⲏⲟⲩ ⲛ̀ϫⲉ ⲧϫⲟⲙ
      ⲛ̀ⲧⲉ ⲡⲉⲧⲉⲛⲡⲛ̅ⲁ̅ ⲟⲩⲟϩ ⲟⲩⲭⲣⲱⲙ ⲉϥⲉ̀ⲟⲩⲉⲙ ⲑⲏⲛⲟⲩ.</td>
      <td class="language English"><span style="color:#b00e23">(11)</span> Now
      shall ye see, now shall ye perceive; the strength of your breath, shall
      be vain; fire shall devour you.</td>
      <td class="language Greek"><span style="color:#b00e23">(11)</span> νῦν
      ὄψεσθε, νῦν αἰσθηθήσεσθε· µαταία ἔσται ἡ ἰσχὺς τοῦ πνεύµατος
      ὑµῶν, πῦρ ὑµᾶς κατέδεται.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲉⲩⲉ̀ϣⲱⲡⲓ ⲉⲩⲣⲟϫⲡ ⲛ̀ϫⲉ ⲛⲓⲉⲑⲛⲟⲥ. ⲙ̀ⲫⲣⲏϯ ⲛ̀ⲟⲩϣⲟⲛϯ ⲉⲥⲣⲟϫⲡ ϧⲉⲛ ⲧⲕⲟⲓ ⲟⲩⲟϩ
      ⲉⲥⲣⲟⲕϩ.</td>
      <td class="language English"><span style="color:#b00e23">(12)</span> And
      the nations shall be burnt up; as a thorn in the field cast out and burnt
      up.</td>
      <td class="language Greek"><span style="color:#b00e23">(12)</span> καὶ
      ἔσονται ἔθνη κατακεκαυµένα ὡς ἄκανθα ἐν ἀγρῷ ἐρριµµένη καὶ
      κατακεκαυµένη.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲉⲩⲉ̀ⲥⲱⲧⲉⲙ ⲛ̀ϫⲉ ⲛⲏ ⲉⲑⲟⲩⲏⲟⲩ ⲉ̀ⲛⲏ ⲉⲧⲁⲓⲁⲓⲧⲟⲩ. ⲟⲩⲟϩ ⲛⲏ ⲉⲧϧⲉⲛⲧ ⲉⲩⲉ̀ⲉⲙⲓ
      ⲉ̀ⲧⲁϫⲟⲙ.</td>
      <td class="language English"><span style="color:#b00e23">(13)</span> They
      that are afar off shall hear what I have done; they that draw nigh shall
      know my strength.</td>
      <td class="language Greek"><span style="color:#b00e23">(13)</span>
      ἀκούσονται οἱ πόρρωθεν ἃ ἐποίησα, γνώσονται οἱ ἐγγίζοντες
      τὴν ἰσχύν µου.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲁⲩϩⲉⲓ ⲛ̀ϫⲉ ⲛⲓⲁⲛⲟⲙⲟⲥ ⲉⲧϧⲉⲛ ⲥⲓⲱⲛ. ⲟⲩⲥⲑⲉⲣⲧⲉⲣ ⲉϥⲉ̀ϭⲓ ⲛ̀ⲛⲓⲁⲥⲉⲃⲏⲥ. ⲛⲓⲙ
      ⲉⲑⲛⲁϣ̀ⲧⲁⲙⲉ ⲑⲏⲛⲟⲩ ϫⲉ ϥⲛⲏⲟⲩ ⲛ̀ϫⲉ ⲟⲩⲭⲣⲱⲙ. ⲛⲓⲙ ⲉⲑⲛⲁϣ̀ⲧⲁⲙⲱⲧⲉⲛ ⲉ̀ⲡⲓϯⲟⲡⲟⲥ
      ⲛ̀ⲉⲛⲉϩ.</td>
      <td class="language English"><span style="color:#b00e23">(14)</span> The
      sinners in Sion have departed; trembling shall seize the ungodly. Who
      will tell you that a fire is kindled? Who will tell you of the eternal
      place?</td>
      <td class="language Greek"><span style="color:#b00e23">(14)</span>
      ἀπέστησαν οἱ ἐν Σιων ἄνοµοι, λήµψεται τρόµος τοὺς ἀσεβεῖς·
      τίς ἀναγγελεῖ ὑµῖν ὅτι πῦρ καίεται; τίς ἀναγγελεῖ ὑµῖν τὸν
      τόπον τὸν αἰώνιον;</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲫⲏ ⲉⲑⲙⲟϣⲓ ϧⲉⲛ ⲟⲩⲙⲉⲑⲙⲏⲓ. ⲉϥⲥⲁϫⲓ ⲛ̀ⲟⲩⲙⲱⲓⲧ ⲉϥⲥⲟⲩⲧⲱⲛ. ⲉϥⲙⲟⲥϯ ⲛ̀ⲟⲩⲁⲛⲟⲙⲓⲁ ⲛⲉⲙ
      ⲟⲩⲙⲉⲧϭⲓⲛ̀ϫⲟⲛⲥ. ⲛⲉϥϫⲓϫ ⲇⲉ ϥⲛⲟϩⲉⲙ ⲙ̀ⲙⲱⲟⲩ ⲉ̀ⲃⲟⲗ ϩⲁ ⲇⲱⲣⲟⲛ. ⲉϥⲑⲣⲟ ⲛ̀ⲛⲉϥⲙⲁϣϫ
      ϩⲣⲟϣ ϩⲓⲛⲁ ⲛ̀ⲧⲉϥϣ̀ⲧⲉⲙⲥⲱⲧⲉⲙ ⲉ̀ⲟⲩϩⲁⲡ ⲛ̀ⲥⲛⲟϥ. ⲉϥϣⲑⲁⲙ ⲛ̀ⲛⲉϥⲃⲁⲗ ϩⲓⲛⲁ
      ⲛ̀ⲧⲉϥϣ̀ⲧⲉⲙⲛⲁⲩ ⲉ̀ⲟⲩⲙⲉⲧϭⲓⲛ̀ϫⲟⲛⲥ</td>
      <td class="language English"><span style="color:#b00e23">(15)</span> He
      that walks in righteousness, speaking rightly, hating transgression and
      iniquity, and shaking his hands from gifts, stopping his ears that he
      should not hear the judgment of blood, shutting his eyes that he should
      not see injustice.</td>
      <td class="language Greek"><span style="color:#b00e23">(15)</span>
      πορευόµενος ἐν δικαιοσύνῃ, λαλῶν εὐθεῖαν ὁδόν, µισῶν ἀνοµίαν
      καὶ ἀδικίαν καὶ τὰς χεῖρας ἀποσειόµενος ἀπὸ δώρων, βαρύνων
      τὰ ὦτα ἵνα µὴ ἀκούσῃ κρίσιν αἵµατος, καµµύων τοὺς
      ὀφθαλµοὺς ἵνα µὴ ἴδῃ ἀδικίαν,</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲫⲁⲓ ⲉϥⲉ̀ϣⲱⲡⲓ ϧⲉⲛ ⲟⲩⲃⲏⲃ ⲉϥϭⲟⲥⲓ ⲛ̀ⲧⲉ ⲟⲩⲡⲉⲧⲣⲁ ⲉⲥϫⲟⲣ. ⲟⲩⲱⲓⲕ ⲉⲩⲉ̀ⲧⲏⲓϥ ⲛⲁϥ ⲟⲩⲟϩ
      ⲡⲉϥⲙⲱⲟⲩ ϥⲉⲛϩⲟⲧ.</td>
      <td class="language English"><span style="color:#b00e23">(16)</span> he
      shall dwell in a high cave of a strong rock: bread shall be given him,
      and his water shall be sure.</td>
      <td class="language Greek"><span style="color:#b00e23">(16)</span>
      οὗτος οἰκήσει ἐν ὑψηλῷ σπηλαίῳ πέτρας ἰσχυρᾶς· ἄρτος
      αὐτῷ δοθήσεται, καὶ τὸ ὕδωρ αὐτοῦ πιστόν.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟⲩⲣⲟ ⲉϥϧⲉⲛ ⲟⲩⲱⲟⲩ ⲉⲣⲉⲧⲉⲛⲉ̀ⲛⲁⲩ ⲉ̀ⲣⲟϥ. ⲛⲉⲧⲉⲛⲃⲁⲗ ⲉⲩⲉ̀ⲛⲁⲩ ⲉ̀ⲟⲩⲕⲁϩⲓ
      ϩⲓⲫⲟⲩⲉⲓ.</td>
      <td class="language English"><span style="color:#b00e23">(17)</span> Ye
      shall see a king with glory: your eyes shall behold a land from
      afar.</td>
      <td class="language Greek"><span style="color:#b00e23">(17)</span>
      βασιλέα µετὰ δόξης ὄψεσθε, καὶ οἱ ὀφθαλµοὶ ὑµῶν ὄψονται γῆν
      πόρρωθεν.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲧⲉⲧⲉⲛⲯⲩⲭⲏ ⲉⲥⲉ̀ⲉⲣⲙⲉⲗⲉⲧⲁⲛ ⲛ̀ⲟⲩϩⲟϯ. ⲁⲩⲑⲱⲛ ⲛⲓⲅⲣⲁⲙⲙⲁⲧⲓⲕⲟⲥ ⲁⲩⲑⲱⲛ ⲛⲏ ⲉⲧϯⲥⲟϭⲛⲓ.
      ⲁⲩⲑⲱⲛ ⲛⲏ ⲉⲧϩⲱⲡ ⲛ̀ⲛⲏ ⲉⲧⲫⲱⲛϩ ⲙ̀ⲙⲱⲟⲩ.</td>
      <td class="language English"><span style="color:#b00e23">(18)</span> Your
      soul shall meditate terror. Where are the scribes? where are the
      counsellors, where is he that numbers them that are growing up,</td>
      <td class="language Greek"><span style="color:#b00e23">(18)</span> ἡ
      ψυχὴ ὑµῶν µελετήσει φόβον· ποῦ εἰσιν οἱ γραµµατικοί; ποῦ εἰσιν
      οἱ συµβουλεύοντες; ποῦ ἐστιν ὁ ἀριθµῶν τοὺς τρεφοµένους</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲕⲟⲩϫⲓ ⲛⲉⲙ ⲟⲩⲛⲓϣϯ ⲛ̀ⲗⲁⲟⲥ. ⲫⲏ ⲉⲧⲉ ⲙ̀ⲡⲟⲩϯⲥⲟϭⲛⲓ ⲛⲁϥ ⲟⲩⲇⲉ ⲛⲁϥⲥⲱⲟⲩⲛ ⲁⲛ ⲙ̀ⲫⲏ
      ⲉⲧⲉ ⲧⲉϥⲥⲙⲏ ϣⲏⲕ ϩⲱⲥⲇⲉ ⲛ̀ⲧⲉϥϣ̀ⲧⲉⲙⲥⲱⲧⲉⲙ ⲛ̀ϫⲉ ⲟⲩⲗⲁⲟⲥ ⲉϥϩⲱⲟⲩ. ⲟⲩⲟϩ ⲙ̀ⲙⲟⲛ ⲕⲁϯ
      ⲙ̀ⲫⲏ ⲉⲧⲥⲱⲧⲉⲙ.</td>
      <td class="language English"><span style="color:#b00e23">(19)</span> even
      the small and great people? with whom he took not counsel, neither did he
      understand a people of deep speech, so that a despised people should not
      hear, and there is no understanding to him that hears.</td>
      <td class="language Greek"><span style="color:#b00e23">(19)</span>
      µικρὸν καὶ µέγαν λαόν; ᾧ οὐ συνεβουλεύσαντο οὐδὲ ᾔδει
      βαθύφωνον ὥστε µὴ ἀκοῦσαι λαὸς πεφαυλισµένος, καὶ οὐκ ἔστιν
      τῷ ἀκούοντι σύνεσις.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ϩⲏⲡⲡⲉ ⲓⲥ ⲥⲓⲱⲛ ϯⲃⲁⲕⲓ ⲡⲉⲛⲟⲩϫⲁⲓ. ⲛⲁⲃⲁⲗ ⲉⲩⲉ̀ⲛⲁⲩ ⲉ̀ⲓⲗ̅ⲏ̅ⲙ̅ ϯⲃⲁⲕⲓ ⲛ̀ⲣⲁⲙⲁⲟ
      ⲛⲓⲥⲕⲩⲛⲏ ⲉⲧⲉ ⲛ̀ⲥⲉⲛⲁⲙⲟⲛⲙⲉⲛ ⲁⲛ. ⲟⲩⲇⲉ ⲛⲛⲟⲩⲕⲓⲙ ⲛ̀ϫⲉ ⲛⲓϣⲙⲟⲩ ⲛ̀ⲧⲉ ⲧⲉⲥⲥⲕⲩⲛⲏ ϣⲁ
      ⲡⲥⲏⲟⲩ ⲛ̀ⲧⲉ ⲡⲉⲛⲉϩ ⲟⲩⲇⲉ ⲛ̀ⲛⲟⲩⲥⲱϫⲡ ⲛ̀ϫⲉ ⲛⲉⲥⲛⲟϩ.</td>
      <td class="language English"><span style="color:#b00e23">(20)</span>
      Behold the city of Sion, our refuge: thine eyes shall behold Jerusalem, a
      rich city, tabernacles which shall not be shaken, neither shall the pins
      of her tabernacle be moved for ever, neither shall her cords be at all
      broken:</td>
      <td class="language Greek"><span style="color:#b00e23">(20)</span> ἰδοὺ
      Σιων ἡ πόλις τὸ σωτήριον ἡµῶν· οἱ ὀφθαλµοί σου ὄψονται
      Ιερουσαληµ, πόλις πλουσία, σκηναὶ αἳ οὐ µὴ σεισθῶσιν, οὐδὲ µὴ
      κινηθῶσιν οἱ πάσσαλοι τῆς σκηνῆς αὐτῆς εἰς τὸν αἰῶνα χρόνον,
      οὐδὲ τὰ σχοινία αὐτῆς οὐ µὴ διαρραγῶσιν.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ϫⲉ ⲫⲣⲁⲛ ⲙ̀ⲡϭ̅ⲥ̅ ⲟⲩⲛⲓϣϯ ⲛⲱⲧⲉⲛ ⲡⲉ. ⲟⲩⲙⲁ ⲉϥⲉ̀ϣⲱⲡⲓ ⲛⲱⲧⲉⲛ. ϩⲁⲛⲓⲁⲣⲱⲟⲩ ⲛⲉⲙ
      ϩⲁⲛⲓⲟⲣ ⲉⲩⲟⲩⲟϣ ⲉ̀ⲃⲟⲗ ⲟⲩⲟϩ ⲉⲩⲟⲩⲉⲥⲑⲱⲛ. ⲛ̀ⲛⲉⲕⲙⲟϣⲓ ϩⲓ ⲡⲁⲓⲙⲱⲓⲧ ⲟⲩⲇⲉ ⲛ̀ⲛⲉ ϫⲟⲓ
      ⲙⲟϣⲓ ϩⲓⲱⲧϥ ⲉ̀ⲉⲣϩⲱⲧ.</td>
      <td class="language English"><span style="color:#b00e23">(21)</span> for
      the name of the Lord is great to you: ye shall have a place, even rivers
      and wide and spacious channels: thou shalt not go this way, neither a
      vessel with oars go thereby.</td>
      <td class="language Greek"><span style="color:#b00e23">(21)</span> ὅτι
      τὸ ὄνοµα κυρίου µέγα ὑµῖν· τόπος ὑµῖν ἔσται, ποταµοὶ καὶ
      διώρυγες πλατεῖς καὶ εὐρύχωροι· οὐ πορεύσῃ ταύτην τὴν ὁδόν,
      οὐδὲ πορεύσεται πλοῖον ἐλαῦνον.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲡⲁⲛⲟⲩϯ ⲅⲁⲣ ⲟⲩⲛⲓϣϯ ⲡⲉ ⲟⲩⲟϩ ⲛ̀ⲛⲉϥⲥⲉⲛⲧ ⲡϭ̅ⲥ̅ ⲡⲉ ⲡⲉⲛⲣⲉϥϯϩⲁⲡ. ⲡϭ̅ⲥ̅ ⲡⲉ
      ⲡⲉⲛⲁⲣⲭⲱⲛ ⲡϭ̅ⲥ̅ ⲡⲉ ⲡⲉⲛⲟⲩⲣⲟ. ⲡϭ̅ⲥ̅ ⲛ̀ⲑⲟϥ ⲉϥⲉ̀ⲛⲁϩⲙⲉⲛ</td>
      <td class="language English"><span style="color:#b00e23">(22)</span> For
      my God is great: the Lord our judge shall not pass me by: the Lord is our
      prince, the Lord is our king; the Lord, he shall save us.</td>
      <td class="language Greek"><span style="color:#b00e23">(22)</span> ὁ
      γὰρ θεός µου µέγας ἐστίν, οὐ παρελεύσεταί µε κύριος· κριτὴς
      ἡµῶν κύριος, ἄρχων ἡµῶν κύριος, βασιλεὺς ἡµῶν κύριος, οὗτος
      ἡµᾶς σώσει.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲁⲩⲥⲱⲗⲡ ⲛ̀ϫⲉ ⲛⲉⲛⲛⲟϩ. ϫⲉ ⲟⲩⲏⲓ ⲙ̀ⲡⲟⲩϫⲉⲙϫⲟⲙ. ⲡⲉⲛϣⲑⲉ ϧⲁⲓ ⲁϥⲣⲓⲕⲓ ⲛ̀ⲛⲟⲩⲭⲱ ⲉ̀ϧⲣⲏⲓ
      ⲉ̀ⲛⲉⲛϣⲑⲉ ⲛ̀ϧⲁⲓ. ⲛ̀ⲛⲉϥⲱⲗⲓ ⲛ̀ⲟⲩⲙⲏⲓⲛⲓ ϣⲁⲧⲟⲩⲧⲏⲓϥ ⲉ̀ⲡϣⲱⲗ. ⲉⲑⲃⲉ ⲫⲁⲓ ⲟⲩⲙⲏϣ
      ⲛ̀ϭⲁⲗⲉ ⲉⲩⲉ̀ⲓⲣⲓ ⲛ̀ⲟⲩϣⲱⲗ.</td>
      <td class="language English"><span style="color:#b00e23">(23)</span> Thy
      cords are broken, for they had no strength: thy meat has given way, it
      shall not spread the sails, it shall not bear a signal, until it be given
      up for plunder; therefore shall many lame men take spoil.</td>
      <td class="language Greek"><span style="color:#b00e23">(23)</span>
      ἐρράγησαν τὰ σχοινία σου, ὅτι οὐκ ἐνίσχυσεν· ὁ ἱστός σου
      ἔκλινεν, οὐ χαλάσει τὰ ἱστία· οὐκ ἀρεῖ σηµεῖον, ἕως οὗ
      παραδοθῇ εἰς προνοµήν· τοίνυν πολλοὶ χωλοὶ προνοµὴν
      ποιήσουσιν.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲟⲩⲟϩ ⲛ̀ⲛⲉϥϫⲟⲥ ϫⲉ ⲡⲓⲗⲁⲟⲥ ⲉⲧϣⲟⲡ ⲛ̀ϧⲏⲧⲟⲩ ϫⲉ ϯϧⲟⲥⲓ ⲁⲩⲭⲱ ⲅⲁⲣ ⲙ̀ⲡⲓⲛⲟⲃⲓ ⲛⲱⲟⲩ
      ⲉ̀ⲃⲟⲗ.</td>
      <td class="language English"><span style="color:#b00e23">(24)</span> And
      the people dwelling among them shall by no means say, I am in pain: for
      their sin shall be forgiven them.</td>
      <td class="language Greek"><span style="color:#b00e23">(24)</span> καὶ
      οὐ µὴ εἴπῃ Κοπιῶ ὁ λαὸς ὁ ἐνοικῶν ἐν αὐτοῖς· ἀφέθη γὰρ
      αὐτοῖς ἡ ἁµαρτία.</td>
    </tr>
  </table>
</body>
</html>
