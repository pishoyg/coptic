<!DOCTYPE html>
<html>
<head>
  <title>Gospel of St. Matthew</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="gospel_of_st__matthew_17.html" rel="next">
  <link href="gospel_of_st__matthew_15.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="gospel_of_st._matthew16">Gospel of St. Matthew 16</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲁⲩⲓ̀ ⲛ̀ϫⲉ ⲛⲓⲫⲁⲣⲓⲥⲉⲟⲥ ⲛⲉⲙ
      ⲛⲓⲥⲁⲇⲇⲟⲩⲕⲉⲟⲥ ⲉⲩⲉⲣⲡⲓⲣⲁⲍⲓⲛ ⲙ̀ⲙⲟϥ ⲛⲁⲩϣⲓⲛⲓ ⲙ̀ⲙⲟϥ ⲉ̀ⲧⲁⲙⲱⲟⲩ ⲉ̀ⲟⲩⲙⲏⲓⲛⲓ ⲉ̀ⲃⲟⲗ ϧⲉⲛ
      ⲧⲫⲉ</td>
      <td><span style="color:#b00e23">(ⲁ︦)</span> ⲁⲩϯ ⲡⲉⲩⲟⲩⲟⲓ ⲉⲣⲟϥ ⲛ̅ϭⲓ
      ϩⲉⲛⲫⲁⲣⲓⲥⲥⲁⲓⲟⲥ ⲙⲛ̅ ⲛ̅ⲥⲁⲇⲇⲟⲩⲕⲁⲓⲟⲥ ⲉⲩⲡⲓⲣⲁⲍⲉ ⲙ̅ⲙⲟϥ ⲉⲩϫⲛⲟⲩ ⲙ̅ⲙⲟϥ ⲉⲧⲟⲩⲟⲟⲩ
      ⲉⲩⲙⲁⲉⲓⲛ ⲉⲃⲟⲗ ϩⲛ̅ ⲧⲡⲉ.</td>
      <td><span style="color:#b00e23">(1)</span> And the Pharisees and the
      Sadducees came, tempting him, they were asking him to show them a sign
      from (the) heaven.</td>
      <td><span style="color:#b00e23">(1)</span> Καὶ προσελθόντες οἱ Φαρισαῖοι
      καὶ Σαδδουκαῖοι πειράζοντες ἐπηρώτησαν αὐτὸν σημεῖον ἐκ τοῦ οὐρανοῦ
      ἐπιδεῖξαι αὐτοῖς.</td>
    </tr>

    <tr>
      <td><span style="color:#b00e23">(ⲃ̅)</span> ⲛ̀ⲑⲟϥ ⲇⲉ ⲁϥⲉⲣⲟⲩⲱ ⲡⲉϫⲁϥ ⲛⲱⲟⲩ
      ⲉ̀ϣⲱⲡ ⲁϥϣⲁⲛⲓ̀ ⲛ̀ϫⲉ ϩⲁⲛⲁⲣⲟⲩϩⲓ ⲧⲉⲧⲉⲛϫⲟⲥ ϫⲉ ⲧⲫⲉ ⲟⲩϫⲁⲙⲏ ⲉⲥⲑⲣⲟϣⲣⲉϣ</td>
      <td><span style="color:#b00e23">(ⲃ︦)</span> ⲛ̅ⲧⲟϥ ⲇⲉ ⲁϥⲟⲩⲱϣⲃ̅ ⲉϥϫⲱ ⲙ̅ⲙⲟⲥ
      ⲛⲁⲩ.</td>
      <td><span style="color:#b00e23">(2)</span> But he answered, he said to
      them: 'If evening should come ye say, that (the) heaven (will be) calm,
      being red.</td>
      <td><span style="color:#b00e23">(2)</span> ὁ δὲ ἀποκριθεὶς εἶπεν αὐτοῖς·
      Ὀψίας γενομένης λέγετε· Εὐδία, πυρράζει γὰρ ὁ οὐρανός·</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ϩⲁⲛⲁⲧⲟⲟⲩⲓ ⲧⲉⲧⲉⲛϫⲟⲥ ϫⲉ
      ⲫⲟⲟⲩ ⲧⲫⲣⲱ ⲉⲑⲃⲉ ⲡⲓⲑⲣⲟϣⲣⲉϣ ⲛ̀ⲧⲫⲉ ⲛⲉⲙ ⲡⲉⲥⲅⲛⲟⲫⲟⲥ ⲛⲓϣⲟⲃⲓ ⲧⲉⲧⲉⲛⲥⲱⲟⲩⲛ ⲛ̀ⲥⲟⲙⲥ
      ⲉ̀ⲧⲫⲉ ⲟⲩⲟϩ ⲧϩⲓⲣⲏⲛⲏ ⲙ̀ⲡⲁⲓⲥⲏⲟⲩ ⲧⲉⲧⲉⲛⲥⲱⲟⲩⲛ ⲙ̀ⲙⲟⲥ ⲁⲛ ⲛ̀ⲑⲟϥ ⲇⲉ ⲁϥⲉⲣⲟⲩⲱ ⲡⲉϫⲁϥ
      ⲛⲱⲟⲩ</td>
      <td><span style="color:#b00e23">(ⲅ︦)</span>
      </td>
      <td><span style="color:#b00e23">(3)</span> And in the morning ye say,
      that to-day (will be the) storm, because of the redness of (the) heaven
      and its gloom. [The] hypocrites, ye know how to discern (the) heaven; and
      (the) peace of this time ye know not.'</td>
      <td><span style="color:#b00e23">(3)</span> καὶ πρωΐ· Σήμερον χειμών,
      πυρράζει γὰρ στυγνάζων ὁ οὐρανός. τὸ μὲν πρόσωπον τοῦ οὐρανοῦ γινώσκετε
      διακρίνειν, τὰ δὲ σημεῖα τῶν καιρῶν οὐ δύνασθε.</td>
    </tr>

    <tr>
      <td><span style="color:#b00e23">(ⲇ̅)</span> ϫⲉ ⲡⲓϫⲱⲟⲩ ⲉⲧϩⲱⲟⲩ ⲟⲩⲟϩ ⲛ̀ⲛⲱⲓⲕ
      ϥⲕⲱϯ ⲛ̀ⲥⲁ ⲟⲩⲙⲏⲓⲛⲓ ⲟⲩⲟϩ ⲟⲩⲙⲏⲓⲛⲓ ⲛ̀ⲛⲟⲩⲧⲏⲓϥ ⲛⲁϥ ⲉ̀ⲃⲏⲗ ⲉ̀ⲡⲓⲙⲏⲓⲛⲓ ⲛ̀ⲧⲉ ⲓⲱⲛⲁ
      ⲡⲓⲡⲣⲟⲫⲏⲧⲏⲥ ⲟⲩⲟϩ ⲉⲧⲁϥⲭⲁⲩ ⲁϥϣⲉ ⲛⲁϥ</td>
      <td><span style="color:#b00e23">(ⲇ︦)</span> ϫⲉ ⲧⲅⲉⲛⲉⲁ ⲙ̅ⲡⲟⲛⲏⲣⲟⲛ ⲁⲩⲱ
      ⲛ̅ⲛⲟⲉⲓⲕ. ⲥϣⲓⲛⲉ ⲛ̅ⲥⲁ ⲟⲩⲙⲁⲉⲓⲛ. ⲁⲩⲱ ⲛ̅ⲛⲉⲩϯⲙⲁⲉⲓⲛ ⲛⲁⲥ ⲛ̅ⲥⲁ ⲡⲙⲁⲉⲓⲛ ⲛ̅ⲓ̈ⲱⲛⲁⲥ.
      ⲁϥⲕⲁⲁⲩ ⲇⲉ ⲛ̅ⲥⲱϥ ⲁϥⲃⲱⲕ.</td>
      <td><span style="color:#b00e23">(4)</span> And he answered, he said to
      them: The generation which is evil and adulterous seeketh for a sign; and
      a sign shall not be given it, except the sign of Jona the prophet.' And
      having left them, he went (away).</td>
      <td><span style="color:#b00e23">(4)</span> Γενεὰ πονηρὰ καὶ μοιχαλὶς
      σημεῖον ἐπιζητεῖ, καὶ σημεῖον οὐ δοθήσεται αὐτῇ εἰ μὴ τὸ σημεῖον Ἰωνᾶ.
      καὶ καταλιπὼν αὐτοὺς ἀπῆλθεν.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲉⲧⲁϥⲓ̀ ⲉⲙⲏⲣ ⲛ̀ϫⲉ
      ⲛⲉϥⲙⲁⲑⲏⲧⲏⲥ ⲁⲩⲉⲣⲡⲱⲃϣ ⲉ̀ϣⲉⲡ ⲱⲓⲕ ⲛⲱⲟⲩ</td>
      <td><span style="color:#b00e23">(ⲉ︦)</span> ⲁⲩⲉⲓ ⲇⲉ ⲛ̅ϭⲓ ⲛⲉϥⲙⲁⲑⲏⲧⲏⲥ
      ⲉⲡⲉⲕⲣⲟ ⲁⲩⲣ̅ⲡⲱⲃϣ ⲛ̅ϫⲓⲟⲉⲓⲕ ⲛⲙ̅ⲙⲁⲩ.</td>
      <td><span style="color:#b00e23">(5)</span> And his disciples having come
      across, forgot to take bread for them.</td>
      <td><span style="color:#b00e23">(5)</span> Καὶ ἐλθόντες οἱ μαθηταὶ εἰς τὸ
      πέραν ἐπελάθοντο ἄρτους λαβεῖν.</td>
    </tr>

    <tr>
      <td><span style="color:#b00e23">(ⲋ̅)</span> ⲡⲉϫⲉ ⲓⲏ̅ⲥ̅ ⲇⲉ ⲛⲱⲟⲩ ϫⲉ ⲁⲛⲁⲩ
      ⲟⲩⲟϩ ⲙⲁϩⲑⲏⲧⲉⲛ ⲉ̀ⲣⲱⲧⲉⲛ ⲉ̀ⲃⲟⲗ ϩⲁ ⲡϣⲉⲙⲏⲣ ⲛ̀ⲧⲉ ⲛⲓⲫⲁⲣⲓⲥⲉⲟⲥ ⲛⲉⲙ
      ⲛⲓⲥⲁⲇⲇⲟⲩⲕⲉⲟⲥ</td>
      <td><span style="color:#b00e23">(ⲋ︦)</span> ⲡⲉϫⲁϥ ⲇⲉ ⲛⲁⲩ ⲛ̅ϭⲓ ⲓ̅ⲥ̅. ϫⲉ
      ϭⲱϣⲧ̅ ⲛ̅ⲧⲉⲧⲛ̅ϯ ϩⲧⲏⲧⲛ̅ ⲉⲃⲟⲗ ϩⲙ̅ ⲡⲉⲑⲁⲃ ⲛ̅ⲛⲉⲫⲁⲣⲓⲥⲥⲁⲓⲟⲥ ⲙⲛ̅
      ⲛ̅ⲥⲁⲇⲇⲟⲩⲕⲁⲓⲟⲥ.</td>
      <td><span style="color:#b00e23">(6)</span> And Jesus said to them: Take
      heed and beware of (the) leaven of the Pharisees and the Sadducees.'</td>
      <td><span style="color:#b00e23">(6)</span> ὁ δὲ Ἰησοῦς εἶπεν αὐτοῖς·
      Ὁρᾶτε καὶ προσέχετε ἀπὸ τῆς ζύμης τῶν Φαρισαίων καὶ Σαδδουκαίων.</td>
    </tr>

    <tr>
      <td><span style="color:#b00e23">(ⲍ̅)</span> ⲛ̀ⲑⲱⲟⲩ ⲇⲉ ⲛⲁⲩⲙⲟⲕⲙⲉⲕ ⲛ̀ϧⲣⲏⲓ
      ⲛ̀ϧⲏⲧⲟⲩ ⲉⲩϫⲱ ⲙ̀ⲙⲟⲥ ϫⲉ ⲙ̀ⲡⲉⲛϭⲓ ⲱⲓⲕ ⲛⲉⲙⲁⲛ</td>
      <td><span style="color:#b00e23">(ⲍ︦)</span> ⲛ̅ⲧⲟⲟⲩ ⲇⲉ ⲛⲉⲩⲙⲉⲉⲩⲉ ϩⲣⲁⲓ̈
      ⲛ̅ϩⲏⲧⲟⲩ ⲉⲩϫⲱ ⲙ̅ⲙⲟⲥ. ϫⲉ ⲙ̅ⲡⲉⲛϫⲓⲟⲉⲓⲕ ⲛⲙ̅ⲙⲁⲛ.</td>
      <td><span style="color:#b00e23">(7)</span> And they were reasoning in
      themselves, saying: We took not bread with us.'</td>
      <td><span style="color:#b00e23">(7)</span> οἱ δὲ διελογίζοντο ἐν ἑαυτοῖς
      λέγοντες ὅτι Ἄρτους οὐκ ἐλάβομεν.</td>
    </tr>

    <tr>
      <td><span style="color:#b00e23">(ⲏ̅)</span> ⲉⲧⲁϥⲉⲙⲓ ⲇⲉ ⲛ̀ϫⲉ ⲓⲏ̅ⲥ̅ ⲡⲉϫⲁϥ
      ⲛⲱⲟⲩ ϫⲉ ⲉⲑⲃⲉⲟⲩ ⲧⲉⲧⲉⲛⲙⲟⲕⲙⲉⲕ ϧⲉⲛ ⲑⲏⲛⲟⲩ ⲛⲁ ⲡⲓⲕⲟⲩϫⲓ ⲛ̀ⲛⲁϩϯ ϫⲉ ⲙ̀ⲙⲟⲛⲧⲉⲧⲉⲛ ⲱⲓⲕ
      ⲙ̀ⲙⲁⲩ</td>
      <td><span style="color:#b00e23">(ⲏ︦)</span> ⲓ̅ⲥ̅ ⲇⲉ ⲛ̅ⲧⲉⲣⲉϥⲉⲓⲙⲉ ⲡⲉϫⲁϥ
      ⲛⲁⲩ. ϫⲉ ⲁϩⲣⲱⲧⲛ̅ ⲧⲉⲧⲛ̅ⲙⲉⲉⲩⲉ ⲛ̅ϩⲏⲧⲧⲏⲩⲧⲛ̅ ⲛⲁ ⲧⲕⲟⲩⲓ̈ ⲙ̅ⲡⲓⲥⲧⲓⲥ ϫⲉ ⲙ̅ⲡⲉⲧⲛϫⲓ
      ⲟⲉⲓⲕ ⲛⲙ̅ⲙⲏⲧⲛ̅.</td>
      <td><span style="color:#b00e23">(8)</span> And Jesus having known (it),
      said to them: Wherefore reason ye among yourselves, ye of the little
      faith, because ye have not bread?</td>
      <td><span style="color:#b00e23">(8)</span> γνοὺς δὲ ὁ Ἰησοῦς εἶπεν· Τί
      διαλογίζεσθε ἐν ἑαυτοῖς, ὀλιγόπιστοι, ὅτι ἄρτους οὐκ ἐλάβετε;</td>
    </tr>

    <tr>
      <td><span style="color:#b00e23">(ⲑ̅)</span> ⲙ̀ⲡⲁⲧⲉⲧⲉⲛⲉⲙⲓ ⲟⲩⲇⲉ
      ⲧⲉⲧⲉⲛⲉⲣⲫⲙⲉⲩⲓ ⲁⲛ ⲉ̀ⲡⲓⲉ̅ ⲛ̀ⲱⲓⲕ ⲛ̀ⲧⲉ ⲡⲓⲉ̅ ⲛ̀ϣⲟ ϫⲉ ⲁⲧⲉⲧⲉⲛϭⲓ ⲟⲩⲏⲣ ⲛ̀ⲕⲟⲧ</td>
      <td><span style="color:#b00e23">(ⲑ︦)</span> ⲉⲓⲥ ⲙ̅ⲡⲁⲧⲉⲧⲛ̅ⲛⲟⲓ ⲟⲩⲧⲉ
      ⲛ̅ⲧⲉⲧⲛ̅ⲣ̅ⲡⲙⲉⲉⲩⲉ ⲁⲛ ⲙ̅ⲡϯⲟⲩ ⲛ̅ⲟⲉⲓⲕ ⲙ̅ⲡϯⲟⲩ ⲛ̅ϣⲟ ⲛ̅ⲣⲱⲙⲉ. ⲁⲩⲱ ϫⲉ ⲁⲧⲉⲧⲛ̅ϫⲓ ⲟⲩⲏⲣ
      ⲛ̅ⲕⲟⲧ.</td>
      <td><span style="color:#b00e23">(9)</span> Know ye not yet, nor remember
      ye the five loaves of the five thousand, (and) that ye took how many
      baskets?</td>
      <td><span style="color:#b00e23">(9)</span> οὔπω νοεῖτε, οὐδὲ μνημονεύετε
      τοὺς πέντε ἄρτους τῶν πεντακισχιλίων καὶ πόσους κοφίνους ἐλάβετε;</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲇⲉ ⲡⲓⲍ̅ ⲛ̀ⲱⲓⲕ ⲛ̀ⲧⲉ ⲡⲓⲇ̅
      ⲛ̀ϣⲟ ϫⲉ ⲁⲧⲉⲧⲉⲛϭⲓ ⲟⲩⲏⲣ ⲙ̀ⲃⲓⲣ</td>
      <td><span style="color:#b00e23">(ⲓ︦)</span> ⲟⲩⲇⲉ ⲙ̅ⲡⲥⲁϣϥ̅ ⲛ̅ⲟⲉⲓⲕ
      ⲙ̅ⲡⲉϥⲧⲟⲟⲩ ⲛ̅ϣⲟ. ⲁⲩⲱ ϫⲉ ⲁⲧⲉⲧⲛ̅ϫⲓ ⲟⲩⲏⲣ ⲛ̅ⲃⲓⲣ.</td>
      <td><span style="color:#b00e23">(10)</span> Nor the seven loaves of the
      four thousand, (and) that ye took how many baskets?</td>
      <td><span style="color:#b00e23">(10)</span> οὐδὲ τοὺς ἑπτὰ ἄρτους τῶν
      τετρακισχιλίων καὶ πόσας σπυρίδας ἐλάβετε;</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲡⲱⲥ ⲧⲉⲧⲉⲛⲕⲁϯ ⲁⲛ ϫⲉ ⲛⲁⲓϫⲱ
      ⲙ̀ⲙⲟⲥ ⲛⲱⲧⲉⲛ ⲁⲛ ⲉⲑⲃⲉ ⲱⲓⲕ ⲁⲣⲉϩ ⲇⲉ ⲉ̀ⲣⲱⲧⲉⲛ ⲉ̀ⲃⲟⲗ ϩⲁ ⲡϣⲉⲙⲏⲣ ⲛ̀ⲧⲉ ⲛⲓⲫⲁⲣⲓⲥⲉⲟⲥ
      ⲛⲉⲙ ⲛⲓⲥⲁⲇⲇⲟⲩⲕⲉⲟⲥ</td>
      <td><span style="color:#b00e23">(ⲓ︦ⲁ︦)</span> ⲛ̅ⲁϣ ⲛ̅ϩⲉ ⲛ̅ⲧⲉⲧⲛ̅ⲛⲟⲓ ⲁⲛ ϫⲉ
      ⲛ̅ⲧⲁⲓ̈ϫⲟⲟⲥ ⲁⲛ ⲛⲏⲧⲛ̅ ⲉⲧⲃⲉ ⲟⲉⲓⲕ. ϯ ϩⲧⲏⲧⲛ̅ ⲇⲉ ⲉⲃⲟⲗ ϩⲙ̅ ⲡⲉⲑⲁⲃ ⲛ̅ⲛⲉⲫⲁⲣⲓⲥⲥⲁⲓⲟⲥ
      ⲙⲛ̅ ⲛ̅ⲥⲁⲇⲇⲟⲩⲕⲁⲓⲟⲥ.</td>
      <td><span style="color:#b00e23">(11)</span> How understand ye not that I
      was speaking to you not concerning (the) bread? but beware of (the)
      leaven of the Pharisees and the Sadducees.'</td>
      <td><span style="color:#b00e23">(11)</span> πῶς οὐ νοεῖτε ὅτι οὐ περὶ
      ἄρτων εἶπον ὑμῖν; προσέχετε δὲ ἀπὸ τῆς ζύμης τῶν Φαρισαίων καὶ
      Σαδδουκαίων.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲧⲟⲧⲉ ⲁⲩⲕⲁϯ ϫⲉ ⲛⲉⲧⲁϥϫⲟⲥ ⲛⲱⲟⲩ
      ⲁⲛ ϫⲉ ⲁⲣⲉϩ ⲉ̀ⲣⲱⲧⲉⲛ ⲉ̀ⲃⲟⲗ ϩⲁ ⲡϣⲉⲙⲏⲣ ⲛ̀ⲧⲉ ⲛⲓⲱⲓⲕ ⲁⲗⲗⲁ ⲉ̀ⲃⲟⲗ ϩⲁ ϯⲥⲃⲱ ⲛ̀ⲧⲉ
      ⲛⲓⲫⲁⲣⲓⲥⲉⲟⲥ ⲛⲉⲙ ⲛⲓⲥⲁⲇⲇⲟⲩⲕⲉⲟⲥ</td>
      <td><span style="color:#b00e23">(ⲓ︦ⲃ︦)</span> ⲧⲟⲧⲉ ⲁⲩⲉⲓⲙⲉ ϫⲉ ⲛ̅ⲧⲁϥϫⲟⲟⲥ ⲁⲛ
      ⲛⲁⲩ ⲉⲧⲃⲉ ⲡⲉⲑⲁⲃ ⲛ̅ⲛⲟⲉⲓⲕ. ⲁⲗⲗⲁ ⲉⲧⲃⲉ ⲧⲉⲥⲃⲱ ⲛ̅ⲛⲉⲫⲁⲣⲓⲥⲥⲁⲓⲟⲥ ⲙⲛ̅
      ⲛ̅ⲥⲁⲇⲇⲟⲩⲕⲁⲓⲟⲥ.</td>
      <td><span style="color:#b00e23">(12)</span> Then they understood that he
      said not to them: Beware of (the) leaven of the loaves; but of the
      doctrine of the Pharisees and the Sadducees.'</td>
      <td><span style="color:#b00e23">(12)</span> τότε συνῆκαν ὅτι οὐκ εἶπεν
      προσέχειν ἀπὸ τῆς ζύμης τῶν ἄρτων ἀλλὰ ἀπὸ τῆς διδαχῆς τῶν Φαρισαίων καὶ
      Σαδδουκαίων.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲉⲧⲁϥⲓ̀ ⲇⲉ ⲛ̀ϫⲉ ⲓⲏ̅ⲥ̅ ⲉ̀ⲛⲓⲥⲁ
      ⲛ̀ⲧⲉ ⲕⲉⲥⲁⲣⲓⲁ ⲛ̀ⲧⲉ ⲫⲓⲗⲓⲡⲡⲉ ⲛⲁϥϣⲓⲛⲓ ⲛ̀ⲛⲉϥⲙⲁⲑⲏⲧⲏⲥ ϫⲉ ⲁⲣⲉ ⲛⲓⲣⲱⲙⲓ ϫⲱ ⲙ̀ⲙⲟⲥ ϫⲉ
      ⲛⲓⲙ ⲡⲉ ⲡϣⲏⲣⲓ ⲙ̀ⲫⲣⲱⲙⲓ</td>
      <td><span style="color:#b00e23">(ⲓ︦ⲅ︦)</span> ⲓ̅ⲥ̅ ⲇⲉ ⲛ̅ⲧⲉⲣⲉϥⲉⲓ ⲉϩⲣⲁⲓ̈
      ⲉⲙⲙⲟⲟϣⲉ ⲛ̅ⲧⲕⲁⲓⲥⲁⲣⲓⲁ ⲙ̅ⲫⲓⲗⲓⲡⲡⲟⲥ. ⲁϥϫⲛⲉ ⲛⲉϥⲙⲁⲑⲏⲧⲏⲥ ⲉϥϫⲱ ⲙ̅ⲙⲟⲥ ϫⲉ ⲉⲣⲉ ⲛ̅ⲣⲱⲙⲉ
      ϫⲱ ⲙ̅ⲙⲟⲥ ϫⲉ ⲛⲓⲙ ⲡⲉ ⲡϣⲏⲣⲉ ⲙ̅ⲡⲣⲱⲙⲉ.</td>
      <td><span style="color:#b00e23">(13)</span> Now Jesus having come to the
      parts of Caesarea Philippi, he was asking his disciples: Who, said [the]
      men, is (the) Son of (the) man?'</td>
      <td><span style="color:#b00e23">(13)</span> Ἐλθὼν δὲ ὁ Ἰησοῦς εἰς τὰ μέρη
      Καισαρείας τῆς Φιλίππου ἠρώτα τοὺς μαθητὰς αὐτοῦ λέγων· Τίνα λέγουσιν οἱ
      ἄνθρωποι εἶναι τὸν υἱὸν τοῦ ἀνθρώπου;</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛ̀ⲑⲱⲟⲩ ⲇⲉ ⲡⲉϫⲱⲟⲩ ϫⲉ ϩⲁⲛⲟⲩⲟⲛ
      ⲙⲉⲛ ϫⲉ ⲓⲱⲁⲛⲛⲏⲥ ⲡⲓⲣⲉϥϯⲱⲙⲥ ϩⲁⲛⲕⲉⲭⲱⲟⲩⲛⲓ ⲇⲉ ϫⲉ ⲏⲗⲓⲁⲥ ϩⲁⲛⲕⲉⲭⲱⲟⲩⲛⲓ ⲇⲉ ϫⲉ
      ⲓⲉⲣⲉⲙⲓⲁⲥ ⲓⲉ ⲟⲩⲁⲓ ⲉ̀ⲃⲟⲗ ϧⲉⲛ ⲛⲓⲡⲣⲟⲫⲏⲧⲏⲥ</td>
      <td><span style="color:#b00e23">(ⲓ︦ⲇ︦)</span> ⲛ̅ⲧⲟⲟⲩ ⲇⲉ ⲡⲉϫⲁⲩ ϫⲉ ϩⲟⲓ̈ⲛⲉ
      ⲙⲉⲛ ⲉⲩϫⲱ ⲙ̅ⲙⲟⲥ ϫⲉ ⲓ̈ⲱϩⲁⲛⲛⲏⲥ ⲡⲃⲁⲡⲧⲓⲥⲧⲏⲥ ⲡⲉ. ϩⲉⲛⲕⲟⲟⲩⲉ ⲇⲉ ϫⲉ ϩⲏⲗⲓⲁⲥ ⲡⲉ.
      ϩⲉⲛⲕⲟⲟⲩⲉ ⲇⲉ ϫⲉ ⲓ̈ⲉⲣⲏⲙⲓⲁⲥ ⲡⲉ ⲏ ⲟⲩⲁ ⲛ̅ⲛⲉⲡⲣⲟⲫⲏⲧⲏⲥ ⲡⲉ.</td>
      <td><span style="color:#b00e23">(14)</span> And they said: Some indeed,
      "John the Baptist:" and others, "Elias:" and others, "Jeremias or one
      from the prophets."'</td>
      <td><span style="color:#b00e23">(14)</span> οἱ δὲ εἶπαν· Οἱ μὲν Ἰωάννην
      τὸν βαπτιστήν, ἄλλοι δὲ Ἠλίαν, ἕτεροι δὲ Ἰερεμίαν ἢ ἕνα τῶν
      προφητῶν.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲡⲉϫⲁϥ ⲛⲱⲟⲩ ϫⲉ ⲛ̀ⲑⲱⲧⲉⲛ ⲇⲉ
      ⲉⲣⲉⲧⲉⲛϫⲱ ⲙ̀ⲙⲟⲥ ϫⲉ ⲁ̀ⲛⲟⲕ ⲛⲓⲙ</td>
      <td><span style="color:#b00e23">(ⲓ︦ⲉ︦)</span> ⲛ̅ⲧⲟϥ ⲇⲉ ⲡⲉϫⲁϥ. ϫⲉ ⲛ̅ⲧⲱⲧⲛ̅
      ϩⲱⲧⲧⲏⲩⲧⲛ̅ ⲉⲧⲉⲧⲛ̅ϫⲱ ⲙ̅ⲙⲟⲥ ϫⲉ ⲁⲛⲅ̅ ⲛⲓⲙ.</td>
      <td><span style="color:#b00e23">(15)</span> He said to them: But whom
      (are) ye saying that I (am)?'</td>
      <td><span style="color:#b00e23">(15)</span> λέγει αὐτοῖς· Ὑμεῖς δὲ τίνα
      με λέγετε εἶναι;</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲁϥⲉⲣⲟⲩⲱ ⲛ̀ϫⲉ ⲥⲓⲙⲱⲛ ⲡⲉⲧⲣⲟⲥ
      ⲡⲉϫⲁϥ ϫⲉ ⲛ̀ⲑⲟⲕ ⲡⲭ̅ⲥ̅ ⲡϣⲏⲣⲓ ⲙ̀ⲫϯ ⲉⲧⲟⲛϧ</td>
      <td><span style="color:#b00e23">(ⲓ︦ⲋ︦)</span> ⲁϥⲟⲩⲱϣⲃ̅ ⲛ̅ϭⲓ ⲥⲓⲙⲱⲛ ⲡⲉⲧⲣⲟⲥ
      ⲉϥϫⲱ ⲙ̅ⲙⲟⲥ ϫⲉ ⲛ̅ⲧⲟⲕ ⲡⲉ ⲡⲉⲭ̅ⲥ̅ ⲡϣⲏⲣⲉ ⲙ̅ⲡⲛⲟⲩⲧⲉ ⲉⲧⲟⲛϩ̅.</td>
      <td><span style="color:#b00e23">(16)</span> Simon Peter answered, he
      said: Thou (art) Christ, (the) Son of (the) living God.'</td>
      <td><span style="color:#b00e23">(16)</span> ἀποκριθεὶς δὲ Σίμων Πέτρος
      εἶπεν· Σὺ εἶ ὁ χριστὸς ὁ υἱὸς τοῦ θεοῦ τοῦ ζῶντος.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲁϥⲉⲣⲟⲩⲱ ⲛ̀ϫⲉ ⲓⲏ̅ⲥ̅ ⲡⲉϫⲁϥ
      ⲛⲁϥ ϫⲉ ⲱⲟⲩⲛⲓⲁⲧⲕ ⲥⲓⲙⲱⲛ ⲃⲁⲣⲓⲱⲛⲁ ϫⲉ ⲥⲁⲣⲝ ⲛⲉⲙ ⲥⲛⲟϥ ⲁⲛ ⲁϥϭⲱⲣⲡ ⲙ̀ⲫⲁⲓ ⲛⲁⲕ ⲉ̀ⲃⲟⲗ
      ⲁⲗⲗⲁ ⲡⲁⲓⲱⲧ ⲡⲉⲧϧⲉⲛ ⲛⲓⲫⲏⲟⲩⲓ</td>
      <td><span style="color:#b00e23">(ⲓ︦ⲍ︦)</span> ⲁϥⲟⲩⲱϣⲃ̅ ⲇⲉ ⲛ̅ϭⲓ ⲓ̅ⲥ̅ ⲡⲉϫⲁϥ
      ⲛⲁϥ. ϫⲉ ⲛⲁⲓ̈ⲁⲧⲕ̅ ⲥⲓⲙⲱⲛ ⲃⲁⲣⲓⲱⲛⲁ ϫⲉ ⲛ̅ⲥⲁⲣⲝ ⲁⲛ ϩⲓ ⲥⲛⲟϥ ⲡⲉⲛⲧⲁϥϭⲉⲗⲡ̅ ⲡⲁⲓ̈ ⲛⲁⲕ
      ⲉⲃⲟⲗ. ⲁⲗⲗⲁ ⲡⲁⲉⲓⲱⲧ ⲡⲉ ⲉⲧϩⲛ̅ ⲙ̅ⲡⲏⲩⲉ.</td>
      <td><span style="color:#b00e23">(17)</span> Jesus answered, he said to
      him: Blessed art thou, Simon Barjona, because flesh and blood revealed
      not this to thee, but my Father who is in the heavens.</td>
      <td><span style="color:#b00e23">(17)</span> ἀποκριθεὶς δὲ ὁ Ἰησοῦς εἶπεν
      αὐτῷ· Μακάριος εἶ, Σίμων Βαριωνᾶ, ὅτι σὰρξ καὶ αἷμα οὐκ ἀπεκάλυψέν σοι
      ἀλλʼ ὁ πατήρ μου ὁ ἐν τοῖς οὐρανοῖς·</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲁ̀ⲛⲟⲕ ϯϫⲱ ⲙ̀ⲙⲟⲥ ⲛⲁⲕ ϫⲉ
      ⲛ̀ⲑⲟⲕ ⲡⲉ ⲡⲉⲧⲣⲟⲥ ⲉⲓⲉ̀ⲕⲱⲧ ⲛ̀ⲧⲁⲉⲕⲕⲗⲏⲥⲓⲁ ϩⲓϫⲉⲛ ⲧⲁⲓⲡⲉⲧⲣⲁ ⲟⲩⲟϩ ⲛⲓⲡⲩⲗⲏ ⲛ̀ⲧⲉ
      ⲁⲙⲉⲛϯ ⲛ̀ⲛⲟⲩϣϫⲉⲙϫⲟⲙ ⲉ̀ⲣⲟⲥ</td>
      <td><span style="color:#b00e23">(ⲓ︦ⲏ︦)</span> ⲁⲛⲟⲕ ⲇⲉ ϩⲱ ϯϫⲱ ⲙ̅ⲙⲟⲥ ⲛⲁⲕ.
      ϫⲉ ⲛ̅ⲧⲟⲕ ⲡⲉ ⲡⲉⲧⲣⲟⲥ ⲁⲩⲱ ⲉϩⲣⲁⲓ̈ ⲉϫⲛ̅ ⲧⲉⲓ̈ⲡⲉⲧⲣⲁ ϯⲛⲁⲕⲱⲧ ⲛ̅ⲧⲁⲉⲕⲕⲗⲏⲥⲓⲁ ⲁⲩⲱ
      ⲙ̅ⲡⲩⲗⲏ ⲛ̅ⲁⲙⲛⲧⲉ ⲛⲁⲉϣϭⲙϭⲟⲙ ⲉⲣⲟⲥ ⲁⲛ.</td>
      <td><span style="color:#b00e23">(18)</span> I say to thee, that thou art
      Peter, I shall build my church upon this rock: and the gates of Amenti
      shall not have power against it.</td>
      <td><span style="color:#b00e23">(18)</span> κἀγὼ δέ σοι λέγω ὅτι σὺ εἶ
      Πέτρος, καὶ ἐπὶ ταύτῃ τῇ πέτρᾳ οἰκοδομήσω μου τὴν ἐκκλησίαν, καὶ πύλαι
      ᾅδου οὐ κατισχύσουσιν αὐτῆς·</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲉⲓⲉ̀ϯ ⲛⲁⲕ ⲛ̀ⲛⲓϣⲱϣⲧ ⲛ̀ⲧⲉ
      ϯⲙⲉⲧⲟⲩⲣⲟ ⲛ̀ⲧⲉ ⲛⲓⲫⲏⲟⲩⲓ ⲫⲏ ⲉⲧⲉⲕⲛⲁⲥⲟⲛϩϥ ϩⲓϫⲉⲛ ⲡⲓⲕⲁϩⲓ ⲉϥⲉ̀ϣⲱⲡⲓ ⲉϥⲥⲟⲛϩ ϧⲉⲛ
      ⲛⲓⲫⲏⲟⲩⲓ ⲟⲩⲟϩ ⲫⲏ ⲉⲧⲉⲕⲛⲁⲃⲟⲗϥ ⲉ̀ⲃⲟⲗ ϩⲓϫⲉⲛ ⲡⲓⲕⲁϩⲓ ⲉϥⲉ̀ϣⲱⲡⲓ ⲉϥⲃⲏⲗ ϧⲉⲛ
      ⲛⲓⲫⲏⲟⲩⲓ</td>
      <td><span style="color:#b00e23">(ⲓ︦ⲑ︦)</span> ϯⲛⲁϯ ⲇⲉ ⲛⲁⲕ ⲛ̅ⲛ̅ϣⲟϣⲧ
      ⲛ̅ⲧⲙⲛ̅ⲧⲣ̅ⲣⲟ ⲛ̅ⲙ̅ⲡⲏⲩⲉ ⲁⲩⲱ ⲡⲉⲧⲕ̅ⲛⲁⲙⲟⲣϥ̅ ϩⲓϫⲙ̅ ⲡⲕⲁϩ ϥⲛⲁϣⲱⲡⲉ ⲉϥⲙⲏⲣ ϩⲛ̅
      ⲙ̅ⲡⲏⲩⲉ. ⲁⲩⲱ ⲡⲉⲧⲕ̅ⲛⲁⲃⲟⲗϥ̅ ϩⲓϫⲙ̅ ⲡⲕⲁϩ ϥⲛⲁϣⲱⲡⲉ ⲉϥⲃⲏⲗ ϩⲛ̅ ⲙ̅ⲡⲏⲩⲉ.</td>
      <td><span style="color:#b00e23">(19)</span> I shall give thee the keys of
      the kingdom of the heavens: that which thou wilt bind upon the earth
      shall be bound in the heavens: and that which thou wilt loose upon the
      earth shall be loosed in the heavens.'</td>
      <td><span style="color:#b00e23">(19)</span> δώσω σοι τὰς κλεῖδας τῆς
      βασιλείας τῶν οὐρανῶν, καὶ ὃ ἐὰν δήσῃς ἐπὶ τῆς γῆς ἔσται δεδεμένον ἐν
      τοῖς οὐρανοῖς, καὶ ὃ ἐὰν λύσῃς ἐπὶ τῆς γῆς ἔσται λελυμένον ἐν τοῖς
      οὐρανοῖς.</td>
    </tr>

    <tr>
      <td><span style="color:#b00e23">(ⲕ̅)</span> ⲧⲟⲧⲉ ⲁϥϩⲟⲛϩⲉⲛ ⲉ̀ⲧⲉⲛ
      ⲛⲉϥⲙⲁⲑⲏⲧⲏⲥ ϩⲓⲛⲁ ⲛ̀ⲥⲉϣⲧⲉⲙϫⲟⲥ ⲛ̀ϩⲗⲓ ϫⲉ ⲛ̀ⲑⲟϥ ⲡⲉ ⲓⲏ̅ⲥ̅ ⲡⲭ̅ⲥ̅</td>
      <td><span style="color:#b00e23">(ⲕ︦)</span> ⲧⲟⲧⲉ ⲁϥϩⲱⲛ ⲉⲧⲟⲟⲧⲟⲩ
      ⲛ̅ⲛⲉϥⲙⲁⲑⲏⲧⲏⲥ ϫⲉⲕⲁⲥ ⲛ̅ⲛⲉⲩϫⲟⲟⲥ ⲉⲗⲁⲁⲩ ϫⲉ ⲛ̅ⲧⲟϥ ⲡⲉ ⲡⲉⲭ̅ⲥ̅.</td>
      <td><span style="color:#b00e23">(20)</span> Then he ordered his disciples
      that they should not say to any one that he is Jesus Christ.</td>
      <td><span style="color:#b00e23">(20)</span> τότε διεστείλατο τοῖς
      μαθηταῖς ἵνα μηδενὶ εἴπωσιν ὅτι αὐτός ἐστιν ὁ χριστός.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲓⲥϫⲉⲛ ⲡⲓⲥⲏⲟⲩ ⲉⲧⲉⲙ̀ⲙⲁⲩ
      ⲁϥⲉⲣϩⲏⲧⲥ ⲛ̀ϫⲉ ⲓⲏ̅ⲥ̅ ⲡⲭ̅ⲥ̅ ⲉ̀ⲧⲁⲙⲉ ⲛⲉϥⲙⲁⲑⲏⲧⲏⲥ ϫⲉ ϩⲱϯ ⲉ̀ⲣⲟϥ ⲛ̀ⲧⲉϥϣⲉ ⲛⲁϥ
      ⲉ̀ⲓⲗ̅ⲏ̅ⲙ̅ ⲟⲩⲟϩ ⲛ̀ⲧⲉϥϭⲓ ⲛ̀ⲟⲩⲙⲏϣ ⲛ̀ϧⲓⲥⲓ ⲉ̀ⲃⲟⲗ ϩⲓⲧⲟⲧⲟⲩ ⲛ̀ⲛⲓⲡⲣⲉⲥⲃⲩⲧⲉⲣⲟⲥ ⲛⲉⲙ
      ⲛⲓⲁⲣⲭⲓⲉⲣⲉⲩⲥ ⲛⲉⲙ ⲛⲓⲥⲁϧ ⲟⲩⲟϩ ⲛ̀ⲥⲉϧⲟⲑⲃⲉϥ ⲟⲩⲟϩ ⲙⲉⲛⲉⲛⲥⲁ ⲅ̅ ⲛ̀ⲉϩⲟⲟⲩ
      ⲛ̀ⲧⲉϥⲧⲱⲛϥ</td>
      <td><span style="color:#b00e23">(ⲕ︦ⲁ︦)</span> ϫⲓⲛ ⲡⲉⲩⲟⲉⲓϣ ⲉⲧⲙ̅ⲙⲁⲩ ⲁϥⲁⲣⲭⲉⲓ
      ⲛ̅ϭⲓ ⲓ̅ⲥ̅ ⲉⲧⲁⲙⲙⲉ ⲛⲉϥⲙⲁⲑⲏⲧⲏⲥ. ϫⲉ ϩⲁⲡⲥ̅ ⲡⲉ ⲉⲧⲣⲉϥⲃⲱⲕ ⲉϩⲣⲁⲓ̈
      ⲉⲑⲓⲉⲣⲟⲥⲟ&lt;ⲗⲩ&gt;ⲙⲁ ⲛϥ̅ϣⲡ ϩⲁϩ ⲛ̅ϩⲓⲥⲉ ⲉⲃⲟⲗ ϩⲓⲧⲟⲟⲧⲟⲩ ⲛ̅ⲛⲉⲡⲣⲉⲥⲃⲩⲧⲉⲣⲟⲥ. ⲙ̅ⲛ
      ⲛ̅ⲁⲣⲭⲓⲉⲣⲉⲩⲥ. ⲙⲛ̅ ⲛⲉⲅⲣⲁⲙⲙⲁⲧⲉⲩⲥ. ⲛ̅ⲥⲉⲙⲟⲩⲟⲩⲧ ⲙ̅ⲙⲟϥ. ⲛϥ̅ⲧⲱⲟⲩⲛ ϩⲙ̅ ⲡⲙⲉϩϣⲟⲙⲛ̅ⲧ
      ⲛ̅ϩⲟⲟⲩ.</td>
      <td><span style="color:#b00e23">(21)</span> From that time Jesus Christ
      began to shew to his disciples, that he must go to Jerusalem, and suffer
      many things by the elders and the chief priests and the scribes, and be
      killed, and after three days rise.</td>
      <td><span style="color:#b00e23">(21)</span> Ἀπὸ τότε ἤρξατο ὁ Ἰησοῦς
      δεικνύειν τοῖς μαθηταῖς αὐτοῦ ὅτι δεῖ αὐτὸν εἰς Ἱεροσόλυμα ἀπελθεῖν καὶ
      πολλὰ παθεῖν ἀπὸ τῶν πρεσβυτέρων καὶ ἀρχιερέων καὶ γραμματέων καὶ
      ἀποκτανθῆναι καὶ τῇ τρίτῃ ἡμέρᾳ ἐγερθῆναι.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲁϥⲁⲙⲟⲛⲓ ⲙ̀ⲙⲟϥ ⲛ̀ϫⲉ
      ⲡⲉⲧⲣⲟⲥ ⲁϥⲉⲣϩⲏⲧⲥ ⲛ̀ⲉⲣⲉⲡⲓⲧⲓⲙⲁⲛ ⲛⲁϥ ⲉϥϫⲱ ⲙ̀ⲙⲟⲥ ϫⲉ ⲓⲗⲉⲱⲥ ⲛⲁⲕ ⲡⲁϭ̅ⲥ̅ ⲛ̀ⲛⲉ ⲫⲁⲓ
      ϣⲱⲡⲓ ⲙ̀ⲙⲟⲕ</td>
      <td><span style="color:#b00e23">(ⲕ︦ⲃ︦)</span> ⲁϥϣⲟⲡⲥ̅ ⲛ̅ⲧⲟⲟⲧϥ ⲛ̅ϭⲓ ⲡⲉⲧⲣⲟⲥ
      ⲁϥⲁⲣⲭⲉⲓ ⲛ̅ⲉⲡⲓⲧⲓⲙⲁ ⲛⲁϥ ⲉϥϫⲱ ⲙ̅ⲙⲟⲥ. ϫⲉ ⲕⲟⲩⲟϫ ⲡϫⲟⲉⲓⲥ ⲛ̅ⲛⲉ ⲡⲁⲓ̈ ϣⲱⲡⲉ
      ⲙ̅ⲙⲟⲕ.</td>
      <td><span style="color:#b00e23">(22)</span> And Peter laid hold on him,
      he began to rebuke him, saying: (God) have mercy on thee, my Lord: this
      shall not be to thee.'</td>
      <td><span style="color:#b00e23">(22)</span> καὶ προσλαβόμενος αὐτὸν ὁ
      Πέτρος ἤρξατο ἐπιτιμᾶν αὐτῷ λέγων· Ἵλεώς σοι, κύριε· οὐ μὴ ἔσται σοι
      τοῦτο.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲛ̀ⲑⲟϥ ⲇⲉ ⲡⲉϫⲁϥ ⲙ̀ⲡⲉⲧⲣⲟⲥ ϫⲉ
      ⲙⲁϣⲉ ⲛⲁⲕ ⲥⲁⲙⲉⲛϩⲏⲓ ⲡⲥⲁⲧⲁⲛⲁⲥ ϫⲉ ⲛ̀ⲑⲟⲕ ⲟⲩⲥⲕⲁⲛⲇⲁⲗⲟⲛ ⲛⲏⲓ ϫⲉ ⲭⲙⲉⲩⲓ ⲁⲛ ⲉ̀ⲛⲁ ⲫϯ
      ⲁⲗⲗⲁ ⲛⲁ ⲛⲓⲣⲱⲙⲓ</td>
      <td><span style="color:#b00e23">(ⲕ︦ⲅ︦)</span> ⲛ̅ⲧⲟϥ ⲇⲉ ⲁϥⲕⲟⲧϥ̅ ⲡⲉϫⲁϥ
      ⲙ̅ⲡⲉⲧⲣⲟⲥ. ϫⲉ ⲃⲱⲕ ⲉⲡⲁϩⲟⲩ ⲙ̅ⲙⲟⲓ̈ ⲡⲥⲁⲇⲁⲛⲁⲥ. ⲛ̅ⲧⲕ̅ ⲟⲩⲥⲕⲁⲛⲇⲁⲗⲟⲛ ⲛⲁⲓ̈. ϫⲉ
      ⲛⲉⲕⲙⲉⲉⲩⲉ ⲁⲛ ⲉⲛⲁ ⲡⲛⲟⲩⲧⲉ. ⲁⲗⲗⲁ ⲉⲛⲁ ⲛ̅ⲣⲱⲙⲉ.</td>
      <td><span style="color:#b00e23">(23)</span> But he said to Peter: Go
      behind me, Satan: because thou art an offence to me: because thou mindest
      not the things of God, but the things of [the] men.'</td>
      <td><span style="color:#b00e23">(23)</span> ὁ δὲ στραφεὶς εἶπεν τῷ Πέτρῳ·
      Ὕπαγε ὀπίσω μου, Σατανᾶ· σκάνδαλον εἶ ἐμοῦ, ὅτι οὐ φρονεῖς τὰ τοῦ θεοῦ
      ἀλλὰ τὰ τῶν ἀνθρώπων.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲧⲟⲧⲉ ⲡⲉϫⲉ ⲓⲏ̅ⲥ̅
      ⲛ̀ⲛⲉϥⲙⲁⲑⲏⲧⲏⲥ ϫⲉ ⲫⲏ ⲉⲑⲟⲩⲱϣ ⲉ̀ⲙⲟϣⲓ ⲛ̀ⲥⲱⲓ ⲙⲁⲣⲉϥϫⲟⲗϥ ⲉ̀ⲃⲟⲗ ⲟⲩⲟϩ ⲙⲁⲣⲉϥⲱⲗⲓ
      ⲙ̀ⲡⲉϥⲥⲧⲁⲩⲣⲟⲥ ⲛ̀ⲧⲉϥⲙⲟϣⲓ ⲛ̀ⲥⲱⲓ</td>
      <td><span style="color:#b00e23">(ⲕ︦ⲇ︦)</span> ⲧⲟⲧⲉ ⲓ̅ⲥ̅ ⲡⲉϫⲁϥ
      ⲛ̅ⲛⲉϥⲙⲁⲑⲏⲧⲏⲥ ϫⲉ ⲡⲉⲧⲟⲩⲱϣ ⲉⲉⲓ ⲉⲡⲁϩⲟⲩ ⲙ̅ⲙⲟⲓ̈ ⲙⲁⲣⲉϥⲁⲡⲁⲣⲛⲁ ⲙ̅ⲙⲟϥ ⲛϥ̅ϥⲓ
      ⲙ̅ⲡⲉϥⲥⲧⲁⲩⲣⲟⲥ.</td>
      <td><span style="color:#b00e23">(24)</span> Then said Jesus to his
      disciples: He who wisheth to walk after me, let him deny himself, and let
      him take up his cross, and walk after me.</td>
      <td><span style="color:#b00e23">(24)</span> Τότε ὁ Ἰησοῦς εἶπεν τοῖς
      μαθηταῖς αὐτοῦ· Εἴ τις θέλει ὀπίσω μου ἐλθεῖν, ἀπαρνησάσθω ἑαυτὸν καὶ
      ἀράτω τὸν σταυρὸν αὐτοῦ καὶ ἀκολουθείτω μοι.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲫⲏ ⲅⲁⲣ ⲉⲑⲟⲩⲱϣ ⲉ̀ⲛⲟϩⲉⲙ
      ⲛ̀ⲧⲉϥⲯⲩⲭⲏ ⲉϥⲉ̀ⲧⲁⲕⲟⲥ ⲫⲏ ⲇⲉ ⲉⲑⲛⲁⲧⲁⲕⲟ ⲛ̀ⲧⲉϥⲯⲩⲭⲏ ⲉⲑⲃⲏⲧ ⲉϥⲉ̀ϫⲉⲙⲥ</td>
      <td><span style="color:#b00e23">(ⲕ︦ⲉ︦)</span> ⲡⲉⲧⲛⲁⲟⲩⲱϣ ⲅⲁⲣ ⲉⲧⲟⲩϫⲟ
      ⲛ̅ⲧⲉϥⲯⲩⲭⲏ ϥⲛⲁⲥⲟⲣⲙⲉⲥ. ⲡⲉⲧⲛⲁⲥⲱⲣⲙ̅ ⲇⲉ ⲛ̅ⲧⲉϥⲯⲩⲭⲏ ⲉⲧⲃⲏⲏⲧ ϥⲛⲁϩⲉ ⲉⲣⲟⲥ.</td>
      <td><span style="color:#b00e23">(25)</span> For he who wisheth to save
      his life (lit. soul, thus again) shall destroy it: and he who will
      destroy his life because of me shall find it.</td>
      <td><span style="color:#b00e23">(25)</span> ὃς γὰρ ἐὰν θέλῃ τὴν ψυχὴν
      αὐτοῦ σῶσαι ἀπολέσει αὐτήν· ὃς δʼ ἂν ἀπολέσῃ τὴν ψυχὴν αὐτοῦ ἕνεκεν ἐμοῦ
      εὑρήσει αὐτήν.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲟⲩ ⲅⲁⲣ ⲉⲧⲉ ⲡⲓⲣⲱⲙⲓ ⲛⲁϫⲉⲙϩⲏⲟⲩ
      ⲙ̀ⲙⲟϥ ⲁϥϣⲁⲛϫⲉⲙϩⲏⲟⲩ ⲙ̀ⲡⲓⲕⲟⲥⲙⲟⲥ ⲧⲏⲣϥ ⲧⲉϥⲯⲩⲭⲏ ⲇⲉ ⲛ̀ⲧⲉϥϯⲟⲥⲓ ⲙ̀ⲙⲟⲥ ⲙ̀ⲙⲟⲛ ⲟⲩ
      ⲡⲉⲧⲉ ⲡⲓⲣⲱⲙⲓ ⲛⲁⲧⲏⲓϥ ⲛ̀ⲧϣⲉⲃⲓⲱ ⲛ̀ⲧⲉϥⲯⲩⲭⲏ</td>
      <td><span style="color:#b00e23">(ⲕ︦ⲋ︦)</span> ⲉⲣⲉ ⲡⲣⲱⲙⲉ ⲅⲁⲣ ⲛⲁϯϩⲏⲩ ⲛ̅ⲟⲩ.
      ⲉϥϣⲁⲛϯϩⲏⲩ ⲇⲉ ⲙ̅ⲡⲕⲟⲥⲙⲟⲥ ⲧⲏⲣϥ̅. ⲁⲩⲱ ⲛϥ̅ϯⲟⲥⲉ ⲛ̅ⲧⲉϥⲯⲩⲭⲏ. ⲏ ⲟⲩ ⲡⲉⲧⲉⲣⲉ ⲡⲣⲱⲙⲉ
      ⲛⲁⲧⲁⲁϥ ⲛ̅ϣⲃⲃⲓⲱ ⲛ̅ⲧⲉϥⲯⲩⲭⲏ.</td>
      <td><span style="color:#b00e23">(26)</span> For what will [the] man gain,
      if he should gain the whole world, and forfeit his soul? otherwise, what
      will [the] man give in exchange for his soul?</td>
      <td><span style="color:#b00e23">(26)</span> τί γὰρ ὠφεληθήσεται ἄνθρωπος
      ἐὰν τὸν κόσμον ὅλον κερδήσῃ τὴν δὲ ψυχὴν αὐτοῦ ζημιωθῇ; ἢ τί δώσει
      ἄνθρωπος ἀντάλλαγμα τῆς ψυχῆς αὐτοῦ;</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲡϣⲏⲣⲓ ⲅⲁⲣ ⲙ̀ⲫⲣⲱⲙⲓ ⲉϥⲛⲏⲟⲩ
      ϧⲉⲛ ⲡⲱⲟⲩ ⲛ̀ⲧⲉ ⲡⲉϥⲓⲱⲧ ⲛⲉⲙ ⲛⲉϥⲁⲅⲅⲉⲗⲟⲥ ⲧⲟⲧⲉ ⲉϥⲛⲁϯ ⲙ̀ⲡⲓⲟⲩⲁⲓ ⲡⲓⲟⲩⲁⲓ ⲕⲁⲧⲁ
      ⲛⲉϥϩⲃⲏⲟⲩⲓ</td>
      <td><span style="color:#b00e23">(ⲕ︦ⲍ︦)</span> ⲡϣⲏⲣⲉ ⲅⲁⲣ ⲙ̅ⲡⲣⲱⲙⲉ ⲛⲏⲩ ϩⲙ̅
      ⲡⲉⲟⲟⲩ ⲙ̅ⲡⲉϥⲉⲓⲱⲧ ⲙⲛ̅ ⲛⲉϥⲁⲅⲅⲉⲗⲟⲥ ⲛϥ̅ⲧⲱⲱⲃⲉ ⲙ̅ⲡⲟⲩⲁ ⲡⲟⲩⲁ ⲕⲁⲧⲁ ⲛⲉϥϩⲃⲏⲩⲉ.</td>
      <td><span style="color:#b00e23">(27)</span> For (the) Son of (the) man
      (is) coming in (the) glory of his Father and his angels: then he will
      give to each one according to his works.</td>
      <td><span style="color:#b00e23">(27)</span> μέλλει γὰρ ὁ υἱὸς τοῦ
      ἀνθρώπου ἔρχεσθαι ἐν τῇ δόξῃ τοῦ πατρὸς αὐτοῦ μετὰ τῶν ἀγγέλων αὐτοῦ, καὶ
      τότε ἀποδώσει ἑκάστῳ κατὰ τὴν πρᾶξιν αὐτοῦ.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲁⲙⲏⲛ ϯϫⲱ ⲙ̀ⲙⲟⲥ ⲛⲱⲧⲉⲛ ϫⲉ
      ⲟⲩⲟⲛ ϩⲁⲛⲟⲩⲟⲛ ϧⲉⲛ ⲛⲏ ⲉⲧⲟϩⲓ ⲉ̀ⲣⲁⲧⲟⲩ ⲙ̀ⲡⲁⲓⲙⲁ ⲛ̀ⲥⲉⲛⲁϫⲉⲙϯⲡⲓ ⲙ̀ⲫⲙⲟⲩ ⲁⲛ ϣⲁⲧⲟⲩⲛⲁⲩ
      ⲉ̀ⲡϣⲏⲣⲓ ⲙ̀ⲫⲣⲱⲙⲓ ⲉϥⲛⲏⲟⲩ ϧⲉⲛ ⲡⲱⲟⲩ ⲛ̀ⲧⲉ ⲡⲉϥⲓⲱⲧ</td>
      <td><span style="color:#b00e23">(ⲕ︦ⲏ︦)</span> ϩⲁⲙⲏⲛ ⲅⲁⲣ ϯϫⲱ ⲙ̅ⲙⲟⲥ ⲛⲏⲧⲛ̅
      ϫⲉ ⲟⲩⲛ̅ ϩⲟⲓ̈ⲛⲉ ⲛ̅ⲛⲉⲧⲁϩⲉⲣⲁⲧⲟⲩ ⲙ̅ⲡⲉⲓ̈ⲙⲁ. ⲛⲁⲓ̈ ⲛ̅ⲥⲉⲛⲁϫⲓ ϯⲡⲉ ⲁⲛ ⲙ̅ⲡⲙⲟⲩ
      ϣⲁⲛⲧⲟⲩⲛⲁⲩ ⲉⲡϣⲏⲣⲉ ⲙ̅ⲡⲣⲱⲙⲉ ⲉϥⲛⲏⲩ ϩⲛ̅ ⲧⲉϥⲙⲛ̅ⲧⲣ̅ⲣⲟ.</td>
      <td><span style="color:#b00e23">(28)</span> Verily I say to you, that
      there are some among them who stand here, (who) will not taste of (the)
      death, until they see (the) Son of (the) man coming in (the) glory of his
      Father.'</td>
      <td><span style="color:#b00e23">(28)</span> ἀμὴν λέγω ὑμῖν ὅτι εἰσίν
      τινες τῶν ὧδε ἑστώτων οἵτινες οὐ μὴ γεύσωνται θανάτου ἕως ἂν ἴδωσιν τὸν
      υἱὸν τοῦ ἀνθρώπου ἐρχόμενον ἐν τῇ βασιλείᾳ αὐτοῦ.</td>
    </tr>
  </table>
</body>
</html>
