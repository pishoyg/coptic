<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_62.html" rel="next">
  <link href="psalms_60.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_61">Psalms 61</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲝ̅ⲁ̅. ⲛ̀ⲧⲉ ⲇⲁⲩⲓⲇ. ⲉ̀ⲡϫⲱⲕ ⲉ̀ⲃⲟⲗ
      ⲉ̀ϫⲉⲛ ⲓⲇⲏⲑⲟⲩⲛ.</span>
      </td>
      <td>ⲝ̅ⲁ̅. ⲉⲡϫⲱⲕ ⲉⲃⲟⲗ ϩⲁ ⲓⲇⲟⲟⲩⲛ ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</td>
      <td>For the end, a Psalm of David for Idithun.</td>
      <td>Εἰς τὸ τέλος, ὑπὲρ Ιδιθουν· ψαλµὸς τῷ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ⲙⲏ ⲁⲣⲉ ⲧⲁⲯⲩⲭⲏ ⲛⲁϭⲛⲉϫⲱⲥ ⲁⲛ
      ⲙ̀ⲫϯ: ⲡⲁⲛⲟϩⲉⲙ ⲅⲁⲣ ⲟⲩ ⲉ̀ⲃⲟⲗ ϩⲓⲧⲟⲧϥ ⲡⲉ:</td>
      <td><span style="color:#b00e23">(ⲁ︦)</span> ⲙⲏ ⲉⲣⲉ ⲧⲁⲯⲩⲭⲏ ⲛⲁϩⲩⲡⲟⲧⲁⲥⲥⲉ ⲁⲛ
      ⲙ̅ⲡⲛⲟⲩⲧⲉ. ⲉⲣⲉ ⲡⲁⲟⲩϫⲁⲓ ⲅⲁⲣ ϩⲁⲧⲏϥ</td>
      <td><span style="color:#b00e23">(1)</span> Shall not my soul be subjected
      to God? for of him is my salvation.</td>
      <td><span style="color:#b00e23">(1)</span> Οὐχὶ τῷ θεῷ ὑποταγήσεται ἡ
      ψυχή µου; παρ’ αὐτοῦ γὰρ τὸ σωτήριόν µου·</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲕⲉ ⲅⲁⲣ ⲛ̀ⲑⲟϥ ⲡⲉ ⲡⲁⲛⲟⲩϯ ⲡⲁⲥⲱⲧⲏⲣ: ⲡⲁⲣⲉϥϣⲟⲡⲧ
      ⲉ̀ⲣⲟϥ ⲛ̀ⲛⲁⲕⲓⲙ ⲛ̀ϩⲟⲩⲟ:</td>
      <td><span style="color:#b00e23">(ⲃ︦)</span> ⲕⲁⲓ ⲅⲁⲣ ⲛ̅ⲧⲟϥ ⲡⲉ ⲡⲛⲟⲩⲧⲉ
      ⲡⲁⲥⲱⲧⲏⲣ ⲡⲁⲣⲉϥϣⲟⲡⲧ̅ ⲉⲣⲟϥ ⲛ̅ϯⲛⲁⲕⲓⲙ ⲁⲛ ⲉⲡⲉϩⲟⲩⲟ.</td>
      <td><span style="color:#b00e23">(2)</span> For he is my God, and my
      saviour; my helper, I shall not be moved very much.</td>
      <td><span style="color:#b00e23">(2)</span> καὶ γὰρ αὐτὸς θεός µου καὶ
      σωτήρ µου, ἀντιλήµπτωρ µου· οὐ µὴ σαλευθῶ ἐπὶ πλεῖον.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(1)</span> ϣⲁ ⲑⲛⲁⲩ ϫⲉ ⲧⲉⲧⲉⲛⲟⲩⲟϩ ⲙ̀ⲙⲱⲧⲉⲛ ⲉ̀ϫⲉⲛ ⲫⲣⲱⲙⲓ.
      <span style="color:#05537d">(2)</span> ⲧⲉⲧⲉⲛϧⲱⲧⲉⲃ ⲧⲏⲣⲟⲩ ⲙ̀ⲫⲣⲏϯ ⲛ̀ⲟⲩϫⲟⲓ
      ⲉⲥⲣⲁⲕⲓ: ⲛⲉⲙ ⲟⲩⲫⲣⲁⲅⲙⲟⲥ ⲉⲩϫⲱⲟⲩⲛ ⲙ̀ⲙⲟϥ:</td>
      <td><span style="color:#b00e23">(ⲅ︦)</span> ϣⲁⲧⲛⲁⲩ ⲧⲉⲧⲛ̅ⲧⲱⲟⲩⲛ ⲉϫⲙ̅ ⲡⲣⲙⲱⲉ.
      ⲧⲉⲧⲛ̅ϩⲱⲧⲃ̅ ⲧⲏⲣⲧⲛ̅. ⲛ̅ⲑⲉ ⲛ̅ⲟⲩϫⲟ ⲉⲁⲥⲣⲓⲕⲉ ⲁⲩⲱ ⲟⲩϫⲟⲗϫⲗ ⲉⲁϥⲟⲩⲱⲗⲥ̅.</td>
      <td><span style="color:#b00e23">(3)</span> How long will ye assault a
      man? ye are all slaughtering as with a bowed wall and a broken
      hedge.</td>
      <td><span style="color:#b00e23">(3)</span> ἕως πότε ἐπιτίθεσθε ἐπ’
      ἄνθρωπον; φονεύετε πάντες ὡς τοίχῳ κεκλιµένῳ καὶ φραγµῷ ὠσµένῳ.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(2)</span> ⲡⲗⲏⲛ ⲡⲁⲧⲁⲓⲟ ⲁⲩⲥⲟϭⲛⲓ ⲉ̀ϩⲓⲧϥ ⲉ̀ⲃⲟⲗ. <span style=
      "color:#05537d">(3)</span> ⲛⲁⲩϭⲟϫⲓ ϧⲉⲛ ⲟⲩⲓⲃⲓ: ⲛⲁⲩⲥⲙⲟⲩ ϧⲉⲛ ⲣⲱⲟⲩ ⲟⲩⲟϩ
      ⲛⲁⲩⲥⲁϩⲟⲩⲓ ϧⲉⲛ ⲡⲟⲩϩⲏⲧ:</td>
      <td><span style="color:#b00e23">(ⲇ︦)</span> ⲡⲗⲏⲛ ⲁⲩϫⲓϣⲟϫⲛⲉ ⲉⲕⲱ ⲛ̅ⲥⲱⲟⲩ
      ⲛ̅ⲧⲁⲧⲓⲙⲏ. ⲁⲩⲡⲱⲧ ϩⲓ ⲟⲩⲥⲟⲡ ϩⲙ̅ ⲡϭⲟⲗ. ⲛⲉⲩⲥⲙⲟⲩ ⲡⲉ ϩⲛ̅ ⲧⲉⲩⲧⲁⲡⲣⲟ ⲉⲩⲥⲁϩⲟⲩ ϩⲙ̅
      ⲡⲉⲩϩⲏⲧ. ⲇⲓⲁⲯⲁⲗ</td>
      <td><span style="color:#b00e23">(4)</span> They only took counsel to set
      at nought mine honour: I ran in thirst: with their mouth they blessed,
      but with their heart they cursed. Pause.</td>
      <td><span style="color:#b00e23">(4)</span> πλὴν τὴν τιµήν µου
      ἐβουλεύσαντο ἀπώσασθαι, ἔδραµον ἐν ψεύδει, τῷ στόµατι αὐτῶν εὐλογοῦσαν
      καὶ τῇ καρδίᾳ αὐτῶν κατηρῶντο. διάψαλµα.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲡⲗⲏⲛ ⲧⲁⲯⲩⲭⲏ ⲙⲁϭⲛⲉϫⲱ ⲙ̀ⲫϯ: ϫⲉ ⲡⲁⲁⲙⲟⲛⲓ ⲛ̀ⲧⲟⲧⲟⲩ
      ⲉ̀ⲃⲟⲗ ϩⲓⲧⲟⲧϥ ⲡⲉ:</td>
      <td><span style="color:#b00e23">(ⲉ︦)</span> ⲡⲗⲏⲛ ⲧⲁⲯⲩⲭⲏ ϩⲩⲡⲟⲧⲁⲥⲥⲉ
      ⲙ̅ⲡϫⲟⲉⲓⲥ. ⲉⲣⲉ ⲧⲁϩⲩⲡⲟⲙⲟⲛⲏ ⲅⲁⲣ ϩⲁⲧⲏϥ</td>
      <td><span style="color:#b00e23">(5)</span> Nevertheless do thou, my soul,
      be subjected to God; for of him is my patient hope.</td>
      <td><span style="color:#b00e23">(5)</span> πλὴν τῷ θεῷ ὑποτάγηθι, ἡ ψυχή
      µου, ὅτι παρ’ αὐτοῦ ἡ ὑποµονή µου·</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(3)</span> ⲕⲉ ⲅⲁⲣ ⲛ̀ⲑⲟϥ ⲡⲉ ⲡⲁⲛⲟⲩϯ ⲡⲁⲥⲱⲧⲏⲣ: ⲡⲁⲣⲉϥϣⲟⲡⲧ
      ⲉ̀ⲣⲟϥ ⲛ̀ⲛⲁⲟⲩⲱⲧⲉⲃ.</td>
      <td><span style="color:#b00e23">(ⲋ︦)</span> ⲕⲁⲓ ⲅⲁⲣ ⲛ̅ⲧⲟϥ ⲡⲉ ⲡⲛⲟⲩⲧⲉ
      ⲡⲁⲥⲱⲧⲏⲣ. ⲡⲁⲣⲉϥϣⲟⲡⲧ̅ ⲉⲣⲟϥ ⲛ̅ϯⲛⲁⲕⲓⲙ ⲁⲛ.</td>
      <td><span style="color:#b00e23">(6)</span> For he is my God and my
      Saviour; my helper, I shall not be moved.</td>
      <td><span style="color:#b00e23">(6)</span> ὅτι αὐτὸς θεός µου καὶ σωτήρ
      µου, ἀντιλήµπτωρ µου· οὐ µὴ µεταναστεύσω.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(4)</span> ⲡⲁⲟⲩϫⲁⲓ ⲛⲉⲙ ⲡⲁⲱⲟⲩ ⲁⲩϧⲉⲛ ⲡⲁⲛⲟⲩϯ: ⲫϯ ⲛ̀ⲧⲉ
      ⲧⲁⲃⲟⲏⲑⲓⲁ: ⲟⲩⲟϩ ⲧⲁϩⲉⲗⲡⲓⲥ ⲁⲥϧⲉⲛ ⲫϯ.</td>
      <td><span style="color:#b00e23">(ⲍ︦)</span> ⲉⲣⲉ ⲡⲁⲟⲩϫⲁⲓ ϩⲓ ⲡⲁⲛⲟⲩⲧⲉ ⲁⲩⲱ
      ⲡⲁⲉⲟⲟⲩ ⲡⲉ ⲡⲛⲟⲩⲧⲉ ⲛ̅ⲧⲁⲃⲟⲏⲑⲉⲓⲁ. ⲧⲁϩⲉⲗⲡⲓⲥ ⲡⲉ ⲡⲛⲟⲩⲧⲉ.</td>
      <td><span style="color:#b00e23">(7)</span> In God is my salvation and my
      glory: he is the God of my help, and my hope is in God.</td>
      <td><span style="color:#b00e23">(7)</span> ἐπὶ τῷ θεῷ τὸ σωτήριόν µου καὶ
      ἡ δόξα µου· ὁ θεὸς τῆς βοηθείας µου, καὶ ἡ ἐλπίς µου ἐπὶ τῷ θεῷ.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(5)</span> ⲁⲣⲓϩⲉⲗⲡⲓⲥ ⲉ̀ⲣⲟϥ ⲥⲩⲛⲁⲅⲱⲅⲏ ⲛⲓⲃⲉⲛ ⲛ̀ⲧⲉ ϩⲁⲛⲗⲁⲟⲥ:
      ϫⲱϣ ⲛ̀ⲛⲉⲧⲉⲛϩⲏⲧ ⲙ̀ⲡⲉϥⲙ̀ⲑⲟ: ⲡⲉⲛⲃⲟⲏⲑⲟⲥ ⲡⲉ ⲫϯ.</td>
      <td><span style="color:#b00e23">(ⲏ︦)</span> ⲛⲁϩⲧⲉ ⲉⲣⲟϥ ⲥⲩⲛⲁⲅⲱⲅⲏ ⲛⲓⲙ
      ⲛ̅ⲗⲁⲟⲥ. ⲡⲱϩⲧ̅ ⲛ̅ⲛⲉⲧⲛ̅ϩⲏⲧ ⲙ̅ⲡⲉϥⲙ̅ⲧⲟ ⲉⲃⲟⲗ. ⲇⲓⲁⲯⲁⲗⲙⲁ. ⲡⲛⲟⲩⲧⲉ ⲡⲉ
      ⲡⲉⲛⲃⲟⲏⲑⲟⲥ</td>
      <td><span style="color:#b00e23">(8)</span> Hope in him, all ye
      congregation of the people; pour out your hearts before him, for God is
      our helper. Pause.</td>
      <td><span style="color:#b00e23">(8)</span> ἐλπίσατε ἐπ’ αὐτόν, πᾶσα
      συναγωγὴ λαοῦ· ἐκχέετε ἐνώπιον αὐτοῦ τὰς καρδίας ὑµῶν· ὁ θεὸς βοηθὸς
      ἡµῶν. διάψαλµα.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(6)</span> ⲡⲗⲏⲛ ϩⲁⲛⲉⲫⲗⲏⲟⲩ ⲛⲉ ⲛⲓϣⲏⲣⲓ ⲛ̀ⲧⲉ ⲛⲓⲣⲱⲙⲓ:
      ϩⲁⲛⲥⲁⲙⲙⲉⲑⲛⲟⲩϫ ⲛⲉ ⲛⲓϣⲏⲣⲓ ⲛ̀ⲧⲉ ⲛⲓⲣⲱⲙⲓ. <span style=
      "color:#05537d">(7)</span> ϧⲉⲛ ϩⲁⲛⲙⲁϣⲓ ⲉ̀ⲡϭⲓⲛ̀ϫⲟⲛⲥ: ⲛ̀ⲑⲱⲟⲩ ⲇⲉ ⲉ̀ⲃⲟⲗ ϧⲉⲛ
      ⲟⲩⲙⲉⲧⲉⲫⲗⲏⲟⲩ ⲁⲩⲓ̀ ⲉⲩⲙⲁ.</td>
      <td><span style="color:#b00e23">(ⲑ︦)</span> ⲡⲗⲏⲛ ⲛ̅ϣⲏⲣⲉ ⲛ̅ⲛ̅ⲣⲱⲙⲉ ϣⲟⲩⲉⲓⲧ.
      ϩⲉⲛⲛⲟⲩϫ ⲛⲉ ⲛ̅ϣⲏⲣⲉ ⲛ̅ⲛ̅ⲣⲱⲙⲉ ϩⲛ̅ ⲛ̅ⲛⲁϩⲃⲉϥ ⲛ̅ϫⲓⲛ̅ϭⲟⲛⲥ̅ ⲛ̅ⲧⲟⲟⲩ ⲉⲩϩⲓ ⲛⲉⲩⲉⲣⲏⲩ
      ⲉⲃⲟⲗ ϩⲛ̅ ⲧⲙⲛ̅ⲧⲉⲡⲣⲁ.</td>
      <td><span style="color:#b00e23">(9)</span> But the sons of men are vain;
      the sons of men are false, so as to be deceitful in the balances; they
      are all alike formed out of vanity.</td>
      <td><span style="color:#b00e23">(9)</span> πλὴν µάταιοι οἱ υἱοὶ τῶν
      ἀνθρώπων, ψευδεῖς οἱ υἱοὶ τῶν ἀνθρώπων ἐν ζυγοῖς τοῦ ἀδικῆσαι αὐτοὶ ἐκ
      µαταιότητος ἐπὶ τὸ αὐτό.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(8)</span> ⲙ̀ⲡⲉⲣⲉⲣϩⲉⲗⲡⲓⲥ ⲉ̀ⲟⲩⲙⲉⲧϭⲓⲛ̀ϫⲟⲛⲥ: ⲟⲩⲇⲉ ⲙ̀ⲡⲉⲣⲙⲉⲛⲣⲉ
      ⲛ̀ϩⲁⲛϩⲱⲗⲉⲙ: ⲟⲩⲙⲉⲧⲣⲁⲙⲁⲟ ⲁⲥϣⲁⲛⲓ̀ ⲙ̀ⲡⲉⲣⲟⲩⲁϩ ⲡⲉⲧⲉⲛϩⲏⲧ.</td>
      <td><span style="color:#b00e23">(ⲓ︦)</span> ⲙ̅ⲡⲣ̅ⲛⲁϩⲧⲉ ⲉϫⲓⲛ̅ϭⲟⲛⲥ̅ ⲙ̅ⲡⲣⲕⲁ
      ϩⲧⲏⲧⲛ̅ ⲉⲧⲱⲣⲡ̅. ⲟⲩⲙⲛ̅ⲧⲣⲙ̅ⲙⲁⲟ ⲉⲥϣⲁⲛⲉⲓ ⲙ̅ⲡⲣ̅ⲕⲁ ϩⲧⲏⲧⲛ̅ ⲉⲣⲟⲥ.</td>
      <td><span style="color:#b00e23">(10)</span> Trust not in unrighteousness,
      and lust not after robberies: if wealth should flow in, set not your
      heart upon it.</td>
      <td><span style="color:#b00e23">(10)</span> µὴ ἐλπίζετε ἐπὶ ἀδικίαν καὶ
      ἐπὶ ἅρπαγµα µὴ ἐπιποθεῖτε· πλοῦτος ἐὰν ῥέῃ, µὴ προστίθεσθε καρδίαν.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(9)</span> ⲟⲩⲥⲟⲡ ⲁϥⲥⲁϫⲓ ⲛ̀ϫⲉ ⲫϯ ⲟⲩⲟϩ ⲛⲁⲓ ⲁⲛⲥⲟⲑⲙⲟⲩ ⲛ̀ⲥⲟⲡ
      ⲃ̅: ϫⲉ ⲡⲓⲁⲙⲁϩⲓ ⲫⲁ ⲫϯ ⲡⲉ:</td>
      <td><span style="color:#b00e23">(ⲓ︦ⲁ︦)</span> ⲡⲛⲟⲩⲧⲉ ⲁⲓϣⲁϫⲉ ⲛ̅ⲟⲩⲥⲟⲡ
      ⲁⲓⲥⲉⲧⲙ̅ ⲛⲁⲓ ⲛ̅ⲥⲉⲡ ⲥⲛⲁⲩ. ϫⲉ ⲡⲁⲙⲁϩⲧⲉ ⲡⲁⲛⲟⲩⲧⲉ ⲡⲉ.</td>
      <td><span style="color:#b00e23">(11)</span> God has spoken once, and I
      have heard these two things, that power is of God;</td>
      <td><span style="color:#b00e23">(11)</span> ἅπαξ ἐλάλησεν ὁ θεός, δύο
      ταῦτα ἤκουσα, <span style="color:#b00e23">(12)</span> ὅτι τὸ κράτος τοῦ
      θεοῦ,</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(9)</span> ⲟⲩⲟϩ ⲫⲱⲕ ⲡϭ̅ⲥ̅ ⲡⲉ ⲡⲓⲛⲁⲓ. <span style=
      "color:#05537d">(10)</span> ϫⲉ ⲛ̀ⲑⲟⲕ ⲉⲑⲛⲁϯϣⲉⲃⲓⲱ ⲙ̀ⲡⲓⲟⲩⲁⲓ ⲡⲓⲟⲩⲁⲓ ⲕⲁⲧⲁ
      ⲛⲉϥϩⲃⲏⲟⲩⲓ.</td>
      <td><span style="color:#b00e23">(ⲓ︦ⲃ︦)</span> ⲁⲩⲱ ⲡⲱⲕ ⲡϫⲟⲉⲓⲥ ⲡⲉ ⲡⲛⲁ. ϫⲉ
      ⲛ̅ⲧⲟⲕ ⲡⲉⲧⲛⲁϯ ⲙ̅ⲡⲟⲩⲁ ⲡⲟⲩⲁ ⲕⲁⲧⲁ ⲛⲉϥϩⲃⲏⲩⲉ:</td>
      <td><span style="color:#b00e23">(12)</span> and mercy is thine, O Lord;
      for thou wilt recompense every one according to his works.</td>
      <td>καὶ σοί, κύριε, τὸ ἔλεος, ὅτι σὺ ἀποδώσεις ἑκάστῳ κατὰ τὰ ἔργα
      αὐτοῦ.</td>
    </tr>
  </table>
</body>
</html>
