<!DOCTYPE html>
<html>
<head>
  <title>Daniel</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="daniel_2.html" rel="next">
  <link href="daniel_a.html" rel="prev">
  <script src="main.js" type="module"></script>
</head>
<body class="chapter">
  <h4 id="daniel_1" class="title">Daniel 1</h4>

  <table class="verses">
    <tr class="verse">
      <td class="language Bohairic">ϯϩⲟⲣⲁⲥⲓⲥ ⲙ̀ⲙⲁϩⲥⲛⲟⲩϯ</td>
      <td class="language English">
      </td>
      <td class="language Greek">
      </td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲛ̀ϩⲣⲏⲓ ϧⲉⲛ ϯⲙⲁϩⲅ̅ ⲛ̀ⲣⲟⲙⲡⲓ ⲛ̀ⲧⲉ ⲑⲙⲉⲧⲟⲩⲣⲟ ⲛ̀ⲓⲱⲁⲕⲓⲙ ⲡⲟⲩⲣⲟ ⲛ̀ⲓⲟⲩⲇⲁ. ⲁϥⲓ ⲛ̀ϫⲉ
      ⲛⲁⲃⲟⲩⲭⲟⲇⲟⲛⲟⲥⲉⲣ ⲡⲟⲩⲣⲟ ⲙ̀ⲃⲁⲃⲩⲗⲱⲛ. ⲉ̀ϩⲣⲏⲓ ⲉ̀ⲓⲗ̅ⲏ̅ⲙ̅ ⲟⲩⲟϩ ⲛⲁϥϣⲱϥ ⲙ̀ⲙⲟⲥ.</td>
      <td class="language English"><span style="color:#b00e23">(1)</span> In
      the third year of the reign of Joakim king of Juda, came Nabuchodonosor
      king of Babylon to Jerusalem, and besieged it.</td>
      <td class="language Greek"><span style="color:#b00e23">(1)</span> ἐν
      ἔτει τρίτῳ τῆς βασιλείας Ιωακιμ βασιλέως Ιουδα ἦλθεν
      Ναβουχοδονοσορ βασιλεὺς Βαβυλῶνος εἰς Ιερουσαλημ καὶ ἐπολιόρκει
      αὐτήν</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ⲁ
      ⲡϭ̅ⲥ̅ ϯ ⲉ̀ϧⲣⲏⲓ ⲉ̀ⲛⲉϥϫⲓϫ ⲛ̀ⲓⲱⲁⲕⲓⲙ ⲡⲟⲩⲣⲟ ⲛ̀ⲓⲟⲩⲇⲁ ⲛ̀ⲟⲩⲁⲡⲟⲙⲉⲣⲟⲥ ⲛ̀ⲧⲉ ⲛⲓⲥⲕⲉⲩⲟⲥ
      ⲛ̀ⲧⲉ ⲡⲏⲓ ⲙ̀ⲡϭ̅ⲥ̅. ⲁϥⲉⲛⲟⲩ ⲉ̀ϩⲣⲏⲓ ⲉ̀ⲡⲕⲁϩⲓ ⲛⲉ ⲛⲁⲣⲉ ⲡⲏⲓ ⲙ̀ⲡⲉϥⲛⲟⲩϯ. ⲟⲩⲟϩ
      ⲛⲓⲥⲕⲉⲩⲟⲥ ⲁϥⲟⲗⲟⲩ ⲉ̀ϧⲟⲩⲛ ⲉ̀ⲡⲓⲁϩⲟ ⲛ̀ⲧⲉ ⲡⲉϥⲛⲟⲩϯ.</td>
      <td class="language English"><span style="color:#b00e23">(2)</span> And
      the Lord gave into his hand Joakim king of Juda, and part of the vessels
      of the house of God: and he brought them into the land of Sennaar to the
      house of his god; and he brought the vessels into the treasure-house of
      his god.</td>
      <td class="language Greek"><span style="color:#b00e23">(2)</span> καὶ
      ἔδωκεν κύριος ἐν χειρὶ αὐτοῦ τὸν Ιωακιμ βασιλέα Ιουδα καὶ ἀπὸ
      μέρους τῶν σκευῶν οἴκου τοῦ θεοῦ καὶ ἤνεγκεν αὐτὰ εἰς γῆν
      Σεννααρ οἶκον τοῦ θεοῦ αὐτοῦ καὶ τὰ σκεύη εἰσήνεγκεν εἰς τὸν
      οἶκον θησαυροῦ τοῦ θεοῦ αὐτοῦ</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲡⲉϫⲉ ⲡⲟⲩⲣⲟ ⲛⲁⲥⲫⲁⲛⲉⲍ ⲙ̀ⲡⲓϫⲱϫ ⲛ̀ⲥⲓⲟⲩⲣ ⲛ̀ⲧⲁϥ ϫⲉ ⲁⲛⲓⲟⲩⲓ ⲉ̀ϧⲟⲩⲛ ϧⲉⲛ ⲛⲓϣⲏⲣⲓ
      ⲛ̀ⲧⲉ ϯⲉⲭⲙⲁⲗⲱⲥⲓⲁ ⲛ̀ⲧⲉ ⲡⲓⲥ̅ⲗ̅. ⲛⲉⲙ ⲉ̀ⲃⲟⲗ ϧⲉⲛ ⲡϫⲣⲟϫ ⲛ̀ⲧⲉ ϯⲙⲉⲧⲟⲩⲣⲟ ⲛⲉⲙ ⲉ̀ⲃⲟⲗ
      ϧⲉⲛ ⲛⲓⲡⲁⲣⲑⲟⲙⲓⲛ</td>
      <td class="language English"><span style="color:#b00e23">(3)</span> And
      the king told Asphanez his chief eunuch, to bring in some of the captive
      children of Israel, and of the seed of the kingdom, and of the
      princes;</td>
      <td class="language Greek"><span style="color:#b00e23">(3)</span> καὶ
      εἶπεν ὁ βασιλεὺς τῷ Ασφανεζ τῷ ἀρχιευνούχῳ αὐτοῦ
      εἰσαγαγεῖν ἀπὸ τῶν υἱῶν τῆς αἰχμαλωσίας Ισραηλ καὶ ἀπὸ τοῦ
      σπέρματος τῆς βασιλείας καὶ ἀπὸ τῶν φορθομμιν</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲛ̀ϩⲁⲛⲁⲗⲱⲟⲩⲓ ⲛ̀ϧⲉⲗϣⲓⲣⲓ ⲙ̀ⲙⲟⲛ ϩⲗⲓ ⲛⲁϭⲛⲓ ⲛ̀ϧⲏⲧⲟⲩ. ⲛ̀ⲥⲁⲓⲉ ϧⲉⲛ ⲡⲟⲩϩⲟ ⲉⲩⲕⲁϯ ϧⲉⲛ
      ⲥⲃⲱ ⲛⲓⲃⲉⲛ ⲉⲩⲥⲱⲟⲩⲛⲟⲩ ⲙ̀ⲡⲉⲙⲓ. ⲉⲩⲙⲉϩ ⲙ̀ⲙⲉⲧⲥⲁⲃⲉ. ⲟⲩⲟϩ ϫⲟⲣ ⲛ̀ⲛⲟⲙϯ. ⲧⲁϩⲱⲟⲩ
      ⲉ̀ⲣⲁⲧⲟⲩ ϧⲉⲛ ⲡⲏⲓ ⲙ̀ⲡⲟⲩⲣⲟ. ⲟⲩⲟϩ ⲙⲁⲥⲃⲱ ⲛⲱⲟⲩ. ⲙⲁⲧⲥⲁⲃⲱⲟⲩ ⲛⲥϧⲁⲓ. ⲛⲉⲙ ⲧⲁⲥⲡⲓ
      ⲛ̀ⲛⲓⲭⲁⲗⲇⲉⲟⲥ.</td>
      <td class="language English"><span style="color:#b00e23">(4)</span> young
      men in whom was no blemish, and beautiful in appearance, and skilled in
      all wisdom, and possessing knowledge, and acquainted with prudence, and
      who had ability to stand in the house before the king, and the king gave
      commandment to teach them the learning and language of the
      Chaldeans.</td>
      <td class="language Greek"><span style="color:#b00e23">(4)</span>
      νεανίσκους οἷς οὐκ ἔστιν ἐν αὐτοῖς μῶμος καὶ καλοὺς τῇ
      ὄψει καὶ συνιέντας ἐν πάσῃ σοφίᾳ καὶ γιγνώσκοντας γνῶσιν καὶ
      διανοουμένους φρόνησιν καὶ οἷς ἐστιν ἰσχὺς ἐν αὐτοῖς ἑστάναι
      ἐν τῷ οἴκῳ τοῦ βασιλέως καὶ διδάξαι αὐτοὺς γράμματα καὶ
      γλῶσσαν Χαλδαίων</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲁⲩⲥⲟⲕⲟⲩ ⲉ̀ⲃⲟⲗ ϧⲉⲛ ⲛⲓⲁⲗⲱⲟⲩⲓ. ⲛ̀ⲧⲉ ϯⲉⲭⲙⲁⲗⲱⲥⲓⲁ ϧⲉⲛ ⲡⲏⲓ ⲙ̀ⲡⲟⲩⲣⲟ.
      ⲁϥⲟⲩⲁϩⲥⲁϩⲛⲓ ϫⲉ ⲛ̀ⲧⲟⲩϯ ⲛⲱⲟⲩ ⲛ̀ⲧϧⲣⲉ ⲛ̀ⲧⲉ ⲡⲓⲉϩⲟⲟⲩ. ϧⲁⲧϩⲏ ⲙ̀ⲡⲓⲉϩⲟⲟⲩ ⲉ̀ⲃⲟⲗ ϩⲓ
      ⲧⲉϥⲧⲣⲁⲡⲉⲍⲁ. ⲛⲉⲙ ⲉ̀ⲃⲟⲗ ϧⲉⲛ ⲡⲓⲏⲣⲡ ⲉ̀ϣⲁϥⲥⲱ ⲛ̀ϧⲏⲧϥ ⲛ̀ϫⲉ ⲡⲟⲩⲣⲟ. ⲟⲩⲟϩ
      ⲛ̀ⲧⲟⲩϣⲁⲛⲟⲩϣⲟⲩ ⲛ̀ⲅ̅ ⲛ̀ⲣⲟⲙⲡⲓ. ⲙⲉⲛⲉⲛⲥⲁ ⲛⲁⲓ ⲛ̀ⲧⲟⲩⲧⲁϩⲱⲟⲩ ⲉ̀ⲣⲁⲧⲟⲩ ⲙ̀ⲡⲉⲙ̀ⲑⲟ
      ⲙ̀ⲡⲟⲩⲣⲟ.</td>
      <td class="language English"><span style="color:#b00e23">(5)</span> And
      the king appointed them a daily portion from the king’s table, and from
      the wine which he drank; and gave orders to nourish them three years, and
      that afterwards they should stand before the king.</td>
      <td class="language Greek"><span style="color:#b00e23">(5)</span> καὶ
      διέταξεν αὐτοῖς ὁ βασιλεὺς τὸ τῆς ἡμέρας καθ’ ἡμέραν ἀπὸ
      τῆς τραπέζης τοῦ βασιλέως καὶ ἀπὸ τοῦ οἴνου τοῦ πότου αὐτοῦ
      καὶ θρέψαι αὐτοὺς ἔτη τρία καὶ μετὰ ταῦτα στῆναι ἐνώπιον
      τοῦ βασιλέως</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁⲩϫⲓⲙⲓ ⲛ̀ϧⲏⲧⲟⲩ ⲉ̀ⲃⲟⲗ ϧⲉⲛ ⲛⲓϣⲏⲣⲓ ⲛ̀ⲧⲉ ⲓⲟⲩⲇⲁ ⲛ̀ⲇⲁⲛⲓⲏⲗ. ⲛⲉⲙ ⲁⲛⲁⲛⲓⲁⲥ. ⲛⲉⲙ
      ⲙⲓⲍⲁⲏⲗ. ⲛⲉⲙ ⲁⲍⲁⲣⲓⲁⲥ.</td>
      <td class="language English"><span style="color:#b00e23">(6)</span> Now
      these were among them of the children of Juda, Daniel, and Ananias, and
      Azarias, and Misael.</td>
      <td class="language Greek"><span style="color:#b00e23">(6)</span> καὶ
      ἐγένετο ἐν αὐτοῖς ἐκ τῶν υἱῶν Ιουδα Δανιηλ καὶ Ανανιας καὶ
      Μισαηλ καὶ Αζαριας</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲁ ⲡⲓϫⲱϫ ⲛ̀ⲥⲓⲟⲩⲣ ⲛ̀ⲧⲁϥ. ⲟⲩⲱⲧⲉⲃ ⲛⲟⲩⲣⲁⲛ ⲁϥϯⲣⲉⲛ ⲇⲁⲛⲓⲏⲗ. ϫⲉ ⲃⲁⲗⲇⲁⲍⲁⲣ.
      ⲁⲛⲁⲛⲓⲁⲥ ϫⲉ ⲥⲉⲇⲣⲁⲕ. ⲁⲍⲁⲣⲓⲁⲥ ϫⲉ ⲙⲓⲥⲁⲕ. ⲙⲓⲥⲁⲏⲗ ϫⲉ ⲁⲃⲇⲉⲛⲁⲅⲱ.</td>
      <td class="language English"><span style="color:#b00e23">(7)</span> And
      the chief of the eunuchs gave them names: to Daniel, Baltasar; and to
      Ananias, Sedrach; and to Misael, Misach; and to Azarias, Abdenago.</td>
      <td class="language Greek"><span style="color:#b00e23">(7)</span> καὶ
      ἐπέθηκεν αὐτοῖς ὁ ἀρχιευνοῦχος ὀνόματα τῷ Δανιηλ Βαλτασαρ καὶ
      τῷ Ανανια Σεδραχ καὶ τῷ Μισαηλ Μισαχ καὶ τῷ Αζαρια Αβδεναγω</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲇⲁⲛⲓⲏⲗ ⲁϥⲭⲁⲥ ϧⲉⲛ ⲡⲉϥϩⲏⲧ. ⲉ̀ϣ̀ⲧⲉⲙⲟⲩⲱⲙ ⲉ̀ⲃⲟⲗ ϧⲉⲛ ϯⲧⲣⲁⲡⲉⲍⲁ ⲛ̀ⲧⲉ ⲡⲟⲩⲣⲟ.
      ⲛⲉⲙ ⲉ̀ⲃⲟⲗ ϧⲉⲛ ⲡⲓⲏⲣⲡ ⲉ̀ϣⲁϥⲥⲱ ⲛ̀ϧⲏⲧϥ. ⲁϥⲉⲣⲁⲝⲓⲟⲓⲛ ⲙ̀ⲡⲓϫⲱϫ ⲛ̀ⲥⲓⲟⲩⲣ
      ⲉ̀ϣ̀ⲧⲉⲙⲟⲩⲱⲙ ⲉ̀ⲃⲟⲗ ⲛ̀ϧⲏⲧⲟⲩ.</td>
      <td class="language English"><span style="color:#b00e23">(8)</span> And
      Daniel purposed in his heart, that he would not defile himself with the
      king’s table, nor with the wine of his drink: and he intreated the chief
      of the eunuchs that he might not defile himself.</td>
      <td class="language Greek"><span style="color:#b00e23">(8)</span> καὶ
      ἔθετο Δανιηλ ἐπὶ τὴν καρδίαν αὐτοῦ ὡς οὐ μὴ ἀλισγηθῇ ἐν
      τῇ τραπέζῃ τοῦ βασιλέως καὶ ἐν τῷ οἴνῳ τοῦ πότου αὐτοῦ
      καὶ ἠξίωσε τὸν ἀρχιευνοῦχον ὡς οὐ μὴ ἀλισγηθῇ</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ⲁ
      ⲫϯ ϯ ⲛ̀ⲇⲁⲛⲓⲏⲗ ⲉⲩⲛⲁⲓ ⲙ̀ⲡⲉⲙ̀ⲑⲟ ⲙ̀ⲡⲓⲥⲓⲟⲩⲣ. ⲛⲉⲙ ⲟⲩⲙⲉⲧϣⲉⲛϩⲏⲧ.</td>
      <td class="language English"><span style="color:#b00e23">(9)</span> Now
      God had brought Daniel into favour and compassion with the chief of the
      eunuchs.</td>
      <td class="language Greek"><span style="color:#b00e23">(9)</span> καὶ
      ἔδωκεν ὁ θεὸς τὸν Δανιηλ εἰς ἔλεον καὶ εἰς οἰκτιρμὸν
      ἐνώπιον τοῦ ἀρχιευνούχου</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲡⲉϫⲉ ⲡⲓϫⲱϫ ⲛ̀ⲥⲓⲟⲩⲣ ⲛ̀ⲇⲁⲛⲓⲏⲗ. ϫⲉ ϯⲉⲣϩⲟϯ ⲁ̀ⲛⲟⲕ ϧⲁⲧϩⲏ ⲙ̀ⲡⲁϭ̅ⲥ̅ ⲡⲟⲩⲣⲟ. ⲫⲏ
      ⲉⲧⲁϥⲟⲩⲁϩⲥⲁϩⲛⲓ ⲛⲏⲓ ⲙ̀ⲡⲉⲧⲉⲛⲟⲩⲱⲙ. ⲛⲉⲙ ⲡⲉⲧⲉⲛⲥⲱ ⲙ̀ⲙⲏⲛⲓ. ⲙⲏⲡⲱⲥ ⲛ̀ⲧⲉϥⲓ̀ ⲛ̀ⲧⲉϥⲛⲁⲩ
      ⲉ̀ⲡⲉⲧⲉⲛϩⲟ. ⲉϥϫⲁⲓⲱⲟⲩ ⲉ̀ⲃⲟⲗ ⲟⲩⲧⲉ ⲛⲓⲁⲗⲱⲟⲩⲓ ⲧⲏⲣⲟⲩ. ⲛⲉⲧⲉⲛϣⲫⲏⲣ ⲙ̀ⲙⲁⲓⲏ. ⲟⲩⲟϩ
      ⲛ̀ⲧⲉⲧⲉⲛⲉⲣⲕⲁⲧⲁⲇⲓⲕⲁⲍⲓⲛ ⲛ̀ⲧⲁⲫⲉ ⲙ̀ⲡⲟⲩⲣⲟ.</td>
      <td class="language English"><span style="color:#b00e23">(10)</span> And
      the chief of the eunuchs said to Daniel, I fear my lord the king, who has
      appointed your meat and your drink, lest he see your countenances gloomy
      in comparison of the young men your equals; also shall ye endanger my
      head to the king.</td>
      <td class="language Greek"><span style="color:#b00e23">(10)</span> καὶ
      εἶπεν ὁ ἀρχιευνοῦχος τῷ Δανιηλ φοβοῦμαι ἐγὼ τὸν κύριόν μου
      τὸν βασιλέα τὸν ἐκτάξαντα τὴν βρῶσιν ὑμῶν καὶ τὴν πόσιν
      ὑμῶν μήποτε ἴδῃ τὰ πρόσωπα ὑμῶν σκυθρωπὰ παρὰ τὰ παιδάρια
      τὰ συνήλικα ὑμῶν καὶ καταδικάσητε τὴν κεφαλήν μου τῷ
      βασιλεῖ</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲡⲉϫⲉ ⲇⲁⲛⲓⲏⲗ ⲛ̀ⲁⲙⲉⲗⲇⲁⲇ. ⲫⲏ ⲉⲧⲁ ⲡⲓϫⲱϫ ⲛ̀ⲥⲓⲟⲩⲣ ⲭⲁϥ ⲉ̀ϩⲣⲏⲓ ⲉ̀ϫⲉⲛ ⲇⲁⲛⲓⲏⲗ.
      ⲛⲉⲙ ⲁⲛⲁⲛⲓⲁⲥ ⲛⲉⲙ ⲁⲍⲁⲣⲓⲁⲥ ⲛⲉⲙ ⲙⲓⲥⲁⲏⲗ.</td>
      <td class="language English"><span style="color:#b00e23">(11)</span> And
      Daniel said to Amelsad, whom the chief of the eunuchs had appointed over
      Daniel, Ananias, Misael, and Azarias.</td>
      <td class="language Greek"><span style="color:#b00e23">(11)</span> καὶ
      εἶπεν Δανιηλ πρὸς Αμελσαδ ὃν κατέστησεν ὁ ἀρχιευνοῦχος ἐπὶ
      Δανιηλ Ανανιαν Μισαηλ Αζαριαν</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ϫⲉ ϭⲟⲛⲧⲉⲛ ⲣⲱ ϧⲁ ⲛⲉⲕⲁⲗⲱⲟⲩⲓ. ⲛⲁⲩⲓ̀ ⲛ̀ⲉϩⲟⲟⲩ. ⲙⲁⲣⲟⲩϯ ⲛⲁⲛ ⲉ̀ⲃⲟⲗ ϧⲉⲛ ⲛⲓϫⲣⲟϫ
      ⲛ̀ⲧⲉ ⲧⲕⲟⲓ. ϩⲓⲛⲁ ⲛ̀ⲧⲉⲛⲟⲩⲱⲙ. ⲛⲉⲙ ⲟⲩⲙⲱⲟⲩ ⲛ̀ⲧⲉⲛⲥⲟϥ.</td>
      <td class="language English"><span style="color:#b00e23">(12)</span>
      Prove now thy servants ten days; and let them give us pulse, and let us
      eat, and let us drink water:</td>
      <td class="language Greek"><span style="color:#b00e23">(12)</span>
      πείρασον δὴ τοὺς παῖδάς σου ἡμέρας δέκα καὶ δότωσαν ἡμῖν
      ἀπὸ τῶν σπερμάτων καὶ φαγόμεθα καὶ ὕδωρ πιόμεθα</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲉⲛⲉⲟⲩⲱⲛϩ ⲉ̀ⲃⲟⲗ ⲙ̀ⲡⲉⲕⲙ̀ⲑⲟ. ⲙ̀ⲡⲓⲣⲏϯ ⲉⲧⲉⲛⲟⲓ ⲙ̀ⲙⲟϥ ⲁ̀ⲛⲟⲛ. ⲛⲉⲙ ⲙ̀ⲫⲣⲏϯ ⲉⲧⲉ
      ⲛⲓⲁⲗⲱⲟⲩⲓ ⲟⲓ ⲙ̀ⲙⲟϥ. ⲛⲏ ⲉⲑⲟⲩⲱⲙ ⲉ̀ⲃⲟⲗ ϩⲁ ϯⲧⲣⲁⲡⲉⲍⲁ ⲙ̀ⲡⲟⲩⲣⲟ. ⲕⲁⲧⲁ ⲫⲣⲏϯ ⲉⲧⲉⲕⲛⲁⲩ
      ⲉ̀ⲣⲟⲛ. ⲉⲕⲉ̀ⲓⲣⲓ ⲛⲉⲙ ⲛⲉⲕⲁⲗⲱⲟⲩⲓ.</td>
      <td class="language English"><span style="color:#b00e23">(13)</span> And
      let our countenances be seen by thee, and the countenances of the
      children that eat at the king’s table; and deal with thy servants
      according as thou shalt see.</td>
      <td class="language Greek"><span style="color:#b00e23">(13)</span> καὶ
      ὀφθήτωσαν ἐνώπιόν σου αἱ ἰδέαι ἡμῶν καὶ αἱ ἰδέαι τῶν
      παιδαρίων τῶν ἐσθιόντων τὴν τράπεζαν τοῦ βασιλέως καὶ καθὼς
      ἂν ἴδῃς ποίησον μετὰ τῶν παίδων σου</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲉⲧⲁϥⲥⲱⲧⲉⲙ ⲛ̀ⲥⲱⲟⲩ ⲁϥϭⲟⲛⲧⲟⲩ ⲙⲓ̅ ⲛ̀ⲉϩⲟⲟⲩ.</td>
      <td class="language English"><span style="color:#b00e23">(14)</span> And
      he hearkened to them, and proved them ten days.</td>
      <td class="language Greek"><span style="color:#b00e23">(14)</span> καὶ
      εἰσήκουσεν αὐτῶν καὶ ἐπείρασεν αὐτοὺς ἡμέρας δέκα</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ⲙⲉⲛⲉⲛⲥⲁ ⲡϫⲱⲕ ⲙ̀ⲓ̅ ⲛ̀ⲉϩⲟⲟⲩ. ⲁϥⲛⲁⲩ ⲉ̀ⲡⲟⲩⲣⲏϯ ⲉ̀ⲛⲁⲛⲉϥ ⲟⲩⲟϩ ⲁⲩϫⲉⲙⲛⲟⲙϯ ϧⲉⲛ
      ⲧⲟⲩⲥⲁⲣⲝ ⲛ̀ϩⲟⲩⲟ ⲉ̀ⲛⲟⲩϣⲫⲏⲣ ⲙ̀ⲙⲁⲓⲏ ⲧⲏⲣⲟⲩ ⲛ̀ⲁⲗⲟⲩ ⲉⲧϧⲉⲛ ⲡⲏⲓ ⲙ̀ⲡⲟⲩⲣⲟ.</td>
      <td class="language English"><span style="color:#b00e23">(15)</span> And
      at the end of the ten days their countenances appeared fairer and stouter
      in flesh, than the children that fed at the king’s table.</td>
      <td class="language Greek"><span style="color:#b00e23">(15)</span> καὶ
      μετὰ τὸ τέλος τῶν δέκα ἡμερῶν ὡράθησαν αἱ ἰδέαι αὐτῶν
      ἀγαθαὶ καὶ ἰσχυραὶ ταῖς σαρξὶν ὑπὲρ τὰ παιδάρια τὰ ἐσθίοντα
      τὴν τράπεζαν τοῦ βασιλέως</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲁϥϣⲱⲡⲓ ⲛ̀ϫⲉ ⲁⲙⲉⲗⲇⲁⲇ ⲉϥⲱⲗⲓ ⲙ̀ⲡⲓⲇⲓⲡⲛⲟⲛ. ⲛⲉⲙ ⲡⲓⲏⲣⲡ ⲛ̀ⲧⲉ ⲡⲟⲩⲥⲱ. ⲛⲁϥϯ ⲛⲱⲟⲩ
      ⲛ̀ⲛⲓϫⲣⲟϫ ⲛ̀ⲧⲉ ⲡⲕⲁϩⲓ.</td>
      <td class="language English"><span style="color:#b00e23">(16)</span> So
      Amelsad took away their supper and the wine of their drink, and gave them
      pulse.</td>
      <td class="language Greek"><span style="color:#b00e23">(16)</span> καὶ
      ἐγένετο Αμελσαδ ἀναιρούμενος τὸ δεῖπνον αὐτῶν καὶ τὸν οἶνον
      τοῦ πόματος αὐτῶν καὶ ἐδίδου αὐτοῖς σπέρματα</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ⲡⲁⲓⲇ̅ ⲛ̀ⲁⲗⲟⲩ. ⲁ ⲫϯ ϯ ⲛⲱⲟⲩ ⲛ̀ⲟⲩⲕⲁϯ. ⲛⲉⲙ ⲟⲩⲉⲙⲓ. ⲛⲉⲙ ⲟⲩⲙⲉⲧⲥⲁⲓⲉ. ⲛ̀ϧⲣⲏⲓ
      ϧⲉⲛ ⲥⲟⲩⲉⲛ ⲥϧⲁⲓ ⲛⲓⲃⲉⲛ. ⲛⲉⲙ ⲥⲟⲫⲓⲁ. ⲟⲩⲟϩ ⲇⲁⲛⲓⲏⲗ ⲁϥⲕⲁϯ ϧⲉⲛ ⲥⲃⲱ ⲛⲓⲃⲉⲛ. ⲛⲉⲙ
      ⲉ̀ϧⲣⲏⲓ ϧⲉⲛ ⲛⲓⲣⲁⲥⲟⲩⲓ.</td>
      <td class="language English"><span style="color:#b00e23">(17)</span> And
      as for these four children, God gave them understanding and prudence in
      all learning and wisdom: and Daniel had understanding in all visions and
      dreams.</td>
      <td class="language Greek"><span style="color:#b00e23">(17)</span> καὶ
      τὰ παιδάρια ταῦτα οἱ τέσσαρες αὐτοί ἔδωκεν αὐτοῖς ὁ θεὸς
      σύνεσιν καὶ φρόνησιν ἐν πάσῃ γραμματικῇ καὶ σοφίᾳ καὶ Δανιηλ
      συνῆκεν ἐν πάσῃ ὁράσει καὶ ἐνυπνίοις</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲙⲉⲛⲉⲛⲥⲁ ⲡϫⲱⲕ ⲛ̀ⲛⲓⲉϩⲟⲟⲩ ⲉⲧⲉⲙ̀ⲙⲁⲩ. ⲁϥⲟⲩⲁϩⲥⲁϩⲛⲓ ⲛ̀ϫⲉ ⲡⲟⲩⲣⲟ. ⲉ̀ⲡϫⲓⲛⲟⲗⲟⲩ
      ⲉ̀ϧⲟⲩⲛ ϣⲁⲣⲟϥ. ⲁϥⲉⲛⲟⲩ ⲉ̀ϧⲟⲩⲛ ⲛ̀ϫⲉ ⲡⲓϫⲱϫ ⲛ̀ⲥⲓⲟⲩⲣ. ⲁϥⲧⲁϩⲱⲟⲩ ⲉ̀ⲣⲁⲧⲟⲩ ⲙ̀ⲡⲉⲙ̀ⲑⲟ
      ⲙ̀ⲡⲟⲩⲣⲟ</td>
      <td class="language English"><span style="color:#b00e23">(18)</span> And
      at the end of the days, after which the king had given orders to bring
      them in, then the chief of the eunuchs brought them in before
      Nabuchodonosor.</td>
      <td class="language Greek"><span style="color:#b00e23">(18)</span> καὶ
      μετὰ τὸ τέλος τῶν ἡμερῶν ὧν εἶπεν ὁ βασιλεὺς εἰσαγαγεῖν
      αὐτούς καὶ εἰσήγαγεν αὐτοὺς ὁ ἀρχιευνοῦχος ἐναντίον
      Ναβουχοδονοσορ</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ⲁϥⲥⲁϫⲓ ⲛⲉⲙⲱⲟⲩ ⲛ̀ϫⲉ ⲡⲟⲩⲣⲟ. ⲉ̀ⲃⲟⲗ ⲛ̀ϧⲏⲧⲟⲩ ⲧⲏⲣⲟⲩ. ⲙ̀ⲡⲟⲩϫⲉⲙ ⲡⲉⲧⲟⲛⲓ
      ⲛ̀ⲇⲁⲛⲓⲏⲗ. ⲛⲉⲙ ⲁⲛⲁⲛⲓⲁⲥ ⲛⲉⲙ ⲁⲍⲁⲣⲓⲁⲥ ⲛⲉⲙ ⲙⲓⲥⲁⲏⲗ. ⲟⲩⲟϩ ⲁⲩⲟϩⲓ ⲉ̀ⲣⲁⲧⲟⲩ ⲙ̀ⲡⲉⲙ̀ⲑⲟ
      ⲙ̀ⲡⲟⲩⲣⲟ.</td>
      <td class="language English"><span style="color:#b00e23">(19)</span> And
      the king spoke with them; and there were not found out of them all any
      like Daniel, and Ananias and Misael, and Azarias: and they stood before
      the king.</td>
      <td class="language Greek"><span style="color:#b00e23">(19)</span> καὶ
      ἐλάλησεν μετ’ αὐτῶν ὁ βασιλεύς καὶ οὐχ εὑρέθησαν ἐκ πάντων
      αὐτῶν ὅμοιοι Δανιηλ καὶ Ανανια καὶ Μισαηλ καὶ Αζαρια καὶ
      ἔστησαν ἐνώπιον τοῦ βασιλέως</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span> ϧⲉⲛ
      ⲥⲁϫⲓ ⲛⲓⲃⲉⲛ ⲛ̀ⲥⲟⲫⲓⲁ. ⲛⲉⲙ ⲟⲩⲉⲡⲓⲥⲧⲏⲙⲓ. ⲟⲩⲟϩ ⲛⲏ ⲉⲧⲁϥⲕⲱϯ ⲛ̀ⲥⲱⲟⲩ ⲛ̀ⲧⲟⲧⲟⲩ ⲛ̀ϫⲉ
      ⲡⲟⲩⲣⲟ. ⲁⲩϫⲉⲙⲟⲩ ⲙ̀ⲓ̅ ⲛ̀ⲕⲱⲃ ⲛ̀ⲥⲟⲡ ⲉⲩⲫⲁϧⲉⲣ ⲉ̀ⲃⲟⲗ. ⲟⲩⲇⲉ ⲛⲓⲣⲉϥϭⲓϣⲏⲙ ⲧⲏⲣⲟⲩ. ⲛⲉⲙ
      ⲛⲓⲁⲗⲱⲟⲩⲓ ⲛⲏ ⲉⲧϧⲉⲛ ⲧⲁⲩⲗⲏ ⲙ̀ⲡⲟⲩⲣⲟ.</td>
      <td class="language English"><span style="color:#b00e23">(20)</span> And
      in every matter of wisdom and knowledge wherein the king questioned them,
      he found them ten times wiser than all the enchanters and sorcerers that
      were in all his kingdom.</td>
      <td class="language Greek"><span style="color:#b00e23">(20)</span> καὶ
      ἐν παντὶ ῥήματι σοφίας καὶ ἐπιστήμης ὧν ἐζήτησεν παρ’ αὐτῶν
      ὁ βασιλεύς εὗρεν αὐτοὺς δεκαπλασίονας παρὰ πάντας τοὺς
      ἐπαοιδοὺς καὶ τοὺς μάγους τοὺς ὄντας ἐν πάσῃ τῇ βασιλείᾳ
      αὐτοῦ</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲁϥϣⲱⲡⲓ ⲛ̀ϫⲉ ⲇⲁⲛⲓⲏⲗ ϣⲁ ⲁⲥⲫⲟⲩⲓ ⲛ̀ⲧⲉ ⲕⲩⲣⲟⲥ ⲡⲟⲩⲣⲟ.</td>
      <td class="language English"><span style="color:#b00e23">(21)</span> And
      Daniel continued till the first year of king Cyrus.</td>
      <td class="language Greek"><span style="color:#b00e23">(21)</span> καὶ
      ἐγένετο Δανιηλ ἕως ἔτους ἑνὸς Κύρου τοῦ βασιλέως</td>
    </tr>
  </table>
</body>
</html>
