<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_15.html" rel="next">
  <link href="proverbs_13.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="proverbs_14">Proverbs 14</h4>

  <table>
    <tr>
      <td><span style="color:#b00e23">(ⲁ̅)</span> ϩⲁⲛⲥⲁⲃⲏ ⲛ̀ϩⲓⲟⲙⲓ ϣⲁⲩⲕⲱⲧ
      ⲛ̀ϩⲁⲛⲏⲓ ϯⲁⲧϩⲏⲧ ⲇⲉ ⲁⲥⲟⲩⲟϫⲡⲟⲩ ϧⲉⲛ ⲡⲉⲥϫⲓϫ</td>
      <td><span style="color:#b00e23">(ⲁ︦)</span> ϣⲁⲣⲉ ⲛ̅ⲥⲁⲃⲉ ⲛ̅ⲥϩⲓⲙⲉ ⲕⲉⲧ
      ϩⲉⲛⲏⲓ̈ ⲧⲉⲧⲛⲁⲣ̅ⲁⲑⲏⲧ ⲇⲉ ⲛⲁϣⲣ̅ϣⲱⲣϥ̅ ϩⲛ̅ ⲛⲉⲥϭⲓϫ.</td>
      <td><span style="color:#b00e23">(1)</span> Wise women build houses: but a
      foolish one digs hers down with her hands.</td>
      <td><span style="color:#b00e23">(1)</span> σοφαὶ γυναῖκες ᾠκοδόµησαν
      οἴκους, ἡ δὲ ἄφρων κατέσκαψεν ταῖς χερσὶν αὐτῆς.</td>
      <td><span style="color:#b00e23">(ⲁ︦)</span> ⳉⲁⲣⲉ ϩⲛ̅ⲣⲙ̅ⲛ̅ϩⲏⲧ ⲛ̅ⲥϩⲓⲙⲉ ⲕⲱⲧ
      ϩⲉⲛⲏⲓ̈ ⲧⲉⲧⲛⲁⲣ̅ⲁⲑⲏⲧ ⲇⲉ ⲛⲁⳉⲣ̅ⳉⲱⲣϥ̅ ⳉⲛ̅ ⲛⲉⲥϭⲓϫ</td>
    </tr>

    <tr>
      <td><span style="color:#b00e23">(ⲃ̅)</span> ⲫⲏ ⲉⲧⲙⲟϣⲓ ϧⲉⲛ ⲟⲩⲥⲱⲟⲩⲧⲉⲛ
      ⲁϥⲉⲣϩⲟϯ ϧⲁⲧϩⲏ ⲙ̀ⲡϭ̅ⲥ̅ ⲫⲏ ⲇⲉ ⲉⲧⲕⲟⲗϫ ϩⲓ ⲛⲉϥⲙⲱⲓⲧ ⲉϥⲉ̀ϭⲓϣⲱϣ</td>
      <td><span style="color:#b00e23">(ⲃ︦)</span> ⲡⲉⲧⲙⲟⲟϣⲉ ϩⲛ̅ ⲟⲩⲥⲟⲟⲩⲧⲛ̅ ⲣ̅ϩⲟⲧⲉ
      ϩⲏⲧϥ̅ ⲙ̅ⲡⲛⲟⲩⲧⲉ ⲡⲉⲧϭⲱⲟⲩϭ ⲇⲉ ⲛ̅ⲛⲉϥϩⲓⲟⲟⲩⲉ ⲛⲁϫⲓⲥⲱϣ.</td>
      <td><span style="color:#b00e23">(2)</span> He that walks uprightly fears
      the Lord; but he that is perverse in his ways shall be dishonoured.</td>
      <td><span style="color:#b00e23">(2)</span> ὁ πορευόµενος ὀρθῶς φοβεῖται
      τὸν κύριον, ὁ δὲ σκολιάζων ταῖς ὁδοῖς αὐτοῦ ἀτιµασθήσεται.</td>
      <td><span style="color:#b00e23">(ⲃ︦)</span> ⲡⲉⲧⲙⲁϩⲉ ⳉⲛ̅ ⲟⲩⲥⲁⲩⲧⲛⲉ ⲣ̅ϩⲛⲱⲱϩⲉ
      ϩⲏⲧϥ̅ ⲙ̅ⲡⲛⲟⲩⲛⲧⲉ ⲡⲉⲧϭⲱⲟⲩϭ ⲇⲉ ⲛ̅ⲛⲉϥⳉⲱⲟⲩ ⲛⲁϫⲓ ϣⲱⲥ</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩϣⲃⲱⲧ ⲛ̀ⲧⲉ ⲡϣⲱϣ ⲉⲧⲛⲏⲟⲩ ⲉ̀ⲃⲟⲗ
      ϧⲉⲛ ⲣⲱⲟⲩ ⲛ̀ⲛⲓⲁⲧϩⲏⲧ ⲛⲓⲥⲫⲟⲧⲟⲩ ⲛ̀ⲧⲉ ⲛⲓⲥⲁⲃⲉⲩ ⲉⲩⲁⲣⲉϩ ⲉ̀ⲣⲱⲟⲩ</td>
      <td><span style="color:#b00e23">(ⲅ︦)</span> ⲟⲩϭⲉⲣⲱⲃ ⲛ̅ⲥⲱϣ ⲡⲉⲧϩⲛ̅ ⲧⲧⲁⲡⲣⲟ
      ⲛ̅ⲛ̅ⲁⲑⲏⲧ ⲛⲉⲥⲡⲟⲧⲟⲩ ⲇⲉ ⲛ̅ⲛ̅ⲥⲟⲫⲟⲥ ⲛⲁϩⲁⲣⲉϩ ⲉⲣⲟⲟⲩ.</td>
      <td><span style="color:#b00e23">(3)</span> Out of the mouth of fools
      comes a rod of pride; but the lips of the wise preserve them.</td>
      <td><span style="color:#b00e23">(3)</span> ἐκ στόµατος ἀφρόνων βακτηρία
      ὕβρεως, χείλη δὲ σοφῶν φυλάσσει αὐτούς.</td>
      <td><span style="color:#b00e23">(ⲅ︦)</span> ⲟⲩϭⲉⲣⲱⲃ ⲛ̅ϣⲱⲥ ⲡⲉⲧⳉⲛ̅ ⲧⲧⲁⲡⲣⲟ
      ⲛ̅ⲛ̅ⲁⲑⲏⲧ ⲛ̅ⲥⲡⲁⲧⲟⲩ ⲛ̅ⲛ̅ⲥⲟⲫⲟⲥ ⲛⲁⲉⲣⲏϩⲧⲉ ⲁⲣⲁⲩ</td>
    </tr>

    <tr>
      <td><span style="color:#b00e23">(ⲇ̅)</span> ⲫⲙⲁ ⲉⲧⲉⲙ̀ⲙⲟⲛ ⲉϩⲉ ⲙ̀ⲙⲟϥ
      ⲛⲓⲟⲩⲟⲛϩϥ ⲥⲉⲧⲟⲩⲃⲏⲟⲩⲧ ⲫⲙⲁ ⲇⲉ ⲉⲧⲉ ⲟⲩⲟⲛ ⲟⲩⲙⲏϣ ⲛ̀ⲟⲩⲧⲁϩ ⲙ̀ⲙⲟϥ ⲥⲉⲟⲩⲟⲛϩ ⲉ̀ⲃⲟⲗ
      ⲛ̀ϫⲉ ⲧϫⲟⲙ ⲛ̀ϯⲉϩⲉⲥ</td>
      <td><span style="color:#b00e23">(ⲇ︦)</span> ⲛⲟⲩⲟⲙϥ ϣⲟⲩⲉⲓⲧ ϩⲙ̅ ⲡⲙⲁ
      ⲉⲧⲉⲙⲛ̅ⲉϩⲉ ⲛ̅ϩⲏⲧϥ ⲧϭⲟⲙ ⲛ̅ⲧⲉϩⲉ ⲟⲩⲟⲛϩ̅ ⲉⲃⲟⲗ ϩⲙ̅ ⲡⲙⲁ ⲉⲧⲉ ⲟⲩⲛ̅ ϩⲁϩ ⲛ̅ϩⲏⲧϥ̅
      ⲛ̅ⲅⲉⲛⲏⲙⲁ.</td>
      <td><span style="color:#b00e23">(4)</span> Where no oxen are, the cribs
      are clean; but where there is abundant produce, the strength of the ox is
      apparent.</td>
      <td><span style="color:#b00e23">(4)</span> οὗ µή εἰσιν βόες, φάτναι
      καθαραί· οὗ δὲ πολλὰ γενήµατα, φανερὰ βοὸς ἰσχύς.</td>
      <td><span style="color:#b00e23">(ⲇ︦)</span> ⲛ̅ⲟⲩⲁⲛϥ ϣⲟⲩⲉⲓⲧ ⲙ̅ⲡⲙⲁ ⲉⲧⲉ ⲙⲛ̅
      ⲉϩⲉ ⲛ̅ⳉⲏⲧϥ ⲛ̅ϭⲁⲙ ⲇⲉ ⲛ̅ⲧⲉϩⲉ ⲟⲩⲁⲛϩ̅ ⲁⲃⲁⲗ ⳉⲙ̅ ⲡⲙⲁ ⲉⲧⲉ ⲟⲩⲛ̅ ϩⲁϩ ⲛ̅ⳉⲏⲧϥ̅
      ⲛ̅ⲅⲉⲛⲏⲙⲁ</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲙⲉⲑⲣⲉ ⲉϥⲉⲛϩⲟⲧ
      ⲙ̀ⲡⲁϥϫⲉⲙⲉⲑⲛⲟⲩϫ ϣⲁϥϩⲓⲥⲁϩϯ ϫⲉ ϧⲉⲛ ⲟⲩⲙⲉⲑⲛⲟⲩϫ ⲛ̀ϫⲉ ⲟⲩⲙⲉⲑⲣⲉ ⲛ̀ⲟϫⲓ</td>
      <td><span style="color:#b00e23">(ⲉ︦)</span> ⲙⲛ̅ ⲟⲩⲙⲛ̅ⲧⲣⲉ ⲙ̅ⲡⲓⲥⲧⲟⲥ ⲛⲁϫⲓϭⲟⲗ
      ϣⲁⲣⲉ ⲟⲩⲙⲛ̅ⲧⲣⲉ ⲇⲉ ⲛ̅ϫⲓⲛ̅ϭⲟⲛⲥ̅ ⲧⲙ̅ϩⲉ ϩⲉⲛϭⲟⲗ.</td>
      <td><span style="color:#b00e23">(5)</span> A faithful witness does not
      lie; but an unjust witness kindles falsehoods.</td>
      <td><span style="color:#b00e23">(5)</span> µάρτυς πιστὸς οὐ ψεύδεται,
      ἐκκαίει δὲ ψεύδη µάρτυς ἄδικος.</td>
      <td><span style="color:#b00e23">(ⲉ︦)</span> ⲙⲛ̅ ⲟⲩⲙⲛ̅ⲧⲣⲉ ⲙ̅ⲡⲓⲥⲧⲟⲥ ⲛⲁϫⲓ
      ϭⲁⲗ ⳉⲁⲣⲉ ⲟⲩⲙⲛ̅ⲧⲣⲉ ⲇⲉ ⲛ̅ϫⲓⲛ̅ϭⲁⲛⲥ̅ ⲧⲙ̅ϩⲟ ϫⲓϭⲁⲗ</td>
    </tr>

    <tr>
      <td><span style="color:#b00e23">(ⲋ̅)</span> ⲉⲕⲉ̀ⲕⲱϯ ⲛ̀ⲥⲁ ϯⲥⲟⲫⲓⲁ ⲛ̀ⲧⲟⲧⲟⲩ
      ⲛ̀ⲛⲓⲥⲁⲙⲡⲉⲧϩⲱⲟⲩ ⲟⲩⲟϩ ⲛ̀ⲛⲉⲕϫⲉⲙⲥ ϯⲉⲥⲑⲉⲥⲓⲥ ⲇⲉ ⲉⲥⲙⲟⲧⲉⲛ ⲛ̀ⲛⲓⲥⲁⲃⲉⲩ</td>
      <td><span style="color:#b00e23">(ⲋ︦)</span> ⲕⲛⲁϣⲓⲛⲉ ⲛ̅ⲥⲁ ⲧⲥⲟⲫⲓⲁ ⲛ̅ⲧⲛ̅
      ⲛⲉⲧⲑⲟⲟⲩ ⲛⲅ̅ⲧⲙ̅ϭⲛ̅ⲧⲥ ⲧⲁⲓⲥⲑⲏⲥⲓⲥ ⲇⲉ ⲥⲃ̅ⲧⲱⲧ ⲛ̅ⲧⲟⲟⲧⲟⲩ ⲛ̅ⲛ̅ⲥⲁⲃⲉ.</td>
      <td><span style="color:#b00e23">(6)</span> Thou shalt seek wisdom with
      bad men, and shalt not find it; but discretion is easily available with
      the prudent.</td>
      <td><span style="color:#b00e23">(6)</span> ζητήσεις σοφίαν παρὰ κακοῖς
      καὶ οὐχ εὑρήσεις, αἴσθησις δὲ παρὰ φρονίµοις εὐχερής.</td>
      <td><span style="color:#b00e23">(ⲋ︦)</span> ⲕⲛⲁϣⲓⲛⲉ ⲥⲉ ⲧⲥⲟⲫⲓⲁ ⲧⲛ̅ ⲛⲉⲧϩⲁⲩ
      ⲕⲧⲙⲛ̅ϭⲛ̅ⲧⲥ ⲧⲁⲓⲥⲑⲏⲥⲓⲥ ⲇⲉ ⲥⲃ̅ⲧⲱⲧ ⲛ̅ⲧⲟⲟⲧⲟⲩ ⲛ̅ⲛ̅ⲥⲁⲃⲉⲩⲉ</td>
    </tr>

    <tr>
      <td><span style="color:#b00e23">(ⲍ̅)</span> ϩⲱⲃ ⲇⲉ ⲛⲓⲃⲉⲛ ϩⲁⲛϫⲁϫⲓ ⲛⲉⲙ
      ⲟⲩⲣⲱⲙⲓ ⲛ̀ⲁⲧϩⲏⲧ ϩⲁⲛϩⲟⲡⲗⲟⲛ ⲇⲉ ⲛ̀ⲧⲉ ⲡⲕⲁϯ ⲛⲉⲙ ⲛⲓⲥⲫⲟⲧⲟⲩ ⲛ̀ⲧⲉ ⲛⲓⲥⲁⲃⲉ</td>
      <td><span style="color:#b00e23">(ⲍ︦)</span> ϩⲱⲃ ⲛⲓⲙ ϯⲟⲩⲃⲉ ⲡⲣⲱⲙⲉ ⲛ̅ⲁⲑⲏⲧ
      ϩⲉⲛϩⲟⲡⲗⲟⲛ ⲇⲉ ⲛⲁⲓⲥⲑⲏⲥⲓⲥ ⲛⲉ ⲛⲉⲥⲡⲟⲧⲟⲩ ⲛ̅ⲛ̅ⲥⲁⲃⲉ.</td>
      <td><span style="color:#b00e23">(7)</span> All things are adverse to a
      foolish man; but wise lips are the weapons of discretion.</td>
      <td><span style="color:#b00e23">(7)</span> πάντα ἐναντία ἀνδρὶ ἄφρονι,
      ὅπλα δὲ αἰσθήσεως χείλη σοφά.</td>
      <td><span style="color:#b00e23">(ⲍ︦)</span> ϩⲱⲃ ⲛⲓⲙ ϯⲟⲩⲃⲉ ⲡⲣⲱⲙⲉ ⲛ̅ⲁⲑⲏⲧ
      ϩⲉⲛϩⲟⲡⲗⲟⲛ ⲇⲉ ⲛ̅ⲁⲓⲥⲑⲏⲥⲓⲥ ⲛⲉ ⲛ̅ⲥⲡⲁⲧⲟⲩ ⲛ̅ⲛ̅ⲥⲁⲃⲉⲩⲉ</td>
    </tr>

    <tr>
      <td><span style="color:#b00e23">(ⲏ̅)</span> ⲧⲉⲥⲃⲱ ⲛ̀ⲧⲉ ⲛⲓⲥⲁⲃⲉⲩ ϣⲁⲥⲥⲟⲩⲧⲱⲛ
      ⲛ̀ⲟⲩⲙⲱⲓⲧ ϯⲙⲉⲧⲁⲧⲕⲁϯ ⲇⲉ ⲛ̀ⲧⲉ ⲛⲓⲁⲧϩⲏⲧ ⲁⲥϧⲉⲛ ⲟⲩⲡⲗⲁⲛⲏ</td>
      <td><span style="color:#b00e23">(ⲏ︦)</span> ⲧⲥⲟⲫⲓⲁ ⲛ̅ⲛ̅ⲣⲙ̅ⲛ̅ϩⲏⲧ ⲛⲁⲉⲓⲙⲉ
      ⲉⲛⲉⲩϩⲓⲟⲟⲩⲉ ⲧⲙⲛ̅ⲧⲁⲑⲏⲧ ⲇⲉ ⲛ̅ⲛ̅ⲁⲧⲥⲃⲱ ϩⲛ̅ ⲟⲩⲡⲗⲁⲧⲓⲁ.</td>
      <td><span style="color:#b00e23">(8)</span> The wisdom of the prudent will
      understand their ways; but the folly of fools leads astray.</td>
      <td><span style="color:#b00e23">(8)</span> σοφία πανούργων ἐπιγνώσεται
      τὰς ὁδοὺς αὐτῶν, ἄνοια δὲ ἀφρόνων ἐν πλάνῃ.</td>
      <td><span style="color:#b00e23">(ⲏ︦)</span> ⲧⲥⲟⲫⲓⲁ ⲛ̅ⲛ̅ⲣⲙ̅ⲛ̅ⲛⲟⲩⲛⲧⲉ ⲛⲁⲙ̅ⲙⲉ
      ⲁⲛⲟⲩⳉⲱⲟⲩ ⲧⲙⲛ̅ⲧⲁⲑⲏⲧ ⲇⲉ ⲛ̅ⲛ̅ⲁⲧⲥⲃⲟⲩ ⳉⲛ̅ ⲟⲩⲡⲗⲁⲧⲓⲁ</td>
    </tr>

    <tr>
      <td><span style="color:#b00e23">(ⲑ̅)</span> ⲛⲓⲏⲓ ⲛ̀ⲧⲉ ⲛⲓⲡⲁⲣⲁⲛⲟⲙⲟⲥ
      ⲉϥⲉ̀ϣⲱⲡⲓ ⲉ̀ⲣⲱⲟⲩ ⲛ̀ϫⲉ ⲡⲓⲧⲟⲩⲃⲟ ⲛⲓⲏⲓ ⲛ̀ⲧⲉ ⲛⲓⲑⲙⲏⲓ ⲥⲉϣⲏⲡ</td>
      <td><span style="color:#b00e23">(ⲑ︦)</span> ⲛ̅ⲏⲓ̈ ⲛ̅ⲙ̅ⲡⲁⲣⲁⲛⲟⲙⲟⲥ ⲙ̅ⲡϣⲁ
      ⲛ̅ⲟⲩⲧⲃ̅ⲃⲟ ⲛⲏⲓ̈ ⲇⲉ ⲛ̅ⲛ̅ⲇⲓⲕⲁⲓⲟⲥ ⲥⲟⲧⲡ̅.</td>
      <td><span style="color:#b00e23">(9)</span> The houses of transgressors
      will need purification; but the houses of the just are acceptable.</td>
      <td><span style="color:#b00e23">(9)</span> οἰκίαι παρανόµων ὀφειλήσουσιν
      καθαρισµόν, οἰκίαι δὲ δικαίων δεκταί.</td>
      <td><span style="color:#b00e23">(ⲑ︦)</span> ⲛ̅ⲏⲓ̈ ⲛ̅ⲙ̅ⲡⲁⲣⲁⲛⲟⲙⲟⲥ ⲙ̅ⲡϣⲁ
      ⲛ̅ⲟⲩⲧⲃ̅ⲃⲟⲩⲟ ⲛ̅ⲏⲓ̈ ⲇⲉ ⲛ̅ⲛ̅ⲇⲓⲕⲁⲓⲟⲥ ⲥⲁⲧⲡ</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩϩⲏⲧ ⲛ̀ⲣⲉϥⲕⲁϯ ⲛ̀ⲧⲉ ⲟⲩⲣⲱⲙⲓ
      ⲧⲉϥⲯⲩⲭⲏ ϧⲉⲛ ⲡⲉⲙⲕⲁϩ ⲛ̀ϩⲏⲧ ⲉ̀ϣⲱⲡ ⲇⲉ ⲉϥⲟⲩⲛⲟϥ ⲙ̀ⲡⲁϥⲙⲟⲩϫⲧ ⲛⲉⲙ ⲡϣⲱϣ</td>
      <td><span style="color:#b00e23">(ⲓ︦)</span> ⲡϩⲏⲧ ⲛ̅ⲟⲩⲣⲱⲙⲉ ⲛ̅ⲣⲉϥⲁⲓⲥⲑⲁⲛⲉ
      ⲟⲩⲗⲩⲡⲏ ⲡⲉ ⲛ̅ⲧⲉϥⲯⲩⲭⲏ ϩⲟⲧⲁⲛ ⲇⲉ ⲉϥϣⲁⲛⲉⲩⲫⲣⲁⲛⲉ ⲙⲉⲣⲉ ⲧⲗⲩⲡⲏ ⲧⲱϩ ⲛⲙ̅ⲙⲁϥ.</td>
      <td><span style="color:#b00e23">(10)</span> If a man’s mind is
      intelligent, his soul is sorrowful; and when he rejoices, he has no
      fellowship with pride.</td>
      <td><span style="color:#b00e23">(10)</span> καρδία ἀνδρὸς αἰσθητική,
      λυπηρὰ ψυχὴ αὐτοῦ· ὅταν δὲ εὐφραίνηται, οὐκ ἐπιµείγνυται ὕβρει.</td>
      <td><span style="color:#b00e23">(ⲓ︦)</span> ⲡϩⲏⲧ ⲛ̅ⲟⲩⲣⲱⲙⲉ ⲛ̅ⲣⲉϥⲣ̅ⲁⲓⲥⲑⲁⲛⲉ
      ⲟⲩⲗⲩⲡⲏ ⲡⲉ ⲛ̅ⲧϥ̅ⲯⲩⲭⲏ ϩⲟⲧⲁⲛ ⲇⲉ ⲁϥϣⲁⲣ̅ⲉⲩⲫⲣⲁⲛⲉ ⲙⲁⲣⲉ ⲧⲗⲩⲡⲏ ⲧⲱⳉ ⲛⲉⲙⲉϥ</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲛⲓⲏⲓ ⲛ̀ⲧⲉ ⲛⲓⲁⲥⲉⲃⲏⲥ ⲥⲉⲛⲁⲧⲁⲕⲟ
      ⲛⲓⲥⲕⲩⲛⲏ ⲇⲉ ⲛ̀ⲧⲉ ⲛⲏ ⲉⲧⲥⲟⲩⲧⲱⲛ ⲥⲉⲛⲁⲥⲉⲙⲛⲓ</td>
      <td><span style="color:#b00e23">(ⲓ︦ⲁ︦)</span> ⲛ̅ⲏⲓ̈ ⲛ̅ⲛ̅ⲁⲥⲉⲃⲏⲥ ⲛⲁⲧⲁⲕⲟ
      ⲛⲉⲥⲕⲏⲡⲏ ⲇⲉ ⲛ̅ⲛ̅ⲇⲓⲕⲁⲓⲟⲥ ⲛⲁⲁϩⲉⲣⲁⲧⲟⲩ.</td>
      <td><span style="color:#b00e23">(11)</span> The houses of ungodly men
      shall be utterly destroyed; but the tabernacles of them that walk
      uprightly shall stand.</td>
      <td><span style="color:#b00e23">(11)</span> οἰκίαι ἀσεβῶν ἀφανισθήσονται,
      σκηναὶ δὲ κατορθούντων στήσονται.</td>
      <td><span style="color:#b00e23">(ⲓ︦ⲁ︦)</span> ⲛ̅ⲏⲓ̈ ⲛ̅ⲛ̅ⲁⲥⲉⲃⲏⲥ ⲛⲁⲧⲉⲕⲟ
      ⲛ̅ⲥⲕⲏⲛⲏ ⲇⲉ ⲛ̅ⲛ̅ⲇⲓⲕⲁⲓⲟⲥ ⲛⲁⲱϩⲉ ⲁⲣⲉⲧⲟⲩ</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟⲛ ⲟⲩⲙⲱⲓⲧ ⲉⲣⲉ ⲛⲓⲣⲱⲙⲓ ⲙⲉⲩⲓ
      ⲉ̀ⲣⲟϥ ϫⲉ ϥⲥⲟⲩⲧⲱⲛ ⲧⲉϥϧⲁⲉ̀ ⲇⲉ ⲉⲥϩⲛⲏⲟⲩ ⲉ̀ϩⲣⲏⲓ ⲉ̀ⲧϧⲁⲏ̀ ⲛ̀ⲁⲙⲉⲛϯ</td>
      <td><span style="color:#b00e23">(ⲓ︦ⲃ︦)</span> ⲟⲩⲛ ⲟⲩϩⲓⲏ ⲉⲣⲉ ⲡⲣⲱⲙⲉ ⲙⲉⲉⲩⲉ
      ⲉⲣⲟⲥ ϫⲉ ⲉⲥⲥⲟⲩⲧⲱⲛ ⲉⲣⲉ ⲧⲉⲥϩⲁⲏ ⲇⲉ ⲡⲏϩ ⲉⲡϣⲓⲕ ⲛ̅ⲁⲙⲛ̅ⲧⲉ.</td>
      <td><span style="color:#b00e23">(12)</span> There is a way which seems to
      be right with men, but the ends of it reach to the depths of hell.</td>
      <td><span style="color:#b00e23">(12)</span> ἔστιν ὁδὸς ἣ δοκεῖ ὀρθὴ εἶναι
      παρὰ ἀνθρώποις, τὰ δὲ τελευταῖα αὐτῆς ἔρχεται εἰς πυθµένα ᾅδου.</td>
      <td><span style="color:#b00e23">(ⲓ︦ⲃ︦)</span> ⲟⲩⲛ̅ ϩⲉⲛⳉⲟ ⲉ ⲛⲣⲱⲙⲉ ⲙⲉⲩⲉ ϫⲉ
      ⲥⲉⲥⲟⲩⲧⲱⲛ ⲉ ⲧⲟⲩⳉⲁⲉⲓ ⲡⲏϩ ⲁⲡϣⲓⲕ ⲛ̅ⲁⲙⲛ̅ⲧⲉ</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ϧⲉⲛ ⲛⲓⲟⲩⲛⲟϥ ⲙ̀ⲡⲁϥⲙⲟⲩϫⲧ ⲛ̀ϫⲉ
      ⲡⲓⲕⲁϯ ⲛ̀ϩⲏⲧ ⲡⲓⲣⲁϣⲓ ⲇⲉ ⲛ̀ϧⲁⲉ̀ ϣⲁϥⲓ̀ ⲉ̀ⲡϧⲏⲓⲃⲓ</td>
      <td><span style="color:#b00e23">(ⲓ︦ⲅ︦)</span> ⲙⲉⲣⲉ ⲧⲗⲩⲡⲏ ⲧⲱϩ ⲙⲛ̅ ⲡⲟⲩⲛⲟϥ
      ϣⲁⲣⲉ ⲑⲁⲏ ⲇⲉ ⲙ̅ⲡⲣ̅ⲁϣⲉ ⲉⲓ ⲉⲡϩⲏⲃⲉ.</td>
      <td><span style="color:#b00e23">(13)</span> Grief mingles not with mirth;
      and joy in the end comes to grief.</td>
      <td><span style="color:#b00e23">(13)</span> ἐν εὐφροσύναις οὐ
      προσµείγνυται λύπη, τελευταία δὲ χαρὰ εἰς πένθος ἔρχεται.</td>
      <td><span style="color:#b00e23">(ⲓ︦ⲅ︦)</span> ⲙⲁⲣⲉ ⲧⲗⲩⲡⲏ ⲧⲱⳉ ⲙⲛ̅ ⲡⲟⲩⲛⲁϥ
      ⳉⲁⲣⲉ ⲧⳉⲁⲉⲓ ⲇⲉ ⲙ̅ⲡⲣⲉϣⲉ ⲉⲓ ⲁⲫⲏⲃⲉ</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ϥⲛⲁⲙⲁϩⲏⲧϥ ⲛ̀ⲛⲉϥⲙⲱⲓⲧ ⲛ̀ϫⲉ
      ⲡⲓⲛⲁϣⲧ ϩⲏⲧ ⲟⲩⲣⲱⲙⲓ ⲇⲉ ⲉ̀ⲛⲁⲅⲁⲑⲟⲥ ϥⲛⲁⲟⲓ ⲛ̀ⲛⲉϥⲙⲉⲩⲓ</td>
      <td><span style="color:#b00e23">(ⲓ︦ⲇ︦)</span> ⲡⲛⲁϣⲧ̅ ϩⲏⲧ ⲛⲁⲥⲉⲓ
      ⲛ̅ⲛⲉϥϩⲓⲟⲟⲩⲉ ⲙⲁⲩⲁⲁϥ. ⲡⲣⲱⲙⲉ ⲇⲉ ⲉⲧⲟⲩⲁⲁⲃ ⲉⲃⲟⲗ ϩⲛ̅ ⲛⲉϥⲙⲉⲉⲩⲉ.</td>
      <td><span style="color:#b00e23">(14)</span> A stout-hearted man shall be
      filled with his own ways; and a good man with his own thoughts.</td>
      <td><span style="color:#b00e23">(14)</span> τῶν ἑαυτοῦ ὁδῶν πλησθήσεται
      θρασυκάρδιος, ἀπὸ δὲ τῶν διανοηµάτων αὐτοῦ ἀνὴρ ἀγαθός.</td>
      <td><span style="color:#b00e23">(ⲓ︦ⲇ︦)</span> ⲡⲛⲁⳉⲧϩⲏⲧ ⲛⲁⲥⲉⲓ ⲛ̅ⲛⲉϥⳉⲱⲟⲩ
      ⲟⲩⲁϩⲉⲉⲧϥ ⲡⲣⲱⲙⲉ ⲇⲉ ⲉⲧⲟⲩⲁⲁⲃⲉ ⲁⲃⲁⲗ ⳉⲛ̅ ⲛⲉϥⲙⲉⲉⲩⲉ</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲡⲓⲁⲧⲡⲉⲧϩⲱⲟⲩ ϣⲁϥⲧⲉⲛϩⲉⲧ ⲥⲁϫⲓ
      ⲛⲓⲃⲉⲛ ⲡⲓⲡⲁⲛⲟⲩⲣⲅⲟⲥ ⲇⲉ ϣⲁϥⲓ̀ ⲉ̀ⲟⲩⲱⲙ ⲛϩⲏⲧ</td>
      <td><span style="color:#b00e23">(ⲓ︦ⲉ︦)</span> ϣⲁⲣⲉ ⲡⲃⲁⲗϩⲏⲧ ⲧⲁⲛϩⲉ ⲧϣⲁϫⲉ
      ⲛⲓⲙ ϣⲁⲣⲉ ⲛ̅ⲥⲁⲃⲉ ⲇⲉ ⲣ̅ϩⲧⲏϥ.</td>
      <td><span style="color:#b00e23">(15)</span> The simple believes every
      word: but the prudent man betakes himself to after-thought.</td>
      <td><span style="color:#b00e23">(15)</span> ἄκακος πιστεύει παντὶ λόγῳ,
      πανοῦργος δὲ ἔρχεται εἰς µετάνοιαν.</td>
      <td><span style="color:#b00e23">(ⲓ︦ⲉ︦)</span> ⳉⲁⲣⲉ ⲡⲃⲁⲗϩⲏⲧ ⲣ̅ⲡⲓⲥⲧⲉⲩⲉ
      ⲁϣⲉϫⲉ ⲛⲓⲙ ⳉⲁⲣⲉ ⲡⲥⲁⲃⲉ ⲇⲉ ⲣ̅ϩⲧⲏϥ</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲡⲓⲥⲁⲃⲉ ⲇⲉ ⲉⲧⲁϥⲉⲣϩⲟϯ ⲁϥⲣⲓⲕⲓ
      ⲥⲁⲃⲟⲗ ⲙ̀ⲡⲓⲡⲉⲧϩⲱⲟⲩ ⲡⲓⲁⲧϩⲏⲧ ⲇⲉ ⲉⲣⲉ̀ϩⲑⲏϥ ⲭⲏ ⲉ̀ⲣⲟϥ ⲙ̀ⲙⲁⲩⲁⲧϥ ϣⲁϥⲙⲟⲩϫⲧ ⲛⲉⲙ
      ⲛⲓⲁⲛⲟⲙⲟⲥ</td>
      <td><span style="color:#b00e23">(ⲓ︦ⲋ︦)</span> ⲉⲣϣⲁⲛ ⲡⲥⲟⲫⲟⲥ ⲣ̅ϩⲟⲧⲉ
      ϣⲁϥⲣⲁⲕⲧϥ̅ ⲉⲃⲟⲗ ⲙ̅ⲡⲉⲑⲟⲟⲩ ϣⲁⲣⲉ ⲡⲁⲑⲏⲧ ⲇⲉ ⲧⲱϩ ⲛⲙ̅ⲙⲁϥ ϩⲛ̅ ⲟⲩⲧⲁϫⲣⲟ.</td>
      <td><span style="color:#b00e23">(16)</span> A wise man fears, and departs
      from evil; but the fool trusts in himself, and joins himself with the
      transgressor.</td>
      <td><span style="color:#b00e23">(16)</span> σοφὸς φοβηθεὶς ἐξέκλινεν ἀπὸ
      κακοῦ, ὁ δὲ ἄφρων ἑαυτῷ πεποιθὼς µείγνυται ἀνόµῳ.</td>
      <td><span style="color:#b00e23">(ⲓ︦ⲋ︦)</span> ⲁϣⲁ ⲡⲥⲟⲫⲟⲥ ⲣ̅ϩⲛⲱϩⲉ
      ⳉⲁⲣⲉϥⲣⲉⲕⲧϥ̅ ⲁⲃⲁⲗ ⲙ̅ⲡⲉⲑⲁⲩ ⳉⲁⲣⲉ ⲡⲁⲑⲏⲧ ⲇⲉ ⲧⲱⳉ ⲛⲉⲙⲉϥ ⳉⲛ̅ ⲟⲩⲧⲁϫⲣⲟ</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲡⲓⲣⲉϥϫⲱⲛⲧ ⲛ̀ⲭⲱⲗⲉⲙ ⲁϥⲉⲣϩⲱⲃ
      ϧⲉⲛ ⲟⲩⲙⲉⲧⲁⲧⲥⲟϭⲛⲓ ⲟⲩⲣⲱⲙⲓ ⲇⲉ ⲛ̀ⲥⲁⲃⲉ ϣⲁϥϥⲁⲓ ϧⲁ ⲟⲩⲙⲏϣ ⲛ̀ϩⲱⲃ</td>
      <td><span style="color:#b00e23">(ⲓ︦ⲍ︦)</span> ϣⲁⲣⲉ ⲡⲉⲧϭⲉⲡⲏ ⲉϭⲱⲛⲧ̅ ⲉⲓⲣⲉ
      ⲛ̅ⲟⲩⲙⲛ̅ⲧⲁⲧϣⲟϫⲛⲉ ϣⲁⲣⲉ ⲟⲩⲣⲱⲙⲉ ⲇⲉ ⲛ̅ⲥⲟⲫⲟⲥ ϥⲓ ⲉⲣⲟϥ ⲉⲙⲁⲧⲉ.</td>
      <td><span style="color:#b00e23">(17)</span> A passionate man acts
      inconsiderately; but a sensible man bears up under many things.</td>
      <td><span style="color:#b00e23">(17)</span> ὀξύθυµος πράσσει µετὰ
      ἀβουλίας, ἀνὴρ δὲ φρόνιµος πολλὰ ὑποφέρει.</td>
      <td><span style="color:#b00e23">(ⲓ︦ⲍ︦)</span> ⳉⲁⲣⲉ ⲡⲉⲧϭⲗⲁⲙ ⲁϭⲱⲛⲧ ⲉⲓⲣⲉ ⳉⲛ̅
      ⲟⲩⲙⲛ̅ⲧⲁⲧϣⲁϫⲛⲉ ⳉⲁⲣⲉ ⲟⲩⲣⲱⲙⲉ ⲇⲉ ⲛ̅ⲥⲟⲫⲟⲥ ϥⲓ ⲁⲣⲁϥ ⲙ̅ⲡϣⲁ</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲉⲩⲉ̀ⲫⲱϣ ⲛ̀ϯⲕⲁⲕⲓⲁ ⲉ̀ϩⲣⲁⲩ
      ⲛ̀ϫⲉ ⲛⲓⲁⲧϩⲏⲧ ⲛⲓⲥⲁⲃⲉⲩ ⲇⲉ ⲉⲩⲉ̀ⲁⲙⲟⲛⲓ ⲙ̀ⲡⲓⲕⲁϯ</td>
      <td><span style="color:#b00e23">(ⲓ︦ⲏ︦)</span> ⲛ̅ⲁⲑⲏⲧ ⲛⲁⲡⲱϣ ⲉϫⲱⲟⲩ ⲛ̅ⲧⲕⲁⲕⲓⲁ
      ϣⲁⲣⲉ ⲛ̅ⲥⲁⲃⲉ ⲇⲉ ⲁⲙⲁϩⲧⲉ ⲛ̅ⲟⲩⲁⲓⲥⲑⲏⲥⲓⲥ.</td>
      <td><span style="color:#b00e23">(18)</span> Fools shall have mischief for
      their portion; but the prudent shall take fast hold of
      understanding.</td>
      <td><span style="color:#b00e23">(18)</span> µεριοῦνται ἄφρονες κακίαν, οἱ
      δὲ πανοῦργοι κρατήσουσιν αἰσθήσεως.</td>
      <td><span style="color:#b00e23">(ⲓ︦ⲏ︦)</span> ⲛ̅ⲁⲑⲏⲧ ⲛⲁⲡⲱϣⲉ ⲁϫⲱⲟⲩ
      ⲛ̅ⲧⲕⲁⲕⲓⲁ ⳉⲁⲣⲉ ⲛ̅ⲥⲁⲃⲉ ⲇⲉ ⲉⲙⲁϩⲧⲉ ⲛ̅ⲟⲩⲁⲓⲥⲑⲏⲥⲓⲥ</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲉⲩⲉ̀ⲥⲗⲁϯ ⲛ̀ϫⲉ ⲛⲓⲥⲁⲙⲡⲉⲧϩⲱⲟⲩ
      ⲙ̀ⲡⲉⲙ̀ⲑⲟ ⲛ̀ⲛⲓⲁⲅⲁⲑⲟⲥ ⲟⲩⲟϩ ⲛⲓⲁⲥⲉⲃⲏⲥ ⲉⲩⲉ̀ϣⲉⲙϣⲓ ⲛⲁϩⲣⲉⲛ ⲫⲣⲟ ⲛ̀ⲛⲓⲑⲙⲏⲓ</td>
      <td><span style="color:#b00e23">(ⲓ︦ⲑ︦)</span> ⲛⲉⲑⲟⲟⲩ ⲛⲁϩⲉ ⲙ̅ⲡⲉⲙ̅ⲧⲟ ⲉⲃⲟⲗ
      ⲛ̅ⲛⲉⲧⲛⲁⲛⲟⲩⲟⲩ ⲁⲩⲱ ⲛ̅ⲁⲥⲉⲃⲏⲥ ⲛⲁϣⲙ̅ϣⲉ ϩⲓⲣⲛ̅ ⲛ̅ⲣⲟ ⲛ̅ⲛ̅ⲇⲓⲕⲁⲓⲟⲥ</td>
      <td><span style="color:#b00e23">(19)</span> Evil men shall fall before
      the good; and the ungodly shall attend at the gates of the
      righteous.</td>
      <td><span style="color:#b00e23">(19)</span> ὀλισθήσουσιν κακοὶ ἔναντι
      ἀγαθῶν, καὶ ἀσεβεῖς θεραπεύσουσιν θύρας δικαίων.</td>
      <td><span style="color:#b00e23">(ⲓ︦ⲑ︦)</span> ⲛⲉⲧϩⲁⲩ ⲛⲁϩⲉⲓ̈ⲉ ⲙ̅ⲡⲙ̅ⲧⲟ ⲁⲃⲁⲗ
      ​ⲛ̅ⲛⲉⲧⲛⲁⲛⲟⲩⲟⲩ ⲁⲟⲩ ⲛ̅ⲁⲥⲉⲃⲏⲥ ⲛⲁϣⲙ̅ϣⲉ ⲛ̅ⲣ̅ⲣⲟ ⲛ̅ⲛ̅ⲇⲓⲕⲁⲓⲟⲥ</td>
    </tr>

    <tr>
      <td><span style="color:#b00e23">(ⲕ̅)</span> ϩⲁⲛϣⲫⲏⲣ ⲉⲩⲉ̀ⲙⲉⲥⲧⲉ ϩⲁⲛϣⲫⲏⲣ
      ⲛ̀ϩⲏⲕⲓ ⲥⲉⲟϣ ⲇⲉ ⲛ̀ϫⲉ ⲛⲓϣⲫⲏⲣ ⲛ̀ⲧⲉ ⲛⲓⲣⲁⲙⲁⲟ</td>
      <td><span style="color:#b00e23">(ⲕ︦)</span> ϣⲁⲣⲉ ϩⲉⲛϣⲃⲏⲣ ⲙⲉⲥⲧⲉ ⲛⲉⲩϣⲃⲏⲣ
      ⲛ̅ϩⲏⲕⲉ ⲛⲁϣⲉ ⲛⲉϣⲃⲉⲉⲣ ⲇⲉ ⲛ̅ⲛ̅ⲣⲙ̅ⲙⲁⲟ ϣⲁⲣⲉ ⲡⲣⲉϥⲣ̅ⲛⲟⲃⲉ ⲕⲙ̅ϣ ⲛⲉϥϣⲃⲉⲉⲣ.</td>
      <td><span style="color:#b00e23">(20)</span> Friends will hate poor
      friends; but the friends of the rich are many.</td>
      <td><span style="color:#b00e23">(20)</span> φίλοι µισήσουσιν φίλους
      πτωχούς, φίλοι δὲ πλουσίων πολλοί.</td>
      <td><span style="color:#b00e23">(ⲕ︦)</span> ⳉⲁⲣⲉ ϩⲉⲛⳉⲃⲏⲣ ⲙⲥ̅ⲧⲉ ϩⲉⲛⳉⲃⲏⲣ
      ⲛ̅ϩⲏⲕⲉ ⲛⲁϣⲉ ⲛ̅ⳉⲃⲉⲉⲣⲉ ⲇⲉ ⲛ̅ⲛ̅ⲣⲙ̅ⲙⲁⲟ</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲫⲏ ⲉⲧϣⲱϣ ⲛ̀ϩⲁⲛϩⲏⲕⲓ ϥⲉⲣⲛⲟⲃⲓ
      ⲫⲏ ⲉⲧⲛⲁⲓ ⲛ̀ϩⲁⲛϩⲏⲕⲓ ⲱⲟⲩⲛⲓⲁⲧϥ</td>
      <td><span style="color:#b00e23">(ⲕ︦ⲁ︦)</span> ⲡⲉⲧⲥⲱϣ ⲛ̅ⲛ̅ϩⲏⲕⲉ ⲣ̅ⲛⲟⲃⲉ
      ⲟⲩⲙⲁⲕⲁⲣⲓⲟⲥ ⲇⲉ ⲡⲉ ⲡⲉⲧⲛⲁ ⲛ̅ⲛ̅ϩⲏⲕⲉ.</td>
      <td><span style="color:#b00e23">(21)</span> He that dishonours the needy
      sins: but he that has pity on the poor is most blessed.</td>
      <td><span style="color:#b00e23">(21)</span> ὁ ἀτιµάζων πένητας ἁµαρτάνει,
      ἐλεῶν δὲ πτωχοὺς µακαριστός.</td>
      <td><span style="color:#b00e23">(ⲕ︦ⲁ︦)</span> ⲡⲉⲧϣⲱⲥ ⲛ̅ⲛ̅ϩⲏⲕⲉ ⲣ̅ⲛⲁⲃⲉ
      ⲟⲩⲙⲁⲕⲁⲣⲓⲟⲥ ⲇⲉ ⲡⲉ ⲡⲉⲧⲛⲁⲉ ⲛ̅ⲛ̅ϩⲏⲕⲉ</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲛⲏ ⲇⲉ ⲉⲧⲥⲟⲣⲉⲙ ⲥⲉⲓⲣⲓ
      ⲛ̀ϩⲁⲛⲡⲉⲧϩⲱⲟⲩ ⲟⲩⲛⲁⲓ ⲛⲉⲙ ⲟⲩⲙⲉⲑⲙⲏⲓ ϣⲁⲩⲁⲓⲧⲟⲩ ⲛ̀ϫⲉ ⲛⲓⲁⲅⲁⲑⲟⲥ ⲥⲉⲥⲱⲟⲩⲛ ⲙ̀ⲫⲛⲁⲓ ⲁⲛ
      ⲛⲉⲙ ⲫⲛⲁϩϯ ⲛ̀ϫⲉ ⲛⲏ ⲉⲧⲉⲣϩⲱⲃ ⲉ̀ⲡⲓⲡⲉⲧϩⲱⲟⲩ ⲛⲓⲙⲉⲧⲛⲁⲏⲧ ⲇⲉ ⲛⲉⲙ ⲫⲛⲁϩϯ ⲥⲉϧⲉⲛ ⲛⲏ
      ⲉⲧⲓⲣⲓ ⲛ̀ⲛⲓⲁⲅⲁⲑⲟⲛ</td>
      <td><span style="color:#b00e23">(ⲕ︦ⲃ︦)</span> ⲛⲉⲧⲥⲟⲣⲙ̅ ⲣ̅ϩⲱⲃ ⲉϩⲉⲛⲡⲉⲑⲟⲟⲩ
      ϩⲉⲛⲣⲉϥϫⲓϣⲟϫⲛⲉ ⲛⲙ̅ ⲡⲉⲧⲛⲁⲛⲟⲩⲟⲩ ⲛⲉ ⲛ̅ⲛⲁⲏⲧ ⲛ̅ⲣⲉϥϫⲓϣⲟϫⲛⲉ ⲇⲉ ⲛ̅ϫⲓⲛ̅ϭⲟⲛⲥ̅
      ⲥⲉⲡⲗⲁⲛⲁ ϩⲙ̅ ⲡⲉⲩϣⲟϫⲛⲉ ⲉⲣⲉ ⲡⲛⲁ ⲇⲉ ⲙⲛ̅ ⲧⲙⲉ ⲛ̅ⲧⲉⲛⲣⲉϥⲣ̅ⲡⲉⲧⲛⲁⲛⲟⲩϥ ⲛ̅ⲣⲉϥⲣⲡⲉⲑⲟⲟⲩ
      ⲥⲟⲟⲩⲛ ⲁⲛ ⲙ̅ⲡⲛⲁ ⲙⲛ̅ ⲧⲡⲓⲥⲧⲓⲥ ⲉⲣⲉ ⲙ̅ⲙⲛ̅ⲧⲛⲁ ⲇⲉ ⲙⲛ̅ ⲧⲡⲓⲥⲧⲓⲥ ⲛ̅ⲧⲟⲟⲧⲟⲩ
      ⲛ̅ⲛ̅ⲣⲉϥⲣ̅ⲡⲉⲧⲛⲁⲛⲟⲩϥ</td>
      <td><span style="color:#b00e23">(22)</span> They that go astray devise
      evils: but the good devise mercy and truth. The framers of evil do not
      understand mercy and truth: but compassion and faithfulness are with the
      framers of good.</td>
      <td><span style="color:#b00e23">(22)</span> πλανώµενοι τεκταίνουσι κακά,
      ἔλεον δὲ καὶ ἀλήθειαν τεκταίνουσιν ἀγαθοί. οὐκ ἐπίστανται ἔλεον καὶ
      πίστιν τέκτονες κακῶν, ἐλεηµοσύναι δὲ καὶ πίστεις παρὰ τέκτοσιν
      ἀγαθοῖς.</td>
      <td><span style="color:#b00e23">(ⲕ︦ⲃ︦)</span> ⲥⲉⲥⲁⲣⲙⲉ ⲛ̅ϭⲓ ⲛⲉⲧⲣ̅ϩⲱⲃ
      ⲁϩⲉⲛⲡⲉⲑⲁⲩ ⲁ ⲡⲛⲁⲉ ⲇⲉ ⲙⲛ̅ ⲧⲙⲓⲉ ⲧⲛ̅ ⲛ̅ⲣⲉϥⲣ̅ⲡⲉⲧⲛⲁⲛⲟⲩϥ ⲛ̅ⲣⲉϥⲣ̅ⲡⲉⲑⲁⲩ ⲥⲁⲩⲛⲉ ⲉⲛ
      ⲙ̅ⲡⲛⲁⲉ ⲙⲛ̅ ⲧⲡⲓⲥⲧⲓⲥ ⲁ ⲙ̅ⲙⲛ̅ⲧⲛⲁⲉ ⲇⲉ ⲙⲛ̅ ⲧⲡⲓⲥⲧⲓⲥ ⲛ̅ⲧⲟⲟⲧⲟⲩ
      ⲛ̅ⲛ̅ⲣⲉϥⲣ̅ⲡⲉⲧⲛⲁⲛⲟⲩϥ</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲟⲩⲟⲛ ⲛⲓⲃⲉⲛ ⲉⲧϥⲓⲣⲱⲟⲩϣ ⲟⲩⲟⲛ
      ⲟⲩϩⲟⲩⲟ ϣⲟⲡ ⲛ̀ϧⲏⲧϥ ⲫⲏ ⲇⲉ ⲉⲧⲉⲣϩⲏⲇⲩⲛⲉⲥⲑⲉ ⲟⲩⲟϩ ⲉⲧϯⲙⲕⲁϩ ⲛ̀ϩⲏⲧ ⲛⲁϥ ⲁⲛ ⲉϥⲉ̀ϣⲱⲡⲓ
      ⲉϥⲉⲣϧⲁⲉ̀</td>
      <td><span style="color:#b00e23">(ⲕ︦ⲅ︦)</span> ⲟⲩⲛ ⲥⲟⲫⲓⲁ ϩⲛ̅ ⲟⲩⲟⲛ ⲛⲓⲙ
      ⲉⲧϥⲓⲣⲟⲟⲩϣ ⲡⲉⲧⲙⲟⲧⲛ̅ ⲇⲉ ⲙⲛ̅ ⲡⲉⲧⲉϥⲙⲉϥⲙⲟⲕϩϥ̅ ⲛⲁⲣ̅ϭⲣⲱϩ ⲛ̅ⲧⲙⲛ̅ⲧⲥⲁⲃⲉ.</td>
      <td><span style="color:#b00e23">(23)</span> With every one who is careful
      there is abundance: but the pleasure-taking and indolent shall be in
      want.</td>
      <td><span style="color:#b00e23">(23)</span> ἐν παντὶ µεριµνῶντι ἔνεστιν
      περισσόν, ὁ δὲ ἡδὺς καὶ ἀνάλγητος ἐν ἐνδείᾳ ἔσται.</td>
      <td><span style="color:#b00e23">(ⲕ︦ⲅ︦)</span> ⲟⲩⲛ̅ ⲥⲟⲫⲓⲁ ⳉⲛ̅ ⲟⲩⲁⲛ ⲛⲓⲙ
      ⲉⲧϥⲓ ⲣⲁⲩϣ ⲡⲉⲧⲙⲁⲧⲛⲉ ⲇⲉ ⲙⲛ̅ ⲡⲉⲧⲉⲙⲁϥⲙⲁⲕϩϥ̅ ⲛⲁϣⲟⲩⲟⲩⲧ ⲛ̅ⲧⲙⲛ̅ⲧⲥⲁⲃⲉ</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲟⲩⲭⲗⲟⲙ ⲛ̀ⲧⲉ ⲛⲓⲥⲁⲃⲉⲩ ⲡⲉ
      ⲡⲓⲥⲉⲃ ⲡⲓϫⲓⲛⲙⲟϣⲓ ⲇⲉ ⲛ̀ⲧⲉ ⲛⲓⲁⲧϩⲏⲧ ⲛⲉⲙ ⲛⲟⲩⲉⲣⲏⲟⲩ ϥϩⲱⲟⲩ</td>
      <td><span style="color:#b00e23">(ⲕ︦ⲇ︦)</span> ⲧⲙⲛ̅ⲧⲣⲙ̅ⲙⲁⲟ ⲡⲉⲕⲗⲟⲙ
      ⲛ̅ⲛ̅ⲥⲟⲫⲟⲥ ⲡⲙⲁⲛ̅ϣⲱⲡⲉ ⲇⲉ ⲛ̅ⲁⲑⲏⲧ ϩⲟⲟⲩ.</td>
      <td><span style="color:#b00e23">(24)</span> A prudent man is the crown of
      the wise: but the occupation of fools is evil.</td>
      <td><span style="color:#b00e23">(24)</span> στέφανος σοφῶν πανοῦργος, ἡ
      δὲ διατριβὴ ἀφρόνων κακή.</td>
      <td><span style="color:#b00e23">(ⲕ︦ⲇ︦)</span> ⲧⲙⲛ̅ⲧⲣⲙ̅ⲙⲁⲟ ⲡⲉ ⲡⲕⲗⲁⲙ
      ⲛ̅ⲛ̅ⲥⲟⲫⲟⲥ ⲡⲙⲁⲛ̅ⳉⲱⲡⲉ ⲇⲉ ⲛ̅ⲛ̅ⲁⲑⲏⲧ ϩⲁⲩ</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ϥⲛⲁⲛⲟϩⲉⲙ ⲛ̀ϩⲁⲛⲯⲩⲭⲏ ⲉ̀ⲃⲟⲗ
      ϧⲉⲛ ϩⲁⲛⲡⲉⲧϩⲱⲟⲩ ⲛ̀ϫⲉ ⲟⲩⲙⲉⲑⲣⲉ ⲉϥⲉⲛϧⲟⲧ ϣⲁϥϩⲓⲥⲁϩϯ ⲇⲉ ϧⲉⲛ ⲟⲩⲙⲉⲑⲛⲟⲩϫ ⲛ̀ϫⲉ
      ⲟⲩⲣⲉϥⲉⲣⲭⲣⲟϥ</td>
      <td><span style="color:#b00e23">(ⲕ︦ⲉ︦)</span> ϣⲁⲣⲉ ⲟⲩⲙⲛ̅ⲧⲣⲉ ⲉϥⲛ̅ϩⲟⲧ ⲧⲟⲩϫⲉ
      ϩⲉⲛⲯⲩⲭⲏ ⲉϩⲉⲛⲡⲉⲑⲟⲟⲩ ϣⲁⲣⲉ ⲡⲉⲕⲣⲟϥ ⲇⲉ ⲧⲙ̅ϩⲉ ϩⲉⲛϭⲟⲗ.</td>
      <td><span style="color:#b00e23">(25)</span> A faithful witness shall
      deliver a soul from evil: but a deceitful man kindles falsehoods.</td>
      <td><span style="color:#b00e23">(25)</span> ῥύσεται ἐκ κακῶν ψυχὴν µάρτυς
      πιστός, ἐκκαίει δὲ ψεύδη δόλιος.</td>
      <td><span style="color:#b00e23">(ⲕ︦ⲉ︦)</span> ⳉⲁⲣⲉ ⲟⲩⲙⲛ̅ⲧⲣⲉ ⲉϥⲛ̅ϩⲁⲧ ⲧⲟⲩϫⲟ
      ϩⲉⲛⲯⲩⲭⲏ ⲁϩⲉⲛⲡⲉⲑⲁⲩ ⳉⲁⲣⲉ ⲡⲕⲣⲁϥ ⲇⲉ ⲧⲙ̅ϩⲟ ϩⲉⲛϭⲁⲗ</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ϧⲉⲛ ⲧϩⲟϯ ⲙ̀ⲡϭ̅ⲥ̅ ⲥϣⲟⲡ ⲛ̀ϫⲉ
      ⲟⲩϩⲉⲗⲡⲓⲥ ⲛ̀ⲧⲉ ⲟⲩϫⲟⲙ</td>
      <td><span style="color:#b00e23">(ⲕ︦ⲋ︦)</span> ⲉⲣⲉ ⲑⲉⲗⲡⲓⲥ ⲛ̅ⲧϭⲟⲙ ϩⲛ̅ ⲑⲟⲧⲉ
      ⲙ̅ⲡϫⲟⲉⲓⲥ ⲟⲩⲁⲙⲁϩⲧⲉ ⲉϥⲧⲁϫⲣⲏⲩ ⲧⲉ ⲧⲙⲛ̅ⲧⲙⲁⲓⲛⲟⲩⲧⲉ ϥⲛⲁⲕⲱ ⲇⲉ ⲛ̅ⲟⲩⲧⲁϫⲣⲟ ⲛ̅ⲱⲛϩ̅
      ⲛ̅ⲛⲉϥϣⲏⲣⲉ.</td>
      <td><span style="color:#b00e23">(26)</span> In the fear of the Lord is
      strong confidence: and he leaves his children a support.</td>
      <td><span style="color:#b00e23">(26)</span> ἐν φόβῳ κυρίου ἐλπὶς ἰσχύος,
      τοῖς δὲ τέκνοις αὐτοῦ καταλείπει ἔρεισµα.</td>
      <td><span style="color:#b00e23">(ⲕ︦ⲋ︦)</span> ⲁⲣⲉ ⲑⲉⲗⲡⲓⲥ ⲛ̅ⲧϭⲁⲙ ⳉⲛ̅ ⲧϭⲓϫ
      ⲙ̅ⲡϫⲁⲉⲓⲥ ϥⲛⲁⲕⲟⲩ ⲇⲉ ⲛ̅ⲟⲩⲧⲁϫⲣⲟ ⲛ̅ⲱⲛⳉ ⲛ̅ⲛⲉϥϣⲏⲣⲉ</td>
    </tr>

    <tr>
      <td><span style="color:#b00e23">(ⲕ̅ⲍ̅)</span>
      </td>
      <td><span style="color:#b00e23">(ⲕ︦ⲍ︦)</span> ⲟⲩⲡⲏⲅⲏ ⲛ̅ⲱⲛϩ̅ ⲡⲉ
      ⲡⲉⲡⲣⲟⲥⲧⲁⲅⲙⲁ ⲙ̅ⲡϫⲟⲉⲓⲥ ϣⲁϥⲣⲁⲕⲧⲟⲩ ⲇⲉ ⲉⲃⲟⲗ ϩⲙ̅ ⲡⲡⲁϣ ⲙ̅ⲡⲙⲟⲩ.</td>
      <td><span style="color:#b00e23">(27)</span> The commandment of the Lord
      is a fountain of life; and it causes men to turn aside from the snare of
      death.</td>
      <td><span style="color:#b00e23">(27)</span> πρόσταγµα κυρίου πηγὴ ζωῆς,
      ποιεῖ δὲ ἐκκλίνειν ἐκ παγίδος θανάτου.</td>
      <td><span style="color:#b00e23">(ⲕ︦ⲍ︦)</span> ⲟⲩⲡⲏⲅⲏ ⲛ̅ⲱⲛⳉ ⲡⲉ ⲡⲡⲣⲟⲥⲧⲁⲅⲙⲁ
      ⲙ̅ⲡϫⲁⲉⲓⲥ ⳉⲁⲣⲉϥⲣⲉⲕⲧⲟⲩ ⲇⲉ ⲁⲃⲁⲗ ⳉⲙ̅ ⲡⲡⲁⲥⳉϥ̅ ⲙ̅ⲡⲙⲟⲩ</td>
    </tr>

    <tr>
      <td><span style="color:#b00e23">(ⲕ̅ⲏ̅)</span>
      </td>
      <td><span style="color:#b00e23">(ⲕ︦ⲏ︦)</span> ⲉⲣⲉ ⲡⲉⲟⲟⲩ ⲛ̅ⲟⲩⲣ̅ⲣⲟ ϩⲛ̅
      ⲟⲩⲛⲟϭ ⲙ̅ⲙⲏⲏϣⲉ ⲉⲣⲉ ⲡⲟⲩⲱϣϥ̅ ⲇⲉ ⲛ̅ⲟⲩⲇⲩⲛⲁⲥⲧⲏⲥ ϩⲙ̅ ⲡⲱϫⲛ̅ ⲛ̅ⲛ̅ⲗⲁⲟⲥ.</td>
      <td><span style="color:#b00e23">(28)</span> In a populous nation is the
      glory of a king: but in the failure of people is the ruin of a
      prince.</td>
      <td><span style="color:#b00e23">(28)</span> ἐν πολλῷ ἔθνει δόξα βασιλέως,
      ἐν δὲ ἐκλείψει λαοῦ συντριβὴ δυνάστου.</td>
      <td><span style="color:#b00e23">(ⲕ︦ⲏ︦)</span> ⲁⲣⲉ ⲡⲉⲁⲩ ⲛ̅ⲟⲩⲣ̅ⲣⲟ ⳉⲛ̅ ⲟⲩⲛⲁϭ
      ⲙ̅ⲙⲓⲉⲓϣⲉ ⲁⲣⲉ ⲡⳉⲱϣϥ ⲇⲉ ⲛ̅ⲛ̅ⲇⲩⲛⲁⲥⲧⲏⲥ ⳉⲙ̅ ⲡⲱϫⲛⲉ ⲛ̅ⲛ̅ⲗⲁⲟⲥ</td>
    </tr>

    <tr>
      <td><span style="color:#b00e23">(ⲕ̅ⲑ̅)</span>
      </td>
      <td><span style="color:#b00e23">(ⲕ︦ⲑ︦)</span> ⲡϩⲁⲣϣ̅ϩⲏⲧ ⲛ̅ⲣⲱⲙⲉ ⲟϣ
      ⲙ̅ⲙⲛ̅ⲧⲥⲁⲃⲉ ⲟⲩⲁⲑⲏⲧ ⲇⲉ ⲉⲙⲁⲧⲉ ⲡⲉ ⲡϩⲏⲧ ϣⲏⲙ.</td>
      <td><span style="color:#b00e23">(29)</span> A man slow to wrath abounds
      in wisdom: but a man of impatient spirit is very foolish.</td>
      <td><span style="color:#b00e23">(29)</span> µακρόθυµος ἀνὴρ πολὺς ἐν
      φρονήσει, ὁ δὲ ὀλιγόψυχος ἰσχυρῶς ἄφρων.</td>
      <td><span style="color:#b00e23">(ⲕ︦ⲑ︦)</span> 29 ⲡϩⲁⲣϣϩⲏⲧ ⲛ̅ⲣⲱⲙⲉ ⲁϣ
      ⲙ̅ⲙⲛ̅ⲧⲥⲁⲃⲉ ⲟⲩⲁⲑⲏⲧ​ ⲇⲉ ⲙ̅ⲡϣⲁ ⲡⲉ ⲡϩⲏⲧ ⳉⲏⲙ</td>
    </tr>

    <tr>
      <td><span style="color:#b00e23">(ⲗ̅)</span>
      </td>
      <td><span style="color:#b00e23">(ⲗ︦)</span> ⲟⲩⲥⲁⲉⲓⲛ ϩⲙ̅ ⲡⲉϥϩⲏⲧ ⲡⲉ ⲟⲩⲣⲱⲙⲉ
      ⲉⲙϥ̅ϭⲱⲛⲧ ⲟⲩϫⲟⲟⲗⲉⲥ ⲇⲉ ⲛ̅ⲛ̅ⲕⲉⲉⲥ ⲡⲉ ⲟⲩϩⲏⲧ ⲛ̅ⲣⲉϥⲁⲓⲥⲑⲁⲛⲉ.</td>
      <td><span style="color:#b00e23">(30)</span> A meek-spirited man is a
      healer of the heart: but a sensitive heart is a corruption of the
      bones.</td>
      <td><span style="color:#b00e23">(30)</span> πραύ̈θυµος ἀνὴρ καρδίας
      ἰατρός, σὴς δὲ ὀστέων καρδία αἰσθητική.</td>
      <td><span style="color:#b00e23">(ⲗ︦)</span> ⲟⲩⲥⲉⲉⲓⲛⲉ ⲙ̅ⲡϥ̅ϩⲏⲧ ⲡⲉ ⲟⲩⲣⲱⲙⲉ
      ⲉⲙⲁϥϭⲱⲛⲧ ⲟⲩϫⲁⲗⲉⲥ ⲇⲉ ⲛ̅ϩⲉⲛⲕⲉⲉⲥ ⲡⲉ ⲟⲩϩⲏⲧ ⲛ̅ⲣⲉϥⲣ̅ⲁⲓⲥⲑⲁⲛⲉ</td>
    </tr>

    <tr>
      <td><span style="color:#b00e23">(ⲗ̅ⲁ̅)</span>
      </td>
      <td><span style="color:#b00e23">(ⲗ︦ⲁ︦)</span> ⲉⲣⲉ ⲡⲉⲧϩⲓⲗⲁ ⲉⲩϩⲏⲕⲉ ϯⲛⲟⲩϭⲥ̅
      ⲙ̅ⲡⲉⲛⲧⲁϥⲧⲁⲙⲓⲟϥ ϣⲁⲣⲉ ⲡⲉⲧⲧⲁⲓⲟ ⲇⲉ ⲙ̅ⲙⲟϥ ⲛⲁ ⲛ̅ⲟⲩϩⲏⲕⲉ.</td>
      <td><span style="color:#b00e23">(31)</span> He that oppresses the needy
      provokes his Maker: but he that honours him has pity upon the poor.</td>
      <td><span style="color:#b00e23">(31)</span> ὁ συκοφαντῶν πένητα παροξύνει
      τὸν ποιήσαντα αὐτόν, ὁ δὲ τιµῶν αὐτὸν ἐλεᾷ πτωχόν.</td>
      <td><span style="color:#b00e23">(ⲗ︦ⲁ︦)</span> ⲁ ⲡⲉⲧϩⲟⲩⲗⲁ ⲁⲩϩⲏⲕⲉ ϯⲛⲟⲩⲕⲥ̅
      ⲙ̅ⲡⲉⲧⲁϥⲧⲁⲛⲁϥ ⳉⲁⲣⲉ ⲡⲉⲧⲧⲁⲉⲓⲟ ⲇⲉ ⲙ̅ⲙⲁϥ ⲛⲁⲉ ⲛ̅ⲟⲩϩⲏⲕⲉ</td>
    </tr>

    <tr>
      <td><span style="color:#b00e23">(ⲗ̅ⲃ̅)</span>
      </td>
      <td><span style="color:#b00e23">(ⲗ︦ⲃ︦)</span> ⲡⲁⲥⲑⲉⲛⲏⲥ ⲛⲁⲑⲃ̅ⲃⲓⲟ ϩⲛ̅
      ⲧⲉϥⲕⲁⲕⲓⲁ ⲟⲩⲇⲓⲕⲁⲓⲟⲥ ⲇⲉ ⲡⲉ ⲡⲉⲧⲛⲁϩⲧⲉ ⲉⲡⲉϥⲟⲩⲟⲡ.</td>
      <td><span style="color:#b00e23">(32)</span> The ungodly shall be driven
      away in his wickedness: but he who is secure in his own holiness is
      just.</td>
      <td><span style="color:#b00e23">(32)</span> ἐν κακίᾳ αὐτοῦ ἀπωσθήσεται
      ἀσεβής, ὁ δὲ πεποιθὼς τῇ ἑαυτοῦ ὁσιότητι δίκαιος.</td>
      <td><span style="color:#b00e23">(ⲗ︦ⲃ︦)</span> ⲡⲁⲥⲉⲃⲏⲥ ⲛⲁⲑⲃ̅ⲃⲓⲟ ⳉⲛ̅
      ⲧϥ̅ⲕⲁⲕⲓⲁ ⲟⲩⲇⲓⲕⲁⲓⲟⲥ ⲇⲉ ⲡⲉ ⲡⲉⲧⲛⲁϩⲧⲉ ⲁⲡϥ̅ⲟⲩⲁⲡ</td>
    </tr>

    <tr>
      <td><span style="color:#b00e23">(ⲗ̅ⲅ̅)</span>
      </td>
      <td><span style="color:#b00e23">(ⲗ︦ⲅ︦)</span> ⲉⲣⲉ ⲙ̅ⲙⲛ̅ⲧⲙⲉ ⲁϣⲁⲓ ϩⲙ̅ ⲡϩⲏⲧ
      ⲉⲧⲛⲁⲛⲟⲩϥ ⲙ̅ⲡⲣⲱⲙⲉ ⲁⲩⲱ ⲟⲩⲉⲓⲙⲉ ⲉⲧⲥⲟⲫⲓⲁ ⲙⲉⲩⲉⲓⲙⲉ ⲇⲉ ⲉⲣⲟⲥ ϩⲙ̅ ⲡϩⲏⲧ
      ⲛ̅ⲛ̅ⲁⲑⲏⲧ.</td>
      <td><span style="color:#b00e23">(33)</span> There is wisdom in the good
      heart of a man: but in the heart of fools it is not discerned.</td>
      <td><span style="color:#b00e23">(33)</span> ἐν καρδίᾳ ἀγαθῇ ἀνδρὸς σοφία,
      ἐν δὲ καρδίᾳ ἀφρόνων οὐ διαγινώσκεται.</td>
      <td><span style="color:#b00e23">(ⲗ︦ⲅ︦)</span> ⲁⲣⲉ ⲙ̅ⲙⲛ̅ⲧⲙⲓⲉ ⲁϣⲉⲓ̈ ⳉⲙ̅ ⲫⲏⲧ
      ⲉⲧⲛⲁⲛⲟⲩϥ ⲙ̅ⲡⲣⲱⲙⲉ ⲁⲟⲩ ϥⲛⲁⲙ̅ⲙⲉ ⲁⲧⲥⲟⲫⲓⲁ ⲙⲁⲩⲙ̅ⲙⲉ ⲇⲉ ⲁⲣⲁⲥ ⳉⲙ̅ ⲫⲏⲧ
      ⲛ̅ⲛ̅ⲁⲑⲏⲧ</td>
    </tr>

    <tr>
      <td><span style="color:#b00e23">(ⲗ̅ⲇ̅)</span>
      </td>
      <td><span style="color:#b00e23">(ⲗ︦ⲇ︦)</span> ϣⲁⲣⲉ ⲧⲇⲓⲕⲁⲓⲟⲥⲩⲛⲏ ϫⲓⲥⲉ
      ⲛ̅ⲟⲩϩⲉⲑⲛⲟⲥ ϣⲁⲣⲉ ⲛ̅ⲛⲟⲃⲉ ⲇⲉ ⲧⲥⲃⲕⲟ ⲛ̅ϩⲉⲛⲯⲩⲗⲏ.</td>
      <td><span style="color:#b00e23">(34)</span> Righteousness exalts a
      nation: but sins diminish tribes.</td>
      <td><span style="color:#b00e23">(34)</span> δικαιοσύνη ὑψοῖ ἔθνος,
      ἐλασσονοῦσι δὲ φυλὰς ἁµαρτίαι.</td>
      <td><span style="color:#b00e23">(ⲗ︦ⲇ︦)</span> ⳉⲁⲣⲉ ⲧⲇⲓⲕⲁⲓⲟⲥⲩⲛⲏ ϫⲓⲥⲉ
      ⲛ̅ⲟⲩϩⲉⲑⲛⲟⲥ ⳉⲁⲣⲉ ϩⲉⲛⲛⲁⲃⲉ ⲇⲉ ⲧⲥⲃ̅ⲕⲟ ⲛ̅ϩⲉⲛⲫⲩⲗⲏ</td>
    </tr>

    <tr>
      <td><span style="color:#b00e23">(ⲗ̅ⲉ̅)</span>
      </td>
      <td><span style="color:#b00e23">(ⲗ︦ⲉ︦)</span> ⲡϩⲩⲡⲉⲣⲉⲧⲏⲥ ⲛ̅ⲥⲁⲃⲉ ϣⲏⲡ
      ⲛ̅ⲟⲩⲣ̅ⲣⲟ ϣⲁϥϥⲓ ⲇⲉ ⲙ̅ⲡⲉϥⲥⲱϣ ϩⲛ̅ ⲧⲉϥⲙⲛ̅ⲧⲣⲉϥⲕⲧⲟϥ</td>
      <td><span style="color:#b00e23">(35)</span> An understanding servant is
      acceptable to a king; and by his good behaviour he removes disgrace.</td>
      <td><span style="color:#b00e23">(35)</span> δεκτὸς βασιλεῖ ὑπηρέτης
      νοήµων, τῇ δὲ ἑαυτοῦ εὐστροφίᾳ ἀφαιρεῖται ἀτιµίαν.</td>
      <td><span style="color:#b00e23">(ⲗ︦ⲉ︦)</span> ⲡϩⲩⲡⲏⲣⲉⲧⲏⲥ ⲛ̅ⲥⲁⲃⲉ ϣⲏⲡ
      ⲛ̅ⲟⲩⲣ̅ⲣⲟ ⳉⲁⲣⲉϥϥⲓ ⲇⲉ ⲙ̅ⲡϥ̅ϣⲱⲥ ⳉⲛ̅ ⲧϥ̅ⲙⲛ̅ⲧⲣⲉϥⲕⲁⲧϥ̅</td>
    </tr>
  </table>
</body>
</html>
