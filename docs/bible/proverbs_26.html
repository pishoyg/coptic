<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_27.html" rel="next">
  <link href="proverbs_25.html" rel="prev">
  <script src="main.js" type="module"></script>
</head>
<body class="chapter">
  <h4 id="proverbs_26" class="title">Proverbs 26</h4>

  <table class="verses">
    <tr id="v1" class="verse">
      <td class="language Sahidic"><span style="color:#b00e23">(ⲁ︦)</span> ⲛ̅ⲑⲉ
      ⲛ̅ⲟⲩⲉⲓⲱⲧ ϩⲙ̅ ⲡⲱϩⲥ̅ ⲁⲩⲱ ⲟⲩϩⲱⲟⲩ ϩⲙ̅ ⲡϣⲱⲙ ⲉⲛⲥⲉⲧⲁⲓ̈ⲏⲩ ⲁⲛ ⲧⲁⲓ̈ ⲧⲉ ⲑⲉ
      ⲉⲧⲉⲙⲛ̅ⲧⲉⲁⲑⲏⲧ ⲧⲁⲓⲟ.</td>
      <td class="language English"><span style="color:#b00e23">(1)</span> As
      dew in harvest, and as rain in summer, so honour is not seemly for a
      fool.</td>
      <td class="language Greek"><span style="color:#b00e23">(1)</span> ὥσπερ
      δρόσος ἐν ἀµήτῳ καὶ ὥσπερ ὑετὸς ἐν θέρει, οὕτως οὐκ
      ἔστιν ἄφρονι τιµή.</td>
      <td class="language Akhmimic"><span style="color:#b00e23">(ⲁ︦)</span>
      ⲛ̅ⲧⳉⲉ ⲛ̅ⲟⲩⲉⲓⲱⲧⲉ ⳉⲙ ⲡⲱⲥⳉ ⲁⲟⲩ ⲟⲩϩⲟⲟⲩⲉ ⳉⲙ ⲡϣⲱⲙ ⲧⲉⲓ̈ ⲧⲉ ⲧⳉⲉ ⲉⲧⲉ ⲙⲛ̅ⲧⲉ ⲁⲑⲏⲧ
      ⲧⲁⲉⲓⲟ</td>
    </tr>

    <tr id="v2" class="verse">
      <td class="language Sahidic"><span style="color:#b00e23">(ⲃ︦)</span> ⲛ̅ⲑⲉ
      ⲛ̅ϩⲉⲛϩⲁⲗⲁⲧⲉ ⲙⲛ̅ ϩⲉⲛϫⲁϫ ⲉⲩϩⲏⲗ ⲧⲁⲓ̈ ⲧⲉ ⲑⲉ ⲛ̅ⲟⲩⲥⲁϩⲟⲩ ⲉϥϣⲟⲩⲉⲓⲧ ⲉⲛϥ̅ⲛⲏⲩ ⲁⲛ
      ⲉϫⲛ̅ ⲗⲁⲁⲩ.</td>
      <td class="language English"><span style="color:#b00e23">(2)</span> As
      birds and sparrows fly, so a curse shall not come upon any one without a
      cause.</td>
      <td class="language Greek"><span style="color:#b00e23">(2)</span> ὥσπερ
      ὄρνεα πέταται καὶ στρουθοί, οὕτως ἀρὰ µαταία οὐκ ἐπελεύσεται
      οὐδενί.</td>
      <td class="language Akhmimic"><span style="color:#b00e23">(ⲃ︦)</span>
      ⲛ̅ⲧⳉⲉ ⲛ̅ϩⲉⲛϩⲁⲗⲉⲧⲉ ⲙⲛ̅ ϩⲉⲛϫⲉϫ ⲉⲩϩⲏⲗ ⲧⲉⲓ̈ ⲧⲉ ⲧⳉⲉ ⲛ̅ⲟⲩⲥⲁϩⲟⲩ ⲉϥϣⲟⲩⲉⲓⲧ ⲉϥⲛⲏⲟⲩ
      ⲉⲛ ⲁϫⲛ̅ ⲗⲁⲩⲉ</td>
    </tr>

    <tr id="v3" class="verse">
      <td class="language Sahidic"><span style="color:#b00e23">(ⲅ︦)</span>
      ⲟⲩⲙⲁⲥⲧⲓⲅⲝ̅ ⲛ̅ⲟⲩϩⲧⲟ ⲁⲩⲱ ⲟⲩϫⲟⲟⲕⲉϥ ⲛ̅ⲟⲩⲉⲓⲱ ⲟⲩϭⲉⲣⲱⲃ ⲇⲉ ⲛ̅ⲟⲩϩⲉⲑⲛⲟⲥ
      ⲛ̅ⲁⲑⲏⲧ.</td>
      <td class="language English"><span style="color:#b00e23">(3)</span> As a
      whip for a horse, and a goad for an ass, so is a rod for a simple
      nation.</td>
      <td class="language Greek"><span style="color:#b00e23">(3)</span> ὥσπερ
      µάστιξ ἵππῳ καὶ κέντρον ὄνῳ, οὕτως ῥάβδος ἔθνει
      παρανόµῳ.</td>
      <td class="language Akhmimic"><span style="color:#b00e23">(ⲅ︦)</span>
      ⲟⲩⲙⲁⲥⲧⲓⲅⲝ ⲛ̅ⲟⲩϩⲧⲱ ⲁⲟⲩ ⲟⲩϫⲁⲕϥ ⲛ̅ⲟⲩⲓ̈ⲟⲩ ⲟⲩϭⲉⲣⲱⲃ ⲇⲉ ⲛ̅ⲟⲩϩⲉⲑⲛⲟⲥ ⲛ̅ⲁⲑⲏⲧ</td>
    </tr>

    <tr id="v4" class="verse">
      <td class="language Sahidic"><span style="color:#b00e23">(ⲇ︦)</span>
      ⲙ̅ⲡⲣ̅ⲟⲩⲱϣⲃ̅ ⲛ̅ⲟⲩⲁⲑⲏⲧ ⲕⲁⲧⲁ ⲧⲙⲛ̅ⲧⲁⲑⲏⲧ ⲙ̅ⲡⲉⲧⲙ̅ⲙⲁⲩ ϫⲉ ⲛ̅ⲛⲉⲕⲣ̅ ⲧⲉϥϩⲉ.</td>
      <td class="language English"><span style="color:#b00e23">(4)</span>
      Answer not a fool according to his folly, lest thou become like him.</td>
      <td class="language Greek"><span style="color:#b00e23">(4)</span> µὴ
      ἀποκρίνου ἄφρονι πρὸς τὴν ἐκείνου ἀφροσύνην, ἵνα µὴ ὅµοιος
      γένῃ αὐτῷ·</td>
      <td class="language Akhmimic"><span style="color:#b00e23">(ⲇ︦)</span>
      ⲙⲛ̅ⲟⲩⲱϣⲃⲉ ⲛ̅ⲟⲩⲁⲑⲏⲧ ⲕⲁⲧⲁ ⲧⲙⲛ̅ⲧⲁⲑⲏⲧ ⲙ̅ⲡⲉⲧⲙ̅ⲙⲟ ϫⲉ ⲛⲉⲕⲣ̅ⲧϥ̅ⳉⲉ</td>
    </tr>

    <tr id="v5" class="verse">
      <td class="language Sahidic"><span style="color:#b00e23">(ⲉ︦)</span> ⲁⲗⲗⲁ
      ⲟⲩⲱϣⲃ̅ ⲛ̅ⲟⲩⲁⲑⲏⲧ ⲟⲩⲃⲉ ⲧⲉϥⲙⲛ̅ⲧⲁⲑⲏⲧ ϫⲉ ⲛ̅ⲛⲉϥⲟⲩⲱⲛϩ̅ ⲉⲃⲟⲗ ⲛ̅ⲥⲟⲫⲟⲥ ⲛ̅ⲛⲁϩⲣⲁϥ
      ⲙⲁⲩⲁⲁϥ.</td>
      <td class="language English"><span style="color:#b00e23">(5)</span> Yet
      answer a fool according to his folly, lest he seem wise in his own
      conceit.</td>
      <td class="language Greek"><span style="color:#b00e23">(5)</span> ἀλλὰ
      ἀποκρίνου ἄφρονι κατὰ τὴν ἀφροσύνην αὐτοῦ, ἵνα µὴ φαίνηται
      σοφὸς παρ’ ἑαυτῷ.</td>
      <td class="language Akhmimic"><span style="color:#b00e23">(ⲉ︦)</span>
      ⲁⲗⲗⲁ ⲟⲩⲱϣⲃⲉ ⲛ̅ⲟⲩⲁⲑⲏⲧ ⲟⲩⲃⲉ ⲧⲙⲛ̅ⲧⲁⲑⲏⲧ ϫⲉ ⲛⲉϥⲟⲩⲱⲛϩ̅ ⲁⲃⲁⲗ ⲛ̅ⲥⲟⲫⲟⲥ ⲛ̅ⲛⲁϩⲣⲉϥ
      ⲟⲩⲁⲉⲉⲧϥ</td>
    </tr>

    <tr id="v6" class="verse">
      <td class="language Sahidic"><span style="color:#b00e23">(ⲋ︦)</span> ⲁⲩⲱ
      ϣⲁϥϫⲡⲟ ⲛ̅ⲟⲩⲛⲟϭⲛⲉϭ ⲉⲃⲟⲗ ϩⲛ̅ ⲛⲉϥϣⲁϫⲉ ⲉⲕϣⲁⲛϫⲟⲟⲩ ⲛ̅ⲟⲩϣⲁϫⲉ ϩⲓⲧⲛ̅ ⲟⲩϥⲁⲓϣⲓⲛⲉ
      ⲛ̅ⲁⲑⲏⲧ.</td>
      <td class="language English"><span style="color:#b00e23">(6)</span> He
      that sends a message by a foolish messenger procures for himself a
      reproach from his own ways.</td>
      <td class="language Greek"><span style="color:#b00e23">(6)</span> ἐκ
      τῶν ἑαυτοῦ ποδῶν ὄνειδος πίεται ὁ ἀποστείλας δι’ ἀíέλου
      ἄφρονος λόγον.</td>
      <td class="language Akhmimic"><span style="color:#b00e23">(ⲋ︦)</span> ⲁⲟⲩ
      ⳉⲁⲣⲉϥⲧⳉⲡⲟ ⲛ̅ⲟⲩⲛⲁϭⲛⲉϭ ⲁⲃⲁⲗ ⳉⲛ̅ ⲛⲉϥϣⲉϫⲉ ⲡⲉⲧϫⲁⲩ ⲛ̅ⲟⲩϣⲉϫⲉ ϩⲓⲧⲛ̅ ⲟⲩϥⲁⲓ̈ϣⲓⲛⲉ
      ⲛ̅ⲁⲑⲏⲧ</td>
    </tr>

    <tr id="v7" class="verse">
      <td class="language Sahidic"><span style="color:#b00e23">(ⲍ︦)</span> ϥⲓ
      ⲙ̅ⲙⲁⲩ ⲛ̅ⲧⲉϩⲓⲏ ⲛ̅ⲛⲉϥⲟⲩⲉⲣⲏⲧⲉ ⲁⲩⲱ ⲟⲩⲡⲁⲣϩⲟⲓⲙⲓⲁ ⲉⲃⲟⲗ ϩⲛ̅ⲣⲱⲟⲩ ⲛ̅ⲛ̅ⲁⲑⲏⲧ.</td>
      <td class="language English"><span style="color:#b00e23">(7)</span> As
      well take away the motion of the legs, as transgression from the mouth of
      fools.</td>
      <td class="language Greek"><span style="color:#b00e23">(7)</span>
      ἀφελοῦ πορείαν σκελῶν καὶ παροιµίαν ἐκ στόµατος ἀφρόνων.</td>
      <td class="language Akhmimic"><span style="color:#b00e23">(ⲍ︦)</span>
      ​ϥϥⲓ ⲙ̅ⲡⳉⲟ ⲛ̅ⲛⲉϥⲟⲩⲉⲣⲏⲧⲉ ⲁⲟⲩ ⲟⲩⲡⲁⲣϩⲟⲓⲙⲓⲁ ⲁⲃⲁⲗ ⳉⲛ̅ ⲣⲱⲟⲩ ⲛ̅ⲛ̅ⲁⲑⲏⲧ</td>
    </tr>

    <tr id="v8" class="verse">
      <td class="language Sahidic"><span style="color:#b00e23">(ⲏ︦)</span> ⲛ̅ⲑⲉ
      ⲙ̅ⲡⲉⲧⲛⲁⲙⲟⲩⲣ ⲛ̅ⲟⲩⲱⲛⲉ ϩⲛ̅ ⲟⲩⲥⲫⲉⲛⲇⲟⲛⲏ ⲧⲁⲓ̈ ⲧⲉ ⲑⲉ ⲙ̅ⲡⲉⲧϯⲉⲟⲟⲩ ⲛ̅ⲟⲩⲁⲑⲏⲧ.</td>
      <td class="language English"><span style="color:#b00e23">(8)</span> He
      that binds up a stone in a sling, is like one that gives glory to a
      fool.</td>
      <td class="language Greek"><span style="color:#b00e23">(8)</span> ὃς
      ἀποδεσµεύει λίθον ἐν σφενδόνῃ, ὅµοιός ἐστιν τῷ διδόντι
      ἄφρονι δόξαν.</td>
      <td class="language Akhmimic"><span style="color:#b00e23">(ⲏ︦)</span>
      ⲛ̅ⲧⳉⲉ ⲙ̅ⲡⲉⲧⲛⲁⲙⲟⲩⲣ ⲛ̅ⲟⲩⲱⲛⲉ ⳉⲛ̅ ⲟⲩⲥⲫⲉⲛⲇⲟⲛⲏ ⲧⲉⲓ̈ ⲧⲉ ⲧⳉⲉ ⲙ̅ⲡⲉⲧϯⲉⲁⲩ
      ⲛ̅ⲟⲩⲁⲑⲏⲧ</td>
    </tr>

    <tr id="v9" class="verse">
      <td class="language Sahidic"><span style="color:#b00e23">(ⲑ︦)</span> ϣⲁⲣⲉ
      ϩⲉⲛϣⲟⲛⲧⲉ ⲣⲱⲧ ϩⲛ̅ ⲛ̅ϭⲓϫ ⲙ̅ⲡⲣⲉϥϯϩⲉ ⲁⲩⲱ ⲟⲩⲙⲛ̅ⲧϩⲙ̅ϩⲁⲗ ϩⲛ̅ ⲛ̅ϭⲓϫ
      ⲛ̅ⲛ̅ⲁⲑⲏⲧ.</td>
      <td class="language English"><span style="color:#b00e23">(9)</span>
      Thorns grow in the hand of a drunkard, and servitude in the hand of
      fools.</td>
      <td class="language Greek"><span style="color:#b00e23">(9)</span>
      ἄκανθαι φύονται ἐν χειρὶ τοῦ µεθύσου, δουλεία δὲ ἐν χειρὶ τῶν
      ἀφρόνων.</td>
      <td class="language Akhmimic"><span style="color:#b00e23">(ⲑ︦)</span>
      ⳉⲁⲣⲉ ϩⲉⲛϣⲁⲛⲧⲉ ⲣⲱⲧ ⳉⲛ̅ ⲛ̅ϭⲓϫ ⲙ̅ⲡⲣⲉϥϯⳉⲉ ⲁⲟⲩ ⲟⲩⲙⲛ̅ⲧⳉⲙ̅ⳉⲉⲗ ⳉⲛ̅ ⲛ̅ϭⲓϫ
      ⲙ̅ⲡⲁⲑⲏⲧ</td>
    </tr>

    <tr id="v10" class="verse">
      <td class="language Sahidic"><span style="color:#b00e23">(ⲓ︦)</span> ϣⲁⲣⲉ
      ⲣⲱⲙⲉ ⲛⲓⲙ ⲥⲱⲃⲉ ⲛ̅ⲥⲁ ⲛ̅ⲁⲑⲏⲧ ⲁⲩⲱ ⲧⲉⲩϩⲓⲏ ⲅⲁⲣ ⲛⲁⲧⲁⲕⲟ.</td>
      <td class="language English"><span style="color:#b00e23">(10)</span> All
      the flesh of fools endures much hardship; for their fury is brought to
      nought.</td>
      <td class="language Greek"><span style="color:#b00e23">(10)</span> πολλὰ
      χειµάζεται πᾶσα σὰρξ ἀφρόνων· συντρίβεται γὰρ ἡ ἔκστασις
      αὐτῶν.</td>
      <td class="language Akhmimic"><span style="color:#b00e23">(ⲓ︦)</span>
      ⳉⲁⲣⲉ ⲣⲱⲙⲉ ⲛⲓⲙ ⲥⲱⲃⲉ ⲥⲉ ⲛⲁⲑⲏⲧ ⲡⲟⲩⳉⲉ ⲅⲁⲣ ⲛⲁⲧⲉⲕⲟ</td>
    </tr>

    <tr id="v11" class="verse">
      <td class="language Sahidic"><span style="color:#b00e23">(ⲓ︦ⲁ︦)</span>
      ⲛ̅ⲑⲉ ⲛ̅ⲟⲩϩⲟⲟⲣ ⲉϣⲁϥⲕⲟⲧϥ̅ ⲉⲡⲉϥⲕⲁⲃⲟⲗ ⲛ̅ⲥⲉⲙⲉⲥⲧⲱϥ ⲧⲁⲓ̈ ⲧⲉ ⲑⲉ ⲙ̅ⲡⲁⲑⲏⲧ ϩⲛ̅
      ⲧⲉϥⲕⲁⲕⲓⲁ ⲉϣⲁϥⲕⲟⲧϥ̅ ⲉⲡⲉϥⲛⲟⲃⲉ ⲟⲩⲛ̅ ⲟⲩϣⲓⲡⲉ ⲉϣⲁϥϫⲡⲉ ⲛⲟⲃⲉ ⲁⲩⲱ ⲟⲩⲛ̅ ⲟⲩϣⲓⲡⲉ
      ⲉⲩⲉⲟⲟⲩ ⲡⲉ ⲙⲛ̅ ⲟⲩⲭⲁⲣⲓⲥ.</td>
      <td class="language English"><span style="color:#b00e23">(11)</span> As
      when a dog goes to his own vomit, and becomes abominable, so is fool who
      returns in his wickedness to his own sin. <span style=
      "color:#b00e23">(11a)</span> There is a shame that brings sin: and there
      is a shame that is glory and grace.</td>
      <td class="language Greek"><span style="color:#b00e23">(11)</span>
      ὥσπερ κύων ὅταν ἐπέλθῃ ἐπὶ τὸν ἑαυτοῦ ἔµετον καὶ µισητὸς
      γένηται, οὕτως ἄφρων τῇ ἑαυτοῦ κακίᾳ ἀναστρέψας ἐπὶ τὴν
      ἑαυτοῦ ἁµαρτίαν. <span style="color:#b00e23">(11a)</span> ἔστιν
      αἰσχύνη ἐπάγουσα ἁµαρτίαν, καὶ ἔστιν αἰσχύνη δόξα καὶ
      χάρις.</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ⲛ̅ⲧⳉⲉ ⲛ̅ⲟⲩⲟⲩϩⲁⲣ ⲉⳉⲁⲣⲉϥⲕⲧⲁϥ ⲁⲡϥ̅ⲕⲁⲃⲁⲗ ⲥⲉⲙⲉⲥⲧⲱϥ ⲧⲉⲓ̈ ⲧⲉ ⲧⳉⲉ ⲙ̅ⲡⲁⲑⲏⲧ ⳉⲛ̅
      ⲧϥ̅ⲕⲁⲕⲓⲁ ⲉⳉⲁⲣⲉϥⲕⲧⲁϥ ⲁⲛⲉϥⲛⲁⲃⲉ ⲟⲩⲛ̅ ⲟⲩϣⲓⲡⲉ ⲉⳉⲁⲣⲉϥⲧⳉⲡⲟ ⲡⲛⲁⲃⲉ ⲁⲟⲩ ⲟⲩⲛ̅ ⲟⲩϣⲓⲡⲉ
      ⲉⲩⲉⲁⲩ ⲡⲉ ⲙⲛ̅ ⲟⲩϩⲙⲁⲧ</td>
    </tr>

    <tr id="v12" class="verse">
      <td class="language Sahidic"><span style="color:#b00e23">(ⲓ︦ⲃ︦)</span>
      ⲁⲓ̈ⲛⲁⲩ ⲉⲩⲣⲱⲙⲉ ⲉϥⲙⲉⲉⲩⲉ ⲉⲣⲟϥ ⲟⲩⲁⲁϥ ϫⲉ ⲟⲩⲥⲁⲃⲉ ⲡⲉ ⲟⲩⲛ̅ⲧⲉ ⲡⲁⲑⲏⲧ ⲇⲉ ϩⲉⲗⲡⲓⲥ
      ⲉϩⲟⲩⲟ ⲉⲣⲟϥ.</td>
      <td class="language English"><span style="color:#b00e23">(12)</span> I
      have seen a man who seemed to himself to be wise; but a fool had more
      hope than he.</td>
      <td class="language Greek"><span style="color:#b00e23">(12)</span>
      εἶδον ἄνδρα δόξαντα παρ’ ἑαυτῷ σοφὸν εἶναι, ἐλπίδα µέντοι
      ἔσχεν µᾶλλον ἄφρων αὐτοῦ.</td>
      <td class="language Akhmimic"><span style="color:#b00e23">(ⲓ︦ⲃ︦)</span>
      ⲁⲉⲓⲛⲟ ⲁⲩⲣⲱⲙⲉ ⲉϥⲙⲉⲩⲉ ⲁⲣⲁϥ ϫⲉ ⲟⲩⲥⲁⲃⲉ ⲡⲉ ⲟⲩⲛ̅ⲧⲉ ⲡⲁⲑⲏⲧ ⲇⲉ ϩⲉⲗⲡⲓⲥ ⲛ̅ϩⲟⲩⲟ
      ⲁⲣⲁϥ</td>
    </tr>

    <tr id="v13" class="verse">
      <td class="language Sahidic"><span style="color:#b00e23">(ⲓ︦ⲅ︦)</span>
      ϣⲁⲣⲉ ⲡⲣⲉϥϫⲛⲁⲁⲩ ϫⲟⲟⲥ ϫⲉ ⲉⲩⲛⲁϫⲟⲟⲩϥ ⲉⲩϩⲓⲏ ϫⲉ ⲡⲙⲟⲩⲓ ϩⲛ̅ ⲛⲉϩⲓⲟⲟⲩⲉ ⲁⲩⲱ ⲥⲉϩⲱⲧⲃ̅
      ⲙ̅ⲙⲟⲟⲩ ϩⲛ̅ ⲛⲉⲡⲗⲁⲧⲓⲁ.</td>
      <td class="language English"><span style="color:#b00e23">(13)</span> A
      sluggard when sent on a journey says, There is a lion in the ways, and
      there are murderers in the streets.</td>
      <td class="language Greek"><span style="color:#b00e23">(13)</span> λέγει
      ὀκνηρὸς ἀποστελλόµενος εἰς ὁδόν Λέων ἐν ταῖς ὁδοῖς.</td>
      <td class="language Akhmimic"><span style="color:#b00e23">(ⲓ︦ⲅ︦)</span>
      ⳉⲁⲣⲉ ⲡⲣⲉϥϫⲛⲟ ϫⲟⲟⲥ ⲉⲩⲛⲁϫⲁⲩϥ ⲁⲩⳉⲟ ϫⲉ ⲡⲙⲟⲩⲉⲓ ϩⲓ ⲛ̅ⳉⲱⲟⲩ ⲁⲟⲩ ⲥⲉⳉⲱⲧⲃⲉ ϩⲓ
      ⲙ̅ⲡⲗⲁⲧⲓⲁ</td>
    </tr>

    <tr id="v14" class="verse">
      <td class="language Sahidic"><span style="color:#b00e23">(ⲓ︦ⲇ︦)</span>
      ⲛ̅ⲑⲉ ⲛⲟⲩⲣⲟ ⲉϥⲕⲱⲧⲉ ϩⲓϫⲙ̅ ⲡⲉϥⲙⲉϣϯⲃⲥ ⲧⲁⲓ ⲧⲉ ⲑⲉ ⲛⲟⲩⲣⲉϥϫⲛⲁⲁⲩ ϩⲓ ⲡⲉϥϭⲗⲟϭ.</td>
      <td class="language English"><span style="color:#b00e23">(14)</span> As a
      door turns on the hinge, so does a sluggard on his bed.</td>
      <td class="language Greek"><span style="color:#b00e23">(14)</span>
      ὥσπερ θύρα στρέφεται ἐπὶ τοῦ στρόφιíος, οὕτως ὀκνηρὸς ἐπὶ
      τῆς κλίνης αὐτοῦ.</td>
      <td class="language Akhmimic"><span style="color:#b00e23">(ⲓ︦ⲇ︦)</span>
      ⲛ̅ⲧⳉⲉ ⲛ̅ⲟⲩⲣⲟ ⲉϥⲕⲱⲧⲉ ⲁϫⲙ̅ ⲡϥ̅ⲕⲟⲩⲣ ⲧⲉⲓ̈ ⲧⲉ ⲧⳉⲉ ⲛ̅ⲟⲩⲣⲉϥϫⲛⲟ ϩⲓ ⲡϥϭⲗⲁϭ</td>
    </tr>

    <tr id="v15" class="verse">
      <td class="language Sahidic"><span style="color:#b00e23">(ⲓ︦ⲉ︦)</span>
      ϣⲁⲣⲉ ⲡⲣⲉϥϫⲛⲁⲁⲩ ⲕⲗϫ̅ ⲛⲉϥϭⲓϫ ϩⲁⲕⲟⲩⲛϥ ⲛϥ̅ⲧⲙⲉϣⲛⲧⲟⲩ ⲉⲣⲱϥ.</td>
      <td class="language English"><span style="color:#b00e23">(15)</span> A
      sluggard having hid his hand in his bosom, will not be able to bring it
      up to his mouth.</td>
      <td class="language Greek"><span style="color:#b00e23">(15)</span>
      κρύψας ὀκνηρὸς τὴν χεῖρα ἐν τῷ κόλπῳ αὐτοῦ οὐ δυνήσεται
      ἐπενεγκεῖν ἐπὶ τὸ στόµα.</td>
      <td class="language Akhmimic"><span style="color:#b00e23">(ⲓ︦ⲉ︦)</span>
      ⳉⲁⲣⲉ ⲡⲣⲉϥϫⲛⲟ ϭⲱⲗϭ ⲛⲉϥϭⲓϫ ⳉⲁ ⲕⲟⲟⲛⲉϥ ϥⲧⲙ̅ⲟⲩⲱⳉ ⲛ̅ⲧⲟⲩ ⲁⲣⲱϥ</td>
    </tr>

    <tr id="v16" class="verse">
      <td class="language Sahidic"><span style="color:#b00e23">(ⲓ︦ⲋ︦)</span>
      ⲟⲩⲥⲁⲃⲉ ⲡⲉ ⲡⲣⲉϥϫⲛⲁⲁⲩ ⲛⲁϥ ⲟⲩⲁⲁϥ ⲉϩⲟⲩⲉ ⲡⲉⲧⲧⲥⲓⲏⲩ ⲉⲧⲥⲧⲟ ⲉⲃⲟⲗ ⲛ̅ⲟⲩⲟⲩⲱ.</td>
      <td class="language English"><span style="color:#b00e23">(16)</span> A
      sluggard seems to himself wiser than one who most satisfactorily brings
      back a message.</td>
      <td class="language Greek"><span style="color:#b00e23">(16)</span>
      σοφώτερος ἑαυτῷ ὀκνηρὸς φαίνεται τοῦ ἐν πλησµονῇ
      ἀποκοµίζοντος ἀíελίαν.</td>
      <td class="language Akhmimic"><span style="color:#b00e23">(ⲓ︦ⲋ︦)</span>
      ⲟⲩⲥⲁⲃⲉ ⲡⲉ ⲡⲣⲉϥϫⲛⲟ ⲛⲉϥ ⲟⲩⲁϩⲉⲉⲧϥ ⲛ̅ϩⲟⲩⲟ ⲁⲡⲉⲧⲥⲏⲟⲩ ⲉⲧⲥⲧⲟ ⲁⲃⲁⲗ ⲛ̅ⲟⲩⲟⲩⲟⲩ</td>
    </tr>

    <tr id="v17" class="verse">
      <td class="language Sahidic"><span style="color:#b00e23">(ⲓ︦ⲍ︦)</span>
      ⲛ̅ⲑⲉ ⲙ̅ⲡⲉⲧⲁⲙⲁϩⲧⲉ ⲙ̅ⲡⲥⲁⲧ ⲛ̅ⲟⲩⲟⲩϩⲟⲟⲣ ⲧⲁⲓ̈ ⲧⲉ ⲑⲉ ⲙ̅ⲡⲉⲧⲁϩⲉⲣⲉⲧϥ̅ ⲙ̅ⲡⲃⲟⲗ
      ⲛ̅ⲟⲩⲙⲓϣⲉ ⲉⲙⲡⲱϥ ⲁⲛ ⲡⲉ.</td>
      <td class="language English"><span style="color:#b00e23">(17)</span> As
      he that lays hold of a dog’s tail, so is he that makes himself the
      champion of another’s cause.</td>
      <td class="language Greek"><span style="color:#b00e23">(17)</span>
      ὥσπερ ὁ κρατῶν κέρκου κυνός, οὕτως ὁ προεστὼς ἀλλοτρίας
      κρίσεως.</td>
      <td class="language Akhmimic"><span style="color:#b00e23">(ⲓ︦ⲍ︦)</span>
      ⲛ̅ⲧⳉⲉ ⲙ̅ⲡⲉⲧⲉⲙⲁϩⲧⲉ ⲙ̅ⲡⲥⲉⲧ ⲛ̅ⲟⲩⲟⲩϩⲁⲣ ⲧⲉⲓ̈ ⲧⲉ ⲧⳉⲉ ⲙ̅ⲡⲉⲧⲁϩⲉ ⲁⲣⲉⲧϥ̅ ⲙ̅ⲡⲃⲗ̅
      ⲛ̅ⲟⲩⲙⲓⳉⲉ ⲉⲡⲱϥ ⲉⲛ ⲡⲉ</td>
    </tr>

    <tr id="v18" class="verse">
      <td class="language Sahidic"><span style="color:#b00e23">(ⲓ︦ⲏ︦)</span>
      ⲛ̅ⲑⲉ ⲛ̅ⲛⲉⲧϫⲱⲛⲧ̅ ⲉⲧⲛⲟⲩϫⲉ ⲉϩⲟⲩⲛ ⲛ̅ϩⲉⲛϣⲁϫⲉ ⲉⲛ̅ⲣⲱⲙⲉ ⲉⲡⲉⲧⲛⲁⲧⲱⲙⲧ̅ ⲇⲉ ⲉⲡϣⲁϫⲉ
      ⲛ̅ϣⲟⲣⲡ̅ ⲛⲁⲥⲗⲁⲁⲧⲉ.</td>
      <td class="language English"><span style="color:#b00e23">(18)</span> As
      those who need correction put forth fair words to men, and he that first
      falls in with the proposal will be overthrown;</td>
      <td class="language Greek"><span style="color:#b00e23">(18)</span>
      ὥσπερ οἱ ἰώµενοι προβάλλουσιν λόγους εἰς ἀνθρώπους, ὁ δὲ
      ἀπαντήσας τῷ λόγῳ πρῶτος ὑποσκελισθήσεται,</td>
      <td class="language Akhmimic"><span style="color:#b00e23">(ⲓ︦ⲏ︦)</span>
      ⲛ̅ⲧⳉⲉ ⲛ̅ⲛⲉⲧϫⲱⲛⲧ ⲁⲧⲱⲕⲉ ⲁⳉⲟⲩⲛ ⲛ̅ϩⲉⲛϣⲉϫⲉ ⲁⲛⲣⲱⲙⲉ ⲡⲉⲧⲛⲁⲧⲱⲙⲧ ⲇⲉ ⲁⲡϣⲉϫⲉ ⲛ̅ⳉⲁⲣⲡ
      ⲛⲁⲥⲗⲁⲁⲧⲉ</td>
    </tr>

    <tr id="v19" class="verse">
      <td class="language Sahidic"><span style="color:#b00e23">(ⲓ︦ⲑ︦)</span>
      ⲧⲁⲓ̈ ⲧⲉ ⲑⲉ ⲛ̅ⲟⲩⲟⲛ ⲛⲓⲙ ⲉⲧϭⲱⲱⲣϭ̅ ⲉⲛⲉⲩϣⲃⲉⲉⲣ ⲉⲩϣⲁⲛⲧⲁϩⲟ ⲟⲩⲇⲉ ϣⲁⲩϫⲟⲟⲥ ϫⲉ
      ⲛ̅ⲧⲁⲓ̈ⲁⲁⲥ ⲉⲓ̈ⲥⲱⲃⲉ.</td>
      <td class="language English"><span style="color:#b00e23">(19)</span> so
      are all that lay wait for their own friends, and when they are
      discovered, say, I did it in jest.</td>
      <td class="language Greek"><span style="color:#b00e23">(19)</span>
      οὕτως πάντες οἱ ἐνεδρεύοντες τοὺς ἑαυτῶν φίλους, ὅταν δὲ
      φωραθῶσιν, λέγουσιν ὅτι Παίζων ἔπραξα.</td>
      <td class="language Akhmimic"><span style="color:#b00e23">(ⲓ︦ⲑ︦)</span>
      ⲧⲉⲓ̈ ⲧⲉ ⲧⳉⲉ ⲛ̅ⲟⲩⲁⲛ ⲛⲓⲙ ⲉⲧϭⲱⲣϭ ⲁⲛⲉϥⳉⲃⲉⲉⲣⲉ ⲁⲩϣⲁⲧⲉϩⲁϥ ⲇⲉ ⳉⲁⲣⲉϥϫⲟⲟⲥ ϫⲉ
      ⲛⲧⲁⲉⲓⲉⲉⲥ ⲉⲓ̈ⲥⲱⲃⲉ</td>
    </tr>

    <tr id="v20" class="verse">
      <td class="language Sahidic"><span style="color:#b00e23">(ⲕ︦)</span> ϣⲁⲣⲉ
      ⲡⲕⲱϩⲧ̅ ⲙⲟⲩϩ ϩⲛ̅ ϩⲁϩ ⲛ̅ϣⲉ ⲡⲙⲓϣⲉ ⲇⲉ ⲛⲁϭⲱ ϩⲙ̅ ⲡⲙⲁ ⲉⲧⲉⲙⲛ̅ⲣⲉϥϭⲱⲛⲧ̅
      ⲛ̅ϩⲏⲧϥ̅.</td>
      <td class="language English"><span style="color:#b00e23">(20)</span> With
      much wood fire increases; but where there is not a double-minded man,
      strife ceases.</td>
      <td class="language Greek"><span style="color:#b00e23">(20)</span> ἐν
      πολλοῖς ξύλοις θάλλει πῦρ, ὅπου δὲ οὐκ ἔστιν δίθυµος,
      ἡσυχάζει µάχη.</td>
      <td class="language Akhmimic"><span style="color:#b00e23">(ⲕ︦)</span>
      ⳉⲁⲣⲉ ⲡⲕⲱϩⲧ ϫⲉⲣⲟ ⳉⲛ̅ ϩⲁϩ ⲛ̅ⳉⲉ ⲡⲙⲓⳉⲉ ⲇⲉ ⲛⲁϭⲟⲩ ⳉⲙ̅ ⲡⲙⲁ ⲉⲧⲉ ⲟⲩⲛ̅ ⲣⲉϥϭⲱⲛⲧ
      ⲛ̅ⳉⲏⲧϥ</td>
    </tr>

    <tr id="v21" class="verse">
      <td class="language Sahidic"><span style="color:#b00e23">(ⲕ︦ⲁ︦)</span>
      ϩⲉⲛϫⲃ̅ⲃⲥ ⲙⲛ̅ⲟⲩⲉⲥⲭⲁⲣⲁ ⲁⲩⲱ ϩⲉⲛϣⲉ ϩⲙ̅ ⲡⲕⲱϩⲧ̅ ⲟⲩⲣⲱⲙⲉ ϩⲱⲱϥ ⲛ̅ⲣⲉϥⲥⲁϩⲟⲩ
      ⲉϥϣⲧⲟⲣⲧⲣ̅ ⲛ̅ⲟⲩⲙⲓϣⲉ.</td>
      <td class="language English"><span style="color:#b00e23">(21)</span> A
      hearth for coals, and wood for fire; and railing man for the tumult of
      strife.</td>
      <td class="language Greek"><span style="color:#b00e23">(21)</span>
      ἐσχάρα ἄνθραξιν καὶ ξύλα πυρί, ἀνὴρ δὲ λοίδορος εἰς ταραχὴν
      µάχης.</td>
      <td class="language Akhmimic"><span style="color:#b00e23">(ⲕ︦ⲁ︦)</span>
      ⲛ̅ϫⲃ̅ⲃⲉⲥ ⲛ̅ⲟⲩⲉⲥⲭⲁⲣⲁ ⲁⲟⲩ ϩⲉⲛⳉⲉ ⲙ̅ⲡⲕⲱϩⲧ̅ ⲟⲩⲣⲱⲙⲉ ϩⲟⲩⲟⲩϥ ⲛ̅ⲣⲉϥⲥⲁϩⲟⲩ ⲉϥⳉⲧⲁⲣⲧⲣⲉ
      ⲛ̅ⲟⲩⲙⲓⳉⲉ</td>
    </tr>

    <tr id="v22" class="verse">
      <td class="language Sahidic"><span style="color:#b00e23">(ⲕ︦ⲃ︦)</span>
      ⲛ̅ϣⲁϫⲉ ⲙ̅ⲡⲕ̅ⲟⲣϣϥ̅ ϭⲏⲛ ⲛⲁⲓ̈ ⲇⲉ ⲣⲱϩⲧ̅ ⲉϩⲟⲩⲛ ⲉⲛⲧⲁⲙⲓⲟⲛ ⲛ̅ⲑⲏ.</td>
      <td class="language English"><span style="color:#b00e23">(22)</span> The
      words of cunning knaves are soft; but they smite even to the inmost parts
      of the bowels.</td>
      <td class="language Greek"><span style="color:#b00e23">(22)</span> λόγοι
      κερκώπων µαλακοί, οὗτοι δὲ τύπτουσιν εἰς ταµιεῖα σπλάγχνων.</td>
      <td class="language Akhmimic"><span style="color:#b00e23">(ⲕ︦ⲃ︦)</span>
      ⲛ̅ϣⲉϫⲉ ⲙ̅ⲡⲕⲁⲣϣϥ̅ ϭⲏⲛ ⲛⲉⲓ̈ ⲇⲉ ⲣⲱϩⲧ ⲁⳉⲟⲩⲛ ⲁⲛⲧⲁⲙⲓⲟⲛ ⲛ̅ⲧⳉⲓ</td>
    </tr>

    <tr id="v23" class="verse">
      <td class="language Sahidic"><span style="color:#b00e23">(ⲕ︦ⲅ︦)</span>
      ⲛ̅ⲑⲉ ⲛ̅ϩⲉⲛⲃⲗ̅ϫⲉ ⲡⲉ ⲟⲩϩⲁⲧ ⲉⲩϯ ⲙ̅ⲙⲟϥ ϩⲛ̅ ⲟⲩⲕⲣⲟϥ ϣⲁⲣⲉ ϩⲉⲛⲥⲡⲟⲧⲟⲩ ⲛ̅ⲕⲣⲟϥ ϩⲃ̅ⲥ
      ⲟⲩϩⲏⲧ ⲛ̅ⲣⲉϥⲗⲩⲡⲏ.</td>
      <td class="language English"><span style="color:#b00e23">(23)</span>
      Silver dishonestly given is to be considered as a potsherd: smooth lips
      cover a grievous heart.</td>
      <td class="language Greek"><span style="color:#b00e23">(23)</span>
      ἀργύριον διδόµενον µετὰ δόλου ὥσπερ ὄστρακον ἡγητέον. χείλη
      λεῖα καρδίαν καλύπτει λυπηράν.</td>
      <td class="language Akhmimic"><span style="color:#b00e23">(ⲕ︦ⲅ︦)</span>
      ⲛ̅ⲧⳉⲉ ⲛ̅ϩⲉⲛⲃⲗ̅ϫⲉ ⲡⲉ ⲟⲩϩⲉⲧ ⳉⲛ̅ ⲟⲩⲕⲣⲁϥ ⳉⲁⲣⲉ ϩⲉⲛⲥⲡⲁⲧⲟⲩ ⲛ̅ⲕⲣⲁϥ ϩⲱⲃⲥ ⲟⲩϩⲏⲧ
      ⲛ̅ⲣⲉϥⲣ̅ⲗⲩⲡⲉⲓ</td>
    </tr>

    <tr id="v24" class="verse">
      <td class="language Sahidic"><span style="color:#b00e23">(ⲕ︦ⲇ︦)</span>
      ϣⲁⲣⲉ ⲡϫⲁϫⲉ ⲟⲩⲱϣⲃ̅ ⲉϥϫⲱⲣⲙ̅ ⲉⲟⲩⲟⲛ ⲛⲓⲙ ϩⲓ ⲛⲉϥⲥⲡⲟⲧⲟⲩ ϥⲙⲉⲉⲩⲉ ⲇⲉ ϩⲙ̅ ⲡⲉϥϩⲏⲧ
      ⲉϩⲉⲛⲕⲣⲟϥ.</td>
      <td class="language English"><span style="color:#b00e23">(24)</span> A
      weeping enemy promises all things with his lips, but in his heart he
      contrives deceit.</td>
      <td class="language Greek"><span style="color:#b00e23">(24)</span>
      χείλεσιν πάντα ἐπινεύει ἀποκλαιόµενος ἐχθρός, ἐν δὲ τῇ
      καρδίᾳ τεκταίνεται δόλους·</td>
      <td class="language Akhmimic"><span style="color:#b00e23">(ⲕ︦ⲇ︦)</span>
      ⳉⲁⲣⲉ ⲡϫⲁϫⲉ ⲣⲓⲙⲉ ⲉϥϫⲱⲣⲙⲉ ⲁⲟⲩⲁⲛ ⲛⲓⲙ ⳉⲛ̅ ⲛⲉϥⲥⲡⲁⲧⲟⲩ ϥⲙⲉⲩⲉ ⲇⲉ ⳉⲙ̅ ⲡϥ̅ϩⲏⲧ
      ⲁϩⲉⲛⲕⲣⲁϥ</td>
    </tr>

    <tr id="v25" class="verse">
      <td class="language Sahidic"><span style="color:#b00e23">(ⲕ︦ⲉ︦)</span>
      ⲉⲣϣⲁⲛ ⲡⲉⲕϫⲁϫⲉ ⲥⲡⲥⲱⲡⲕ̅ ⲉϥⲕⲱⲣϣ̅ ϩⲛ̅ ⲧⲉϥⲥⲙⲏ ⲙ̅ⲡⲣ̅ⲥⲱⲧⲙ̅ ⲛ̅ⲥⲱϥ ⲟⲩⲛ̅ ⲥⲁϣϥⲉ ⲅⲁⲣ
      ⲙ̅ⲡⲟⲛⲏⲣⲓⲁ ϩⲙ̅ ⲡⲉϥϩⲏⲧ.</td>
      <td class="language English"><span style="color:#b00e23">(25)</span>
      Though thine enemy intreat thee with a loud voice, consent not: for there
      are seven abominations in his heart.</td>
      <td class="language Greek"><span style="color:#b00e23">(25)</span> ἐάν
      σου δέηται ὁ ἐχθρὸς µεγάλῃ τῇ φωνῇ, µὴ πεισθῇς· ἑπτὰ γάρ
      εἰσιν πονηρίαι ἐν τῇ ψυχῇ αὐτοῦ.</td>
      <td class="language Akhmimic"><span style="color:#b00e23">(ⲕ︦ⲉ︦)</span>
      ⲁϣⲁ ⲡⲕ̅ϫⲁϫⲉ ⲥⲉⲡⲥⲱⲡⲕ̅ ⲉϥⲕⲱⲣϣ ⳉⲛ̅ ⲧϥ̅ⲥⲙⲓ ⲙⲛ̅ⲥⲱⲧⲙⲉ ⲛ̅ⲥⲱϥ ⲟⲩⲛ̅ ⲥⲁⳉϥⲉ ⲅⲁⲣ
      ⲙ̅ⲡⲟⲛⲏⲣⲓⲁ ⳉⲙ̅ ⲡϥ̅ϩⲏⲧ</td>
    </tr>

    <tr id="v26" class="verse">
      <td class="language Sahidic"><span style="color:#b00e23">(ⲕ︦ⲋ︦)</span>
      ⲡⲉⲧϩⲱⲡ ⲛ̅ⲟⲩⲙⲛ̅ⲧϫⲁϫⲉ ϣⲁϥⲧⲟⲩⲛⲉⲥ ⲟⲩⲡⲟⲛⲏⲣⲓⲁ ϣⲁⲣⲉ ⲟⲩⲥⲁⲃⲉ ⲇⲉ ϭⲱⲗⲡ̅ ⲉⲃⲟⲗ
      ⲛ̅ⲛⲉϥⲛⲟⲃⲉ ϩⲛ̅ ⲟⲩⲙⲏⲏϣⲉ.</td>
      <td class="language English"><span style="color:#b00e23">(26)</span> He
      that hides enmity frames deceit: but being easily discerned, exposes his
      own sins in the public assemblies.</td>
      <td class="language Greek"><span style="color:#b00e23">(26)</span> ὁ
      κρύπτων ἔχθραν συνίστησιν δόλον, ἐκκαλύπτει δὲ τὰς ἑαυτοῦ
      ἁµαρτίας εὔγνωστος ἐν συνεδρίοις.</td>
      <td class="language Akhmimic"><span style="color:#b00e23">(ⲕ︦ⲋ︦)</span>
      ⲡⲉⲧϩⲱⲡ ⲛ̅ⲟⲩⲙⲛ̅ⲧϫⲁϫⲉ ⳉⲁⲣⲉϥⲧⲟⲩⲛⲟⲩⲥ ⲟⲩⲡⲟⲛⲏⲣⲓⲁ ⳉⲁⲣⲉ ⲟⲩⲥⲁⲃⲉ ⲇⲉ ϭⲱⲗⲡ ⲁⲃⲁⲗ
      ⲛ̅ⲛⲉϥⲛⲁⲃⲉ ⳉⲛ̅ ⲟⲩⲙⲓⲉⲓϣⲉ</td>
    </tr>

    <tr id="v27" class="verse">
      <td class="language Sahidic"><span style="color:#b00e23">(ⲕ︦ⲍ︦)</span>
      ⲡⲉⲧϣⲓⲕⲉ ⲛ̅ⲟⲩϩⲓⲉⲓⲧ ⲉⲡⲉⲧϩⲓⲧⲟⲩⲱϥ ϥⲛⲁϩⲉ ⲉϩⲣⲁⲓ̈ ⲉⲣⲟϥ ⲡⲉⲧⲥⲕⲟⲣⲕⲣ̅ ⲇⲉ ⲛ̅ⲟⲩⲱⲛⲉ
      ⲉϥⲛⲁϩⲉ ⲉϫⲱϥ.</td>
      <td class="language English"><span style="color:#b00e23">(27)</span> He
      that digs a pit for his neighbour shall fall into it: and he that rolls a
      stone, rolls it upon himself.</td>
      <td class="language Greek"><span style="color:#b00e23">(27)</span> ὁ
      ὀρύσσων βόθρον τῷ πλησίον ἐµπεσεῖται εἰς αὐτόν, ὁ δὲ κυλίων
      λίθον ἐφ’ ἑαυτὸν κυλίει.</td>
      <td class="language Akhmimic"><span style="color:#b00e23">(ⲕ︦ⲍ︦)</span>
      ⲡⲉⲧϣⲓⲕⲉ ⲛ̅ⲟⲩϩⲓⲉⲓⲧ ⲁⲡⲉⲧϩⲓⲧⲟⲩⲱϥ​ ⲁϥⲛⲁϩⲉⲓ̈ⲉ ⲁⲣⲁϥ ⲡⲉⲧⲥⲕⲁⲣⲕⲣⲉ ⲇⲉ ⲛ̅ⲟⲩⲱⲛⲉ
      ⲁϥⲛⲁϩⲉⲓ̈ⲉ ⲁϫⲱϥ</td>
    </tr>

    <tr id="v28" class="verse">
      <td class="language Sahidic"><span style="color:#b00e23">(ⲕ︦ⲏ︦)</span>
      ⲡⲗⲁⲥ ⲛ̅ⲛⲟⲩϫ ⲙⲟⲥⲧⲉ ⲛ̅ⲧⲙⲉ ⲧⲧⲁⲡⲣⲟ ⲇⲉ ⲉϣⲧⲣⲧⲱⲣ ⲛⲁⲉⲓⲣⲉ ⲛ̅ϩⲉⲛϣⲧⲟⲣⲧⲣ̅.</td>
      <td class="language English"><span style="color:#b00e23">(28)</span> A
      lying tongue hates the truth; and an unguarded mouth causes tumults.</td>
      <td class="language Greek"><span style="color:#b00e23">(28)</span>
      γλῶσσα ψευδὴς µισεῖ ἀλήθειαν, στόµα δὲ ἄστεγον ποιεῖ
      ἀκαταστασίας.</td>
      <td class="language Akhmimic"><span style="color:#b00e23">(ⲕ︦ⲏ︦)</span>
      ⲡⲗⲉⲥ ⲛ̅ⲛⲟⲩϫ ⲙⲁⲥⲧⲉ ⲛ̅ⲧⲙⲓⲉ ⲧⲧⲁⲡⲣⲟ ⲇⲉ ⲉⲧⳉⲧⲣ̅ⲧⲁⲣⲧ ⲛⲁⲉⲓⲣⲉ ⲛ̅ϩⲉⲛⳉⲧⲁⲣⲧⲣⲉ</td>
    </tr>
  </table>
</body>
</html>
