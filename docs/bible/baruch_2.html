<!DOCTYPE html>
<html>
<head>
  <title>Baruch</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="baruch_3.html" rel="next">
  <link href="baruch_1.html" rel="prev">
  <script src="main.js" type="module"></script>
</head>
<body class="chapter">
  <h4 id="baruch_2" class="title">Baruch 2</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲁϥⲥⲉⲙⲛⲓ ⲛ̀ϫⲉ ⲡϭ̅ⲥ̅ ⲙ̀ⲡⲉϥⲥⲁϫⲓ ⲫⲏ ⲉⲧⲁϥⲥⲁϫⲓ ⲙ̀ⲙⲟϥ ⲉ̀ϩⲣⲏⲓ ⲉ̀ϫⲱⲛ. ⲛⲉⲙ
      ⲉ̀ϫⲉⲛ ⲛⲉⲛⲣⲉϥϯϩⲁⲡ. ⲛⲏ ⲉⲧⲁⲩϯϩⲁⲡ ⲉ̀ⲡⲓⲥ̅ⲗ̅. ⲛⲉⲙ ⲉ̀ϫⲉⲛ ⲛⲉⲛⲟⲩⲣⲱⲟⲩ ⲛⲉⲙ ⲉ̀ϫⲉⲛ
      ⲛⲉⲛⲁⲣⲭⲱⲛ. ⲛⲉⲙ ⲉ̀ϫⲉⲛ ⲫⲣⲱⲙⲓ ⲙ̀ⲡⲓⲥ̅ⲗ̅ ⲛⲉⲙ ⲓⲟⲩⲇⲁ.</td>
      <td class="language English"><span style="color:#b00e23">(1)</span>
      Therefore the Lord hath made good his word, which he pronounced against
      us, and against our judges that judged Israel, and against our kings, and
      against our princes, and against the men of Israel and Juda,</td>
      <td class="language Greek"><span style="color:#b00e23">(1)</span> καὶ
      ἔστησεν κύριος τὸν λόγον αὐτοῦ, ὃν ἐλάλησεν ἐφ’ ἡµᾶς καὶ
      ἐπὶ τοὺς δικαστὰς ἡµῶν τοὺς δικάσαντας τὸν Ισραηλ καὶ ἐπὶ
      τοὺς βασιλεῖς ἡµῶν καὶ ἐπὶ τοὺς ἄρχοντας ἡµῶν καὶ ἐπὶ
      ἄνθρωπον Ισραηλ καὶ Ιουδα.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲉ̀ⲓⲛⲓ ⲉ̀ϩⲣⲏⲓ ⲉ̀ϫⲱⲛ ⲛ̀ϩⲁⲛⲛⲓϣϯ ⲙ̀ⲡⲉⲧϩⲱⲟⲩ. ⲛⲏ ⲉⲧⲉ ⲙ̀ⲡⲟⲩϣⲱⲡⲓ ⲥⲁⲡⲉⲥⲏⲧ ⲛ̀ⲧⲫⲉ
      ⲧⲏⲣⲥ. ⲙ̀ⲫⲣⲏϯ ⲉⲧⲁϥⲓⲣⲓ ⲛ̀ⲓⲗ̅ⲏ̅ⲙ̅ ⲕⲁⲧⲁ ⲛⲏ ⲉⲧⲥϧⲏⲟⲩⲧ ϧⲉⲛ ⲫⲛⲟⲙⲟⲥ ⲙ̀ⲙⲱⲩ̀ⲥⲏⲥ</td>
      <td class="language English"><span style="color:#b00e23">(2)</span> To
      bring upon us great plagues, such as never happened under the whole
      heaven, as it came to pass in Jerusalem, according to the things that
      were written in the law of Moses;</td>
      <td class="language Greek"><span style="color:#b00e23">(2)</span> οὐκ
      ἐποιήθη ὑποκάτω παντὸς τοῦ οὐρανοῦ καθὰ ἐποίησεν ἐν
      Ιερουσαληµ κατὰ τὰ γεγραµµένα ἐν τῷ νόµῳ Μωυσῆ</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲉ̀ⲑⲣⲉϥⲟⲩⲱⲙ ⲛ̀ϫⲉ ⲡⲓⲣⲱⲙⲓ ⲛ̀ⲛⲓⲥⲁⲣⲝ ⲛ̀ⲧⲉ ⲡⲉϥϣⲏⲣⲓ. ⲟⲩⲟϩ ⲡⲓⲣⲱⲙⲓ ⲛ̀ⲛⲓⲥⲁⲣⲝ ⲛ̀ⲧⲉ
      ⲧⲉϥϣⲉⲣⲓ.</td>
      <td class="language English"><span style="color:#b00e23">(3)</span> That
      a man should eat the flesh of his own son, and the flesh of his own
      daughter.</td>
      <td class="language Greek"><span style="color:#b00e23">(3)</span> τοῦ
      φαγεῖν ἡµᾶς ἄνθρωπον σάρκας υἱοῦ αὐτοῦ καὶ ἄνθρωπον σάρκας
      θυγατρὸς αὐτοῦ.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲁϥⲧⲏⲓⲧⲟⲩ ⲉ̀ϧⲣⲏⲓ ⲉ̀ⲧⲟⲧⲟⲩ ⲉ̀ⲛⲉⲛϫⲓϫ ⲛ̀ⲛⲓⲙⲉⲧⲟⲩⲣⲱⲟⲩ ⲉⲧⲕⲱϯ ⲉ̀ⲣⲱⲟⲩ ⲧⲏⲣⲟⲩ.
      ⲉⲩϣⲱϣ ⲛⲉⲙ ⲟⲩⲙⲁⲛ̀ⲁⲑⲙⲟϣⲓ. ϧⲉⲛ ⲛⲓⲗⲁⲟⲥ ⲧⲏⲣⲟⲩ ⲉⲧⲕⲱϯ ⲉ̀ⲣⲱⲟⲩ. ⲛⲏ ⲉⲧⲁ ⲡϭ̅ⲥ̅ ϫⲟⲣⲟⲩ
      ⲉ̀ⲃⲟⲗ ⲛ̀ϧⲏⲧⲟⲩ.</td>
      <td class="language English"><span style="color:#b00e23">(4)</span>
      Moreover he hath delivered them to be in subjection to all the kingdoms
      that are round about us, to be as a reproach and desolation among all the
      people round about, where the Lord hath scattered them.</td>
      <td class="language Greek"><span style="color:#b00e23">(4)</span> καὶ
      ἔδωκεν αὐτοὺς ὑποχειρίους πάσαις ταῖς βασιλείαις ταῖς κύκλῳ
      ἡµῶν εἰς ὀνειδισµὸν καὶ εἰς ἄβατον ἐν πᾶσι τοῖς λαοῖς τοῖς
      κύκλῳ, οὗ διέσπειρεν αὐτοὺς κύριος ἐκεῖ.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲁⲩϣⲱⲡⲓ ⲥⲁⲡⲉⲥⲏⲧ ⲛ̀ⲥⲁⲡϣⲱⲓ ⲁⲛ. ϫⲉ ⲁⲛⲉⲣⲛⲟⲃⲓ ⲉ̀ⲡϭ̅ⲥ̅ ⲡⲉⲛⲛⲟⲩϯ.</td>
      <td class="language English"><span style="color:#b00e23">(5)</span> Thus
      we were cast down, and not exalted, because we have sinned against the
      Lord our God, and have not been obedient unto his voice.</td>
      <td class="language Greek"><span style="color:#b00e23">(5)</span> καὶ
      ἐγενήθησαν ὑποκάτω καὶ οὐκ ἐπάνω, ὅτι ἡµάρτοµεν κυρίῳ θεῷ
      ἡµῶν πρὸς τὸ µὴ ἀκούειν τῆς φωνῆς αὐτοῦ. —</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲉ̀ϣ̀ⲧⲉⲙⲥⲱⲧⲉⲙ ⲛ̀ⲥⲁ ⲧⲉϥⲥⲙⲏ. ϯⲙⲉⲑⲙⲏⲓ ⲑⲁ ⲡϭ̅ⲥ̅ ⲡⲉⲛⲛⲟⲩϯ ⲧⲉ. ⲁ̀ⲛⲟⲛ ⲇⲉ ⲛⲉⲙ
      ⲛⲉⲛⲓⲟϯ ⲡϣⲓⲡⲓ ⲙ̀ⲡⲉⲛϩⲟ. ⲙ̀ⲫⲣⲏϯ ⲙ̀ⲡⲁⲓⲉϩⲟⲟⲩ.</td>
      <td class="language English"><span style="color:#b00e23">(6)</span> To
      the Lord our God appertaineth righteousness: but unto us and to our
      fathers open shame, as appeareth this day.</td>
      <td class="language Greek"><span style="color:#b00e23">(6)</span> τῷ
      κυρίῳ θεῷ ἡµῶν ἡ δικαιοσύνη, ἡµῖν δὲ καὶ τοῖς πατράσιν
      ἡµῶν ἡ αἰσχύνη τῶν προσώπων ὡς ἡ ἡµέρα αὕτη.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲛⲏ
      ⲉⲧⲁϥⲥⲁϫⲓ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅.</td>
      <td class="language English"><span style="color:#b00e23">(7)</span> For
      all these plagues are come upon us, which the Lord hath pronounced
      against us</td>
      <td class="language Greek"><span style="color:#b00e23">(7)</span> ἃ
      ἐλάλησεν κύριος ἐφ’ ἡµᾶς, πάντα τὰ κακὰ ταῦτα ἦλθεν ἐφ’
      ἡµᾶς.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲛⲁⲓⲡⲉⲧϩⲱⲟⲩ ⲧⲏⲣⲟⲩ ⲉⲧⲁϥⲥⲁϫⲓ ⲙ̀ⲙⲱⲟⲩ ⲉ̀ϩⲣⲏⲓ ⲉ̀ϫⲱⲛ. ⲟⲩⲟϩ ⲙ̀ⲡⲉⲛⲧⲱⲃϩ ⲙ̀ⲡϩⲟ
      ⲙ̀ⲡϭ̅ⲥ̅. ⲉ̀ⲑⲣⲉ ⲡⲓⲟⲩⲁⲓ ⲡⲓⲟⲩⲁⲓ ⲙ̀ⲙⲟⲛⲕⲟⲧϥ ⲉ̀ⲃⲟⲗ ϩⲁ ⲛⲓⲙⲉⲩⲓ ⲛ̀ⲧⲉ ⲡⲉϥϩⲏⲧ
      ⲉⲧϩⲱⲟⲩ.</td>
      <td class="language English"><span style="color:#b00e23">(8)</span> Yet
      have we not prayed before the Lord, that we might turn every one from the
      imaginations of his wicked heart.</td>
      <td class="language Greek"><span style="color:#b00e23">(8)</span> καὶ
      οὐκ ἐδεήθηµεν τοῦ προσώπου κυρίου τοῦ ἀποστρέψαι ἕκαστον ἀπὸ
      τῶν νοηµάτων τῆς καρδίας αὐτῶν τῆς πονηρᾶς.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲟⲩⲟϩ ⲁϥⲣⲱⲓⲥ ⲛ̀ϫⲉ ⲡϭ̅ⲥ̅ ⲉ̀ϫⲉⲛ ⲛⲓⲡⲉⲧϩⲱⲟⲩ ⲟⲩⲟϩ ⲁ ⲡϭ̅ⲥ̅ ⲉ̀ⲛⲟⲩ ⲉ̀ϫⲱⲛ. ϫⲉ
      ⲟⲩⲑⲙⲏⲓ ⲡⲉ ⲡϭ̅ⲥ̅ ⲉ̀ϫⲉⲛ ⲛⲉϥϩⲃⲏⲟⲩⲓ ⲧⲏⲣⲟⲩ. ⲛⲏ ⲉⲧⲁϥϩⲉⲛϩⲱⲛⲉⲛ ⲉ̀ⲣⲱⲟⲩ.</td>
      <td class="language English"><span style="color:#b00e23">(9)</span>
      Wherefore the Lord watched over us for evil, and the Lord hath brought it
      upon us: for the Lord is righteous in all his works which he hath
      commanded us.</td>
      <td class="language Greek"><span style="color:#b00e23">(9)</span> καὶ
      ἐγρηγόρησεν κύριος ἐπὶ τοῖς κακοῖς, καὶ ἐπήγαγε κύριος ἐφ’
      ἡµᾶς, ὅτι δίκαιος ὁ κύριος ἐπὶ πάντα τὰ ἔργα αὐτοῦ, ἃ
      ἐνετείλατο ἡµῖν.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟϩ ⲙ̀ⲡⲉⲛⲥⲱⲧⲉⲙ ⲛ̀ⲥⲁ ⲧⲉϥⲥⲙⲏ ⲉ̀ⲙⲟϣⲓ ϧⲉⲛ ⲛⲓⲟⲩⲁϩⲥⲁϩⲛⲓ ⲛ̀ⲧⲉ ⲡϭ̅ⲥ̅. ⲛⲏ
      ⲉⲧⲁϥⲧⲏⲓⲧⲟⲩ ⲙ̀ⲡⲉⲛⲙ̀ⲑⲟ.</td>
      <td class="language English"><span style="color:#b00e23">(10)</span> Yet
      we have not hearkened unto his voice, to walk in the commandments of the
      Lord, that he hath set before us.</td>
      <td class="language Greek"><span style="color:#b00e23">(10)</span> καὶ
      οὐκ ἠκούσαµεν τῆς φωνῆς αὐτοῦ πορεύεσθαι τοῖς προστάγµασιν
      κυρίου, οἷς ἔδωκεν κατὰ πρόσωπον ἡµῶν. —</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ϯⲛⲟⲩ ⲡϭ̅ⲥ̅ ⲫϯ ⲙ̀ⲡⲓⲥ̅ⲗ̅ ⲫⲏ ⲉⲧⲁⲕⲓⲛⲓ ⲙ̀ⲡⲉⲕⲗⲁⲟⲥ ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲭⲏⲙⲓ.
      ϧⲉⲛ ⲟⲩϫⲓϫ ⲉⲥϫⲟⲣ ϧⲉⲛ ϩⲁⲛⲙⲏⲓⲛⲓ ⲛⲉⲙ ϩⲁⲛϣⲫⲏⲣⲓ. ⲛⲉⲙ ⲟⲩⲛⲓϣϯ ⲛ̀ϫⲟⲙ ⲛⲉⲙ ⲟⲩϣⲱⲃϣ
      ⲉϥϭⲟⲥⲓ. ⲟⲩⲟϩ ⲁⲕⲑⲁⲙⲓⲟ ⲛⲁⲕ ⲛ̀ⲟⲩⲣⲁⲛ. ⲙ̀ⲫⲣⲏϯ ⲙ̀ⲡⲁⲓⲉϩⲟⲟⲩ</td>
      <td class="language English"><span style="color:#b00e23">(11)</span> And
      now, O Lord God of Israel, that hast brought thy people out of the land
      of Egypt with a mighty hand, and high arm, and with signs, and with
      wonders, and with great power, and hast gotten thyself a name, as
      appeareth this day:</td>
      <td class="language Greek"><span style="color:#b00e23">(11)</span> καὶ
      νῦν, κύριε ὁ θεὸς Ισραηλ, ὃς ἐξήγαγες τὸν λαόν σου ἐκ γῆς
      Αἰγύπτου ἐν χειρὶ κραταιᾷ καὶ ἐν σηµείοις καὶ ἐν τέρασιν καὶ
      ἐν δυνάµει µεγάλῃ καὶ ἐν βραχίονι ὑψηλῷ καὶ ἐποίησας
      σεαυτῷ ὄνοµα ὡς ἡ ἡµέρα αὕτη,</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲁⲛⲉⲣⲛⲟⲃⲓ ⲁⲛⲉⲣⲙⲉⲧⲁⲥⲉⲃⲏⲥ ⲁⲛϭⲓ ⲛ̀ϫⲟⲛⲥ. ⲡϭ̅ⲥ̅ ⲡⲉⲛⲛⲟⲩϯ. ⲉ̀ϩⲣⲏⲓ ⲉ̀ϫⲉⲛ ⲛⲉⲕⲙⲉⲑⲙⲏⲓ
      ⲧⲏⲣⲟⲩ.</td>
      <td class="language English"><span style="color:#b00e23">(12)</span> O
      Lord our God, we have sinned, we have done ungodly, we have dealt
      unrighteously in all thine ordinances.</td>
      <td class="language Greek"><span style="color:#b00e23">(12)</span>
      ἡµάρτοµεν ἠσεβήσαµεν ἠδικήσαµεν, κύριε ὁ θεὸς ἡµῶν, ἐπὶ
      πᾶσιν τοῖς δικαιώµασίν σου.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲙⲁⲣⲉϥⲕⲟⲧϥ ⲛ̀ϫⲉ ⲡⲉⲕⲙⲃⲟⲛ ⲉ̀ⲃⲟⲗ ϩⲁⲣⲟⲛ ϫⲉ ⲁⲛⲥⲱϫⲡ ⲉⲛⲟⲓ ⲛ̀ⲕⲟⲩϫⲓ. ϧⲉⲛ ⲛⲓⲉⲑⲛⲟⲥ.
      ⲡⲓⲙⲁ ⲉⲧⲁⲕϫⲟⲣⲉⲛ ⲉ̀ⲃⲟⲗ ⲉ̀ⲣⲟϥ.</td>
      <td class="language English"><span style="color:#b00e23">(13)</span> Let
      thy wrath turn from us: for we are but a few left among the heathen,
      where thou hast scattered us.</td>
      <td class="language Greek"><span style="color:#b00e23">(13)</span>
      ἀποστραφήτω ὁ θυµός σου ἀφ’ ἡµῶν, ὅτι κατελείφθηµεν ὀλίγοι
      ἐν τοῖς ἔθνεσιν, οὗ διέσπειρας ἡµᾶς ἐκεῖ.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲥⲱⲧⲉⲙ ⲡϭ̅ⲥ̅ ⲉ̀ⲧⲉⲛⲡⲣⲟⲥⲉⲩⲭⲏ. ⲛⲉⲙ ⲡⲉⲛⲧⲱⲃϩ. ⲟⲩⲟϩ ⲛⲁϩⲙⲉⲛ ⲉⲑⲃⲏⲧⲕ ⲟⲩⲟϩ ⲙⲟⲓ ⲛⲁⲛ
      ⲛ̀ⲟⲩϩⲙⲟⲧ. ⲙ̀ⲡⲉⲙ̀ⲑⲟ ⲛ̀ⲛⲏ ⲉⲧⲁⲩⲟⲩⲟⲑⲃⲉⲛ ⲉ̀ⲃⲟⲗ.</td>
      <td class="language English"><span style="color:#b00e23">(14)</span> Hear
      our prayers, O Lord, and our petitions, and deliver us for thine own
      sake, and give us favour in the sight of them which have led us
      away:</td>
      <td class="language Greek"><span style="color:#b00e23">(14)</span>
      εἰσάκουσον, κύριε, τῆς προσευχῆς ἡµῶν καὶ τῆς δεήσεως ἡµῶν
      καὶ ἐξελοῦ ἡµᾶς ἕνεκεν σοῦ καὶ δὸς ἡµῖν χάριν κατὰ
      πρόσωπον τῶν ἀποικισάντων ἡµᾶς,</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ϩⲓⲛⲁ ⲛ̀ⲧⲉϥⲉⲙⲓ ⲛ̀ϫⲉ ⲡⲕⲁϩⲓ ⲧⲏⲣϥ. ϫⲉ ⲛ̀ⲑⲟⲕ ⲡⲉ ⲡϭ̅ⲥ̅ ⲡⲉⲛⲛⲟⲩϯ. ϫⲉ ⲡⲉⲕⲣⲁⲛ
      ⲡⲉⲧⲁⲩⲙⲟⲩϯ ⲉ̀ⲣⲟϥ ⲉ̀ϫⲉⲛ ⲡⲓⲥ̅ⲗ̅. ⲛⲉⲙ ⲉ̀ϫⲉⲛ ⲡⲉϥⲅⲉⲛⲟⲥ.</td>
      <td class="language English"><span style="color:#b00e23">(15)</span> That
      all the earth may know that thou art the Lord our God, because Israel and
      his posterity is called by thy name.</td>
      <td class="language Greek"><span style="color:#b00e23">(15)</span> ἵνα
      γνῷ πᾶσα ἡ γῆ ὅτι σὺ κύριος ὁ θεὸς ἡµῶν, ὅτι τὸ ὄνοµά
      σου ἐπεκλήθη ἐπὶ Ισραηλ καὶ ἐπὶ τὸ γένος αὐτοῦ.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲡϭ̅ⲥ̅ ϫⲟⲩϣⲧ ⲉ̀ⲃⲟⲗ ϧⲉⲛ ⲧⲉⲕⲫⲉ ⲉⲑⲟⲩⲁⲃ. ⲣⲓⲕⲓ ⲙ̀ⲡⲉⲕⲙⲁϣϫ ⲡϭ̅ⲥ̅ ⲥⲱⲧⲉⲙ.</td>
      <td class="language English"><span style="color:#b00e23">(16)</span> O
      Lord, look down from thine holy house, and consider us: bow down thine
      ear, O Lord, to hear us.</td>
      <td class="language Greek"><span style="color:#b00e23">(16)</span>
      κύριε, κάτιδε ἐκ τοῦ οἴκου τοῦ ἁγίου σου καὶ ἐννόησον εἰς
      ἡµᾶς· κλῖνον, κύριε, τὸ οὖς σου καὶ ἄκουσον·</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲁⲟⲩⲱⲛ ⲛ̀ⲛⲉⲕⲃⲁⲗ ⲟⲩⲟϩ ⲁⲛⲁⲩ. ϫⲉ ⲛⲉⲧⲙⲱⲟⲩⲧ ⲁⲛ ⲉⲧϧⲉⲛ ⲁⲙⲉⲛϯ. ⲛⲏ ⲉⲧⲁⲩⲱⲗⲓ
      ⲙ̀ⲡⲟⲩⲡⲛ̅ⲁ̅ ⲉ̀ⲃⲟⲗ ϧⲉⲛ ⲛⲟⲩⲙⲁϧⲧ ⲉⲑⲛⲁϯⲱⲟⲩ ⲛⲉⲙ ⲟⲩⲑⲙⲁⲓⲟ ⲙ̀ⲡϭ̅ⲥ̅.</td>
      <td class="language English"><span style="color:#b00e23">(17)</span> Open
      thine eyes, and behold; for the dead that are in the graves, whose souls
      are taken from their bodies, will give unto the Lord neither praise nor
      righteousness:</td>
      <td class="language Greek"><span style="color:#b00e23">(17)</span>
      ἄνοιξον, κύριε, τοὺς ὀφθαλµούς σου καὶ ἰδέ· ὅτι οὐχ οἱ
      τεθνηκότες ἐν τῷ ᾅδῃ, ὧν ἐλήµφθη τὸ πνεῦµα αὐτῶν ἀπὸ
      τῶν σπλάγχνων αὐτῶν, δώσουσιν δόξαν καὶ δικαίωµα τῷ
      κυρίῳ,</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲁⲗⲗⲁ ϯⲯⲩⲭⲏ ⲉⲧⲙⲟⲕϩ ⲛ̀ϩⲏⲧ ⲉ̀ⲙⲁϣⲱ ⲫⲏ ⲉⲧⲙⲟϣⲓ ⲉϥϫⲟⲩϣⲧ ⲉ̀ⲡⲉⲥⲏⲧ. ⲟⲩⲟϩ ⲉϥϣⲱⲛⲓ ⲛⲉⲙ
      ⲛⲓⲃⲁⲗ ⲉⲧⲁⲩⲙⲟⲩⲛⲕ. ⲛⲉⲙ ϯⲯⲩⲭⲏ ⲉⲧϩⲟⲕⲉⲣ. ⲛ̀ⲑⲱⲟⲩ ⲉⲩⲉ̀ϯⲱⲟⲩ ⲛⲁⲕ ⲛⲉⲙ ⲟⲩⲙⲉⲑⲙⲏⲓ
      ⲡϭ̅ⲥ̅.</td>
      <td class="language English"><span style="color:#b00e23">(18)</span> But
      the soul that is greatly vexed, which goeth stooping and feeble, and the
      eyes that fail, and the hungry soul, will give thee praise and
      righteousness, O Lord.</td>
      <td class="language Greek"><span style="color:#b00e23">(18)</span> ἀλλὰ
      ἡ ψυχὴ ἡ λυπουµένη ἐπὶ τὸ µέγεθος, ὃ βαδίζει κύπτον καὶ
      ἀσθενοῦν καὶ οἱ ὀφθαλµοὶ οἱ ἐκλείποντες καὶ ἡ ψυχὴ ἡ
      πεινῶσα δώσουσίν σοι δόξαν καὶ δικαιοσύνην, κύριε.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ϫⲉ ⲉⲑⲃⲉ ⲛⲓⲙⲉⲑⲙⲏⲓ ⲁⲛ ⲛ̀ⲧⲉ ⲛⲉⲛⲓⲟϯ. ⲛⲉⲙ ⲛⲉⲛⲟⲩⲣⲱⲟⲩ. ⲁ̀ⲛⲟⲛ ⲧⲉⲛϩⲓⲟⲩⲓ ⲙ̀ⲡⲉⲛⲛⲁⲓ
      ⲙ̀ⲡⲉⲕⲙ̀ⲑⲟ ⲡϭ̅ⲥ̅ ⲡⲉⲛⲛⲟⲩϯ.</td>
      <td class="language English"><span style="color:#b00e23">(19)</span>
      Therefore we do not make our humble supplication before thee, O Lord our
      God, for the righteousness of our fathers, and of our kings.</td>
      <td class="language Greek"><span style="color:#b00e23">(19)</span> ὅτι
      οὐκ ἐπὶ τὰ δικαιώµατα τῶν πατέρων ἡµῶν καὶ τῶν βασιλέων
      ἡµῶν ἡµεῖς καταβάλλοµεν τὸν ἔλεον ἡµῶν κατὰ πρόσωπόν σου,
      κύριε ὁ θεὸς ἡµῶν,</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span> ϫⲉ
      ⲁⲕⲓⲛⲓ ⲙ̀ⲡⲉⲕⲙⲃⲟⲛ ⲉ̀ϩⲣⲏⲓ ⲉ̀ϫⲱⲛ ⲛⲉⲙ ⲡⲉⲕϫⲱⲛⲧ ⲕⲁⲧⲁ ⲫⲣⲏϯ ⲉⲧⲁⲕⲥⲁϫⲓ ϧⲉⲛ ⲧϫⲓϫ
      ⲛ̀ⲛⲉⲕⲉⲃⲓⲁⲓⲕ ⲛⲓⲡⲣⲟⲫⲏⲧⲏⲥ. ⲡⲁⲓⲣⲏϯ ⲁϥϫⲟⲥ ⲛ̀ϫⲉ ⲡϭ̅ⲥ̅</td>
      <td class="language English"><span style="color:#b00e23">(20)</span> For
      thou hast sent out thy wrath and indignation upon us, as thou hast spoken
      by thy servants the prophets, saying,</td>
      <td class="language Greek"><span style="color:#b00e23">(20)</span> ὅτι
      ἐνῆκας τὸν θυµόν σου καὶ τὴν ὀργήν σου εἰς ἡµᾶς, καθάπερ
      ἐλάλησας ἐν χειρὶ τῶν παίδων σου τῶν προφητῶν λέγων</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ϫⲉ ⲕⲱⲗϫ ⲙ̀ⲡⲉⲧⲉⲛⲙⲟϯ. ⲟⲩⲟϩ ⲁⲣⲓϩⲱⲃ ⲙ̀ⲡⲟⲩⲣⲟ ⲙ̀ⲃⲁⲃⲩⲗⲱⲛ. ⲟⲩⲟϩ ϩⲉⲙⲥⲓ ϩⲓϫⲉⲛ
      ⲡⲓⲕⲁϩⲓ ⲫⲏ ⲉⲧⲁⲓⲧⲏⲓϥ ⲛ̀ⲛⲉⲧⲉⲛⲓⲟϯ</td>
      <td class="language English"><span style="color:#b00e23">(21)</span> Thus
      saith the Lord, Bow down your shoulders to serve the king of Babylon: so
      shall ye remain in the land that I gave unto your fathers.</td>
      <td class="language Greek"><span style="color:#b00e23">(21)</span>
      Οὕτως εἶπεν κύριος Κλίνατε τὸν ὦµον ὑµῶν καὶ ἐργάσασθε τῷ
      βασιλεῖ Βαβυλῶνος καὶ καθίσατε ἐπὶ τὴν γῆν, ἣν ἔδωκα τοῖς
      πατράσιν ὑµῶν·</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲟⲩⲟϩ ⲉ̀ϣⲱⲡ ⲁⲣⲉⲧⲉⲛϣⲧⲉⲙⲥⲱⲧⲉⲙ ⲛ̀ⲥⲁ ⲧⲁⲥⲙⲏ. ⲉ̀ⲉⲣϩⲱⲃ ⲙ̀ⲡⲟⲩⲣⲟ ⲙ̀ⲃⲁⲃⲩⲗⲱⲛ.</td>
      <td class="language English"><span style="color:#b00e23">(22)</span> But
      if ye will not hear the voice of the Lord, to serve the king of
      Babylon,</td>
      <td class="language Greek"><span style="color:#b00e23">(22)</span> καὶ
      ἐὰν µὴ ἀκούσητε τῆς φωνῆς κυρίου ἐργάσασθαι τῷ βασιλεῖ
      Βαβυλῶνος,</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲉⲓⲉ̀ⲑⲣⲟⲩⲙⲟⲩⲛⲕ ⲉ̀ⲃⲟⲗ ϩⲁ ⲛⲓⲃⲁⲕⲓ ⲛ̀ⲧⲉ ⲓⲟⲩⲇⲁ. ⲛⲉⲙ ⲥⲁⲃⲟⲗ ⲛ̀ⲓⲗ̅ⲏ̅ⲙ̅. ⲛ̀ϫⲉ ⲧⲥⲙⲏ
      ⲙ̀ⲡⲟⲩⲛⲟϥ. ⲛⲉⲙ ⲧⲥⲙⲏ ⲛ̀ⲧⲉ ⲫⲣⲁϣⲓ. ⲧⲥⲙⲏ ⲛ̀ⲟⲩⲡⲁⲧϣⲉⲗⲉⲧ. ⲛⲉⲙ ⲧⲥⲙⲏ ⲛ̀ⲟⲩϣⲉⲗⲉⲧ.
      ⲟⲩⲟϩ ⲉϥⲉ̀ϣⲱⲡⲓ ⲛ̀ϫⲉ ⲡⲕⲁϩⲓ ⲧⲏⲣϥ ⲉ̀ⲡϣⲁϥⲉ. ⲉ̀ⲃⲟⲗ ϧⲉⲛ ⲛⲏ ⲉⲧϣⲟⲡ ⲛ̀ϧⲏⲧϥ.</td>
      <td class="language English"><span style="color:#b00e23">(23)</span> I
      will cause to cease out of the cites of Judah, and from without
      Jerusalem, the voice of mirth, and the voice of joy, the voice of the
      bridegroom, and the voice of the bride: and the whole land shall be
      desolate of inhabitants.</td>
      <td class="language Greek"><span style="color:#b00e23">(23)</span>
      ἐκλείψειν ποιήσω ἐκ πόλεων Ιουδα καὶ ἔξωθεν Ιερουσαληµ φωνὴν
      εὐφροσύνης καὶ φωνὴν χαρµοσύνης, φωνὴν νυµφίου καὶ φωνὴν
      νύµφης, καὶ ἔσται πᾶσα ἡ γῆ εἰς ἄβατον ἀπὸ
      ἐνοικούντων.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲟⲩⲟϩ ⲙ̀ⲡⲉⲛⲥⲱⲧⲉⲙ ⲛ̀ⲥⲁ ⲧⲉⲕⲥⲙⲏ. ⲉ̀ⲑⲣⲉⲛⲉⲣϩⲱⲃ ⲙ̀ⲡⲟⲩⲣⲟ ⲙ̀ⲃⲁⲃⲩⲗⲱⲛ. ⲟⲩⲟϩ ⲁⲕⲥⲉⲙⲛⲓ
      ⲛ̀ⲛⲉⲕⲥⲁϫⲓ. ⲛⲏ ⲉⲧⲁⲕⲥⲁϫⲓ ⲙ̀ⲙⲱⲟⲩ ϧⲉⲛ ⲛⲉⲛϫⲓϫ ⲛ̀ⲛⲉⲕⲉⲃⲓⲁⲓⲕ ⲛⲓⲡⲣⲟⲫⲏⲧⲏⲥ ⲉ̀ⲡϫⲓⲛⲓⲛⲓ
      ⲉ̀ⲃⲟⲗ ⲛ̀ⲛⲓⲕⲁⲥ ⲛ̀ⲧⲉ ⲛⲉⲛⲟⲩⲣⲱⲟⲩ. ⲛⲉⲙ ⲛⲓⲕⲁⲥ ⲛ̀ⲧⲉ ⲛⲉⲛⲓⲟϯ ⲉ̀ⲃⲟⲗ ϧⲉⲛ ⲡⲟⲩⲙⲁ</td>
      <td class="language English"><span style="color:#b00e23">(24)</span> But
      we would not hearken unto thy voice, to serve the king of Babylon:
      therefore hast thou made good the words that thou spakest by thy servants
      the prophets, namely, that the bones of our kings, and the bones of our
      fathers, should be taken out of their place.</td>
      <td class="language Greek"><span style="color:#b00e23">(24)</span> καὶ
      οὐκ ἠκούσαµεν τῆς φωνῆς σου ἐργάσασθαι τῷ βασιλεῖ Βαβυλῶνος,
      καὶ ἔστησας τοὺς λόγους σου, οὓς ἐλάλησας ἐν χερσὶν τῶν
      παίδων σου τῶν προφητῶν τοῦ ἐξενεχθῆναι τὰ ὀστᾶ βασιλέων ἡµῶν
      καὶ τὰ ὀστᾶ τῶν πατέρων ἡµῶν ἐκ τοῦ τόπου αὐτῶν,</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲟⲩⲟϩ ϩⲏⲡⲡⲉ ⲥⲉⲥⲏⲣ ⲉ̀ⲃⲟⲗ ϧⲉⲛ ⲡⲕⲁⲩⲙⲁ ⲛ̀ⲧⲉ ⲡⲓⲉϩⲟⲟⲩ. ⲛⲉⲙ ⲡⲓϫⲁϥ ⲛ̀ⲧⲉ ⲡⲓⲉϫⲱⲣϩ.
      ⲟⲩⲟϩ ⲁⲩⲙⲟⲩ ϧⲉⲛ ϩⲁⲛⲙⲕⲁⲩϩ ⲉⲩϩⲱⲟⲩ ϧⲉⲛ ⲛⲓϩⲃⲱⲛ ⲛⲉⲙ ϧⲉⲛ ⲧⲥⲏϥⲓ ⲛⲉⲙ ϧⲉⲛ ⲟⲩⲟⲩⲱⲣⲡ
      ⲉ̀ⲃⲟⲗ.</td>
      <td class="language English"><span style="color:#b00e23">(25)</span> And,
      lo, they are cast out to the heat of the day, and to the frost of the
      night, and they died in great miseries by famine, by sword, and by
      pestilence.</td>
      <td class="language Greek"><span style="color:#b00e23">(25)</span> καὶ
      ἰδού ἐστιν ἐξερριµµένα τῷ καύµατι τῆς ἡµέρας καὶ τῷ
      παγετῷ τῆς νυκτός, καὶ ἀπεθάνοσαν ἐν πόνοις πονηροῖς, ἐν
      λιµῷ καὶ ἐν ῥοµφαίᾳ καὶ ἐν ἀποστολῇ.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲟⲩⲟϩ ⲁⲕⲭⲱ ⲙ̀ⲡⲉⲕⲏⲓ ⲫⲏ ⲉⲧⲁⲩⲙⲟⲩϯ ⲙ̀ⲡⲉⲕⲣⲁⲛ ⲉ̀ϩⲣⲏⲓ ⲉ̀ϫⲱϥ. ⲙ̀ⲫⲣⲏϯ ⲙ̀ⲡⲁⲓⲉϩⲟⲟⲩ
      ⲉⲑⲃⲉ ⲛⲓⲡⲉⲧϩⲱⲟⲩ ⲛ̀ⲧⲉ ⲡⲏⲓ ⲙ̀ⲡⲓⲥ̅ⲗ̅ ⲛⲉⲙ ⲡⲏⲓ ⲛ̀ⲓⲟⲩⲇⲁ.</td>
      <td class="language English"><span style="color:#b00e23">(26)</span> And
      the house which is called by thy name hast thou laid waste, as it is to
      be seen this day, for the wickedness of the house of Israel and the house
      of Juda.</td>
      <td class="language Greek"><span style="color:#b00e23">(26)</span> καὶ
      ἔθηκας τὸν οἶκον, οὗ ἐπεκλήθη τὸ ὄνοµά σου ἐπ’ αὐτῷ, ὡς
      ἡ ἡµέρα αὕτη διὰ πονηρίαν οἴκου Ισραηλ καὶ οἴκου Ιουδα. —
      </td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲟⲩⲟϩ ⲁⲕⲓⲣⲓ ⲛ̀ϧⲏⲧⲉⲛ ⲡϭ̅ⲥ̅ ⲡⲉⲛⲛⲟⲩϯ ⲕⲁⲧⲁ ⲧⲉⲕⲙⲉⲧⲉⲡⲓⲕⲏⲥ ⲧⲏⲣⲥ ⲛⲉⲙ ⲕⲁⲧⲁ ⲧⲉⲕⲛⲓϣϯ
      ⲙ̀ⲙⲉⲧϣⲉⲛϩⲏⲧ.</td>
      <td class="language English"><span style="color:#b00e23">(27)</span> O
      Lord our God, thou hast dealt with us after all thy goodness, and
      according to all that great mercy of thine,</td>
      <td class="language Greek"><span style="color:#b00e23">(27)</span> καὶ
      ἐποίησας εἰς ἡµᾶς, κύριε ὁ θεὸς ἡµῶν, κατὰ πᾶσαν
      ἐπιείκειάν σου καὶ κατὰ πάντα οἰκτιρµόν σου τὸν µέγαν,</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲕⲁⲧⲁ ⲛⲏ ⲉⲧⲁⲕⲥⲁϫⲓ ⲙ̀ⲙⲱⲟⲩ ϧⲉⲛ ⲧϫⲓϫ ⲙ̀ⲡⲉⲕⲁⲗⲟⲩ ⲙⲱⲩ̀ⲥⲏⲥ. ϧⲉⲛ ⲡⲓⲉϩⲟⲟⲩ
      ⲉⲧⲁⲕϩⲟⲛϩⲉⲛ ⲛⲁϥ ⲉ̀ⲥϧⲁⲓ ⲙ̀ⲡⲉⲕⲛⲟⲙⲟⲥ. ⲙ̀ⲡⲉⲙ̀ⲑⲟ ⲛⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉⲕϫⲱ
      ⲙ̀ⲙⲟⲥ.</td>
      <td class="language English"><span style="color:#b00e23">(28)</span> As
      thou spakest by thy servant Moses in the day when thou didst command him
      to write the law before the children of Israel, saying,</td>
      <td class="language Greek"><span style="color:#b00e23">(28)</span> καθὰ
      ἐλάλησας ἐν χειρὶ παιδός σου Μωυσῆ ἐν ἡµέρᾳ ἐντειλαµένου σου
      αὐτῷ γράψαι τὸν νόµον σου ἐναντίον υἱῶν Ισραηλ λέγων</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ϫⲉ ⲉ̀ϣⲱⲡ ⲁⲣⲉⲧⲉⲛϣ̀ⲧⲉⲙⲥⲱⲧⲉⲙ ⲛ̀ⲥⲁ ⲧⲁⲥⲙⲏ. ϯⲛⲁⲑⲣⲉ ⲧⲁⲓⲛⲓϣϯ ⲛ̀ⲑⲱⲟⲩⲧⲥ ⲉⲧⲟϣ. ⲧⲁⲥⲑⲟ
      ⲉⲩⲙⲉⲧⲕⲟⲩϫⲓ ϧⲉⲛ ⲛⲓⲉⲑⲛⲟⲥ. ⲛⲏ ⲉ̀ϯⲛⲁϫⲟⲣⲟⲩ ⲉ̀ⲃⲟⲗ ⲛ̀ϧⲏⲧⲟⲩ.</td>
      <td class="language English"><span style="color:#b00e23">(29)</span> If
      ye will not hear my voice, surely this very great multitude shall be
      turned into a small number among the nations, where I will scatter
      them.</td>
      <td class="language Greek"><span style="color:#b00e23">(29)</span> Ἐὰν
      µὴ ἀκούσητε τῆς φωνῆς µου, ἦ µὴν ἡ βόµβησις ἡ µεγάλη ἡ
      πολλὴ αὕτη ἀποστρέψει εἰς µικρὰν ἐν τοῖς ἔθνεσιν, οὗ
      διασπερῶ αὐτοὺς ἐκεῖ·</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span> ϫⲉ
      ⲁⲓⲉⲙⲓ ϫⲉ ⲛ̀ⲥⲉⲛⲁⲥⲱⲧⲉⲙ ⲁⲛ ⲛ̀ⲥⲱⲓ ϫⲉ ⲟⲩⲗⲁⲟⲥ ⲛ̀ⲛⲁϣⲧ ⲛⲁϩⲃⲓ ⲡⲉ. ⲟⲩⲟϩ ⲉⲩⲉ̀ⲕⲟⲧⲟⲩ
      ϧⲉⲛ ⲡⲟⲩϩⲏⲧ. ϧⲉⲛ ⲡⲓⲕⲁϩⲓ ⲛ̀ⲧⲉ ⲡⲟⲩⲟⲩⲱⲧⲉⲃ ⲉ̀ⲃⲟⲗ.</td>
      <td class="language English"><span style="color:#b00e23">(30)</span> For
      I knew that they would not hear me, because it is a stiffnecked people:
      but in the land of their captivities they shall remember themselves.</td>
      <td class="language Greek"><span style="color:#b00e23">(30)</span> ὅτι
      ἔγνων ὅτι οὐ µὴ ἀκούσωσίν µου, ὅτι λαὸς σκληροτράχηλός
      ἐστιν. καὶ ἐπιστρέψουσιν ἐπὶ καρδίαν αὐτῶν ἐν γῇ ἀποικισµοῦ
      αὐτῶν</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲟⲩⲟϩ ⲉⲩⲉ̀ⲉⲙⲓ ϫⲉ ⲁ̀ⲛⲟⲕ ⲡⲉ ⲡϭ̅ⲥ̅ ⲡⲉⲛⲛⲟⲩϯ. ⲟⲩⲟϩ ⲉⲓⲉ̀ϯ ⲛⲱⲟⲩ ⲛ̀ⲟⲩϩⲏⲧ ⲉⲥⲟⲩⲱⲛⲧ.
      ⲛⲉⲙ ϩⲁⲛⲙⲁϣϫ ⲉⲩⲥⲱⲧⲉⲙ.</td>
      <td class="language English"><span style="color:#b00e23">(31)</span> And
      shall know that I am the Lord their God: for I will give them an heart,
      and ears to hear:</td>
      <td class="language Greek"><span style="color:#b00e23">(31)</span> καὶ
      γνώσονται ὅτι ἐγὼ κύριος ὁ θεὸς αὐτῶν. καὶ δώσω αὐτοῖς
      καρδίαν καὶ ὦτα ἀκούοντα,</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲟⲩⲟϩ ⲉⲩⲉ̀ϩⲱⲥ ⲉ̀ⲣⲟⲓ ϧⲉⲛ ⲡⲕⲁϩⲓ ⲛ̀ⲧⲉ ⲡⲟⲩⲟⲩⲱⲧⲉⲃ ⲉ̀ⲃⲟⲗ. ⲟⲩⲟϩ ⲉⲩⲉ̀ⲉⲣⲫⲙⲉⲩⲓ
      ⲙ̀ⲡⲁⲣⲁⲛ.</td>
      <td class="language English"><span style="color:#b00e23">(32)</span> And
      they shall praise me in the land of their captivity, and think upon my
      name,</td>
      <td class="language Greek"><span style="color:#b00e23">(32)</span> καὶ
      αἰνέσουσίν µε ἐν γῇ ἀποικισµοῦ αὐτῶν καὶ µνησθήσονται τοῦ
      ὀνόµατός µου</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲉⲩⲉ̀ⲕⲱⲧⲟⲩ ⲉ̀ⲃⲟⲗ ϩⲁ ⲡⲟⲩⲙⲟⲩⲧ ⲉⲧⲛⲁϣⲧ. ⲛⲉⲙ ⲉ̀ⲃⲟⲗ ϩⲁ ⲛⲟⲩϩⲃⲏⲟⲩⲓ ⲉⲧϩⲱⲟⲩ
      ⲉⲩⲉⲣⲫⲙⲉⲩⲓ ⲛ̀ⲛⲓϩⲃⲏⲟⲩⲓ ⲛ̀ⲧⲉ ⲛⲟⲩⲓⲟϯ. ⲛⲏ ⲉⲧⲁⲩⲉⲣⲛⲟⲃⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅.</td>
      <td class="language English"><span style="color:#b00e23">(33)</span> And
      return from their stiff neck, and from their wicked deeds: for they shall
      remember the way of their fathers, which sinned before the Lord.</td>
      <td class="language Greek"><span style="color:#b00e23">(33)</span> καὶ
      ἀποστρέψουσιν ἀπὸ τοῦ νώτου αὐτῶν τοῦ σκληροῦ καὶ ἀπὸ
      πονηρῶν πραγµάτων αὐτῶν, ὅτι µνησθήσονται τῆς ὁδοῦ πατέρων
      αὐτῶν τῶν ἁµαρτόντων ἔναντι κυρίου.</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲉⲓⲉ̀ⲧⲁⲥⲑⲱⲟⲩ ⲉ̀ⲡⲓⲕⲁϩⲓ ⲉⲧⲁⲓⲱⲣⲕ ⲙ̀ⲙⲟϥ ⲛ̀ⲛⲟⲩⲓⲟϯ ⲁⲃⲣⲁⲁⲙ ⲛⲉⲙ ⲓⲥⲁⲁⲕ. ⲛⲉⲙ ⲓⲁⲕⲱⲃ.
      ⲟⲩⲟϩ ⲉⲩⲉ̀ⲉⲣϭ̅ⲥ̅ ⲉ̀ⲣⲟϥ. ⲉⲩⲉ̀ⲁϣⲁⲓ ⲟⲩⲟϩ ⲛ̀ⲛⲟⲩⲉⲣⲕⲟⲩϫⲓ.</td>
      <td class="language English"><span style="color:#b00e23">(34)</span> And
      I will bring them again into the land which I promised with an oath unto
      their fathers, Abraham, Isaac, and Jacob, and they shall be lords of it:
      and I will increase them, and they shall not be diminished.</td>
      <td class="language Greek"><span style="color:#b00e23">(34)</span> καὶ
      ἀποστρέψω αὐτοὺς εἰς τὴν γῆν, ἣν ὤµοσα τοῖς πατράσιν αὐτῶν
      τῷ Αβρααµ καὶ τῷ Ισαακ καὶ τῷ Ιακωβ, καὶ κυριεύσουσιν αὐτῆς·
      καὶ πληθυνῶ αὐτούς, καὶ οὐ µὴ σµικρυνθῶσιν·</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ⲟⲩⲟϩ ⲉⲓⲉ̀ⲥⲉⲙⲛⲓ ⲛⲱⲟⲩ ⲛ̀ⲟⲩⲇⲓⲁⲑⲏⲕⲏ ⲛ̀ⲉⲛⲉϩ. ⲉ̀ⲑⲣⲓϣⲱⲡⲓ ⲛⲱⲟⲩ ⲛ̀ⲛⲟⲩϯ ⲛ̀ⲑⲱⲟⲩ ϩⲱⲟⲩ
      ⲉⲩⲉ̀ϣⲱⲡⲓ ⲛⲏⲓ ⲉⲩⲗⲁⲟⲥ. ⲟⲩⲟϩ ⲛ̀ⲛⲁⲕⲓⲙ ϫⲉ ⲉ̀ⲡⲁⲗⲁⲟⲥ ⲡⲓⲥ̅ⲗ̅. ⲉ̀ⲃⲟⲗ ϧⲉⲛ ⲡⲓⲕⲁϩⲓ
      ⲉⲧⲁⲓⲧⲏⲓϥ ⲛⲱⲟⲩ</td>
      <td class="language English"><span style="color:#b00e23">(35)</span> And
      I will make an everlasting covenant with them to be their God, and they
      shall be my people: and I will no more drive my people of Israel out of
      the land that I have given them.</td>
      <td class="language Greek"><span style="color:#b00e23">(35)</span> καὶ
      στήσω αὐτοῖς διαθήκην αἰώνιον τοῦ εἶναί µε αὐτοῖς εἰς θεὸν
      καὶ αὐτοὶ ἔσονταί µοι εἰς λαόν· καὶ οὐ κινήσω ἔτι τὸν λαόν
      µου Ισραηλ ἀπὸ τῆς γῆς, ἧς ἔδωκα αὐτοῖς. —</td>
    </tr>
  </table>
</body>
</html>
