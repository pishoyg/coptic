<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_70.html" rel="next">
  <link href="psalms_68.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="psalms69">Psalms 69</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲝ̅ⲑ̅. ⲛ̀ⲧⲉ ⲇⲁⲩⲓⲇ ⲉ̀ⲡϫⲱⲕ ⲉ̀ⲃⲟⲗ
      ⲉⲩⲙⲉⲩⲓ ⲉ̀ⲉϥⲛⲁϩⲙⲉϥ ⲛ̀ϫⲉ ⲡϭ̅ⲥ̅</span>
      </td>
      <td>ⲝ̅ⲑ̅. ⲉⲡϫⲱⲕ ⲉⲃⲟⲗ ⲉⲇⲁⲩⲉⲓⲇ ⲉⲩⲣ̅ⲡⲙⲉⲉⲩⲉ ⲉⲧⲣⲉ ⲡϫⲟⲉⲓⲥ ⲧⲁⲛϩⲟⲓ.</td>
      <td>For the end, by David for a remembrance, that the Lord may save
      me.</td>
      <td>Εἰς τὸ τέλος· τῷ Δαυιδ εἰς ἀνάµνησιν, εἰς τὸ σῶσαί µε κύριον.</td>
    </tr>

    <tr>
      <td><span style="color:#b00e23">(ⲁ̅)</span> ⲫϯ ⲙⲁϩⲑⲏⲕ ⲉ̀ⲧⲁⲃⲟⲏⲑⲓⲁ: ⲭⲱⲗⲉⲙ
      ⲡϭ̅ⲥ̅ ⲁⲣⲓⲃⲟⲏⲑⲓⲛ ⲉ̀ⲣⲟⲓ:</td>
      <td><span style="color:#b00e23">(ⲁ︦)</span> ⲡϫⲟⲉⲓⲥ ⲡⲛⲟⲩⲧⲉ ϯϩⲧⲏⲕ
      ⲉⲧⲁⲃⲟⲏⲑⲉⲓⲁ.</td>
      <td><span style="color:#b00e23">(1)</span> Draw nigh, O God, to my
      help.</td>
      <td><span style="color:#b00e23">(1)</span> Ὁ θεός, εἰς τὴν βοήθειάν µου
      πρόσχες.</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲙⲁⲣⲟⲩϭⲓϣⲓⲡⲓ ⲟⲩⲟϩ ⲛ̀ⲧⲟⲩϭⲓϣⲱϣ ⲛ̀ϫⲉ ⲛⲏ ⲉⲧⲕⲱϯ ⲛ̀ⲥⲁ
      ⲧⲁⲯⲩⲭⲏ. <span style="color:#05537d">(2)</span> ⲙⲁⲣⲟⲩⲕⲟⲧⲟⲩ ⲉ̀ⲫⲁϩⲟⲩ ⲟⲩⲟϩ
      ⲛ̀ⲧⲟⲩϭⲓϣⲓⲡⲓ ⲛ̀ϫⲉ ⲛⲏ ⲉⲑⲟⲩⲱϣ ⲉ̀ⲉⲣⲡⲉⲧϩⲱⲟⲩ ⲛⲏⲓ.</td>
      <td><span style="color:#b00e23">(ⲃ︦)</span> ⲙⲁⲣⲟⲩϫⲓϣⲓⲡⲉ ⲛ̅ⲥⲉⲟⲩⲱⲗⲥ̅ ⲛ̅ϭⲓ
      ⲛⲉⲧϣⲓⲛⲉ ⲛ̅ⲥⲁ ⲧⲁⲯⲩⲭⲏ. ⲙⲁⲣⲟⲩⲕⲟⲧⲟⲩ ⲉⲡⲁϩⲟⲩ ⲛ̅ⲥⲉϫⲓϣⲓⲡⲉ ⲛ̅ϭⲓ ⲛⲉⲧⲙⲉⲉⲩⲉ ⲉⲣⲟⲓ
      ⲉϩⲉⲛⲡⲉⲑⲟⲟⲩ.</td>
      <td><span style="color:#b00e23">(2)</span> Let them be ashamed and
      confounded that seek my soul: let them be turned backward and put to
      shame, that wish me evil.</td>
      <td><span style="color:#b00e23">(2)</span> αἰσχυνθείησαν καὶ ἐντραπείησαν
      οἱ ζητοῦντές µου τὴν ψυχήν, ἀποστραφείησαν εἰς τὰ ὀπίσω καὶ
      καταισχυνθείησαν οἱ βουλόµενοί µοι κακά,</td>
    </tr>

    <tr>
      <td><span style="color:#b00e23">(ⲅ̅)</span> ⲙⲁⲣⲟⲩⲕⲟⲧⲟⲩ ⲥⲁⲧⲟⲧⲟⲩ ⲉⲩϣⲫⲓⲧ
      ⲛ̀ϫⲉ ⲛⲏ ⲉⲧϫⲱ ⲙ̀ⲙⲟⲥ ⲛⲏⲓ ϫⲉ ⲕⲁⲗⲱⲥ ⲕⲁⲗⲱⲥ.</td>
      <td><span style="color:#b00e23">(ⲅ︦)</span> ⲙⲁⲣⲟⲩⲕⲟⲧⲟⲩ ⲛ̅ⲧⲉⲩⲛⲟⲩ
      ⲛ̅ⲥⲉϫⲓϣⲓⲡⲉ ⲛ̅ϭⲓ ⲛⲉⲧϫⲱ ⲙ̅ⲙⲟⲥ ⲛⲁⲓ ϫⲉ ⲉⲩⲅⲉ ⲉⲩⲅⲉ.</td>
      <td><span style="color:#b00e23">(3)</span> Let them that say to me, Aha,
      aha, be turned back and put to shame immediately.</td>
      <td><span style="color:#b00e23">(3)</span> ἀποστραφείησαν παραυτίκα
      αἰσχυνόµενοι οἱ λέγοντές µοι Εὖγε εὖγε.</td>
    </tr>

    <tr>
      <td><span style="color:#b00e23">(ⲇ̅)</span> ⲙⲁⲣⲟⲩⲑⲉⲗⲏⲗ ⲛ̀ⲧⲟⲩⲟⲩⲛⲟϥ ⲉ̀ϩⲣⲏⲓ
      ⲉ̀ϫⲱⲕ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲧⲕⲱϯ ⲛ̀ⲥⲱⲕ: ⲟⲩⲟϩ ⲙⲁⲣⲟⲩϫⲟⲥ ⲛ̀ⲥⲏⲟⲩ ⲛⲓⲃⲉⲛ ϫⲉ
      ⲙⲁⲣⲉϥⲉⲣⲛⲓϣϯ ⲛ̀ϫⲉ ⲡϭ̅ⲥ̅ ⲛ̀ϫⲉ ⲛⲏ ⲉⲑⲙⲉⲓ ⲙ̀ⲡⲉⲕⲟⲩϫⲁⲓ.</td>
      <td><span style="color:#b00e23">(ⲇ︦)</span> ⲙⲁⲣⲟⲩⲧⲉⲗⲏⲗ ⲛ̅ⲥⲉⲟⲩⲛⲟϥ ⲉϫⲱⲕ
      ⲛ̅ϭⲓ ⲟⲩⲟⲛ ⲛⲓⲙ ⲉⲧϣⲓⲛⲉ ⲛ̅ⲥⲱⲕ. ⲛ̅ⲥⲉϫⲟⲟⲥ ⲛ̅ⲟⲩⲟⲉⲓϣ ⲛⲓⲙ ϫⲉ ⲙⲁⲣⲉ ⲡⲛⲟⲩⲧⲉ ϫⲓⲥⲉ
      ⲛⲉⲧⲙⲉ ⲙ̅ⲡⲉⲕⲟⲩϫⲁⲓ.</td>
      <td><span style="color:#b00e23">(4)</span> Let all that seek thee exult
      and be glad in thee: and let those that love thy salvation say
      continually, Let God be magnified.</td>
      <td><span style="color:#b00e23">(4)</span> ἀγαλλιάσθωσαν καὶ
      εὐφρανθήτωσαν ἐπὶ σοὶ πάντες οἱ ζητοῦντές σε, καὶ λεγέτωσαν διὰ παντός
      Μεγαλυνθήτω ὁ θεός, οἱ ἀγαπῶντες τὸ σωτήριόν σου.</td>
    </tr>

    <tr>
      <td><span style="color:#b00e23">(ⲉ̅)</span> ⲁ̀ⲛⲟⲕ ⲟⲩϩⲏⲕⲓ ⲇⲉ ⲟⲩⲟϩ ⲛ̀ϫⲱⲃ ⲫϯ
      ⲁⲣⲓⲃⲟⲏⲑⲓⲛ ⲉ̀ⲣⲟⲓ: ⲛ̀ⲑⲟⲕ ⲡⲉ ⲡⲁⲃⲟⲏⲑⲟⲥ ⲛⲉⲙ ⲡⲁⲣⲉϥⲛⲁϩⲙⲉⲧ: ⲡϭ̅ⲥ̅ ⲙⲡⲉⲣⲱⲥⲕ.</td>
      <td><span style="color:#b00e23">(ⲉ︦)</span> ⲁⲛⲟⲕ ⲇⲉ ⲁⲛⲅ̅ ⲟⲩϩⲏⲕⲉ ⲁⲛⲅ̅
      ⲟⲩⲉⲃⲓⲏⲛ. ⲡϫⲟⲉⲓⲥ ⲃⲟⲏⲑⲉⲓ ⲉⲣⲟⲓ ⲛ̅ⲧⲕ̅ ⲡⲁⲃⲟⲏⲑⲟⲥ ⲁⲩⲱ ⲧⲁⲛⲁϣⲧⲉ ⲡϫⲟⲉⲓⲥ
      ⲙ̅ⲡⲣ̅ⲱⲥⲕ:</td>
      <td><span style="color:#b00e23">(5)</span> But I am poor and needy; O
      God, help me: thou art my helper and deliverer, O Lord, delay not.</td>
      <td><span style="color:#b00e23">(5)</span> ἐγὼ δὲ πτωχὸς καὶ πένης· ὁ
      θεός, βοήθησόν µοι. βοηθός µου καὶ ῥύστης µου εἶ σύ· κύριε, µὴ
      χρονίσῃς.</td>
    </tr>
  </table>
</body>
</html>
