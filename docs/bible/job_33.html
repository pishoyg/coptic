<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_34.html" rel="next">
  <link href="job_32.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="job_33">Job 33</h4>

  <table>
    <tr>
      <td><span style="color:#b00e23">(ⲁ̅)</span> ⲁⲗⲗⲁ ⲥⲱⲧⲉⲙ ⲓⲱⲃ ⲉ̀ⲛⲁⲥⲁϫⲓ
      &lt;ⲟⲩⲟϩ ⲭⲁⲙⲁϣϫ ⲉ̀ⲧⲁϫⲓⲛⲥⲁϫⲓ&gt;</td>
      <td><span style="color:#b00e23">(ⲁ︦)</span> ⲙ̅ⲙⲟⲛ ⲇⲉ ⲁⲗⲗⲁ ⲥⲱⲧⲙ̅ ⲉⲛⲁϣⲁϫⲉ.
      ⲓ̈ⲱⲃ ϫⲓⲥⲙⲏ ⲉⲧⲁϭⲓⲛϣⲁϫⲉ.</td>
      <td><span style="color:#b00e23">(1)</span> Howbeit hear, Job, my words,
      and hearken to my speech.</td>
      <td><span style="color:#b00e23">(1)</span> οὐ µὴν δὲ ἀλλὰ ἄκουσον, Ιωβ,
      τὰ ῥήµατά µου καὶ λαλιὰν ἐνωτίζου µου·</td>
    </tr>

    <tr>
      <td><span style="color:#b00e23">(ⲃ̅)</span> ϩⲏⲡⲡⲉ ⲅⲁⲣ ⲁⲓⲟⲩⲱⲛ ⲛ̀ⲣⲱⲓ ⲟⲩⲟϩ
      ⲁϥⲥⲁϫⲓ ⲛ̀ϫⲉ ⲡⲁⲗⲁⲥ</td>
      <td><span style="color:#b00e23">(ⲃ︦)</span> ⲉⲓⲥ ϩⲏⲏⲧⲉ ⲅⲁⲣ ⲁⲓⲟⲩⲏⲛ ⲛ̅ⲣⲱⲓ.
      ⲁⲩⲱ ⲁ ⲡⲁⲗⲁⲥ ϣⲁϫⲉ.</td>
      <td><span style="color:#b00e23">(2)</span> For behold, I have opened my
      mouth, and my tongue has spoken.</td>
      <td><span style="color:#b00e23">(2)</span> ἰδοὺ γὰρ ἤνοιξα τὸ στόµα µου,
      καὶ ἐλάλησεν ἡ γλῶσσά µου.</td>
    </tr>

    <tr>
      <td><span style="color:#b00e23">(ⲅ̅)</span> ϥⲟⲩⲁⲃ ⲛ̀ϫⲉ ⲡⲁϩⲏⲧ ϧⲉⲛ ϩⲁⲛⲥⲁϫⲓ
      ⲡⲕⲁϯ ⲇⲉ ⲛ̀ⲧⲉ ⲛⲁⲥⲫⲟⲧⲟⲩ ⲉϥⲉ̀ⲉⲣⲛⲟⲓⲛ ⲉ̀ϩⲁⲛϩⲃⲏⲟⲩⲓ ⲉⲩⲟⲩⲁⲃ</td>
      <td><span style="color:#b00e23">(ⲅ︦)</span> ⲡⲁϩⲏⲧ ⲟⲩⲁⲁⲃ ϩⲛ̅ ϩⲉⲛϭⲓⲛϣⲁϫⲉ
      ⲉⲣⲉ ⲧⲙⲛ̅ⲧⲣⲙ̅ⲛ̅ϩⲏⲧ ⲛ̅ⲛⲁⲥⲡⲟⲧⲟⲩ ⲛⲁⲛⲟⲉⲓⲛ ⲛ̅ⲛⲉⲑⲃ̅ⲃⲓⲏⲩ.</td>
      <td><span style="color:#b00e23">(3)</span> My heart shall be found pure
      by my words; and the understanding of my lips shall meditate purity.</td>
      <td><span style="color:#b00e23">(3)</span> καθαρά µου ἡ καρδία ῥήµασιν,
      σύνεσις δὲ χειλέων µου καθαρὰ νοήσει.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲡⲛ̅ⲁ̅ ⲉϥⲟⲩⲁⲃ ⲡⲉ ⲉⲧⲁϥⲑⲁⲙⲓⲟⲓ
      ⲡⲓⲛⲓϥⲓ ⲇⲉ ⲛ̀ⲧⲉ ⲡⲓⲡⲁⲛⲧⲟⲕⲣⲁⲧⲱⲣ ⲡⲉⲧϯⲥⲃⲱ ⲛⲏⲓ</td>
      <td><span style="color:#b00e23">(ⲇ︦)</span> ⲟⲩⲡⲛ̅ⲁ̅ ⲉϥⲟⲩⲁⲁⲃ ⲡⲉⲛⲧⲁϥⲧⲁⲙⲓⲟⲓ.
      ⲧⲉⲡⲛⲟⲏ ⲇⲉ ⲙ̅ⲡⲡⲁⲛⲧⲱⲕⲣⲁⲧⲱⲣ ⲧⲉⲧϯⲥⲃⲱ ⲛⲁⲓ.</td>
      <td><span style="color:#b00e23">(4)</span> The Divine Spirit is that
      which formed me, and the breath of the Almighty that which teaches
      me.</td>
      <td><span style="color:#b00e23">(4)</span> πνεῦµα θεῖον τὸ ποιῆσάν µε,
      πνοὴ δὲ παντοκράτορος ἡ διδάσκουσά µε.</td>
    </tr>

    <tr>
      <td><span style="color:#b00e23">(ⲉ̅)</span> ⲁⲕϣⲁⲛϫⲉⲙϫⲟⲙ ⲁⲣⲓⲟⲩⲱ ⲛⲏⲓ ⲟⲩⲃⲉ
      ⲛⲁⲓ ⲁⲙⲟⲛⲓ ⲛ̀ⲧⲟⲧⲕ ⲟϩⲓ ⲉ̀ⲣⲁⲧⲕ ⲟⲩⲃⲏⲓ ⲁ̀ⲛⲟⲕ ϩⲱ ⲟⲩⲃⲏⲕ</td>
      <td><span style="color:#b00e23">(ⲉ︦)</span> ⲉϣϫⲉ ⲟⲩⲛ̅ ϣϭⲟⲙ ⲙ̅ⲙⲟⲕ ⲉⲟⲩⲱϣⲃ̅ⲧ
      ϩⲏⲡⲟⲙⲓⲛⲏ ⲛ̅ⲛⲁϩⲣⲁⲓ. ⲁϩⲉⲣⲁⲧⲕ̅ ⲟⲩⲃⲏⲓ ⲁⲩⲱ ⲁⲛⲟⲕ ⲟⲩⲃⲏⲕ.</td>
      <td><span style="color:#b00e23">(5)</span> If thou canst, give me an
      answer: wait therefore; stand against me, and I will stand against
      thee.</td>
      <td><span style="color:#b00e23">(5)</span> ἐὰν δύνῃ, δός µοι ἀπόκρισιν
      πρὸς ταῦτα· ὑπόµεινον, στῆθι κατ’ ἐµὲ καὶ ἐγὼ κατὰ σέ.</td>
    </tr>

    <tr>
      <td><span style="color:#b00e23">(ⲋ̅)</span> ⲁⲕⲑⲁⲙⲓⲏⲟⲩⲧ ⲉ̀ⲃⲟⲗ ϧⲉⲛ ⲟⲩⲟⲙⲓ
      ⲙ̀ⲡⲁⲣⲏϯ ϩⲱ ⲉⲧⲁⲩⲑⲁⲙⲓⲟⲛ ⲉ̀ⲃⲟⲗ ϧⲉⲛ ⲫⲁⲓ ⲫⲁⲓ</td>
      <td><span style="color:#b00e23">(ⲋ︦)</span> ⲛ̅ⲧⲁⲩⲧⲁⲙⲉⲓⲟⲕ ⲅⲁⲣ ⲉⲃⲟⲗ ϩⲛ̅
      ⲟⲩⲟⲙⲉ ⲛ̅ⲟⲩⲱⲧ ⲛ̅ⲧⲁϩⲉ ϩⲱ. ⲛ̅ⲧⲁⲩⲧⲁⲙⲓⲟⲛ ⲉⲃⲟⲗ ϩⲙ̅ ⲡⲉⲓⲟⲙⲉ ⲛ̅ⲟⲩⲱⲧ.</td>
      <td><span style="color:#b00e23">(6)</span> Thou art formed out of the
      clay as also I: we have been formed out of the same substance.</td>
      <td><span style="color:#b00e23">(6)</span> ἐκ πηλοῦ διήρτισαι σὺ ὡς καὶ
      ἐγώ, ἐκ τοῦ αὐτοῦ διηρτίσµεθα.</td>
    </tr>

    <tr>
      <td><span style="color:#b00e23">(ⲍ̅)</span> ⲧⲁϩⲟϯ ⲥⲛⲁϣⲑⲉⲣⲑⲱⲣⲕ ⲁⲛ ⲟⲩⲟϩ
      ⲧⲁϫⲓϫ ⲛ̀ⲛⲉⲥϩⲣⲟϣ ⲉ̀ϩⲣⲏⲓ ⲉ̀ϫⲱⲕ</td>
      <td><span style="color:#b00e23">(ⲍ︦)</span> ⲛ̅ⲧⲁϩⲟⲧⲉ ⲅⲁⲣ ⲛⲁϣⲧⲣ̅ⲧⲱⲣⲕ̅ ⲁⲛ.
      ⲁⲩⲱ ⲛ̅ⲧⲁϭⲓϫ ⲛⲁϩⲣⲟϣ ⲁⲛ ⲉϫⲱⲕ.</td>
      <td><span style="color:#b00e23">(7)</span> My fear shall not terrify
      thee, neither shall my hand be heavy upon thee.</td>
      <td><span style="color:#b00e23">(7)</span> οὐχ ὁ φόβος µού σε στροβήσει,
      οὐδὲ ἡ χείρ µου βαρεῖα ἔσται ἐπὶ σοί.</td>
    </tr>

    <tr>
      <td><span style="color:#b00e23">(ⲏ̅)</span> ⲡⲗⲏⲛ ⲁⲕϫⲟⲥ ϧⲉⲛ ⲛⲁⲙⲁϣϫ ϯⲥⲙⲏ
      ⲛ̀ⲧⲉ ⲛⲉⲕⲥⲁϫⲓ ⲁⲓⲥⲟⲑⲙⲉⲥ</td>
      <td><span style="color:#b00e23">(ⲏ︦)</span> ⲁⲓⲥⲱⲧⲙ̅ ⲉⲡⲉϩⲣⲟⲟⲩ
      ⲛ̅ⲛⲉⲕϣⲁϫⲉ.</td>
      <td><span style="color:#b00e23">(8)</span> But thou hast said in mine
      ears, (I have heard the voice of thy words;)because thou sayest, I am
      pure, not having sinned;</td>
      <td><span style="color:#b00e23">(8)</span> πλὴν εἶπας ἐν ὠσίν µου,φωνὴν
      ῥηµάτων σου ἀκήκοα·</td>
    </tr>

    <tr>
      <td><span style="color:#b00e23">(ⲑ̅)</span> ϫⲉ ⲟⲩⲏⲓ ⲁⲕϫⲟⲥ ϫⲉ ϯⲧⲟⲩⲃⲏⲟⲩⲧ
      ⲙ̀ⲡⲓⲉⲣⲛⲟⲃⲓ ⲁ̀ⲛⲟⲕ ⲟⲩⲁⲧⲁⲣⲓⲕⲓ ⲙ̀ⲡⲓⲉⲣⲁⲛⲟⲙⲓⲛ ⲅⲁⲣ</td>
      <td><span style="color:#b00e23">(ⲑ︦)</span> ⲁⲓϫⲟⲟⲥ ϫⲉ ϯⲟⲩⲁⲁⲃ ⲙ̅ⲡⲉⲓⲣⲛⲟⲃⲉ.
      ⲁⲩⲱ ⲁⲛⲅ̅ ⲟⲩⲥⲱⲧⲡ̅ ⲙ̅ⲡⲓⲉⲣⲁⲛⲟⲙⲓⲁ.</td>
      <td><span style="color:#b00e23">(9)</span> I am blameless, for I have not
      transgressed.</td>
      <td><span style="color:#b00e23">(9)</span> διότι λέγεις Καθαρός εἰµι οὐχ
      ἁµαρτών, ἄµεµπτος δέ εἰµι, οὐ γὰρ ἠνόµησα·</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲁⲣⲓⲕⲓ ⲇⲉ ⲁϥϫⲉⲙⲥ ⲉ̀ⲣⲟⲓ ⲁϥⲟⲡⲧ
      ⲇⲉ ⲙ̀ⲫⲣⲏϯ ⲛ̀ⲟⲩϫⲁϫⲓ</td>
      <td><span style="color:#b00e23">(ⲓ︦)</span> ⲙ̅ⲡⲉϥϭⲛⲁⲣⲓⲕⲉ ⲇⲉ ⲉⲣⲟⲓ. ⲁϥⲕⲁⲁⲧ
      ⲇⲉ ⲛ̅ⲑⲉ ⲙ̅ⲡⲉⲧϯⲟⲩⲃⲏⲃ.</td>
      <td><span style="color:#b00e23">(10)</span> Yet he has discovered a
      charge against me, and he has reckoned me as an adversary.</td>
      <td><span style="color:#b00e23">(10)</span> µέµψιν δὲ κατ’ ἐµοῦ εὗρεν,
      ἥγηται δέ µε ὥσπερ ὑπεναντίον·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲧⲁⲫⲁⲧ ⲇⲉ ⲁϥϩⲓⲧⲥ ⲉ̀ⲡϣⲉ
      ⲁϥⲁⲣⲉϩ ⲇⲉ ⲉ̀ⲛⲁⲙⲱⲓⲧ ⲧⲏⲣⲟⲩ</td>
      <td><span style="color:#b00e23">(ⲓ︦ⲁ︦)</span> ⲁϥⲕⲁ ⲧⲁⲟⲩⲉⲣⲏⲧⲉ ⲇⲉ ϩⲙ̅ ⲡϣⲉ.
      ⲁϥϩⲁⲣⲉϩ ⲅⲁⲣ ⲉⲛⲁϩⲓⲟⲟⲩⲉ ⲧⲏⲣⲟⲩ.</td>
      <td><span style="color:#b00e23">(11)</span> And he has put my foot in the
      stocks, and has watched all my ways.</td>
      <td><span style="color:#b00e23">(11)</span> ἔθετο δὲ ἐν ξύλῳ τὸν πόδα
      µου, ἐφύλαξεν δέ µου πάσας τὰς ὁδούς.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲡⲱⲥ ⲅⲁⲣ ⲕϫⲱ ⲙ̀ⲙⲟⲥ ϫⲉ ⲁ̀ⲛⲟⲕ
      ⲟⲩⲑⲙⲏⲓ ⲟⲩⲟϩ ⲙ̀ⲡⲉϥⲥⲱⲧⲉⲙ ⲉ̀ⲣⲟⲓ ⲟⲩϣⲁ ⲉⲛⲉϩ ⲅⲁⲣ ⲡⲉ ⲫⲏ ⲉⲧⲥⲁⲡϣⲱⲓ ⲛ̀ⲛⲓⲣⲱⲙⲓ</td>
      <td><span style="color:#b00e23">(ⲓ︦ⲃ︦)</span> ⲛ̅ⲁϣ ⲅⲁⲣ ⲛ̅ϩⲉ ⲕϫⲱ ⲙ̅ⲙⲟⲥ ϫⲉ
      ⲁⲛⲅ̅ ⲟⲩⲇⲓⲕⲁⲓⲟⲥ ⲙ̅ⲡⲉϥⲥⲱⲧⲙ̅ ⲉⲣⲟⲓ. ⲟⲩϣⲁⲉⲛⲉϩ ⲅⲁⲣ ⲡⲉ ⲡⲉⲧϩⲓϫⲛ̅ ⲛ̅ⲣⲱⲙⲉ.</td>
      <td><span style="color:#b00e23">(12)</span> For how sayest thou, I am
      righteous, yet he has not hearkened to me? for he that is above mortals
      is eternal.</td>
      <td><span style="color:#b00e23">(12)</span> πῶς γὰρ λέγεις Δίκαιός εἰµι,
      καὶ οὐκ ἐπακήκοέν µου; αἰώνιος γάρ ἐστιν ὁ ἐπάνω βροτῶν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲕϫⲱ ⲙ̀ⲙⲟⲥ ⲇⲉ ϫⲉ ⲉⲑⲃⲉⲟⲩ
      ⲙ̀ⲡⲉϥⲥⲱⲧⲉⲙ ⲉ̀ⲥⲁϫⲓ ⲛⲓⲃⲉⲛ ⲛ̀ⲧⲉ ⲡⲁϩⲁⲡ</td>
      <td><span style="color:#b00e23">(ⲓ︦ⲅ︦)</span> ⲕϫⲱ ⲇⲉ ⲙ̅ⲙⲟⲥ ϫⲉ ⲉⲧⲃⲉ ⲟⲩ
      ⲙ̅ⲡⲉϥⲥⲱⲧⲙ̅ ⲉⲡⲁϩⲁⲡ ϩⲛ̅ ϣⲁϫⲉ ⲛⲓⲙ.</td>
      <td><span style="color:#b00e23">(13)</span> But thou sayest, Why has he
      not heard every word of my cause?</td>
      <td><span style="color:#b00e23">(13)</span> λέγεις δέ Διὰ τί τῆς δίκης
      µου οὐκ ἐπακήκοεν πᾶν ῥῆµα;</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ϧⲉⲛ ⲡϫⲓⲛⲑⲣⲉ ⲡϭ̅ⲥ̅ ⲥⲁϫⲓ
      ⲛ̀ⲟⲩⲥⲟⲡ ϧⲉⲛ ⲡⲓⲥⲟⲡ ⲇⲉ ⲙ̀ⲙⲁϩⲃ̅ ⲟⲩⲣⲁⲥⲟⲩⲟ</td>
      <td><span style="color:#b00e23">(ⲓ︦ⲇ︦)</span> ϩⲙ̅ ⲡⲧⲣⲉ ⲡϫⲟⲉⲓⲥ ⲅⲁⲣ ϣⲁϫⲉ
      ⲛ̅ⲟⲩⲥⲟⲡ ⲙ̅ⲡⲙⲉϩⲥⲟⲡ ⲥⲛⲁⲩ</td>
      <td><span style="color:#b00e23">(14)</span> For when the Lord speaks
      once, or a second time,</td>
      <td><span style="color:#b00e23">(14)</span> ἐν γὰρ τῷ ἅπαξ λαλήσαι ὁ
      κύριος, ἐν δὲ τῷ δευτέρῳ ἐνύπνιον,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲓⲉ ϧⲉⲛ ⲟⲩⲙⲉⲗⲉⲧⲏ ⲛ̀ⲧⲉ
      ⲡⲓⲉϫⲱⲣϩ ⲙ̀ⲫⲣⲏϯ ⲛ̀ⲟⲩϩⲟϯ ϣⲁⲥϩⲉⲓ ⲉⲥⲛⲁϣⲧ ⲉ̀ϫⲉⲛ ⲛⲓⲣⲱⲙⲓ ⲉⲩⲉⲛⲕⲟⲧ ϩⲓϫⲉⲛ
      ⲡⲟⲩϭⲗⲟϫ</td>
      <td><span style="color:#b00e23">(ⲓ︦ⲉ︦)</span> ⲟⲩⲣⲁⲥⲟⲩ ⲇⲉ. ⲏ ⲟⲩⲙⲏⲗⲏⲧⲁ
      ⲛ̅ϭⲱⲣϩ. ⲛ̅ⲑⲉ ⲉⲧⲉⲣⲉ ⲟⲩϩⲟⲧⲉ ⲉⲥⲛⲁϣⲧ̅ ⲛⲁϩⲉ ⲉϩⲣⲁⲓ ⲉϫⲛ̅ ⲣⲱⲙⲉ</td>
      <td><span style="color:#b00e23">(15)</span> sending a dream, or in the
      meditation of the night; (as when a dreadful alarm happens to fall upon
      men, in slumberings on the bed:)</td>
      <td><span style="color:#b00e23">(15)</span> ἢ ἐν µελέτῃ νυκτερινῇ, ὡς
      ὅταν ἐπιπίπτῃ δεινὸς φόβος ἐπ’ ἀνθρώπους ἐπὶ νυσταγµάτων ἐπὶ κοίτης·</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ϩⲟⲧⲉ ϣⲁϥϭⲱⲣⲡ ⲉ̀ⲃⲟⲗ ⲙ̀ⲫⲛⲟⲩⲥ
      ⲛ̀ⲛⲓⲣⲱⲙⲓ ϧⲉⲛ ϩⲁⲛⲥⲙⲟⲧ ⲛ̀ϩⲟϯ ⲙ̀ⲡⲁⲓⲣⲏϯ ϣⲁϥϩⲓϩⲟϯ ⲉ̀ⲣⲱⲟⲩ</td>
      <td><span style="color:#b00e23">(ⲓ︦ⲋ︦)</span> ϩⲛ̅ ⲟⲩⲉⲓⲛⲉ ⲛ̅ϩⲟⲧⲉ.
      ⲁϥϣⲧⲣ̅ⲧⲱⲣⲟⲩ ⲛ̅ϯϩⲉ.</td>
      <td><span style="color:#b00e23">(16)</span> then opens he the
      understanding of men: he scares them with such fearful visions:</td>
      <td><span style="color:#b00e23">(16)</span> τότε ἀνακαλύπτει νοῦν
      ἀνθρώπων, ἐν εἴδεσιν φόβου τοιούτοις αὐτοὺς ἐξεφόβησεν</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲉⲧⲁⲥⲑⲟ ⲛ̀ⲟⲩⲣⲱⲙⲓ ⲉ̀ⲃⲟⲗ ϩⲁ
      ⲡϭⲓⲛ̀ϫⲟⲛⲥ ⲡⲉϥⲥⲱⲙⲁ ⲇⲉ ⲁϥⲛⲁϩⲙⲉϥ ⲉ̀ⲃⲟⲗ ϧⲉⲛ ⲟⲩϩⲉⲓ</td>
      <td><span style="color:#b00e23">(ⲓ︦ⲍ︦)</span> ⲉⲕⲧⲉ ⲡⲣⲱⲙⲉ ⲉⲃⲟⲗ ϩⲙ̅
      ⲡⲉϥϫⲓⲛ̅ϭⲟⲛⲥ̅. ⲁϥⲧⲟⲩϫⲟ ⲅⲁⲣ ⲙ̅ⲡⲉϥⲥⲱⲙⲁ ⲉⲩϩⲧⲟⲡ.</td>
      <td><span style="color:#b00e23">(17)</span> to turn a man from
      unrighteousness, and he delivers his body from a fall.</td>
      <td><span style="color:#b00e23">(17)</span> ἀποστρέψαι ἄνθρωπον ἐξ
      ἀδικίας, τὸ δὲ σῶµα αὐτοῦ ἀπὸ πτώµατος ἐρρύσατο.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲁϥϯⲁⲥⲟ ⲇⲉ ⲉ̀ⲧⲉϥⲯⲩⲭⲏ ⲉ̀ⲃⲟⲗ
      ϩⲁ ⲫⲙⲟⲩ ⲟⲩⲟϩ ⲉ̀ϣ̀ⲧⲉⲙⲑⲣⲉϥϩⲉⲓ ϧⲉⲛ ⲟⲩⲡⲟⲗⲉⲙⲟⲥ</td>
      <td><span style="color:#b00e23">(ⲓ︦ⲏ︦)</span> ⲁϥϯⲥⲟ ⲇⲉ ⲉⲧⲉϥⲯⲩⲭⲏ ⲉⲡⲙⲟⲩ
      ⲉⲧⲙ̅ⲧⲣⲉϥϩⲉ ϩⲛ̅ ⲟⲩⲡⲟⲗⲩⲙⲟⲥ.</td>
      <td><span style="color:#b00e23">(18)</span> He spares also his soul from
      death, and suffers him not to fall in war.</td>
      <td><span style="color:#b00e23">(18)</span> ἐφείσατο δὲ τῆς ψυχῆς αὐτοῦ
      ἀπὸ θανάτου καὶ µὴ πεσεῖν αὐτὸν ἐν πολέµῳ.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲡⲁⲗⲓⲛ ⲇⲉ ⲟⲛ ⲁϥⲥⲟϩⲓ ⲙ̀ⲙⲟϥ
      ϧⲉⲛ ϩⲁⲛϣⲱⲛⲓ ϩⲓϫⲉⲛ ⲡⲉϥⲙⲁⲛ̀ⲉⲛⲕⲟⲧ ⲟⲩⲟϩ ⲕⲁⲥ ⲛⲓⲃⲉⲛ ⲛ̀ⲧⲁϥ ⲁϥϯⲙⲕⲁϩ ⲛⲁϥ</td>
      <td><span style="color:#b00e23">(ⲓ︦ⲑ︦)</span> ⲡⲁⲗⲓⲛ ⲟⲛ ⲁϥϫⲡⲓⲟϥ ϩⲙ̅
      ⲡⲗⲟϫⲗϫ̅ ⲙ̅ⲡϣⲱⲛⲉ ⲙ̅ⲡⲉϥⲙⲁⲛ̅ⲛ̅ⲕⲟⲧⲕ̅.</td>
      <td><span style="color:#b00e23">(19)</span> And again, he chastens him
      with sickness on his bed, and the multitude of his bones is
      benumbed.</td>
      <td><span style="color:#b00e23">(19)</span> πάλιν δὲ ἤλεγξεν αὐτὸν ἐν
      µαλακίᾳ ἐπὶ κοίτης καὶ πλῆθος ὀστῶν αὐτοῦ ἐνάρκησεν,</td>
    </tr>

    <tr>
      <td><span style="color:#b00e23">(ⲕ̅)</span> ϧⲣⲉ ⲛⲓⲃⲉⲛ ⲛ̀ⲧⲉ ⲡⲥⲟⲩⲟ
      ⲛ̀ⲛⲉϥϫⲉⲙϫⲟⲙ ⲛ̀ϣⲟⲡⲟⲩ ⲉ̀ⲣⲟϥ ⲟⲩⲟϩ ⲧⲉϥⲯⲩⲭⲏ ⲉⲣⲉⲡⲓⲑⲩⲙⲓⲛ ⲉ̀ⲟⲩϧⲣⲉ</td>
      <td><span style="color:#b00e23">(ⲕ︦)</span> ⲉⲙⲛ̅ϭⲟⲙ ⲙ̅ⲙⲟϥ ⲉⲟⲩⲉⲙ ϩⲣⲉ
      ⲛⲓⲙ.</td>
      <td><span style="color:#b00e23">(20)</span> And he shall not be able to
      take any food, though his soul shall desire meat;</td>
      <td><span style="color:#b00e23">(20)</span> πᾶν δὲ βρωτὸν σίτου οὐ µὴ
      δύνηται προσδέξασθαι καὶ ἡ ψυχὴ αὐτοῦ βρῶσιν ἐπιθυµήσει,</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ϣⲁⲧⲟⲩⲗⲟϥⲗⲉϥ ⲛ̀ϫⲉ ⲛⲉϥⲥⲁⲣⲝ
      ⲟⲩⲟϩ ⲛ̀ⲥⲉⲟⲩⲱⲛϩ ⲉ̀ⲃⲟⲗ ⲛ̀ϫⲉ ⲛⲉϥⲕⲁⲥ ⲉⲩϣⲟⲩⲱⲟⲩ</td>
      <td><span style="color:#b00e23">(ⲕ︦ⲁ︦)</span> ϣⲁⲛⲧⲉ ⲛⲉϥⲥⲁⲣⲝ̅ ⲗⲟⲃⲗⲉϥ.
      ⲁϥⲟⲩⲉⲛϩ̅ ⲛⲉϥⲕⲉⲉⲥ ⲉⲃⲟⲗ ⲉⲩϣⲟⲩⲉⲓⲧ.</td>
      <td><span style="color:#b00e23">(21)</span> until his flesh shall be
      consumed, and he shall shew his bones bare.</td>
      <td><span style="color:#b00e23">(21)</span> ἕως ἂν σαπῶσιν αὐτοῦ αἱ
      σάρκες καὶ ἀποδείξῃ τὰ ὀστᾶ αὐτοῦ κενά·</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲁⲥϧⲱⲛⲧ ⲇⲉ ⲉ̀ⲫⲙⲟⲩ ⲛ̀ϫⲉ
      ⲧⲉϥⲯⲩⲭⲏ ⲟⲩⲟϩ ⲡⲉϥⲱⲛϧ ⲉ̀ⲁⲙⲉⲛϯ</td>
      <td><span style="color:#b00e23">(ⲕ︦ⲃ︦)</span> ⲁ ⲧⲉϥⲯⲩⲭⲏ ϩⲱⲛ ⲉϩⲟⲩⲛ ⲉⲡⲙⲟⲩ.
      ⲁⲩⲱ ⲡⲉϥⲱⲛϩ̅ ⲉⲁⲙⲛ̅ⲧⲉ.</td>
      <td><span style="color:#b00e23">(22)</span> His soul also draws nigh to
      death, and his life is in Hades.</td>
      <td><span style="color:#b00e23">(22)</span> ἤγγισεν δὲ εἰς θάνατον ἡ ψυχὴ
      αὐτοῦ, ἡ δὲ ζωὴ αὐτοῦ ἐν ᾅδῃ.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲉ̀ϣⲱⲡ ⲉ̀ⲟⲩⲟⲛ ϣⲟ ⲛ̀ⲁⲅⲅⲉⲗⲟⲥ
      ⲛ̀ⲧⲉ ⲫⲙⲟⲩ ⲕⲱϯ ⲉ̀ⲣⲟϥ ⲛ̀ⲛⲉ ⲟⲩⲁⲓ ⲛ̀ϧⲏⲧⲟⲩ ϧⲟⲑⲃⲉϥ ⲉ̀ϣⲱⲡ ⲁϥϣⲁⲛⲕⲁϯ ϧⲉⲛ ⲡⲉϥϩⲏⲧ
      ⲉ̀ⲧⲁⲥⲑⲟ ϩⲁ ⲡϭ̅ⲥ̅ ⲛ̀ⲧⲉϥⲧⲁⲙⲉ ⲟⲩⲣⲱⲙⲓ ⲉ̀ⲡⲉϥⲁⲣⲓⲕⲓ ⲟⲩⲟϩ ⲛ̀ⲧⲉϥⲟⲩⲱⲛϩ ⲉ̀ⲃⲟⲗ
      ⲛ̀ⲧⲉϥⲁⲛⲟⲙⲓⲁ</td>
      <td><span style="color:#b00e23">(ⲕ︦ⲅ︦)</span> ⲉⲣϣⲁⲛ ⲟⲩϣⲟ ⲛ̅ⲁⲅⲅⲉⲗⲟⲥ
      ⲛ̅ⲣⲉϥⲙⲟⲟⲩⲧ ϣⲱⲡⲉ ⲛ̅ⲛⲉ ⲟⲩⲁ ⲙ̅ⲙⲟⲟⲩ ⲕⲟⲛⲥϥ̅. ⲉϥϣⲁⲛⲛⲟⲓ ⲇⲉ ϩⲙ̅ ⲡⲉϩⲏⲧ ⲉⲕⲟⲧϥ̅
      ⲉⲡϫⲟⲉⲓⲥ. ⲛϥ̅ϫⲱ ⲇⲉ ⲙ̅ⲡⲣⲱⲙⲉ ⲙ̅ⲡⲉϥⲁⲣⲓⲕⲉ. ⲛϥ̅ⲟⲩⲱⲛϩ̅ ⲉⲃⲟⲗ ⲛ̅ⲧⲉϥⲙⲛ̅ⲧⲁⲑⲏⲧ.</td>
      <td><span style="color:#b00e23">(23)</span> Though there should be a
      thousand messengers of death, not one of them shall wound him: if he
      should purpose in his heart to turn to the Lord, and declare to man his
      fault, and shew his folly;</td>
      <td><span style="color:#b00e23">(23)</span> ἐὰν ὦσιν χίλιοι ἄγγελοι
      θανατηφόροι, εἷς αὐτῶν οὐ µὴ τρώσῃ αὐτόν· ἐὰν νοήσῃ τῇ καρδίᾳ
      ἐπιστραφῆναι ἐπὶ κύριον, ἀναγγείλῃ δὲ ἀνθρώπῳ τὴν ἑαυτοῦ µέµψιν, τὴν δὲ
      ἄνοιαν αὐτοῦ δείξῃ,</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ϥⲛⲁϯⲧⲟⲧϥ ⲉ̀ϣ̀ⲧⲉⲙⲑⲣⲉϥϩⲉⲓ
      ⲉ̀ⲫⲙⲟⲩ ⲉϥⲉ̀ⲉⲣⲃⲉⲣⲓ ⲇⲉ ⲛ̀ϫⲉ ⲡⲉϥⲥⲱⲙⲁ ⲙ̀ⲫⲣⲏϯ ⲛ̀ⲟⲩϫⲟⲓ ⲉ̀ⲁⲕⲟϣϫⲥ ⲙⲃⲉⲣⲓ ⲛⲉϥⲕⲁⲥ
      ⲉϥⲉ̀ⲙⲁϩⲟⲩ ⲛ̀ⲁⲧⲕⲁⲥ</td>
      <td><span style="color:#b00e23">(ⲕ︦ⲇ︦)</span> ϥⲛⲁϣⲟⲡϥ̅ ⲉⲣⲟϥ ⲉⲧⲙ̅ϩⲉ ⲉⲡⲙⲟⲩ.
      ⲛϥ̅ⲣ̅ ⲡⲉϥⲥⲱⲙⲁ ⲛ̅ⲃⲣ̅ⲣⲉ ⲛ̅ⲑⲉ ⲛ̅ⲟⲩϫⲟ ⲉⲥϫⲏϩ. ⲉϥⲛⲁⲙⲟⲩϩ ⲇⲉ ⲛ̅ⲛⲉϥⲕⲉⲉⲥ
      ⲛⲁⲗⲧⲕⲁⲥ.</td>
      <td><span style="color:#b00e23">(24)</span> he will support him, that he
      should not perish, and will restore his body as fresh plaster upon a
      wall; and he will fill his bones with morrow.</td>
      <td><span style="color:#b00e23">(24)</span> ἀνθέξεται τοῦ µὴ πεσεῖν αὐτὸν
      εἰς θάνατον, ἀνανεώσει δὲ αὐτοῦ τὸ σῶµα ὥσπερ ἀλοιφὴν ἐπὶ τοίχου, τὰ δὲ
      ὀστᾶ αὐτοῦ ἐµπλήσει µυελοῦ·</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ϥⲛⲁϯⲗⲟⲕⲗⲉⲕ ⲇⲉ ⲛ̀ⲛⲉϥⲕⲁⲥ
      ⲙ̀ⲫⲣⲏϯ ⲛ̀ⲛⲁ ⲟⲩⲕⲟⲩϫⲓ ⲛ̀ⲁⲗⲟⲩ ⲉϥⲉ̀ⲧⲁϩⲟϥ ⲇⲉ ⲉ̀ⲣⲁⲧϥ ⲉ̀ⲁϥϫⲉⲙⲛⲟⲙϯ ϧⲉⲛ
      ⲛⲓⲣⲱⲙⲓ</td>
      <td><span style="color:#b00e23">(ⲕ︦ⲉ︦)</span> ⲛϥ̅ⲧⲣⲉ ⲛⲉϥⲥⲁⲣⲝ̅ ϭⲛⲟⲛ ⲛ̅ⲑⲉ
      ⲛ̅ⲛⲁ ⲛⲉⲓⲕⲟⲩⲓ. ϥⲛⲁϫⲁⲕϥ̅ ⲇⲉ ⲉⲃⲟⲗ ⲉϥⲧⲏⲕ ϩⲛ̅ ⲛ̅ⲣⲱⲙⲉ.</td>
      <td><span style="color:#b00e23">(25)</span> And he will make his flesh
      tender as that of a babe, and he will restore him among men in his full
      strength.</td>
      <td><span style="color:#b00e23">(25)</span> ἁπαλυνεῖ δὲ αὐτοῦ τὰς σάρκας
      ὥσπερ νηπίου, ἀποκαταστήσει δὲ αὐτὸν ἀνδρωθέντα ἐν ἀνθρώποις.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲁϥϣⲁⲛⲉⲣⲡⲣⲟⲥⲉⲩⲭⲉⲥⲑⲉ ⲇⲉ
      ⲉϥⲉ̀ϣⲱⲡⲓ ⲉϥϣⲏⲡ ⲉϥⲉ̀ϣⲉ ⲉ̀ϧⲟⲩⲛ ϧⲉⲛ ⲟⲩϩⲟ ⲉϥⲧⲟⲩⲃⲏⲟⲩⲧ ⲛⲉⲙ ⲟⲩⲟⲩⲱⲛϩ ⲉ̀ⲃⲟⲗ
      ⲉϥⲉ̀ϯϣⲉⲃⲓⲱ ⲇⲉ ⲛ̀ⲛⲓⲣⲱⲙⲓ ⲛ̀ⲟⲩⲙⲉⲑⲙⲏⲓ</td>
      <td><span style="color:#b00e23">(ⲕ︦ⲋ︦)</span> ⲉϥⲛⲁϣⲗⲏⲗ ⲇⲉ ⲉⲡϫⲟⲉⲓⲥ
      ϥⲛⲁϫⲓⲧϥ̅ ⲛ̅ⲧⲟⲟⲧϥ̅. ϥⲛⲁⲃⲱⲕ ⲇⲉ ⲉϩⲟⲩⲛ ϩⲛ̅ ⲟⲩϩⲟ ⲉϥⲣⲟⲟⲩⲧ ⲙⲛ̅ ⲟⲩⲥⲟⲗⲥⲗ̅. ϥⲛⲁϯ ⲇⲉ
      ⲛ̅ⲧⲇⲓⲕⲁⲓⲟⲥⲩⲛⲏ ⲛ̅ⲛ̅ⲣⲱⲙⲉ.</td>
      <td><span style="color:#b00e23">(26)</span> And he shall pray to the
      Lord, and his prayer shall be accepted of him; he shall enter with a
      cheerful countenance, with a full expression of praise: for he will
      render to men their due.</td>
      <td><span style="color:#b00e23">(26)</span> εὐξάµενος δὲ πρὸς κύριον, καὶ
      δεκτὰ αὐτῷ ἔσται, εἰσελεύσεται δὲ προσώπῳ καθαρῷ σὺν ἐξηγορίᾳ· ἀποδώσει
      δὲ ἀνθρώποις δικαιοσύνην.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲧⲟⲧⲉ ⲉϥⲉ̀ϫⲉⲙⲁⲣⲓⲕⲓ ⲉ̀ⲣⲟϥ
      ⲙ̀ⲙⲁⲩⲁⲧϥ ⲛ̀ϫⲉ ⲫⲣⲱⲙⲓ ⲉϥϫⲱ ⲙ̀ⲙⲟⲥ ⲛ̀ϧⲣⲏⲓ ⲛ̀ϧⲏⲧϥ ϫⲉ ⲟⲩ ⲛⲉ ⲛⲁⲓ ⲉⲧⲁⲓⲁⲓⲧⲟⲩ ⲟⲩⲟϩ
      ⲙ̀ⲡⲉϥϯⲙⲕⲁϩ ⲛⲏⲓ ⲕⲁⲧⲁ ⲡⲉⲙⲡϣⲁ ⲛ̀ⲛⲓⲛⲟⲃⲓ ⲉⲧⲁⲓⲁⲓⲧⲟⲩ</td>
      <td><span style="color:#b00e23">(ⲕ︦ⲍ︦)</span> ⲧⲟⲧⲉ ⲡⲣⲱⲙⲉ ⲛⲁϭⲛ̅ⲁⲣⲓⲕⲉ ⲉⲣⲟϥ
      ⲟⲩⲁⲁϥ. ⲉϥϫⲱ ⲙ̅ⲙⲟⲥ ϫⲉ ⲛ̅ⲑⲉ ⲛ̅ⲛⲉⲛⲧⲁⲓⲁⲁⲩ ⲁⲛ ⲛⲉ ⲛⲁⲓ ⲁⲩⲱ ⲙ̅ⲡⲉϥϩⲩⲧⲁⲍⲉ ⲙ̅ⲙⲟⲓ
      ⲙ̅ⲡⲙ̅ϣⲁ ⲛ̅ⲛⲁⲛⲟⲃⲉ.</td>
      <td><span style="color:#b00e23">(27)</span> Even then a man shall blame
      himself, saying, What kind of things have I done? and he has not punished
      me according to the full amount of my sins.</td>
      <td><span style="color:#b00e23">(27)</span> εἶτα τότε ἀποµέµψεται
      ἄνθρωπος αὐτὸς ἑαυτῷ λέγων Οἷα συνετέλουν, καὶ οὐκ ἄξια ἤτασέν µε ὧν
      ἥµαρτον.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> &lt;ⲛⲟϩⲉⲙ ⲛ̀ⲧⲁⲯⲩⲭⲏ
      ⲉ̀ⲡϫⲓⲛⲧⲉⲥϣ̀ⲧⲉⲙⲓ̀ ⲉ̀ϧⲣⲏⲓ ⲉ̀ⲡⲧⲁⲕⲟ ⲟⲩⲟϩ ⲛ̀ⲧⲉ ⲡⲁⲱⲛϧ ⲛⲁⲩ ⲉ̀ⲟⲩⲟⲩⲱⲓⲛⲓ&gt;</td>
      <td><span style="color:#b00e23">(ⲕ︦ⲏ︦)</span>
      </td>
      <td><span style="color:#b00e23">(28)</span> Deliver my soul, that it may
      not go to destruction, and my life shall see the light.</td>
      <td><span style="color:#b00e23">(28)</span> σῶσον ψυχήν µου τοῦ µὴ ἐλθεῖν
      εἰς διαφθοράν, καὶ ἡ ζωή µου φῶς ὄψεται.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> &lt;ϩⲏⲡⲡⲉ ⲛⲁⲓ ⲧⲏⲣⲟⲩ
      ϣⲁϥⲉⲣϩⲱⲃ ⲉ̀ⲣⲱⲟⲩ ⲛ̀ϫⲉ ⲡⲓϫⲱⲣⲓ ϣⲟⲙⲧ ⲙ̀ⲙⲱⲓⲧ ⲉⲧⲭⲏ ⲛ̀ⲧⲉ ⲟⲩⲣⲱⲙⲓ&gt;</td>
      <td><span style="color:#b00e23">(ⲕ︦ⲑ︦)</span>
      </td>
      <td><span style="color:#b00e23">(29)</span> Behold, all these things, the
      Mighty One works in a threefold manner with a man.</td>
      <td><span style="color:#b00e23">(29)</span> ἰδοὺ πάντα ταῦτα ἐργᾶται ὁ
      ἰσχυρὸς ὁδοὺς τρεῖς µετὰ ἀνδρός.</td>
    </tr>

    <tr>
      <td><span style="color:#b00e23">(ⲗ̅)</span> ⲁⲗⲗⲁ ⲁϥⲛⲟϩⲉⲙ ⲛ̀ⲧⲁⲯⲩⲭⲏ ⲉ̀ⲃⲟⲗ
      ϧⲉⲛ ⲫⲙⲟⲩ ϩⲓⲛⲁ ⲛ̀ⲧⲉ ⲡⲁⲱⲛϧ ⲥⲙⲟⲩ ⲉ̀ⲣⲟϥ ϧⲉⲛ ⲫⲟⲩⲱⲓⲛⲓ</td>
      <td><span style="color:#b00e23">(ⲗ︦)</span> ⲁⲗⲗⲁ ⲁϥⲧⲟⲩϫⲟ ⲧⲁⲯⲩⲭⲏ ⲉⲃⲟⲗ ϩⲙ̅
      ⲡⲙⲟⲩ ϫⲉⲕⲁⲥ ⲉⲣⲉ ⲡⲁⲱⲛϩ̅ ⲥⲙⲟⲩ ⲉⲣⲟϥ ϩⲙ̅ ⲡⲟⲩⲟⲉⲓⲛ.</td>
      <td><span style="color:#b00e23">(30)</span> And he has delivered my soul
      from death, that my life may praise him in the light.</td>
      <td><span style="color:#b00e23">(30)</span> ἀλλ’ ἐρρύσατο τὴν ψυχήν µου
      ἐκ θανάτου, ἵνα ἡ ζωή µου ἐν φωτὶ αἰνῇ αὐτόν.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ϭⲓⲥⲙⲏ ⲓⲱⲃ ⲟⲩⲟϩ ⲥⲱⲧⲉⲙ ⲉ̀ⲣⲟⲓ
      ⲭⲁⲣⲱⲕ ⲟⲩⲟϩ ⲁ̀ⲛⲟⲕ ϯⲛⲁⲥⲁϫⲓ</td>
      <td><span style="color:#b00e23">(ⲗ︦ⲁ︦)</span> ϫⲓⲥⲙⲏ ⲓ̈ⲱⲃ ⲛⲅ̅ⲥⲱⲧⲙ̅
      ⲉⲣⲟⲓ:</td>
      <td><span style="color:#b00e23">(31)</span> Hearken, Job, and hear me: be
      silent, and I will speak.</td>
      <td><span style="color:#b00e23">(31)</span> ἐνωτίζου, Ιωβ, καὶ ἄκουέ µου·
      κώφευσον, καὶ ἐγώ εἰµι λαλήσω.</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲓⲥϫⲉ ⲟⲩⲟⲛ ⲥⲁϫⲓ ⲛ̀ϧⲏⲧⲕ
      ⲁⲣⲓⲟⲩⲱ ⲛⲏⲓ ⲥⲁϫⲓ ϯⲟⲩⲱϣ ⲅⲁⲣ ⲛ̀ⲧⲉⲕⲥⲁϫⲓ ⲟⲩⲟϩ ⲛ̀ⲧⲉⲕⲑⲙⲁⲓⲟ</td>
      <td><span style="color:#b00e23">(ⲗ︦ⲃ︦)</span>
      </td>
      <td><span style="color:#b00e23">(32)</span> If thou hast words, answer
      me: speak, for I desire thee to be justified.</td>
      <td><span style="color:#b00e23">(32)</span> εἰ εἰσὶν λόγοι, ἀποκρίθητί
      µοι· λάλησον, θέλω γὰρ δικαιωθῆναί σε.</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲙ̀ⲙⲟⲛ ⲥⲱⲧⲉⲙ ⲉ̀ⲣⲟⲓ ⲛ̀ⲑⲟⲕ
      ⲭⲁⲣⲱⲕ ⲟⲩⲟϩ ϯⲛⲁⲧⲥⲁⲃⲟⲕ ⲉ̀ⲟⲩⲥⲟⲫⲓⲁ</td>
      <td><span style="color:#b00e23">(ⲗ︦ⲅ︦)</span>
      </td>
      <td><span style="color:#b00e23">(33)</span> If not, do thou hear me: be
      silent, and I will teach thee.</td>
      <td><span style="color:#b00e23">(33)</span> εἰ µή, σὺ ἄκουσόν µου·
      κώφευσον, καὶ διδάξω σε σοφίαν.</td>
    </tr>
  </table>
</body>
</html>
