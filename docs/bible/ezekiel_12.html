<!DOCTYPE html>
<html>
<head>
  <title>Ezekiel</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="ezekiel_13.html" rel="next">
  <link href="ezekiel_11.html" rel="prev">
  <script src="main.js" type="module"></script>
</head>
<body class="chapter">
  <h4 id="ezekiel_12" class="title">Ezekiel 12</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡⲥⲁϫⲓ ⲙⲡϭ̅ⲥ̅ ⲁϥϣⲱⲡⲓ ϩⲁⲣⲟⲓ ⲉϥϫⲱ ⲙ̀ⲙⲟⲥ.</td>
      <td class="language English"><span style="color:#b00e23">(1)</span> And
      the word of the Lord came to me, saying,</td>
      <td class="language Greek"><span style="color:#b00e23">(1)</span> Καὶ
      ἐγένετο λόγος κυρίου πρός µε λέγων</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲡϣⲏⲣⲓ ⲙ̀ⲫⲣⲱⲙⲓ ⲉⲕϣⲟⲡ ϧⲉⲛ ⲑⲙⲏϯ ⲛ̀ⲛⲟⲩⲁⲇⲓⲕⲓⲁ. ⲛⲁⲓ ⲉⲧⲉ ⲟⲩⲟⲛⲧⲱⲟⲩ ⲛ̀ϩⲁⲛⲃⲁⲗ
      ⲉ̀ⲑⲣⲟⲩⲛⲁⲩ. ⲟⲩ ⲛ̀ⲛⲟⲩⲛⲁⲩ ⲙ̀ⲃⲟⲗ ⲁⲛ. ⲉ̀ⲟⲩⲟⲛ ϩⲁⲛⲙⲁϣϫ ⲙ̀ⲙⲱⲟⲩ ⲟⲩⲟϩ ⲛ̀ⲛⲟⲩⲥⲱⲧⲉⲙ ⲁⲛ
      ⲡⲉϫⲁϥ ⲉⲑⲃⲉ ϫⲉ ⲟⲩⲏⲓ ⲛ̀ⲣⲉϥϯⲙⲃⲟⲛ</td>
      <td class="language English"><span style="color:#b00e23">(2)</span> Son
      of man, thou dwellest in the midst of the iniquities of those, who have
      eyes to see, and see not; and have ears to hear, and hear not: because it
      is a provoking house.</td>
      <td class="language Greek"><span style="color:#b00e23">(2)</span> Υἱὲ
      ἀνθρώπου, ἐν µέσῳ τῶν ἀδικιῶν αὐτῶν σὺ κατοικεῖς, οἳ
      ἔχουσιν ὀφθαλµοὺς τοῦ βλέπειν καὶ οὐ βλέπουσιν καὶ ὦτα
      ἔχουσιν τοῦ ἀκούειν καὶ οὐκ ἀκούουσιν, διότι οἶκος
      παραπικραίνων ἐστίν.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲛ̀ⲑⲟⲕ ϩⲱⲕ ⲡϣⲏⲣⲓ ⲙ̀ⲫⲣⲱⲙⲓ. ⲙⲁⲑⲁⲙⲓⲟ ⲛⲁⲕ ⲛ̀ϩⲁⲛⲥⲕⲉⲩⲟⲥ ⲛ̀ⲉⲭⲙⲁⲗⲱⲥⲓⲁ ⲙ̀ⲡⲟⲩⲙ̀ⲑⲟ
      ⲉ̀ⲃⲟⲗ ⲙ̀ⲡⲓⲉϩⲟⲟⲩ. ⲟⲩⲟϩ ⲉⲩⲛⲁⲉⲣⲉⲭⲙⲁⲗⲱⲧⲓⲍⲓⲛ ⲙ̀ⲙⲟⲕ ⲉ̀ⲃⲟⲗ ϧⲉⲛ ⲡⲉⲕⲙⲁ. ϣⲁ ⲉ̀ϧⲣⲏⲓ
      ⲉ̀ⲕⲉⲙⲁ. ⲙ̀ⲡⲟⲩⲙ̀ⲑⲟ ⲉ̀ⲃⲟⲗ ϩⲓⲛⲁ ⲛ̀ⲧⲟⲩⲛⲁⲩ. ⲉⲑⲃⲉ ϫⲉ ⲟⲩⲏⲓ ⲛ̀ⲣⲉϥϯϫⲱⲛⲧ ⲛⲉ.</td>
      <td class="language English"><span style="color:#b00e23">(3)</span> Thou
      therefore, son of man, prepare thyself baggage for going into captivity
      by day in their sight; and thou shalt be led into captivity from thy
      place into another place in their sight; that they may see that it is a
      provoking house.</td>
      <td class="language Greek"><span style="color:#b00e23">(3)</span> καὶ
      σύ, υἱὲ ἀνθρώπου, ποίησον σεαυτῷ σκεύη αἰχµαλωσίας ἡµέρας
      ἐνώπιον αὐτῶν καὶ αἰχµαλωτευθήσῃ ἐκ τοῦ τόπου σου εἰς
      ἕτερον τόπον ἐνώπιον αὐτῶν, ὅπως ἴδωσιν, διότι οἶκος
      παραπικραίνων ἐστίν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲉⲕⲉ̀ⲓⲛⲓ ⲉ̀ⲃⲟⲗ ⲛ̀ϩⲁⲛⲥⲕⲉⲩⲏ ⲛ̀ⲉⲭⲙⲁⲗⲱⲥⲓⲁ ⲙ̀ⲡⲓⲉϩⲟⲟⲩ ⲙ̀ⲡⲉⲙ̀ⲑⲟ ⲛ̀ⲛⲟⲩⲃⲁⲗ.
      ⲟⲩⲟϩ ⲛ̀ⲑⲟⲕ ⲉⲕⲉ̀ⲓ̀ ⲉ̀ⲃⲟⲗ ⲙ̀ⲫⲛⲁⲩ ⲛ̀ϩⲁⲛⲁⲣⲟⲩϩⲓ ⲙ̀ⲡⲟⲩⲙ̀ⲑⲟ ⲉ̀ⲃⲟⲗ. ⲙ̀ⲫⲣⲏϯ
      ⲉ̀ϣⲁϥⲓ̀ ⲉ̀ⲃⲟⲗ ⲛ̀ϫⲉ ⲟⲩⲉⲭⲙⲁⲗⲱⲧⲟⲥ.</td>
      <td class="language English"><span style="color:#b00e23">(4)</span> And
      thou shalt carry forth thy baggage, baggage for captivity, by day before
      their eyes: and thou shalt go forth at even, as a captive goes forth, in
      their sight.</td>
      <td class="language Greek"><span style="color:#b00e23">(4)</span> καὶ
      ἐξοίσεις τὰ σκεύη σου ὡς σκεύη αἰχµαλωσίας ἡµέρας κατ’
      ὀφθαλµοὺς αὐτῶν, καὶ σὺ ἐξελεύσῃ ἑσπέρας ὡς ἐκπορεύεται
      αἰχµάλωτος·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϣⲟⲕϩ ⲛⲁⲕ ⲉⲩϫⲟⲓ. ⲛ̀ⲧⲉⲕⲓ ⲉ̀ⲃⲟⲗ ⲛ̀ϧⲏⲧⲥ</td>
      <td class="language English"><span style="color:#b00e23">(5)</span> Dig
      for thyself into the wall of the house, and thou shalt pass through it in
      their sight:</td>
      <td class="language Greek"><span style="color:#b00e23">(5)</span>
      ἐνώπιον αὐτῶν διόρυξον σεαυτῷ εἰς τὸν τοῖχον καὶ διεξελεύσῃ
      δι’ αὐτοῦ·</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲙ̀ⲡⲟⲩⲙ̀ⲑⲟ ⲉ̀ⲃⲟⲗ. ⲉⲩⲱⲗⲓ ⲙ̀ⲙⲟⲕ ϩⲓϫⲉⲛ ⲛⲟⲩⲛⲁϩⲃⲓ ⲉⲕⲉ̀ⲓ̀ ⲉ̀ⲃⲟⲗ ⲉⲕⲭⲏⲡ ϩⲱⲃⲥ
      ⲙ̀ⲡⲉⲕϩⲟ. ⲟⲩⲟϩ ⲙ̀ⲡⲉⲣϫⲟⲩϣⲧ ⲉ̀ⲡⲕⲁϩⲓ. ⲉ̀ⲃⲟⲗ ϫⲉ ⲁⲓⲭⲁⲕ ⲛ̀ⲟⲩⲙⲏⲓⲛⲓ ⲙ̀ⲡⲉⲙ̀ⲑⲟ ⲉ̀ⲃⲟⲗ
      ⲙ̀ⲡⲏⲓ ⲙ̀ⲡⲓⲥ̅ⲗ̅.</td>
      <td class="language English"><span style="color:#b00e23">(6)</span> thou
      shalt be lifted up on men’s shoulders, and shalt go forth in secret: thou
      shalt cover thy face, and shalt not see the ground: because I have made
      thee a sign to the house of Israel.</td>
      <td class="language Greek"><span style="color:#b00e23">(6)</span>
      ἐνώπιον αὐτῶν ἐπ’ ὤµων ἀναληµφθήσῃ καὶ κεκρυµµένος
      ἐξελεύσῃ, τὸ πρόσωπόν σου συγκαλύψεις καὶ οὐ µὴ ἴδῃς τὴν
      γῆν· διότι τέρας δέδωκά σε τῷ οἴκῳ Ισραηλ.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲁⲓⲓⲣⲓ ⲙ̀ⲡⲁⲓⲣⲏϯ ⲕⲁⲧⲁ ⲫⲣⲏϯ ⲛ̀ϩⲱⲃ ⲛⲓⲃⲉⲛ ⲉⲧⲁϥϩⲉⲛϩⲟⲛⲧ ⲙ̀ⲙⲱⲟⲩ. ⲁⲓⲓⲛⲓ ⲉ̀ⲃⲟⲗ
      ⲛ̀ⲛⲓⲥⲕⲉⲩⲏ ⲛ̀ϯⲉⲭⲙⲁⲗⲱⲥⲓⲁ ⲙ̀ⲡⲓⲉϩⲟⲟⲩ. ⲟⲩⲟϩ ⲣⲟⲩϩⲓ ⲁⲓϣⲟⲕ ⲛⲏⲓ ⲛ̀ϯϫⲟⲓ. ⲟⲩⲟϩ ⲁⲓⲓ̀
      ⲉ̀ⲃⲟⲗ ⲉⲓⲕⲏⲡ. ⲉⲩⲱⲗⲓ ⲙ̀ⲙⲟⲓ ϩⲓϫⲉⲛ ⲛⲟⲩⲛⲁϩⲃⲓ ⲙ̀ⲡⲟⲩⲙⲑⲟ ⲉ̀ⲃⲟⲗ.</td>
      <td class="language English"><span style="color:#b00e23">(7)</span> And I
      did thus according to all that he commanded me; and I carried forth my
      baggage for captivity by day, and in the evening I dug through the wall
      for myself, and went out secretly; I was taken up on men’s shoulders
      before them.</td>
      <td class="language Greek"><span style="color:#b00e23">(7)</span> καὶ
      ἐποίησα οὕτως κατὰ πάντα, ὅσα ἐνετείλατό µοι, καὶ σκεύη
      ἐξήνεγκα ὡς σκεύη αἰχµαλωσίας ἡµέρας καὶ ἑσπέρας διώρυξα
      ἐµαυτῷ τὸν τοῖχον καὶ κεκρυµµένος ἐξῆλθον, ἐπ’ ὤµων
      ἀνελήµφθην ἐνώπιον αὐτῶν. —</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲡⲥⲁϫⲓ ⲙ̀ⲡϭ̅ⲥ̅ ⲁϥϣⲱⲡⲓ ϩⲁⲣⲟⲓ ⲙ̀ⲫⲛⲁⲩ ⲛ̀ϩⲁⲛⲁⲧⲟⲟⲩⲓ ⲉϥϫⲱ ⲙ̀ⲙⲟⲥ.</td>
      <td class="language English"><span style="color:#b00e23">(8)</span> And
      the word of the Lord came to me in the morning, saying,</td>
      <td class="language Greek"><span style="color:#b00e23">(8)</span> καὶ
      ἐγένετο λόγος κυρίου πρός µε τὸ πρωὶ λέγων</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ϫⲉ
      ⲡϣⲏⲣⲓ ⲙ̀ⲫⲣⲱⲙⲓ ⲙ̀ⲡⲟⲩϫⲟⲥ ⲛⲁⲕ ⲛ̀ϫⲉ ⲛⲁ ⲡⲏⲓ ⲙ̀ⲡⲓⲥ̅ⲗ̅. ⲛⲁⲓ ⲉⲧϯϫⲱⲛⲧ. ϫⲉ ⲉⲧⲁⲕⲉⲣⲟⲩ
      ⲛ̀ⲑⲟⲕ ϩⲓ ⲛⲁⲓ.</td>
      <td class="language English"><span style="color:#b00e23">(9)</span> Son
      of man, have not the house of Israel, the provoking house, said to thee,
      What doest thou?</td>
      <td class="language Greek"><span style="color:#b00e23">(9)</span> Υἱὲ
      ἀνθρώπου, οὐκ εἶπαν πρὸς σὲ ὁ οἶκος τοῦ Ισραηλ οἶκος ὁ
      παραπικραίνων Τί σὺ ποιεῖς;</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟϩ ⲁϫⲟⲥ ⲛⲱⲟⲩ. ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ⲡⲓⲁⲣⲭⲱⲛ ⲛⲉⲙ
      ⲡⲓϩⲩⲅⲟⲩⲙⲉⲛⲟⲥ ⲉⲧϧⲉⲛ ⲓⲗ̅ⲏ̅ⲙ̅. ⲛⲉⲙ ⲡⲏⲓ ⲧⲏⲣϥ ⲙ̀ⲡⲓⲥ̅ⲗ̅. ⲛⲏ ⲉⲧⲉⲕϣⲟⲡ. ϧⲉⲛ
      ⲧⲟⲩⲙⲏϯ.</td>
      <td class="language English"><span style="color:#b00e23">(10)</span> Say
      to them, Thus saith the Lord God, the Prince and the Ruler in Israel,
      even to all the house of Israel who are in the midst of them:</td>
      <td class="language Greek"><span style="color:#b00e23">(10)</span>
      εἰπὸν πρὸς αὐτούς Τάδε λέγει κύριος κύριος Ὁ ἄρχων καὶ ὁ
      ἀφηγούµενος ἐν Ιερουσαληµ καὶ παντὶ οἴκῳ Ισραηλ, οἵ εἰσιν ἐν
      µέσῳ αὐτῶν,</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁϫⲟⲥ ⲛⲱⲟⲩ ϫⲉ ϩⲁⲛⲙⲏⲓⲛⲓ ⲛⲏ ⲉ̀ϯⲣⲁ ⲙ̀ⲙⲱⲟⲩ ⲁ̀ⲛⲟⲕ. ⲙ̀ⲫⲣⲏϯ ⲉⲧⲁⲓⲁⲓⲥ. ⲡⲁⲓⲣⲏϯ
      ⲡⲉⲑⲛⲁϣⲱⲡⲓ ⲛⲱⲟⲩ ϧⲉⲛ ⲡⲓⲟⲩⲱⲧⲉⲃ ⲉ̀ⲃⲟⲗ. ⲟⲩⲟϩ ⲥⲉⲛⲁϣⲉ ⲛⲱⲟⲩ ⲉ̀ⲟⲩⲉⲭⲙⲁⲗⲱⲥⲓⲁ.</td>
      <td class="language English"><span style="color:#b00e23">(11)</span> say,
      I am performing signs: as I have done, so shall it be to him: they shall
      go into banishment and captivity.</td>
      <td class="language Greek"><span style="color:#b00e23">(11)</span>
      εἰπὸν ὅτι ἐγὼ τέρατα ποιῶ ἐν µέσῳ αὐτῆς· ὃν τρόπον
      πεποίηκα, οὕτως ἔσται αὐτοῖς· ἐν µετοικεσίᾳ καὶ ἐν
      αἰχµαλωσίᾳ πορεύσονται,</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲡⲟⲩⲁⲣⲭⲱⲛ ⲉⲩⲛⲁⲟⲗϥ ϩⲓϫⲉⲛ ⲧⲟⲩⲛⲁϩⲃⲓ ϧⲉⲛ ⲧⲉⲥⲙⲏϯ. ⲟⲩⲟϩ ⲉϥⲉ̀ⲓ̀ ⲉ̀ⲃⲟⲗ ϧⲉⲛ
      ⲟⲩϫⲟⲓ ⲉϥⲭⲏⲡ. ⲉϥⲉ̀ϣⲟⲕⲓ ⲛ̀ϯϫⲟⲓ ⲉ̀ⲑⲣⲉϥⲓ̀ ⲉ̀ⲃⲟⲗ ⲛ̀ϧⲏⲧⲥ. ⲟⲩⲟϩ ⲉϥⲉ̀ϩⲱⲃⲥ
      ⲙ̀ⲡⲉϥϩⲟ. ⲉ̀ϣ̀ⲧⲉⲙⲛⲁⲩ ⲉ̀ⲣⲟϥ ⲛ̀ϫⲉ ⲣⲱⲙⲓ. ⲛ̀ⲑⲟϥ ϩⲱϥ ⲉϥⲉ̀ⲛⲁⲩ ⲁⲛ ⲉ̀ⲡⲕⲁϩⲓ.</td>
      <td class="language English"><span style="color:#b00e23">(12)</span> And
      the prince in the midst of them shall be borne upon shoulders, and shall
      go forth in secret through the wall, and shall dig so that he may go
      forth thereby: he shall cover his face, that he may not be seen by any
      eye, and he himself shall not see the ground.</td>
      <td class="language Greek"><span style="color:#b00e23">(12)</span> καὶ
      ὁ ἄρχων ἐν µέσῳ αὐτῶν ἐπ’ ὤµων ἀρθήσεται καὶ κεκρυµµένος
      ἐξελεύσεται διὰ τοῦ τοίχου, καὶ διορύξει τοῦ ἐξελθεῖν αὐτὸν
      δι’ αὐτοῦ· τὸ πρόσωπον αὐτοῦ συγκαλύψει, ὅπως µὴ ὁραθῇ
      ὀφθαλµῷ, καὶ αὐτὸς τὴν γῆν οὐκ ὄψεται.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ϯⲛⲁⲫⲱⲣϣ ⲛ̀ⲧⲁⲥⲁⲅⲏⲓⲛⲓ ⲉ̀ϩⲣⲏⲓ ⲉ̀ϫⲱⲟⲩ. ⲉⲩⲛⲁⲁⲙⲁϩⲓ ⲉ̀ϫⲱⲟⲩ ϧⲉⲛ ⲡⲓⲙⲁ
      ⲉⲧⲁⲓⲟⲣϥⲟⲩ ⲉ̀ϧⲟⲩⲛ ⲉ̀ⲣⲟϥ. ⲟⲩⲟϩ ⲉⲓⲉ̀ⲟⲗⲧⲟⲩ ⲉ̀ϧⲣⲏⲓ ⲉ̀ⲑⲃⲁⲃⲩⲗⲱⲛ ⲉ̀ⲡⲕⲁϩⲓ
      ⲛ̀ⲛⲓⲭⲁⲗⲇⲉⲟⲥ. ⲛⲉϥⲛⲁⲩ ⲁⲛ ⲉ̀ⲡⲕⲁϩⲓ. ⲟⲩⲟϩ ϥⲛⲁⲙⲟⲩ ϧⲉⲛ ⲡⲓⲙⲁ ⲉⲧⲉⲙ̀ⲙⲁⲩ.</td>
      <td class="language English"><span style="color:#b00e23">(13)</span> And
      I will spread out my net upon him, and he shall be caught in my toils:
      and I will bring him to Babylon to the land of the Chaldeans; but he
      shall not see it, though he shall die there.</td>
      <td class="language Greek"><span style="color:#b00e23">(13)</span> καὶ
      ἐκπετάσω τὸ δίκτυόν µου ἐπ’ αὐτόν, καὶ συλληµφθήσεται ἐν τῇ
      περιοχῇ µου, καὶ ἄξω αὐτὸν εἰς Βαβυλῶνα εἰς γῆν Χαλδαίων,
      καὶ αὐτὴν οὐκ ὄψεται καὶ ἐκεῖ τελευτήσει.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲛⲏ ⲉⲧϧⲉⲛ ⲡⲉϥⲕⲱϯ ⲧⲏⲣⲟⲩ ⲉⲧⲉⲣⲃⲟⲏⲑⲓⲛ ⲉ̀ⲣⲟϥ. ⲛⲉⲙ ⲟⲩⲟⲛ ⲛⲓⲃⲉⲛ ⲉⲧϯ ⲧⲟⲧϥ.
      ϯⲛⲁϫⲟⲣⲟⲩ ⲛⲉⲙ ⲑⲏⲛⲟⲩ ⲛⲓⲃⲉⲛ. ⲟⲩⲟϩ ⲉⲓⲉ̀ϫⲱϣ ⲛ̀ⲟⲩⲥⲏϥⲓ ⲥⲁⲫⲁϩⲟⲩ ⲙ̀ⲙⲱⲟⲩ.</td>
      <td class="language English"><span style="color:#b00e23">(14)</span> And
      I will scatter to every wind all his assistants round about him, and all
      that help him; and I will draw out a sword after them;</td>
      <td class="language Greek"><span style="color:#b00e23">(14)</span> καὶ
      πάντας τοὺς κύκλῳ αὐτοῦ τοὺς βοηθοὺς αὐτοῦ καὶ πάντας τοὺς
      ἀντιλαµβανοµένους αὐτοῦ διασπερῶ εἰς πάντα ἄνεµον καὶ
      ῥοµφαίαν ἐκκενώσω ὀπίσω αὐτῶν·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ⲛ̀ⲧⲟⲩⲉⲙⲓ ϫⲉ ⲁ̀ⲛⲟⲕ ⲡⲉ ⲡϭ̅ⲥ̅. ϧⲉⲛ ⲡϫⲓⲛⲑⲣⲓϫⲟⲣⲟⲩ ⲉ̀ⲃⲟⲗ ϧⲉⲛ ⲛⲓⲉⲑⲛⲟⲥ.
      ⲛ̀ⲧⲁϫⲟⲣⲟⲩ ⲉ̀ⲃⲟⲗ ϧⲉⲛ ⲛⲓⲭⲱⲣⲁ.</td>
      <td class="language English"><span style="color:#b00e23">(15)</span> And
      they shall know that I am the Lord, when I have scattered them among the
      nations; and I will disperse them in the countries.</td>
      <td class="language Greek"><span style="color:#b00e23">(15)</span> καὶ
      γνώσονται διότι ἐγὼ κύριος ἐν τῷ διασκορπίσαι µε αὐτοὺς ἐν
      τοῖς ἔθνεσιν, καὶ διασπερῶ αὐτοὺς ἐν ταῖς χώραις.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ⲉⲓⲉ̀ⲥⲱϫⲡ ⲉ̀ⲃⲟⲗ ⲛ̀ϧⲏⲧⲟⲩ ⲛ̀ϩⲁⲛⲣⲱⲙⲓ ϧⲉⲛ ⲟⲩⲏⲡⲓ. ϧⲉⲛ ⲧⲥⲏϥⲓ ⲛⲉⲙ ⲫⲙⲟⲩ. ⲛⲉⲙ
      ⲡⲓϩⲃⲱⲛ ϩⲓⲛⲁ ⲉⲩⲉ̀ⲙⲟⲩⲛⲕ ⲛ̀ⲛⲟⲩⲁⲛⲟⲙⲓⲁ ⲧⲏⲣⲟⲩ. ϧⲉⲛ ⲛⲓⲉⲑⲛⲟⲥ. ⲡⲓⲙⲁ ⲉ̀ϣⲁⲩϣⲉ ⲉ̀ϧⲟⲩⲛ
      ⲉ̀ⲣⲟϥ. ⲟⲩⲟϩ ⲛ̀ⲧⲟⲩⲉⲙⲓ ϫⲉ ⲁ̀ⲛⲟⲕ ⲡⲉ ⲡϭ̅ⲥ̅.</td>
      <td class="language English"><span style="color:#b00e23">(16)</span> And
      I will leave of them a few men in number spared from the sword, and from
      famine, and pestilence; that they may declare all their iniquities among
      the nations whither they have gone; and they shall know that I am the
      Lord.</td>
      <td class="language Greek"><span style="color:#b00e23">(16)</span> καὶ
      ὑπολείψοµαι ἐξ αὐτῶν ἄνδρας ἀριθµῷ ἐκ ῥοµφαίας καὶ ἐκ
      λιµοῦ καὶ ἐκ θανάτου, ὅπως ἐκδιηγῶνται πάσας τὰς ἀνοµίας
      αὐτῶν ἐν τοῖς ἔθνεσιν, οὗ εἰσήλθοσαν ἐκεῖ· καὶ γνώσονται
      ὅτι ἐγὼ κύριος. —</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲡⲥⲁϫⲓ ⲙ̀ⲡϭ̅ⲥ̅ ⲁϥϣⲱⲡⲓ ϩⲁⲣⲟⲓ ⲉϥϫⲱ ⲙ̀ⲙⲟⲥ.</td>
      <td class="language English"><span style="color:#b00e23">(17)</span> And
      the word of the Lord came to me, saying,</td>
      <td class="language Greek"><span style="color:#b00e23">(17)</span> καὶ
      ἐγένετο λόγος κυρίου πρός µε λέγων</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ϫⲉ ⲡϣⲏⲣⲓ ⲙ̀ⲫⲣⲱⲙⲓ. ⲁⲟⲩⲱⲙ ⲙ̀ⲡⲉⲕⲱⲓⲕ ϧⲉⲛ ⲟⲩⲙⲕⲁϩ ⲛ̀ϩⲏⲧ. ⲟⲩⲟϩ ⲥⲱ ⲡⲉⲕⲙⲱⲟⲩ ϧⲉⲛ
      ⲟⲩⲃⲁⲥⲁⲛⲟⲥ. ⲛⲉⲙ ⲟⲩϩⲟϫϩⲉϫ.</td>
      <td class="language English"><span style="color:#b00e23">(18)</span> Son
      of man, eat thy bread with sorrow, and drink thy water with torment and
      affliction.</td>
      <td class="language Greek"><span style="color:#b00e23">(18)</span> Υἱὲ
      ἀνθρώπου, τὸν ἄρτον σου µετ’ ὀδύνης φάγεσαι καὶ τὸ ὕδωρ σου
      µετὰ βασάνου καὶ θλίψεως πίεσαι</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ⲁϫⲟⲥ ⲛⲁϩⲣⲉⲛ ⲡⲓⲗⲁⲟⲥ ⲛ̀ⲧⲉ ⲡⲕⲁϩⲓ. ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ
      ⲡϭ̅ⲥ̅. ⲛ̀ⲛⲏ ⲉⲧϣⲟⲡ ϧⲉⲛ ⲓⲗ̅ⲏ̅ⲙ̅. ϫⲉ ⲥⲉⲛⲁⲟⲩⲱⲙ ⲙ̀ⲡⲟⲩⲱⲓⲕ ϧⲉⲛ ⲟⲩϭⲣⲟϩ. ⲟⲩⲟϩ
      ⲉⲩⲉ̀ⲥⲱ ⲙ̀ⲡⲟⲩⲙⲱⲟⲩ ϧⲉⲛ ⲟⲩⲙⲕⲁϩ ⲛ̀ϩⲏⲧ. ϩⲓⲛⲁ ⲉⲣⲉ ⲡⲉϥⲕⲁϩⲓ ⲧⲁⲕⲟ. ⲛⲉⲙ ⲡⲉϥϫⲱⲕ
      ⲉ̀ⲃⲟⲗ ⲉⲩϣⲟⲡ ⲅⲁⲣ ϧⲉⲛ ⲟⲩⲙⲉⲧⲁⲥⲉⲃⲏⲥ ⲛ̀ϫⲉ ⲛⲏ ⲉⲧϣⲟⲡ ⲛ̀ϩⲣⲏⲓ ⲛ̀ϧⲏⲧϥ.</td>
      <td class="language English"><span style="color:#b00e23">(19)</span> And
      thou shalt say to the people of the land, Thus saith the Lord to the
      inhabitants of Jerusalem, on the land of Israel; They shall eat their
      bread in scarcity, and shall drink their water in desolation, that the
      land may be desolate with all that it contains: for all that dwell in it
      are ungodly.</td>
      <td class="language Greek"><span style="color:#b00e23">(19)</span> καὶ
      ἐρεῖς πρὸς τὸν λαὸν τῆς γῆς Τάδε λέγει κύριος τοῖς
      κατοικοῦσιν Ιερουσαληµ ἐπὶ τῆς γῆς τοῦ Ισραηλ Τοὺς ἄρτους
      αὐτῶν µετ’ ἐνδείας φάγονται καὶ τὸ ὕδωρ αὐτῶν µετὰ
      ἀφανισµοῦ πίονται, ὅπως ἀφανισθῇ ἡ γῆ σὺν πληρώµατι αὐτῆς,
      ἐν ἀσεβείᾳ γὰρ πάντες οἱ κατοικοῦντες ἐν αὐτῇ·</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲟⲩⲟϩ ⲛⲟⲩⲡⲟⲗⲓⲥ ⲉⲧϫⲟⲣ ⲥⲉⲛⲁⲉⲣϣⲁϥⲉ. ⲟⲩⲟϩ ⲡⲕⲁϩⲓ ⲛⲁⲧⲁⲕⲟ. ⲉⲣⲉⲧⲉⲛⲉⲙⲓ ϫⲉ ⲁ̀ⲛⲟⲕ ⲡⲉ
      ⲡϭ̅ⲥ̅ ⲫϯ.</td>
      <td class="language English"><span style="color:#b00e23">(20)</span> And
      their inhabited cities shall be laid utterly waste, and the land shall be
      desolate; and ye shall know that I am the Lord.</td>
      <td class="language Greek"><span style="color:#b00e23">(20)</span> καὶ
      αἱ πόλεις αὐτῶν αἱ κατοικούµεναι ἐξερηµωθήσονται, καὶ ἡ γῆ
      εἰς ἀφανισµὸν ἔσται· καὶ ἐπιγνώσεσθε διότι ἐγὼ κύριος.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲡⲥⲁϫⲓ ⲙ̀ⲫϯ ⲁϥϣⲱⲡⲓ ϩⲁⲣⲟⲓ ⲉϥϫⲱ ⲙ̀ⲙⲟⲥ.</td>
      <td class="language English"><span style="color:#b00e23">(21)</span> And
      the word of the Lord came to me, saying,</td>
      <td class="language Greek"><span style="color:#b00e23">(21)</span> Καὶ
      ἐγένετο λόγος κυρίου πρός µε λέγων</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ϫⲉ ⲡϣⲏⲣⲓ ⲙ̀ⲫⲣⲱⲙⲓ. ⲟⲩ ⲧⲉ ⲧⲁⲓⲡⲁⲣⲁⲃⲟⲗⲏ ⲉⲧϣⲟⲡ ϧⲉⲛ ⲡⲕⲁϩⲓ ⲙ̀ⲡⲓⲥ̅ⲗ̅. ⲉⲣⲉⲧⲉⲛϫⲱ
      ⲙ̀ⲙⲟⲥ. ϫⲉ ⲛⲓⲉϩⲟⲟⲩ ⲟⲩⲏⲟⲩ. ⲟⲩⲟϩ ⲁ ϯϩⲟⲣⲁⲥⲓⲥ ⲧⲁⲕⲟ.</td>
      <td class="language English"><span style="color:#b00e23">(22)</span> Son
      of man, what is your parable on the land of Israel, that ye say, The days
      are long, the vision has perished?</td>
      <td class="language Greek"><span style="color:#b00e23">(22)</span> Υἱὲ
      ἀνθρώπου, τίς ὑµῖν ἡ παραβολὴ αὕτη ἐπὶ τῆς γῆς τοῦ Ισραηλ
      λέγοντες Μακρὰν αἱ ἡµέραι ἀπόλωλεν ὅρασις;</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲉⲑⲃⲉ ⲫⲁⲓ ⲁϫⲟⲥ ⲛⲱⲟⲩ. ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ϯⲛⲁⲧⲁⲥⲑⲟ
      ⲛ̀ⲧⲁⲓⲡⲁⲣⲁⲃⲟⲗⲏ ⲛ̀ϫⲉ ⲡⲏⲓ ⲧⲏⲣϥ ⲙ̀ⲡⲓⲥ̅ⲗ̅. ⲟⲩⲟϩ ⲁϫⲟⲥ ⲛⲱⲟⲩ ϫⲉ ⲁⲩϧⲱⲛⲧ ⲉ̀ϧⲟⲩⲛ
      ⲛ̀ϫⲉ ⲛⲓⲉϩⲟⲟⲩ. ⲟⲩⲟϩ ⲡⲥⲁϫⲓ ⲛ̀ϩⲟⲣⲁⲥⲓⲥ ⲛⲓⲃⲉⲛ.</td>
      <td class="language English"><span style="color:#b00e23">(23)</span>
      Therefore say to them, Thus saith the Lord; I will even set aside this
      parable, and the house of Israel shall no more at all use this parable:
      for thou shalt say to them, The days are at hand, and the import of every
      vision.</td>
      <td class="language Greek"><span style="color:#b00e23">(23)</span> διὰ
      τοῦτο εἰπὸν πρὸς αὐτούς Τάδε λέγει κύριος Ἀποστρέψω τὴν
      παραβολὴν ταύτην, καὶ οὐκέτι µὴ εἴπωσιν τὴν παραβολὴν ταύτην
      οἶκος τοῦ Ισραηλ, ὅτι λαλήσεις πρὸς αὐτούς Ἠγγίκασιν αἱ
      ἡµέραι καὶ λόγος πάσης ὁράσεως·</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ϫⲉ ⲙ̀ⲙⲟⲛ ϩⲟⲣⲁⲥⲓⲥ ⲙ̀ⲙⲉⲑⲛⲟⲩϫ ⲛⲁϣⲱⲡⲓ ⲓⲥϫⲉⲛ ϯⲛⲟⲩ. ⲟⲩⲟϩ ⲫⲏ ⲉⲧϣⲓⲛⲓ ϧⲉⲛ ⲑⲙⲏϯ
      ⲛ̀ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲛⲏ ⲉⲧϭⲓ ⲉ̀ϧⲟⲩⲛ ⲛ̀ⲛⲟⲩⲱϣ.</td>
      <td class="language English"><span style="color:#b00e23">(24)</span> For
      there shall no more be any false vision, nor any one prophesying
      flatteries in the midst of the children of Israel.</td>
      <td class="language Greek"><span style="color:#b00e23">(24)</span> ὅτι
      οὐκ ἔσται ἔτι πᾶσα ὅρασις ψευδὴς καὶ µαντευόµενος τὰ πρὸς
      χάριν ἐν µέσῳ τῶν υἱῶν Ισραηλ,</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ϫⲉ ⲁ̀ⲛⲟⲕ ⲡⲉ ⲡϭ̅ⲥ̅. ⲛⲁⲥⲁϫⲓ ⲉⲓⲉ̀ϫⲟⲧⲟⲩ. ⲟⲩⲟϩ ⲉⲓⲉ̀ⲁⲓⲧⲟⲩ. ⲛ̀ⲧⲁϣ̀ⲧⲉⲙⲱⲥⲕ ⲓⲥϫⲉⲛ
      ϯⲛⲟⲩ. ϫⲉ ⲛ̀ϩⲣⲏⲓ ϧⲉⲛ ⲛⲉⲧⲉⲛⲉϩⲟⲟⲩ. ⲡⲓⲏⲓ ⲉⲧϯⲙⲃⲟⲛ. ⲉⲓⲉ̀ϫⲱ ⲛⲟⲩⲥⲁϫⲓ. ⲟⲩⲟϩ
      ⲛ̀ⲧⲁⲁⲓϥ ⲡⲉϫⲉ ⲡϭ̅ⲥ̅.</td>
      <td class="language English"><span style="color:#b00e23">(25)</span> For
      I the Lord will speak my words; I will speak and perform them, and will
      no more delay, for in your days, O provoking house, I will speak the
      word, and will perform it, saith the Lord.</td>
      <td class="language Greek"><span style="color:#b00e23">(25)</span> διότι
      ἐγὼ κύριος λαλήσω τοὺς λόγους µου, λαλήσω καὶ ποιήσω καὶ οὐ
      µὴ µηκύνω ἔτι, ὅτι ἐν ταῖς ἡµέραις ὑµῶν, οἶκος ὁ
      παραπικραίνων, λαλήσω λόγον καὶ ποιήσω, λέγει κύριος. —</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲟⲩⲟϩ ⲡⲥⲁϫⲓ ⲙ̀ⲡϭ̅ⲥ̅ ⲁϥϣⲱⲡⲓ ϩⲁⲣⲟⲓ ⲉϥϫⲱ ⲙ̀ⲙⲟⲥ.</td>
      <td class="language English"><span style="color:#b00e23">(26)</span>
      Moreover the word of the Lord came to me, saying,</td>
      <td class="language Greek"><span style="color:#b00e23">(26)</span> καὶ
      ἐγένετο λόγος κυρίου πρός µε λέγων</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ϫⲉ ⲡϣⲏⲣⲓ ⲙ̀ⲫⲣⲱⲙⲓ. ⲓⲥ ⲡⲏⲓ ⲙ̀ⲡⲓⲥ̅ⲗ̅ ⲉⲧϯϫⲱⲛⲧ ϧⲉⲛ ⲟⲩϫⲱ ⲉⲩϫⲱ ⲙ̀ⲙⲟⲥ. ϫⲉ
      ⲧⲁⲓϩⲟⲣⲁⲥⲓⲥ ⲑⲏ ⲉⲧⲁ ⲫⲁⲓ ⲛⲁⲩ ⲉ̀ⲣⲟⲥ. ⲥⲉⲭⲏ ϧⲉⲛ ϩⲁⲛⲉϩⲟⲟⲩ ⲉⲩⲟⲩⲏⲟⲩ ⲟⲩⲟϩ ⲫⲁⲓ
      ⲉϥⲉ̀ⲉⲣⲡⲣⲟⲫⲏⲧⲉⲩⲓⲛ ⲉ̀ϩⲁⲛⲥⲏⲟⲩ ⲉⲩⲟⲩⲏⲟⲩ.</td>
      <td class="language English"><span style="color:#b00e23">(27)</span> Son
      of man, behold, the provoking house of Israel boldly say, The vision
      which this man sees is for many days, and he prophesies for times afar
      off.</td>
      <td class="language Greek"><span style="color:#b00e23">(27)</span> Υἱὲ
      ἀνθρώπου, ἰδοὺ οἶκος Ισραηλ ὁ παραπικραίνων λέγοντες λέγουσιν
      Ἡ ὅρασις, ἣν οὗτος ὁρᾷ, εἰς ἡµέρας πολλάς, καὶ εἰς
      καιροὺς µακροὺς οὗτος προφητεύει.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲉⲑⲃⲉ ⲫⲁⲓ ⲁϫⲟⲥ ⲛⲱⲟⲩ ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ϫⲉ ⲛⲁⲥⲁϫⲓ ⲧⲏⲣⲟⲩ
      ⲥⲉⲛⲁⲱⲥⲕ ⲁⲛ ⲓⲥϫⲉⲛ ϯⲛⲟⲩ. ⲛⲏ ⲉ̀ϯⲛⲁϫⲟⲧⲟⲩ. ϯⲛⲁⲁⲓⲧⲟⲩ ⲡⲉϫⲉ ⲡϭ̅ⲥ̅</td>
      <td class="language English"><span style="color:#b00e23">(28)</span>
      Therefore say to them, Thus saith the Lord; Henceforth none of my words
      shall linger, which I shall speak: I will speak and do, saith the
      Lord.</td>
      <td class="language Greek"><span style="color:#b00e23">(28)</span> διὰ
      τοῦτο εἰπὸν πρὸς αὐτούς Τάδε λέγει κύριος Οὐ µὴ µηκύνωσιν
      οὐκέτι πάντες οἱ λόγοι µου, οὓς ἂν λαλήσω· λαλήσω καὶ
      ποιήσω, λέγει κύριος.</td>
    </tr>
  </table>
</body>
</html>
