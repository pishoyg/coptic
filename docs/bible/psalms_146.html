<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_147.html" rel="next">
  <link href="psalms_145.html" rel="prev">
  <script src="main.js" type="module"></script>
</head>
<body class="bible">
  <h4 id="psalms_146">Psalms 146</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ
      ⲣ̅ⲙ̅ⲋ̅. ⲁⲗⲗⲏⲗⲟⲩⲓⲁ. ⲫⲁ ⲁⲅⲅⲉⲟⲥ ⲛⲉⲙ ⲍⲁⲭⲁⲣⲓⲁⲥ.</span>
      </td>
      <td class="language Sahidic"><span style="color:#000000">ⲣ̅ⲙ̅ⲋ̅.
      ⲁⲗⲗⲏⲗⲟⲩⲓ̈ⲁ</span>
      </td>
      <td class="language English">Alleluia, a Psalm of Aggaeus and
      Zacharias.</td>
      <td class="language Greek">Αλληλουια· Αγγαιου καὶ Ζαχαριου.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲥⲙⲟⲩ ⲉ̀ⲡϭ̅ⲥ̅ ϫⲉ ⲛⲁⲛⲉ ⲟⲩⲯⲁⲗⲙⲟⲥ: ⲉϥⲉⲣⲁⲛⲁϥ ⲙ̀ⲡⲉⲛⲛⲟⲩϯ ⲛ̀ϫⲉ ⲡⲓⲥⲙⲟⲩ:</td>
      <td class="language Sahidic"><span style="color:#b00e23">(ⲁ︦)</span> ⲥⲙⲟⲩ
      ⲉⲡϫⲟⲉⲓⲥ ϫⲉ ⲛⲁⲛⲟⲩ ⲯⲁⲗⲙⲟⲥ. ⲡⲉⲥⲙⲟⲩ ⲉϥϩⲏⲇⲁⲛⲉ ⲙ̅ⲡⲉⲛⲛⲟⲩⲧⲉ.</td>
      <td class="language English"><span style="color:#b00e23">(1)</span>
      Praise ye the Lord: for psalmody is a good thing; let praise be sweetly
      sung to our God.</td>
      <td class="language Greek"><span style="color:#b00e23">(1)</span> Αἰνεῖτε
      τὸν κύριον, ὅτι ἀγαθὸν ψαλµός· τῷ θεῷ ἡµῶν ἡδυνθείη αἴνεσις.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲡⲉⲧⲕⲱⲧ ⲛⲓⲗ̅ⲏ̅ⲙ̅ ⲡⲉ ⲡϭ̅ⲥ̅ ⲛⲓϫⲱⲣ
      ⲉ̀ⲃⲟⲗ ⲛ̀ⲧⲉ ⲡⲓⲥ̅ⲗ̅ ⲡϭ̅ⲥ̅ ⲛⲁⲑⲟⲩⲱⲧⲟⲩ.</td>
      <td class="language Sahidic"><span style="color:#b00e23">(ⲃ︦)</span>
      ⲡϫⲟⲉⲓⲥ ⲡⲉⲧⲕⲱⲧ ⲛ̅ⲑⲓⲗ̅ⲏ̅ⲙ̅. ⲉϥⲥⲱⲟⲩϩ ⲉϩⲟⲩⲛ ⲙ̅ⲡϫⲱⲱⲣⲉ ⲉⲃⲟⲗ ⲙ̅ⲡⲓⲏ̅ⲗ̅</td>
      <td class="language English"><span style="color:#b00e23">(2)</span> The
      Lord builds up Jerusalem; and he will gather together the dispersed of
      Israel.</td>
      <td class="language Greek"><span style="color:#b00e23">(2)</span>
      οἰκοδοµῶν Ιερουσαληµ ὁ κύριος καὶ τὰς διασπορὰς τοῦ Ισραηλ
      ἐπισυνάξει,</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ⲫⲏ ⲉⲧⲧⲟⲩϫⲟ ⲛ̀ⲛⲏ ⲉⲧⲧⲉⲛⲛⲏⲟⲩⲧ ϧⲉⲛ
      ⲡⲟⲩϩⲏⲧ: ⲟⲩⲟϩ ⲉϥⲙⲟⲩⲣ ⲛ̀ⲛⲟⲩⲧⲉⲛⲛⲟ ⲧⲏⲣⲟⲩ.</td>
      <td class="language Sahidic"><span style="color:#b00e23">(ⲅ︦)</span>
      ⲡⲉⲧⲧⲁⲗϭⲟ ⲛ̅ⲛⲉⲧⲟⲩⲟϣϥ̅ ϩⲛ̅ ⲡⲉⲩϩⲏⲧ ⲉⲧⲙⲟⲩⲣ ⲛ̅ⲛⲉⲩⲥⲁϣ.</td>
      <td class="language English"><span style="color:#b00e23">(3)</span> He
      heals the broken in heart, and binds up their wounds.</td>
      <td class="language Greek"><span style="color:#b00e23">(3)</span> ὁ
      ἰώµενος τοὺς συντετριµµένους τὴν καρδίαν καὶ δεσµεύων τὰ συντρίµµατα
      αὐτῶν,</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲫⲏ ⲉⲧϭⲓⲏⲡⲓ ⲙ̀ⲡⲁϣⲁⲓ ⲛ̀ⲧⲉ ϩⲁⲛⲥⲓⲟⲩ:
      ⲟⲩⲟϩ ⲉϥϯⲣⲁⲛ ⲉ̀ⲣⲱⲟⲩ ⲧⲏⲣⲟⲩ.</td>
      <td class="language Sahidic"><span style="color:#b00e23">(ⲇ︦)</span>
      ⲡⲉⲧⲱⲡ ⲙ̅ⲡⲙⲏⲏϣⲉ ⲛ̅ⲛ̅ⲥⲓⲟⲩ ⲉⲧϯⲣⲁⲛ ⲉⲣⲟⲟⲩ ⲧⲏⲣⲟⲩ</td>
      <td class="language English"><span style="color:#b00e23">(4)</span> He
      numbers the multitudes of stars; and calls them all by names.</td>
      <td class="language Greek"><span style="color:#b00e23">(4)</span> ὁ
      ἀριθµῶν πλήθη ἄστρων, καὶ πᾶσιν αὐτοῖς ὀνόµατα καλῶν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(4)</span> ⲟⲩⲛⲓϣϯ ⲡⲉ ⲡϭ̅ⲥ̅ ⲟⲩⲛⲓϣϯ ⲧⲉ ⲧⲉϥϫⲟⲙ:
      ⲟⲩⲟϩ ⲙ̀ⲙⲟⲛ ⲏⲡⲓ ⲧⲟⲓ ⲉ̀ⲡⲉϥⲕⲁϯ.</td>
      <td class="language Sahidic"><span style="color:#b00e23">(ⲉ︦)</span>
      ⲟⲩⲛⲟϭ ⲡⲉ ⲡⲉⲛϫⲟⲉⲓⲥ ⲁⲩⲱ ⲟⲩⲛⲟϭ ⲧⲉ ⲧⲉϥϭⲟⲙ: ⲁⲩⲱ ⲙⲛ̅ ϣⲓ ⲛ̅ⲧⲉϥⲙⲛ̅ⲧⲣⲙ̅ⲛ̅ϩⲏⲧ</td>
      <td class="language English"><span style="color:#b00e23">(5)</span> Great
      is our Lord, and great is his strength; and his understanding is
      infinite.</td>
      <td class="language Greek"><span style="color:#b00e23">(5)</span> µέγας ὁ
      κύριος ἡµῶν, καὶ µεγάλη ἡ ἰσχὺς αὐτοῦ, καὶ τῆς συνέσεως αὐτοῦ οὐκ ἔστιν
      ἀριθµός.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(5)</span> ⲡϭ̅ⲥ̅ ⲉⲧϣⲱⲡ ⲛ̀ⲛⲓⲣⲉⲙⲣⲁⲩϣ: ⲉϥⲉ̀ⲑⲉⲃⲓⲟ
      ⲛ̀ϩⲁⲛⲣⲉϥⲉⲣⲛⲟⲃⲓ ϣⲁ ⲉ̀ϧⲣⲏⲓ ⲉ̀ⲡⲕⲁϩⲓ.</td>
      <td class="language Sahidic"><span style="color:#b00e23">(ⲋ︦)</span>
      ⲡϫⲟⲉⲓⲥ ⲡⲉⲧϥⲓ ⲉϩⲣⲁⲓ ⲛ̅ⲛ̅ⲣⲙ̅ⲣⲁϣ ⲁⲩⲱ ⲉⲧⲑⲃ̅ⲃⲓⲟ ⲛ̅ⲛ̅ⲣⲉϥⲣ̅ⲛⲟⲃⲉ ϣⲁ ⲡⲕⲁϩ.</td>
      <td class="language English"><span style="color:#b00e23">(6)</span> The
      Lord lifts up the meek; but brings sinners down to the ground.</td>
      <td class="language Greek"><span style="color:#b00e23">(6)</span>
      ἀναλαµβάνων πραεῖς ὁ κύριος, ταπεινῶν δὲ ἁµαρτωλοὺς ἕως τῆς γῆς.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(6)</span> ⲁⲣⲓϩⲏⲧⲥ ⲛ̀ϣⲟⲣⲡ ϩⲁ ⲡϭ̅ⲥ̅ ϧⲉⲛ ⲟⲩⲱⲛϩ
      ⲉ̀ⲃⲟⲗ: ⲁⲣⲓⲯⲁⲗⲓⲛ ⲉ̀ⲡⲉⲛⲛⲟⲩϯ ϧⲉⲛ ⲟⲩⲕⲩⲑⲁⲣⲁ:</td>
      <td class="language Sahidic"><span style="color:#b00e23">(ⲍ︦)</span>
      ⲁⲣⲓϩⲓϩⲏ ⲙ̅ⲡϫⲟⲉⲓⲥ ϩⲛ̅ ⲟⲩⲱⲛϩ̅ ⲉⲃⲟⲗ. ⲯⲁⲗⲗⲉⲓ ⲉⲡⲉⲛⲛⲟⲩⲧⲉ ϩⲛ̅ ⲟⲩⲕⲓⲑⲁⲣⲁ.</td>
      <td class="language English"><span style="color:#b00e23">(7)</span> Begin
      the song with thanksgiving to the Lord; sing praises on the harp to our
      God:</td>
      <td class="language Greek"><span style="color:#b00e23">(7)</span>
      ἐξάρξατε τῷ κυρίῳ ἐν ἐξοµολογήσει, ψάλατε τῷ θεῷ ἡµῶν ἐν κιθάρᾳ,</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(6)</span> ⲫⲏ ⲉⲧϩⲱⲃⲥ ⲛ̀ⲧⲫⲉ ϧⲉⲛ ϩⲁⲛϭⲏⲡⲓ: ⲫⲏ
      ⲉⲧⲥⲟⲃϯ ⲛ̀ⲟⲩⲙⲟⲩⲛϩⲱⲟⲩ ⲙ̀ⲡⲓⲕⲁϩⲓ. <span style="color:#05537d">(7)</span> ⲫⲏ
      ⲉⲧⲑⲣⲟ ⲛⲟⲩⲥⲓⲙ ⲣⲱⲧ ϩⲓϫⲉⲛ ⲛⲓⲧⲱⲟⲩ: ⲛⲉⲙ ⲟⲩⲭⲗⲟⲏ ⲉⲩⲙⲉⲧⲃⲱⲕ ⲛ̀ⲧⲉ ⲛⲓⲣⲱⲙⲓ.</td>
      <td class="language Sahidic"><span style="color:#b00e23">(ⲏ︦)</span>
      ⲡⲉⲛⲧⲁϥϭⲉⲗⲉ ⲧⲡⲉ ϩⲛ̅ ϩⲉⲛⲕⲗⲟⲟⲗⲉ. ⲡⲉⲛⲧⲁϥⲥⲃ̅ⲧⲉ ⲟⲩϩⲱⲟⲩ ⲙ̅ⲡⲕⲁϩ. ⲡⲉⲧϯⲟⲩⲱ
      ⲛ̅ⲟⲩⲭⲟⲣⲧⲟⲥ ϩⲛ̅ ⲛ̅ⲧⲟⲟⲩ.</td>
      <td class="language English"><span style="color:#b00e23">(8)</span> who
      covers the heaven with clouds, who prepares rain for the earth, who
      causes grass to spring up on the mountains, [and green herb for the
      service of men;]</td>
      <td class="language Greek"><span style="color:#b00e23">(8)</span> τῷ
      περιβάλλοντι τὸν οὐρανὸν ἐν νεφέλαις, τῷ ἑτοιµάζοντι τῇ γῇ ὑετόν, τῷ
      ἐξανατέλλοντι ἐν ὄρεσι χόρτον καὶ χλόην τῇ δουλείᾳ τῶν ἀνθρώπων,</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ⲟⲩⲟϩ ⲉϥϯ ⲛ̀ϯϧⲣⲉ ⲛ̀ⲛⲓⲧⲉⲃⲛⲱⲟⲩⲓ ⲛⲱⲟⲩ
      ⲛⲉⲙ ⲛⲓⲙⲁⲥ ⲛ̀ⲧⲉ ⲛⲓⲁⲃⲱⲕ ⲛⲏ ⲉⲧⲱϣ ⲉ̀ϩⲣⲏⲓ ⲟⲩⲃⲏϥ.</td>
      <td class="language Sahidic"><span style="color:#b00e23">(ⲑ︦)</span> ⲉⲧϯ
      ϩⲣⲉ ⲛ̅ⲛⲉⲩⲧⲃ̅ⲛⲟⲟⲩⲉ. ⲙⲛ̅ ⲙ̅ⲙⲁⲥ ⲛⲁⲃⲱⲕ ⲉⲧⲱϣ ⲉϩⲣⲁⲓ ⲉⲣⲟϥ.</td>
      <td class="language English"><span style="color:#b00e23">(9)</span> and
      gives cattle their food, and to the young ravens that call upon him.</td>
      <td class="language Greek"><span style="color:#b00e23">(9)</span> διδόντι
      τοῖς κτήνεσι τροφὴν αὐτῶν καὶ τοῖς νεοσσοῖς τῶν κοράκων τοῖς
      ἐπικαλουµένοις αὐτόν.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(9)</span> ⲛⲁϥⲛⲁⲟⲩⲱϣ ⲁⲛ ϧⲉⲛ ⲑⲙⲉⲧϫⲱⲣⲓ ⲛ̀ⲧⲉ
      ⲡⲓϩⲑⲟ: ⲟⲩⲇⲉ ϥⲛⲁϯⲙⲁϯ ⲁⲛ ϧⲉⲛ ⲛⲉⲛⲥⲏⲃⲓ ⲛ̀ⲣⲁⲧϥ ⲙ̀ⲡⲓⲣⲱⲙⲓ.</td>
      <td class="language Sahidic"><span style="color:#b00e23">(ⲓ︦)</span>
      ⲙⲉϥⲟⲩⲱϣ ϩⲛ̅ ⲧϭⲟⲙ ⲙ̅ⲡⲉϩⲧⲟ ⲙⲉϥⲱⲕ ⲛ̅ϩⲏⲧ ϩⲛ̅ ⲛ̅ⲥⲏϥⲉ ⲛ̅ⲣⲁⲧϥ̅ ⲙ̅ⲡⲣⲱⲙⲉ.</td>
      <td class="language English"><span style="color:#b00e23">(10)</span> He
      will not take pleasure in the strength of a horse; neither is he
      well-pleased with the legs of a man.</td>
      <td class="language Greek"><span style="color:#b00e23">(10)</span> οὐκ ἐν
      τῇ δυναστείᾳ τοῦ ἵππου θελήσει οὐδὲ ἐν ταῖς κνήµαις τοῦ ἀνδρὸς
      εὐδοκεῖ·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(10)</span> ϥⲛⲁϯⲙⲁϯ ⲛ̀ϫⲉ ⲡϭ̅ⲥ̅ ϧⲉⲛ ⲛⲏ ⲉⲧⲉⲣϩⲟϯ
      ϧⲁⲧⲉϥϩⲏ ⲛⲉⲙ ⲛⲏ ⲉⲧⲉⲣϩⲉⲗⲡⲓⲥ ⲉ̀ⲡⲉϥⲛⲁⲓ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲉϩⲛⲉ ⲡϫⲟⲉⲓⲥ ϩⲛ̅ ⲛⲉⲧⲣ̅ϩⲟⲧⲉ ϩⲏⲧϥ̅. ⲙⲛ̅ ⲛⲉⲧϩⲉⲗⲡⲓⲍⲉ ⲉⲡⲉϥⲛⲁ.</td>
      <td class="language English"><span style="color:#b00e23">(11)</span> The
      Lord takes pleasure in them that fear him, and in all that hope in his
      mercy.</td>
      <td class="language Greek"><span style="color:#b00e23">(11)</span>
      εὐδοκεῖ κύριος ἐν τοῖς φοβουµένοις αὐτὸν καὶ ἐν τοῖς ἐλπίζουσιν ἐπὶ τὸ
      ἔλεος αὐτοῦ.</td>
    </tr>
  </table>
</body>
</html>
