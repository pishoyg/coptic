<!DOCTYPE html>
<html>
<head>
  <title>Numbers</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="numbers_36.html" rel="next">
  <link href="numbers_34.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="numbers35">Numbers 35</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲁ ⲡϭ̅ⲥ̅ ⲥⲁϫⲓ ⲛⲉⲙ ⲙⲱⲩ̀ⲥⲏⲥ
      ⲥⲁⲛⲓⲙⲁⲛ̀ϩⲱⲧⲡ ⲛ̀ⲧⲉ ⲙⲱⲁⲃ ϧⲁⲧⲉⲛ ⲡⲓⲓⲟⲣⲇⲁⲛⲏⲥ ϧⲁⲧⲉⲛ ⲓⲉⲣⲓⲭⲱ ⲉϥϫⲱ ⲙ̀ⲙⲟⲥ</td>
      <td><span style="color:#b00e23">(1)</span> And the Lord spoke to Moses to
      the west of Moab by Jordan near Jericho, saying,</td>
      <td><span style="color:#b00e23">(1)</span> Καὶ ἐλάλησεν κύριος πρὸς
      Μωυσῆν ἐπὶ δυσµῶν Μωαβ παρὰ τὸν Ιορδάνην κατὰ Ιεριχω λέγων</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ⲟⲩⲁϩⲥⲁϩⲛⲓ ⲉⲧⲟⲧⲟⲩ ⲛ̀ⲛⲉⲛϣⲏⲣⲓ
      ⲙ̀ⲡⲓⲥ̅ⲗ̅ ⲉⲕϫⲱ ⲙ̀ⲙⲟⲥ ⲟⲩⲟϩ ⲙⲁⲣⲟⲩϯ ⲛ̀ⲛⲓⲗⲉⲩⲓⲧⲏⲥ ⲉ̀ⲃⲟⲗ ϧⲉⲛ ⲟⲩⲕⲗⲏⲣⲟⲥ ⲛ̀ⲧⲉ
      ⲡⲁⲙⲁϩⲓ ⲛ̀ⲧⲉ ⲛⲟⲩⲃⲁⲕⲓ ϩⲁⲛⲃⲁⲕⲓ ⲉⲑⲣⲟⲩϣⲱⲡⲓ ⲛ̀ϧⲏⲧⲟⲩ ⲟⲩⲟϩ ⲛⲓⲙⲁⲛ̀ϣⲱⲡⲓ ⲛ̀ⲧⲉ ⲛⲓⲃⲁⲕⲓ
      ⲉϥⲕⲱϯ ⲉⲩⲉⲧⲏⲓⲧⲟⲩ ⲛ̀ⲛⲓⲗⲉⲓⲧⲏⲥ</td>
      <td><span style="color:#b00e23">(2)</span> Give orders to the children of
      Israel, and they shall give to the Levites cities to dwell in from the
      lot of their possession, and they shall give to the Levites the suburbs
      of the cities round about them.</td>
      <td><span style="color:#b00e23">(2)</span> Σύνταξον τοῖς υἱοῖς Ισραηλ καὶ
      δώσουσιν τοῖς Λευίταις ἀπὸ τῶν κλήρων κατασχέσεως αὐτῶν πόλεις κατοικεῖν
      καὶ τὰ προάστια τῶν πόλεων κύκλῳ αὐτῶν δώσουσιν τοῖς Λευίταις,</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲉⲩⲉ̀ϣⲱⲡⲓ ⲛ̀ϫⲉ ⲛⲓⲃⲁⲕⲓ
      ⲙ̀ⲙⲁⲛ̀ϣⲱⲡⲓ ⲛⲱⲟⲩ ⲟⲩⲟϩ ⲛⲏ ⲉⲧⲫⲟⲣϫ ⲉ̀ⲃⲟⲗ ⲛ̀ⲧⲱⲟⲩ ⲉⲩⲉ̀ϣⲱⲡⲓ ⲉ̀ⲛⲟⲩⲧⲉⲃⲛⲱⲟⲩⲓ ⲛⲉⲙ
      ⲛⲟⲩϥⲧⲉⲫⲁⲧ ⲧⲏⲣⲟⲩ</td>
      <td><span style="color:#b00e23">(3)</span> And the cities shall be for
      them to dwell in, and their enclosures shall be for their cattle and all
      their beasts.</td>
      <td><span style="color:#b00e23">(3)</span> καὶ ἔσονται αὐτοῖς αἱ πόλεις
      κατοικεῖν, καὶ τὰ ἀφορίσµατα αὐτῶν ἔσται τοῖς κτήνεσιν αὐτῶν καὶ πᾶσι
      τοῖς τετράποσιν αὐτῶν.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲛⲏ ⲉⲧⲕⲱϯ ⲉ̀ⲛⲓⲃⲁⲕⲓ
      ⲉⲧⲉⲧⲉⲛⲛⲁⲧⲏⲓⲧⲟⲩ ⲛ̀ⲛⲓⲗⲉⲩⲓⲧⲏⲥ ⲓⲥϫⲉⲛ ⲡⲓⲥⲟⲃⲧ ⲛ̀ⲧⲉ ϯⲃⲁⲕⲓ ⲛⲉⲙ ⲥⲁⲃⲟⲗ ϣⲟ ⲃ̅ ⲙ̀ⲙⲁϩⲓ
      ⲉϥⲕⲱϯ</td>
      <td><span style="color:#b00e23">(4)</span> And the suburbs of the cities
      which ye shall give to the Levites, shall be from the wall of the city
      and outwards two thousand cubits round about.</td>
      <td><span style="color:#b00e23">(4)</span> καὶ τὰ συγκυροῦντα τῶν πόλεων,
      ἃς δώσετε τοῖς Λευίταις, ἀπὸ τείχους τῆς πόλεως καὶ ἔξω δισχιλίους πήχεις
      κύκλῳ·</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲉⲕⲉ̀ϣⲓ ⲛ̀ϯⲃⲁⲕⲓ ⲥⲁⲃⲟⲗ
      ⲉϥⲕⲱϯ ⲡⲓⲥⲫⲓⲣ ⲉⲧⲥⲁⲡⲉⲓⲉⲃⲧ ϣⲟ ⲃ̅ ⲙ̀ⲙⲁϩⲓ ⲟⲩⲟϩ ⲡⲥⲫⲓⲣ ⲉⲧⲥⲁⲡⲉⲙⲉⲛⲧ ϣⲟ ⲃ̅ ⲙ̀ⲙⲁϩⲓ
      ⲟⲩⲟϩ ⲡⲥⲫⲓⲣ ⲉⲧⲥⲁⲫⲓⲟⲙ ϣⲟ ⲃ̅ ⲙ̀ⲙⲁϩⲓ ⲟⲩⲟϩ ⲡⲓⲥⲫⲓⲣ ⲉⲧⲥⲁⲡⲉⲙϩⲓⲧ ϣⲟ ⲃ̅ ⲙ̀ⲙⲁϩⲓ ⲟⲩⲟϩ
      ⲛⲓⲃⲁⲕⲓ ⲉⲩⲉ̀ϣⲱⲡⲓ ⲛⲱⲧⲉⲛ ϧⲉⲛ ⲑⲙⲏϯ ⲙ̀ⲫⲁⲓ ⲛⲉⲙ ⲛⲏ ⲉⲧϧⲉⲛⲧ ⲉ̀ⲛⲓⲃⲁⲕⲓ</td>
      <td><span style="color:#b00e23">(5)</span> And thou shalt measure outside
      the city on the east side two thousand cubits, and on the south side two
      thousand cubits, and on the west side two thousand cubits, and on the
      north side two thousand cubits; and your city shall be in the midst of
      this, and the suburbs of the cities as described.</td>
      <td><span style="color:#b00e23">(5)</span> καὶ µετρήσεις ἔξω τῆς πόλεως
      τὸ κλίτος τὸ πρὸς ἀνατολὰς δισχιλίους πήχεις καὶ τὸ κλίτος τὸ πρὸς λίβα
      δισχιλίους πήχεις καὶ τὸ κλίτος τὸ πρὸς θάλασσαν δισχιλίους πήχεις καὶ τὸ
      κλίτος τὸ πρὸς βορρᾶν δισχιλίους πήχεις, καὶ ἡ πόλις µέσον τούτου ἔσται
      ὑµῖν καὶ τὰ ὅµορα τῶν πόλεων.</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲉⲣⲉⲧⲉⲛⲉ̀ϯ ⲛ̀ⲛⲓⲗⲉⲩⲓⲧⲏⲥ
      ⲛ̀ϯⲋ̅ ⲙ̀ⲃⲁⲕⲓ ⲛ̀ⲧⲉ ⲡⲓⲙⲁⲙ̀ⲫⲱⲧ ⲛⲏ ⲉⲧⲉⲧⲉⲛⲛⲁⲧⲏⲓⲧⲟⲩ ⲉ̀ⲑⲣⲟⲩⲫⲱⲧ ⲉ̀ⲙⲁⲩ ⲛ̀ϫⲉ
      ⲛⲓⲣⲉϥϧⲱⲧⲉⲃ ⲟⲩⲟϩ ⲡⲓⲕⲉⲙⲃ ⲙ̀ⲃⲁⲕⲓ ⲥⲁⲃⲟⲗ ⲛ̀ⲛⲁⲓ</td>
      <td><span style="color:#b00e23">(6)</span> And ye shall give the cities
      to the Levites, the six cities of refuge which ye shall give for the
      slayer to flee thither, and in addition to these, forty-two cities.</td>
      <td><span style="color:#b00e23">(6)</span> καὶ τὰς πόλεις δώσετε τοῖς
      Λευίταις, τὰς ἓξ πόλεις τῶν φυγαδευτηρίων, ἃς δώσετε φεύγειν ἐκεῖ τῷ
      φονεύσαντι, καὶ πρὸς ταύταις τεσσαράκοντα καὶ δύο πόλεις·</td>
    </tr>

    <tr>
      <td><span style="color:#b00e23">(ⲍ̅)</span> ⲛⲓⲃⲁⲕⲓ ⲧⲏⲣⲟⲩ ⲉⲧⲉⲧⲉⲛⲛⲁⲧⲏⲓⲧⲟⲩ
      ⲛ̀ⲛⲓⲗⲉⲩⲓⲧⲏⲥ ⲙⲏ ⲙ̀ⲃⲁⲕⲓ ⲛ̀ⲑⲱⲟⲩ ⲛⲉⲙ ⲛⲏ ⲉⲧⲕⲱϯ ⲉ̀ⲣⲱⲟⲩ</td>
      <td><span style="color:#b00e23">(7)</span> Ye shall give to the Levites
      in all forty-eight cities, them and their suburbs.</td>
      <td><span style="color:#b00e23">(7)</span> πάσας τὰς πόλεις δώσετε τοῖς
      Λευίταις, τεσσαράκοντα καὶ ὀκτὼ πόλεις, ταύτας καὶ τὰ προάστια
      αὐτῶν.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲛⲓⲃⲁⲕⲓ ⲉⲧⲉⲧⲉⲛⲛⲁⲧⲏⲓⲧⲟⲩ
      ⲉ̀ⲃⲟⲗ ϧⲉⲛ ⲡⲁⲙⲁϩⲓ ⲛ̀ⲧⲉ ⲛⲉⲛϣⲏⲣⲓ ⲙⲡⲓⲥ̅ⲗ̅ ⲉ̀ⲃⲟⲗ ϩⲓⲧⲟⲧⲟⲩ ⲛⲛⲓⲙⲏϣ ⲉⲣⲉⲧⲉⲛⲉ̀ϭⲓ
      ⲛ̀ϩⲁⲛⲙⲏϣ ⲉ̀ⲃⲟⲗ ϩⲓⲧⲟⲧⲟⲩ ⲛⲓⲕⲟⲩϫⲓ ⲇⲉ ⲉⲣⲉⲧⲉⲛⲉ̀ϭⲓ ⲛ̀ϩⲁⲛⲕⲟⲩϫⲓ ⲉ̀ⲃⲟⲗ ϩⲓⲧⲟⲧⲟⲩ
      ⲫⲟⲩⲁⲓ ⲫⲟⲩⲁⲓ ⲕⲁⲧⲁ ⲧⲉϥⲕⲗⲏⲣⲟⲛⲟⲙⲓⲁ ⲉⲧⲟⲩⲛⲁⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟⲥ ⲉⲩⲉ̀ϯ ⲛ̀ⲛⲓⲗⲉⲩⲓⲧⲏⲥ
      ⲉ̀ⲃⲟⲗ ϧⲉⲛ ⲛⲟⲩⲃⲁⲕⲓ</td>
      <td><span style="color:#b00e23">(8)</span> And as for the cities which ye
      shall give out of the possession of the children of Israel, from those
      that have much ye shall give much, and from those that have less ye shall
      give less: they shall give of their cities to the Levites each one
      according to his inheritance which they shall inherit.</td>
      <td><span style="color:#b00e23">(8)</span> καὶ τὰς πόλεις, ἃς δώσετε ἀπὸ
      τῆς κατασχέσεως υἱῶν Ισραηλ, ἀπὸ τῶν τὰ πολλὰ πολλὰ καὶ ἀπὸ τῶν ἐλαττόνων
      ἐλάττω· ἕκαστος κατὰ τὴν κληρονοµίαν αὐτοῦ, ἣν κληρονοµήσουσιν, δώσουσιν
      ἀπὸ τῶν πόλεων τοῖς Λευίταις.</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟϩ ⲁ ⲡϭ̅ⲥ̅ ⲥⲁϫⲓ ⲛⲉⲙ ⲙⲱⲩ̀ⲥⲏⲥ
      ⲉϥϫⲱ ⲙ̀ⲙⲟⲥ</td>
      <td><span style="color:#b00e23">(9)</span> And the Lord spoke to Moses,
      saying,</td>
      <td><span style="color:#b00e23">(9)</span> Καὶ ἐλάλησεν κύριος πρὸς
      Μωυσῆν λέγων</td>
    </tr>

    <tr>
      <td><span style="color:#b00e23">(ⲓ̅)</span> ϫⲉ ⲥⲁϫⲓ ⲛⲉⲙ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅
      ⲟⲩⲟϩ ⲉⲕⲉ̀ϫⲟⲥ ⲛⲱⲟⲩ ϫⲉ ⲛ̀ⲑⲱⲧⲉⲛ ⲧⲉⲧⲉⲛⲛⲁⲉⲣϫⲓⲛⲓⲟⲣ ⲙ̀ⲡⲓⲓⲟⲣⲇⲁⲛⲏⲥ ⲉ̀ϧⲟⲩⲛ ⲉ̀ⲡⲕⲁϩⲓ
      ⲛ̀ⲭⲁⲛⲁⲁⲛ</td>
      <td><span style="color:#b00e23">(10)</span> Speak to the children of
      Israel, and thou shalt say to them, Ye are to cross over Jordan into the
      land of Chanaan.</td>
      <td><span style="color:#b00e23">(10)</span> Λάλησον τοῖς υἱοῖς Ισραηλ καὶ
      ἐρεῖς πρὸς αὐτούς Ὑµεῖς διαβαίνετε τὸν Ιορδάνην εἰς γῆν Χανααν</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲉⲣⲉⲧⲉⲛⲉ̀ⲟⲩⲱϯ ⲛⲱⲧⲉⲛ ⲉ̀ⲃⲟⲗ
      ⲛ̀ϩⲁⲛⲃⲁⲕⲓ ⲙ̀ⲙⲁⲙ̀ⲫⲱⲧ ⲉⲩⲉ̀ϣⲱⲡⲓ ⲛⲱⲧⲉⲛ ⲉ̀ⲑⲣⲉϥⲫⲱⲧ ⲉ̀ⲙⲁⲩ ⲛ̀ϫⲉ ⲡⲓⲣⲉϥϧⲱⲧⲉⲃ ⲟⲩⲟⲛ
      ⲛⲓⲃⲉⲛ ⲉⲧⲛⲁϧⲱⲧⲉⲃ ⲛ̀ⲟⲩⲯⲩⲭⲏ ⲛ̀ϥⲉⲙⲓ ⲁⲛ</td>
      <td><span style="color:#b00e23">(11)</span> And ye shall appoint to
      yourselves cities: they shall be to you cities of refuge for the slayer
      to flee to, every one who has killed another unintentionally.</td>
      <td><span style="color:#b00e23">(11)</span> καὶ διαστελεῖτε ὑµῖν αὐτοῖς
      πόλεις· φυγαδευτήρια ἔσται ὑµῖν φυγεῖν ἐκεῖ τὸν φονευτήν, πᾶς ὁ πατάξας
      ψυχὴν ἀκουσίως.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ⲉⲩⲉ̀ϣⲱⲡⲓ ⲛⲱⲧⲉⲛ ⲛ̀ϫⲉ
      ⲛⲓⲃⲁⲕⲓ ⲙ̀ⲙⲁⲙ̀ⲫⲱⲧ ⲉ̀ⲃⲟⲗ ϧⲁⲧϩⲏ ⲙ̀ⲡⲉⲧϫⲏϥ ϧⲁ ⲡⲓⲥⲛⲟϥ ⲟⲩⲟϩ ⲛ̀ⲛⲉϥⲙⲟⲩ ⲛ̀ϫⲉ
      ⲡⲓⲣⲉϥϧⲱⲧⲉⲃ ϣⲁⲧⲉϥⲟϩⲓ ⲉ̀ⲣⲁⲧϥ ⲙ̀ⲡⲉⲙ̀ⲑⲟ ⲛ̀ϯⲥⲩⲛⲁⲅⲱⲅⲏ ⲉ̀ⲡϩⲁⲡ</td>
      <td><span style="color:#b00e23">(12)</span> And the cities shall be to
      you places of refuge from the avenger of blood, and the slayer shall not
      die until he stands before the congregation for judgment.</td>
      <td><span style="color:#b00e23">(12)</span> καὶ ἔσονται αἱ πόλεις ὑµῖν
      φυγαδευτήρια ἀπὸ ἀγχιστεύοντος τὸ αἷµα, καὶ οὐ µὴ ἀποθάνῃ ὁ φονεύων, ἕως
      ἂν στῇ ἔναντι τῆς συναγωγῆς εἰς κρίσιν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲛⲓⲃⲁⲕⲓ ⲉⲧⲉⲧⲉⲛⲛⲁⲧⲏⲓⲧⲟⲩ
      ⲧⲁⲓⲋ̅ ⲙ̀ⲃⲁⲕⲓ ⲛⲓⲙⲁⲙ̀ⲫⲱⲧ ⲉⲩⲉ̀ϣⲱⲡⲓ ⲛⲱⲧⲉⲛ</td>
      <td><span style="color:#b00e23">(13)</span> And the cities which ye shall
      assign, even the six cities, shall be places of refuge for you.</td>
      <td><span style="color:#b00e23">(13)</span> καὶ αἱ πόλεις, ἃς δώσετε, τὰς
      ἓξ πόλεις, φυγαδευτήρια ἔσονται ὑµῖν·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲅ̅ ⲙ̀ⲃⲁⲕⲓ ⲉⲣⲉⲧⲉⲛⲉ̀ⲧⲏⲓⲧⲟⲩ
      ϩⲓⲙⲏⲣ ⲙ̀ⲡⲓⲓⲟⲣⲇⲁⲛⲏⲥ ⲟⲩⲟϩ ϯⲕⲉⲅ̅ ⲙ̀ⲃⲁⲕⲓ ⲉⲣⲉⲧⲉⲛⲉ̀ⲧⲏⲓⲧⲟⲩ ϧⲉⲛ ⲡⲕⲁϩⲓ ⲛ̀ⲭⲁⲛⲁⲁⲛ
      ⲉⲩⲉ̀ϣⲱⲡⲓ ⲙ̀ⲙⲁⲙ̀ⲫⲱⲧ</td>
      <td><span style="color:#b00e23">(14)</span> Ye shall assign three cities
      on the other side of Jordan, and ye shall assign three cities in the land
      of Chanaan.</td>
      <td><span style="color:#b00e23">(14)</span> τὰς τρεῖς πόλεις δώσετε ἐν τῷ
      πέραν τοῦ Ιορδάνου καὶ τὰς τρεῖς πόλεις δώσετε ἐν γῇ Χανααν·</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲛⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲛⲉⲙ
      ⲡⲓϣⲉⲙⲙⲟ ⲛⲉⲙ ⲡⲓⲣⲉⲙⲛ̀ϫⲱⲓⲗⲓ ⲉⲧⲛⲁϣⲱⲡⲓ ϧⲉⲛ ⲑⲏⲛⲟⲩ ⲟⲩⲟϩ ⲉⲩⲉ̀ϣⲱⲡⲓ ⲛⲱⲧⲉⲛ ⲛ̀ϫⲉ
      ⲛⲁⲓⲃⲁⲕⲓ ⲙ̀ⲙⲁⲙ̀ⲫⲱⲧ ⲉ̀ⲑⲣⲉϥⲫⲱⲧ ⲉ̀ⲙⲁⲩ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲧⲛⲁϧⲱⲧⲉⲃ ⲛ̀ⲟⲩⲯⲩⲭⲏ
      ⲛ̀ϥⲉⲙⲓ ⲁⲛ</td>
      <td><span style="color:#b00e23">(15)</span> It shall be a place of refuge
      for the children of Israel, and for the stranger, and for him that
      sojourns among you; these cities shall be for a place of refuge, for
      every one to flee thither who has killed a man unintentionally.</td>
      <td><span style="color:#b00e23">(15)</span> φυγαδεῖον ἔσται τοῖς υἱοῖς
      Ισραηλ, καὶ τῷ προσηλύτῳ καὶ τῷ παροίκῳ τῷ ἐν ὑµῖν ἔσονται αἱ πόλεις
      αὗται εἰς φυγαδευτήριον φυγεῖν ἐκεῖ παντὶ πατάξαντι ψυχὴν ἀκουσίως. —
      </td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲉ̀ϣⲱⲡ ⲇⲉ ⲛ̀ⲧⲉϥϯ ⲛ̀ⲟⲩⲉⲣϧⲟⲧ
      ⲛⲁϥ ϧⲉⲛ ⲟⲩⲥⲕⲉⲩⲟⲥ ⲙ̀ⲃⲉⲛⲓⲡⲓ ⲟⲩⲟϩ ⲛ̀ⲧⲉϥⲙⲟⲩ ⲟⲩⲣⲉϥϧⲱⲧⲉⲃ ⲡⲉ ϧⲉⲛ ⲟⲩⲙⲟⲩ ⲉϥⲉ̀ⲙⲟⲩ
      ⲛ̀ϫⲉ ⲡⲓⲣⲉϥϧⲱⲧⲉⲃ</td>
      <td><span style="color:#b00e23">(16)</span> And if he should smite him
      with an iron instrument, and the man should die, he is a murderer; let
      the murderer by all means be put to death.</td>
      <td><span style="color:#b00e23">(16)</span> ἐὰν δὲ ἐν σκεύει σιδήρου
      πατάξῃ αὐτόν, καὶ τελευτήσῃ, φονευτής ἐστιν· θανάτῳ θανατούσθω ὁ
      φονευτής.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩⲟϩ ⲉ̀ϣⲱⲡ ⲛ̀ⲧⲉϥϯ ⲛ̀ⲟⲩⲉⲣϧⲟⲧ
      ⲛⲁϥ ϧⲉⲛ ⲟⲩⲱⲛⲓ ϧⲉⲛ ⲧⲉϥϫⲓϫ ⲫⲏ ⲉⲧⲉϥⲛⲁⲙⲟⲩ ⲛ̀ϧⲏⲧϥ ⲟⲩⲟϩ ⲛ̀ⲧⲉϥⲙⲟⲩ ⲟⲩⲣⲉϥϧⲱⲧⲉⲃ ⲡⲉ
      ϧⲉⲛ ⲟⲩⲙⲟⲩ ⲙⲁⲣⲉϥⲙⲟⲩ ⲛ̀ϫⲉ ⲡⲓⲣⲉϥϧⲱⲧⲉⲃ</td>
      <td><span style="color:#b00e23">(17)</span> And if he should smite him
      with a stone thrown from his hand, whereby a man may die, and he thus
      die, he is a murderer; let the murderer by all means be put to
      death.</td>
      <td><span style="color:#b00e23">(17)</span> ἐὰν δὲ ἐν λίθῳ ἐκ χειρός, ἐν
      ᾧ ἀποθανεῖται ἐν αὐτῷ, πατάξῃ αὐτόν, καὶ ἀποθάνῃ, φονευτής ἐστιν· θανάτῳ
      θανατούσθω ὁ φονευτής.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲉ̀ϣⲱⲡ ⲇⲉ ⲛ̀ⲧⲉϥϯ ⲛ̀ⲟⲩⲉⲣϧⲟⲧ
      ⲛⲁϥ ϧⲉⲛ ⲟⲩⲥⲕⲉⲩⲟⲥ ⲛ̀ϣⲉ ϧⲉⲛ ⲧⲉϥϫⲓϫ ⲛ̀ⲧⲉϥⲙⲟⲩ ⲟⲩⲣⲉϥϧⲱⲧⲉⲃ ⲡⲉ ϧⲉⲛ ⲟⲩⲙⲟⲩ
      ⲙⲁⲣⲉϥⲙⲟⲩ ⲛ̀ϫⲉ ⲡⲓⲣⲉϥϧⲱⲧⲉⲃ</td>
      <td><span style="color:#b00e23">(18)</span> And if he should smite him
      with an instrument of wood from his hand, whereby he may die, and he thus
      die, he is a murderer; let the murderer by all means be put to
      death.</td>
      <td><span style="color:#b00e23">(18)</span> ἐὰν δὲ ἐν σκεύει ξυλίνῳ ἐκ
      χειρός, ἐξ οὗ ἀποθανεῖται ἐν αὐτῷ, πατάξῃ αὐτόν, καὶ ἀποθάνῃ, φονευτής
      ἐστιν· θανάτῳ θανατούσθω ὁ φονευτής.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲫⲏ ⲉⲧϫⲏϥ ϧⲁ ⲡⲓⲥⲛⲟϥ ⲉϥⲉ̀ⲧⲁⲕⲟ
      ⲙ̀ⲡⲓⲣⲉϥϧⲱⲧⲉⲃ ϩⲟⲧⲁⲛ ⲁϥϣⲁⲛⲓ̀ ⲉ̀ϧⲟⲩⲛ ⲉ̀ϩⲣⲁϥ ⲉϥⲉ̀ⲧⲁⲕⲟϥ</td>
      <td><span style="color:#b00e23">(19)</span> The avenger of blood himself
      shall slay the murderer: whensoever he shall meet him he shall slay
      him.</td>
      <td><span style="color:#b00e23">(19)</span> ὁ ἀγχιστεύων τὸ αἷµα, οὗτος
      ἀποκτενεῖ τὸν φονεύσαντα· ὅταν συναντήσῃ αὐτῷ, οὗτος ἀποκτενεῖ
      αὐτόν.</td>
    </tr>

    <tr>
      <td><span style="color:#b00e23">(ⲕ̅)</span> ⲉ̀ϣⲱⲡ ⲇⲉ ⲉⲑⲃⲉ ⲟⲩⲙⲉⲧϫⲁϫⲓ
      ⲛ̀ⲧⲉϥⲣⲟϫⲡϥ ⲓⲉ ⲛ̀ⲧⲉϥⲃⲟⲣⲃⲉⲣ ⲉ̀ϫⲱϥ ⲛ̀ⲟⲩⲥⲕⲉⲩⲟⲥ ϧⲉⲛ ⲟⲩϫⲟⲣϫⲥ ⲛ̀ⲧⲉϥⲙⲟⲩ</td>
      <td><span style="color:#b00e23">(20)</span> And if he should thrust him
      through enmity, or cast any thing upon him from an ambuscade, and the man
      should die,</td>
      <td><span style="color:#b00e23">(20)</span> ἐὰν δὲ δι’ ἔχθραν ὤσῃ αὐτὸν
      καὶ ἐπιρρίψῃ ἐπ’ αὐτὸν πᾶν σκεῦος ἐξ ἐνέδρου, καὶ ἀποθάνῃ,</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲓⲉ ⲉⲑⲃⲉ ⲟⲩⲉⲙⲃⲟⲛ ⲛ̀ⲧⲉϥϯ
      ⲛ̀ⲟⲩⲉⲣϧⲟⲧ ⲛⲁϥ ϧⲉⲛ ⲧⲉϥϫⲓϫ ⲟⲩⲟϩ ⲛ̀ⲧⲉϥⲙⲟⲩ ϧⲉⲛ ⲟⲩⲙⲟⲩ ⲙⲁⲣⲉϥⲙⲟⲩ ⲛ̀ϫⲉ ⲫⲏ ⲉⲧⲁϥϯ
      ⲛ̀ⲟⲩⲉⲣϧⲟⲧ ⲟⲩⲣⲉϥϧⲱⲧⲉⲃ ⲡⲉ ϧⲉⲛ ⲟⲩⲙⲟⲩ ⲙⲁⲣⲉϥⲙⲟⲩ ⲛ̀ϫⲉ ⲡⲓⲣⲉϥϧⲱⲧⲉⲃ ⲫⲏ ⲉⲧϫⲏϥ ϧⲁ
      ⲡⲓⲥⲛⲟϥ ⲉϥⲉ̀ⲧⲁⲕⲟ ⲙ̀ⲡⲓⲣⲉϥϧⲱⲧⲉⲃ ϧⲉⲛ ⲡϫⲓⲛⲑⲣⲉϥⲓ ⲉ̀ϧⲟⲩⲛ ⲉ̀ϩⲣⲁϥ</td>
      <td><span style="color:#b00e23">(21)</span> or if he have smitten him
      with his hand through anger, and the man should die, let the man that
      smote him be put to death by all means, he is a murderer: let the
      murderer by all means be put to death: the avenger of blood shall slay
      the murderer when he meets him.</td>
      <td><span style="color:#b00e23">(21)</span> ἢ διὰ µῆνιν ἐπάταξεν αὐτὸν τῇ
      χειρί, καὶ ἀποθάνῃ, θανάτῳ θανατούσθω ὁ πατάξας, φονευτής ἐστιν· θανάτῳ
      θανατούσθω ὁ φονεύων· ὁ ἀγχιστεύων τὸ αἷµα ἀποκτενεῖ τὸν φονεύσαντα ἐν τῷ
      συναντῆσαι αὐτῷ. —</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲉ̀ϣⲱⲡ ⲇⲉ ϧⲉⲛ ⲟⲩⲉⲝⲁⲡⲓⲛⲁ ⲉⲑⲃⲉ
      ⲟⲩⲙⲉⲧϫⲁϫⲓ ⲁⲛ ⲛ̀ⲧⲉϥⲣⲟϫⲡϥ ⲓⲉ ⲛ̀ⲧⲉϥⲃⲟⲣⲃⲉⲣ ⲉ̀ϫⲱϥ ⲛ̀ⲥⲕⲉⲩⲟⲥ ⲛⲓⲃⲉⲛ ϧⲉⲛ ⲟⲩϫⲟⲣϫⲥ
      ⲁⲛ</td>
      <td><span style="color:#b00e23">(22)</span> But if he should thrust him
      suddenly, not through enmity, or cast any thing upon him, not from an
      ambuscade,</td>
      <td><span style="color:#b00e23">(22)</span> ἐὰν δὲ ἐξάπινα οὐ δι’ ἔχθραν
      ὤσῃ αὐτὸν ἢ ἐπιρρίψῃ ἐπ’ αὐτὸν πᾶν σκεῦος οὐκ ἐξ ἐνέδρου</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲓⲉ ⲱⲛⲓ ⲛⲓⲃⲉⲛ ⲫⲏ ⲉⲧⲉϥⲛⲁⲙⲟⲩ
      ⲛ̀ϧⲏⲧϥ ⲛ̀ϥⲉⲙⲓ ⲁⲛ ⲟⲩⲟϩ ⲛ̀ⲧⲉϥϩⲉⲓ ⲉϫⲱϥ ⲛ̀ⲧⲉϥⲙⲟⲩ ⲛ̀ⲑⲟϥ ⲇⲉ ⲛⲉ ⲟⲩϫⲁϫⲓ ⲛ̀ⲧⲁϥ ⲁⲛ
      ⲡⲉ ⲟⲩⲇⲉ ⲛⲁϥⲕⲱϯ ⲁⲛ ⲡⲉ ⲛ̀ⲥⲁ ⲉⲣⲡⲉⲧϩⲱⲟⲩ ⲛⲁϥ</td>
      <td><span style="color:#b00e23">(23)</span> or smite him with any stone,
      whereby a man may die, unawares, and it should fall upon him, and he
      should die, but he was not his enemy, nor sought to hurt him;</td>
      <td><span style="color:#b00e23">(23)</span> ἢ παντὶ λίθῳ, ἐν ᾧ
      ἀποθανεῖται ἐν αὐτῷ, οὐκ εἰδώς, καὶ ἐπιπέσῃ ἐπ’ αὐτόν, καὶ ἀποθάνῃ, αὐτὸς
      δὲ οὐκ ἐχθρὸς αὐτοῦ ἦν οὐδὲ ζητῶν κακοποιῆσαι αὐτόν,</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲟⲩⲟϩ ⲉⲥⲉ̀ϯϩⲁⲡ ⲛ̀ϫⲉ
      ϯⲥⲩⲛⲁⲅⲱⲅⲏ ⲟⲩⲧⲉ ⲫⲏ ⲉⲧϧⲱⲧⲉⲃ ⲛⲉⲙ ⲟⲩⲧⲉ ⲫⲏ ⲉⲧϫⲏϥ ϧⲁ ⲡⲓⲥⲛⲟϥ ⲕⲁⲧⲁ ⲛⲁⲓϩⲁⲡ</td>
      <td><span style="color:#b00e23">(24)</span> then the assembly shall judge
      between the smiter and the avenger of blood, according to these
      judgments.</td>
      <td><span style="color:#b00e23">(24)</span> καὶ κρινεῖ ἡ συναγωγὴ ἀνὰ
      µέσον τοῦ πατάξαντος καὶ ἀνὰ µέσον τοῦ ἀγχιστεύοντος τὸ αἷµα κατὰ τὰ
      κρίµατα ταῦτα,</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲉⲥⲉ̀ⲛⲟϩⲉⲙ ⲛ̀ϫⲉ ϯⲥⲩⲛⲁⲅⲱⲅⲏ
      ⲙ̀ⲫⲏ ⲉⲧⲁϥϧⲱⲧⲉⲃ ⲉ̀ⲃⲟⲗ ⲛ̀ⲧⲟⲧϥ ⲙ̀ⲫⲏ ⲉⲧϫⲏϥ ϧⲁ ⲡⲥⲛⲟϥ ⲉⲩⲉ̀ⲧⲫⲟϥ ⲉ̀ϯⲃⲁⲕⲓ ⲛ̀ⲧⲉ
      ⲡⲉϥⲙⲁⲙ̀ⲫⲱⲧ ⲛ̀ϫⲉ ϯⲥⲩⲛⲁⲅⲱⲅⲏ ⲉϥⲉ̀ϣⲱⲡⲓ ⲙ̀ⲙⲁⲩ ϣⲁⲧⲉϥⲙⲟⲩ ⲛ̀ϫⲉ ⲡⲓⲟⲩⲏⲃ ⲡⲓⲛⲓϣϯ ⲫⲏ
      ⲉⲧⲁϥⲑⲁϩⲥϥ ⲙ̀ⲡⲓⲛⲉϩ ⲉⲑⲟⲩⲁⲃ</td>
      <td><span style="color:#b00e23">(25)</span> And the congregation shall
      rescue the slayer from the avenger of blood, and the congregation shall
      restore him to his city of refuge, whither he fled for refuge; and he
      shall dwell there till the death of the high-priest, whom they anointed
      with the holy oil.</td>
      <td><span style="color:#b00e23">(25)</span> καὶ ἐξελεῖται ἡ συναγωγὴ τὸν
      φονεύσαντα ἀπὸ τοῦ ἀγχιστεύοντος τὸ αἷµα, καὶ ἀποκαταστήσουσιν αὐτὸν ἡ
      συναγωγὴ εἰς τὴν πόλιν τοῦ φυγαδευτηρίου αὐτοῦ, οὗ κατέφυγεν, καὶ
      κατοικήσει ἐκεῖ, ἕως ἂν ἀποθάνῃ ὁ ἱερεὺς ὁ µέγας, ὃν ἔχρισαν αὐτὸν τῷ
      ἐλαίῳ τῷ ἁγίῳ.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲉ̀ϣⲱⲡ ⲇⲉ ⲛ̀ⲧⲉϥⲉⲣ ⲥⲁⲃⲟⲗ ⲛ̀ϫⲉ
      ⲡⲓⲣⲉϥϧⲱⲧⲉⲃ ⲛ̀ⲛⲓⲑⲟϣ ⲛ̀ⲧⲉ ϯⲃⲁⲕⲓ ⲉⲧⲁϥⲫⲱⲧ ⲉⲣⲟⲥ</td>
      <td><span style="color:#b00e23">(26)</span> But if the slayer should in
      any wise go out beyond the bounds of the city whither he fled for
      refuge,</td>
      <td><span style="color:#b00e23">(26)</span> ἐὰν δὲ ἐξόδῳ ἐξέλθῃ ὁ
      φονεύσας τὰ ὅρια τῆς πόλεως, εἰς ἣν κατέφυγεν ἐκεῖ,</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲟⲩⲟϩ ⲛ̀ⲧⲉϥϫⲉⲙϥ ⲛ̀ϫⲉ ⲫⲏ
      ⲉⲧϫⲏϥ ϧⲁ ⲡⲓⲥⲛⲟϥ ⲥⲁⲃⲟⲗ ⲛ̀ⲛⲓϭⲓⲏ ⲛ̀ⲧⲉ ϯⲃⲁⲕⲓ ⲛ̀ⲧⲉ ⲡⲉϥⲙⲁⲙ̀ⲫⲱⲧ ⲛ̀ⲧⲉϥⲧⲁⲕⲟ
      ⲙ̀ⲡⲓⲣⲉϥϧⲱⲧⲉⲃ ⲛ̀ϫⲉ ⲫⲏ ⲉⲧϫⲏϥ ϧⲁ ⲡⲓⲥⲛⲟϥ ⲙ̀ⲙⲟⲛ ⲛⲟⲃⲓ ϭⲓ ⲉ̀ⲣⲟϥ</td>
      <td><span style="color:#b00e23">(27)</span> and the avenger of blood
      should find him without the bounds of the city of his refuge, and the
      avenger of blood should kill the slayer, he is not guilty.</td>
      <td><span style="color:#b00e23">(27)</span> καὶ εὕρῃ αὐτὸν ὁ ἀγχιστεύων
      τὸ αἷµα ἔξω τῶν ὁρίων τῆς πόλεως καταφυγῆς αὐτοῦ καὶ φονεύσῃ ὁ ἀγχιστεύων
      τὸ αἷµα τὸν φονεύσαντα, οὐκ ἔνοχός ἐστιν·</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲙⲁⲣⲉϥϣⲱⲡⲓ ⲅⲁⲣ ϧⲉⲛ ϯⲃⲁⲕⲓ
      ⲛ̀ⲧⲉ ⲡⲉϥⲙⲁⲙ̀ⲫⲱⲧ ϣⲁⲧⲉϥⲙⲟⲩ ⲛ̀ϫⲉ ⲡⲓⲟⲩⲏⲃ ⲡⲓⲛⲓϣϯ ⲟⲩⲟϩ ⲁϥϣⲁⲛⲙⲟⲩ ⲛ̀ϫⲉ ⲡⲓⲟⲩⲏⲃ
      ⲡⲓⲛⲓϣϯ ⲉϥⲉ̀ⲧⲁⲥⲑⲟ ⲛ̀ϫⲉ ⲡⲓⲣⲉϥϧⲱⲧⲉⲃ ⲉ̀ϧⲟⲩⲛ ⲉ̀ⲡⲕⲁϩⲓ ⲛ̀ⲧⲉ ⲡⲉϥⲙⲁⲛ̀ϣⲱⲡⲓ</td>
      <td><span style="color:#b00e23">(28)</span> For he ought to have remained
      in the city of refuge till the high-priest died; and after the death of
      the high-priest the slayer shall return to the land of his
      possession.</td>
      <td><span style="color:#b00e23">(28)</span> ἐν γὰρ τῇ πόλει τῆς καταφυγῆς
      κατοικείτω, ἕως ἂν ἀποθάνῃ ὁ ἱερεὺς ὁ µέγας, καὶ µετὰ τὸ ἀποθανεῖν τὸν
      ἱερέα τὸν µέγαν ἐπαναστραφήσεται ὁ φονεύσας εἰς τὴν γῆν τῆς κατασχέσεως
      αὐτοῦ.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲉⲩⲉ̀ϣⲱⲡⲓ ⲛ̀ϫⲉ ⲛⲁⲓ ⲛⲱⲧⲉⲛ
      ⲉ̀ⲟⲩⲙⲉⲑⲙⲏⲓ ⲛ̀ϩⲁⲡ ϣⲁ ⲉ̀ⲛⲉϩ ϧⲉⲛ ⲛⲉⲧⲉⲛϫⲱⲟⲩ ϧⲉⲛ ⲙⲁⲛ̀ϣⲱⲡⲓ ⲛⲓⲃⲉⲛ ⲛ̀ⲧⲱⲧⲉⲛ</td>
      <td><span style="color:#b00e23">(29)</span> And these things shall be to
      you for an ordinance of judgment throughout your generations in all your
      dwellings.</td>
      <td><span style="color:#b00e23">(29)</span> καὶ ἔσται ταῦτα ὑµῖν εἰς
      δικαίωµα κρίµατος εἰς τὰς γενεὰς ὑµῶν ἐν πάσαις ταῖς κατοικίαις ὑµῶν. —
      </td>
    </tr>

    <tr>
      <td><span style="color:#b00e23">(ⲗ̅)</span> ⲟⲩⲟⲛ ⲛⲓⲃⲉⲛ ⲉⲧⲛⲁϧⲱⲧⲉⲃ ⲛ̀ⲟⲩⲯⲩⲭⲏ
      ⲉ̀ⲃⲟⲗ ϧⲉⲛ ϩⲁⲛⲙⲉⲧⲙⲉⲑⲣⲉⲩ ⲉϥⲉ̀ⲙⲟⲩ ⲛ̀ϫⲉ ⲡⲓⲣⲉϥϧⲱⲧⲉⲃ ⲟⲩⲙⲉⲑⲣⲉ ⲛ̀ⲟⲩⲱⲧ
      ⲛ̀ⲛⲉϥⲉⲣⲙⲉⲑⲣⲉ ⲉ̀ϫⲉⲛ ⲟⲩⲯⲩⲭⲏ ⲉ̀ⲫⲙⲟⲩ</td>
      <td><span style="color:#b00e23">(30)</span> Whoever kills a man, thou
      shalt slay the murderer on the testimony of witnesses; and one witness
      shall not testify against a soul that he should die.</td>
      <td><span style="color:#b00e23">(30)</span> πᾶς πατάξας ψυχήν, διὰ
      µαρτύρων φονεύσεις τὸν φονεύσαντα, καὶ µάρτυς εἷς οὐ µαρτυρήσει ἐπὶ ψυχὴν
      ἀποθανεῖν.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲟⲩⲟϩ ⲛⲛⲉⲧⲉⲛϭⲓ ⲛ̀ϩⲁⲛⲥⲱϯ
      ⲉ̀ϫⲉⲛ ⲟⲩⲯⲩⲭⲏ ⲉ̀ⲃⲟⲗ ϩⲓⲧⲟⲧϥ ⲙ̀ⲫⲏ ⲉⲧⲁϥϧⲱⲧⲉⲃ ⲫⲏ ⲉⲧⲟⲓ ⲛ̀ⲉⲛⲟⲭⲟⲥ ⲉ̀ⲫⲙⲟⲩ ϧⲉⲛ
      ⲟⲩⲙⲟⲩ ⲅⲁⲣ ⲉϥⲉ̀ⲙⲟⲩ</td>
      <td><span style="color:#b00e23">(31)</span> And ye shall not accept
      ransoms for life from a murderer who is worthy of death, for he shall be
      surely put to death.</td>
      <td><span style="color:#b00e23">(31)</span> καὶ οὐ λήµψεσθε λύτρα περὶ
      ψυχῆς παρὰ τοῦ φονεύσαντος τοῦ ἐνόχου ὄντος ἀναιρεθῆναι· θανάτῳ γὰρ
      θανατωθήσεται.</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲟⲩⲟϩ ⲛ̀ⲛⲉⲧⲉⲛϭⲓ ⲛ̀ϩⲁⲛⲥⲱϯ
      ⲉ̀ⲑⲣⲉϥⲫⲱⲧ ⲉ̀ϧⲟⲩⲛ ⲉ̀ⲛⲓⲃⲁⲕⲓ ⲛ̀ⲧⲉ ⲛⲓⲙⲁⲙ̀ⲫⲱⲧ ⲉ̀ⲑⲣⲉϥϣⲱⲡⲓ ⲛ̀ⲕⲉⲥⲟⲡ ϩⲓϫⲉⲛ ⲡⲓⲕⲁϩⲓ
      ϣⲁⲧⲉϥⲙⲟⲩ ⲛ̀ϫⲉ ⲡⲓⲟⲩⲏⲃ ⲡⲓⲛⲓϣϯ</td>
      <td><span style="color:#b00e23">(32)</span> Ye shall not accept a ransom
      to excuse his fleeing to the city of refuge, so that he should again
      dwell in the land, until the death of the high-priest.</td>
      <td><span style="color:#b00e23">(32)</span> οὐ λήµψεσθε λύτρα τοῦ φυγεῖν
      εἰς πόλιν τῶν φυγαδευτηρίων τοῦ πάλιν κατοικεῖν ἐπὶ τῆς γῆς, ἕως ἂν
      ἀποθάνῃ ὁ ἱερεὺς ὁ µέγας.</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲟⲩⲟϩ ⲛ̀ⲛⲉⲧⲉⲛⲥⲉϥ ⲡⲓⲕⲁϩⲓ ⲫⲏ
      ⲛ̀ⲑⲱⲧⲉⲛ ⲉⲧⲉⲧⲉⲛϣⲟⲡ ϩⲓⲱⲧϥ ⲡⲓⲥⲛⲟϥ ⲅⲁⲣ ϥⲥⲟϥϥ ⲛ̀ⲧⲉ ⲫⲏ ⲉⲧⲁⲩϧⲟⲑⲃⲉϥ ϩⲓⲱⲧϥ ⲛ̀ⲛⲟⲩⲭⲱ
      ⲉ̀ⲃⲟⲗ ⲙⲡⲓⲕⲁϩⲓ ⲉⲑⲃⲉ ⲡⲓⲥⲛⲟϥ ⲉⲧⲁⲩⲫⲟⲛϥ ⲉ̀ⲃⲟⲗ ϩⲓⲱⲧϥ ⲁⲗⲗⲁ ⲉⲑⲃⲉ ⲡⲓⲥⲛⲟϥ ⲫⲏ
      ⲉⲧⲁϥⲫⲱⲛϥ ⲉ̀ⲃⲟⲗ</td>
      <td><span style="color:#b00e23">(33)</span> So shall ye not pollute with
      murder the land in which ye dwell; for this blood pollutes the land, and
      the land shall not be purged from the blood shed upon it, but by the
      blood of him that shed it.</td>
      <td><span style="color:#b00e23">(33)</span> καὶ οὐ µὴ φονοκτονήσητε τὴν
      γῆν, εἰς ἣν ὑµεῖς κατοικεῖτε· τὸ γὰρ αἷµα τοῦτο φονοκτονεῖ τὴν γῆν, καὶ
      οὐκ ἐξιλασθήσεται ἡ γῆ ἀπὸ τοῦ αἵµατος τοῦ ἐκχυθέντος ἐπ’ αὐτῆς, ἀλλ’ ἐπὶ
      τοῦ αἵµατος τοῦ ἐκχέοντος.</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ⲛ̀ⲛⲉⲧⲉⲛⲥⲱϥ ⲙ̀ⲡⲓⲕⲁϩⲓ ⲫⲏ
      ⲉⲧⲉⲧⲉⲛϣⲟⲡ ϩⲓⲱⲧϥ ⲫⲏ ⲁ̀ⲛⲟⲕ ⲉ̀ϯⲛⲁϣⲱⲡⲓ ϩⲓϫⲱϥ ϧⲉⲛ ⲑⲏⲛⲟⲩ ⲁ̀ⲛⲟⲕ ⲅⲁⲣ ⲡⲉ ⲡϭ̅ⲥ̅
      ⲉⲧϣⲟⲡ ϧⲉⲛ ⲑⲙⲏϯ ⲛ̀ⲛⲉⲛϣⲏⲣⲓ ⲙ̀ⲡⲓⲥ̅ⲗ̅</td>
      <td><span style="color:#b00e23">(34)</span> And ye shall not defile the
      land whereon ye dwell, on which I dwell in the midst of you; for I am the
      Lord dwelling in the midst of the children of Israel.</td>
      <td><span style="color:#b00e23">(34)</span> καὶ οὐ µιανεῖτε τὴν γῆν, ἐφ’
      ἧς κατοικεῖτε ἐπ’ αὐτῆς, ἐφ’ ἧς ἐγὼ κατασκηνώσω ἐν ὑµῖν· ἐγὼ γάρ εἰµι
      κύριος κατασκηνῶν ἐν µέσῳ τῶν υἱῶν Ισραηλ.</td>
    </tr>
  </table>
</body>
</html>
