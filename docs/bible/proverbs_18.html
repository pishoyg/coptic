<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_19.html" rel="next">
  <link href="proverbs_17.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="proverbs_18">Proverbs 18</h4>

  <table>
    <tr>
      <td><span style="color:#b00e23">(ⲁ︦)</span> ϣⲁⲣⲉ ⲡⲣⲱⲙⲉ ⲉⲧⲟⲩⲉϣ ⲡⲱⲣϫ̅
      ⲉⲛⲉϥϣⲃⲉⲉⲣ ϣⲓⲛⲉ ⲛ̅ⲥⲁ ⲟⲩⲗⲟⲓϭⲉ ⲡⲁⲓ ⲛ̅ⲧⲉⲓ̈ⲙⲓⲛⲉ ⲛⲁϣⲱⲡⲉ ϩⲁ ⲛⲟϭⲛⲉϭ ⲛ̅ⲟⲩⲟⲉⲓϣ
      ⲛⲓⲙ.</td>
      <td><span style="color:#b00e23">(1)</span> A man who wishes to separate
      from friends seeks excuses; but at all times he will be liable to
      reproach.</td>
      <td><span style="color:#b00e23">(1)</span> προφάσεις ζητεῖ ἀνὴρ
      βουλόµενος χωρίζεσθαι ἀπὸ φίλων, ἐν παντὶ δὲ καιρῷ ἐπονείδιστος
      ἔσται.</td>
      <td><span style="color:#b00e23">(ⲁ︦)</span> ⳉⲁⲣⲉ ⲡⲣⲱⲙⲉ ⲉⲧⲟⲩⲉϣ​ ⲡⲱⲣϫ
      ⲁⲛⲉϥⳉⲃⲉⲉⲣⲉ ϣⲓⲛⲉ ⲥⲉ ⲟⲩⲗⲁⲉⲓϭⲉ ⲡⲉⲓ̈ ⲛ̅ϯⲙⲓⲛⲉ ⲛⲁⳉⲱⲡⲉ ⳉⲁ ⲛⲁϭⲛⲉϭ ⲛ̅ⲟⲩⲁⲉⲓϣ
      ⲛⲓⲙ</td>
    </tr>

    <tr>
      <td><span style="color:#b00e23">(ⲃ︦)</span> ⲙ̅ⲡⲁⲑⲏⲧ ⲣ̅ⲭⲣⲓⲁ ⲁⲛ ⲛ̅ⲧⲥⲟⲫⲓⲁ
      ϥⲟⲩⲉϣ ⲧⲙⲛ̅ⲧⲁⲑⲏⲧ ⲅⲁⲣ ⲛ̅ϩⲟⲩⲟ.</td>
      <td><span style="color:#b00e23">(2)</span> A senseless man feels no need
      of wisdom, for he is rather led by folly.</td>
      <td><span style="color:#b00e23">(2)</span> οὐ χρείαν ἔχει σοφίας ἐνδεὴς
      φρενῶν· µᾶλλον γὰρ ἄγεται ἀφροσύνῃ.</td>
      <td><span style="color:#b00e23">(ⲃ︦)</span> ⲡⲁⲑⲏⲧ ⲣ̅ⲭⲣⲉⲓⲁ ⲉⲛ ⲛ̅ⲧⲥⲟⲫⲓⲁ
      ϥⲟⲩⲱⳉ ⲧⲙⲛ̅ⲧⲁⲧϩⲏⲧ ⲅⲁⲣ ⲛ̅ϩⲟⲩⲟ</td>
    </tr>

    <tr>
      <td><span style="color:#b00e23">(ⲅ︦)</span> ⲉⲣϣⲁⲛ ⲡⲁⲥⲉⲃⲏⲥ ⲉⲓ ⲉⲩⲙⲏⲏϣⲉ
      ⲙ̅ⲡⲉⲑⲟⲟⲩ ϣⲁϥⲕⲁⲧⲁⲫⲣⲟⲛⲓ ⲙ̅ⲙⲟⲟⲩ ϣⲁⲣⲉ ⲟⲩⲥⲱϣ ⲇⲉ ⲉⲓ ⲉϫⲱϥ ⲙⲛ̅ ⲟⲩⲛⲟϭⲛⲉϭ.</td>
      <td><span style="color:#b00e23">(3)</span> When an ungodly man comes into
      a depth of evils, he despises them; but dishonour and reproach come upon
      him.</td>
      <td><span style="color:#b00e23">(3)</span> ὅταν ἔλθῃ ἀσεβὴς εἰς βάθος
      κακῶν, καταφρονεῖ, ἐπέρχεται δὲ αὐτῷ ἀτιµία καὶ ὄνειδος.</td>
      <td><span style="color:#b00e23">(ⲅ︦)</span> ⲁϣⲁ ⲡⲁⲥⲉⲃⲏⲥ ⲉⲓ ⲁⲩⲙⲓⲉⲓϣⲉ
      ⲙⲡⲉⲑⲁⲩ ⳉⲁⲣⲉϥⲣ̅ⲕⲁⲧⲁⲫⲣⲟⲛⲉⲓ ⳉⲁⲣⲉ ⲟⲩϣⲱⲥ ⲇⲉ ⲉⲓ ⲁϫⲱϥ ⲙⲛ̅ ⲟⲩⲛⲁϭⲛⲉϭ</td>
    </tr>

    <tr>
      <td><span style="color:#b00e23">(ⲇ︦)</span> ⲟⲩⲛⲟⲟⲩ ⲉϥϣⲏⲕ ⲡⲉ ⲡϣⲁϫⲉ ϩⲙ̅
      ⲡϩⲏⲧ ⲙ̅ⲡⲣⲱⲙⲉ ϣⲁⲣⲉ ⲧⲡⲏⲅⲏ ⲇⲉ ⲛ̅ⲧⲥⲟⲫⲓⲁ ⲃⲉⲉⲃⲉ ⲛⲥ̅ϥⲱϭⲉ ⲉϩⲣⲁⲓ̈ ⲙⲛ̅ϭⲟⲙ ⲙ̅ⲙⲟⲥ
      ⲉϩⲱⲡ.</td>
      <td><span style="color:#b00e23">(4)</span> A word in the heart of a man
      is a deep water, and a river and fountain of life spring forth.</td>
      <td><span style="color:#b00e23">(4)</span> ὕδωρ βαθὺ λόγος ἐν καρδίᾳ
      ἀνδρός, ποταµὸς δὲ ἀναπηδύει καὶ πηγὴ ζωῆς.</td>
      <td><span style="color:#b00e23">(ⲇ︦)</span> ⲟⲩⲙⲁⲩ ⲉϥϣⲁⲭϩ̅ ⲡⲉ ⲡϣⲉϫⲉ ​ⳉⲙ̅
      ⲫⲏⲧ ⲙ̅ⲡⲣⲱⲙⲉ ⳉⲁⲣⲉ ⲧⲡⲏⲅⲏ ⲇⲉ ⲛ̅ⲧⲥⲟⲫⲓⲁ ⲃⲉⲃⲉ ⲥϥⲱϭⲉ ⲁϩⲣⲏⲓ̈ ⲉⲙⲛ̅ ϭⲁⲙ ⲙ̅ⲙⲁⲥ
      ⲛ̅ϩⲱⲡ</td>
    </tr>

    <tr>
      <td><span style="color:#b00e23">(ⲉ︦)</span> ⲛⲁⲛⲟⲩ ϫⲓⲛϩⲟ ⲁⲛ ⲛ̅ⲟⲩⲁⲥⲉⲃⲏⲥ ⲁⲩⲱ
      ⲛ̅ϣ̅ϣⲉ ⲁⲛ ⲉⲥⲧⲉ ⲟⲩⲇⲓⲕⲁⲓⲟⲥ ⲉⲃⲟⲗ ϩⲛ̅ ⲟⲩϩⲁⲡ.</td>
      <td><span style="color:#b00e23">(5)</span> It is not good to accept the
      person of the ungodly, nor is it holy to pervert justice in
      judgment.</td>
      <td><span style="color:#b00e23">(5)</span> θαυµάσαι πρόσωπον ἀσεβοῦς οὐ
      καλόν, οὐδὲ ὅσιον ἐκκλίνειν τὸ δίκαιον ἐν κρίσει.</td>
      <td><span style="color:#b00e23">(ⲉ︦)</span> ⲛⲁⲛⲟⲩ ϫⲓ ⲫⲟ ⲉⲛ ⲛ̅ⲟⲩⲁⲥⲉⲃⲏⲥ ⲁⲟⲩ
      ϣϣⲉ ⲉⲛ ⲁⲧⲥ̅ⲧⲟ ⲟⲩⲇⲓⲕⲁⲓⲟⲥ ⲁⲃⲁⲗ ⳉⲛ̅ ⲟⲩϩⲉⲡ</td>
    </tr>

    <tr>
      <td><span style="color:#b00e23">(ⲋ︦)</span> ⲛⲉⲥⲡⲟⲧⲟⲩ ⲙ̅ⲡⲁⲑⲏⲧ ⲛⲁⲛⲧϥ̅
      ⲉϩⲉⲛⲡⲉⲑⲟⲟⲩ ⲉⲣⲉ ⲧⲉϥⲧⲁⲡⲣⲟ ⲇⲉ ⲉⲧⲛⲁϣⲧ̅ ⲉⲡⲓⲕⲁⲗⲓ ⲙ̅ⲡⲙⲟⲩ.</td>
      <td><span style="color:#b00e23">(6)</span> The lips of a fool bring him
      into troubles, and his bold mouth calls for death.</td>
      <td><span style="color:#b00e23">(6)</span> χείλη ἄφρονος ἄγουσιν αὐτὸν
      εἰς κακά, τὸ δὲ στόµα αὐτοῦ τὸ θρασὺ θάνατον ἐπικαλεῖται.</td>
      <td><span style="color:#b00e23">(ⲋ︦)</span> ⲛ̅ⲥⲡⲁⲧⲟⲩ ⲙ̅ⲡⲁⲑⲏⲧ ⲛⲁⲛ̅ⲧϥ̅
      ⲁϩⲉⲛⲡⲉⲑⲁⲩ ⲁ ⲧϥ̅ⲧⲁⲡⲣⲟ ⲇⲉ ⲉⲧⲛⲁⳉⲧ ⲣ̅ⲉⲡⲓⲕⲁⲗⲉⲓ ⲙ̅ⲡⲙⲟⲩ</td>
    </tr>

    <tr>
      <td><span style="color:#b00e23">(ⲍ︦)</span> ⲧⲧⲁⲡⲣⲟ ⲙ̅ⲡⲁⲑⲏⲧ ⲟⲩⲟⲩⲱϣϥ̅ ⲛⲁϥ
      ⲧⲉ ⲁⲩⲱ ⲟⲩⲡⲁϣ ⲛ̅ⲧⲉϥⲯⲩⲭⲏ ⲛⲉ ⲛⲉϥⲥⲡⲟⲧⲟⲩ.</td>
      <td><span style="color:#b00e23">(7)</span> A fool’s mouth is ruin to him,
      and his lips are a snare to his soul.</td>
      <td><span style="color:#b00e23">(7)</span> στόµα ἄφρονος συντριβὴ αὐτῷ,
      τὰ δὲ χείλη αὐτοῦ παγὶς τῇ ψυχῇ αὐτοῦ.</td>
      <td><span style="color:#b00e23">(ⲍ︦)</span> ⲧⲧⲁⲡⲣⲟ ⲙ̅ⲡⲁⲑⲏⲧ ⲟⲩⳉⲱϣϥ ⲛⲉϥ ⲧⲉ
      ⲁⲟⲩ ⲟⲩⲡⲁⲥⳉϥ̅ ⲛ̅ⲧϥ̅ⲯⲩⲭⲏ ⲛⲉ ⲛⲉϥⲥⲡⲁⲧⲟⲩ</td>
    </tr>

    <tr>
      <td><span style="color:#b00e23">(ⲏ︦)</span> ϣⲁⲣⲉ ⲑⲟⲧⲉ ⲣⲱϩⲧ ⲙ̅ⲡⲣⲉϥϫⲛⲁⲁⲩ
      ⲡⲉⲯⲩⲭⲏ ⲇⲉ ⲛ̅ⲛ̅ϭⲁⲃ ϩⲏⲧ ⲛⲁϩⲕⲟ.</td>
      <td><span style="color:#b00e23">(8)</span> Fear casts down the slothful;
      and the souls of the effeminate shall hunger.</td>
      <td><span style="color:#b00e23">(8)</span> ὀκνηροὺς καταβάλλει φόβος,
      ψυχαὶ δὲ ἀνδρογύνων πεινάσουσιν.</td>
      <td><span style="color:#b00e23">(ⲏ︦)</span> ⳉⲁⲣⲉ ⲧϩⲛⲱϩⲉ ⲣⲱϩⲧ ⲙ̅ⲡⲣⲉϥϫⲛⲟ
      ⲙ̅ⲯⲩⲭⲏ ⲇⲉ ​ⲛ̅ⲛ̅ϭⲁⲃⲓϩⲏⲧ ⲛⲁϩⲕⲟ</td>
    </tr>

    <tr>
      <td><span style="color:#b00e23">(ⲑ︦)</span> ⲡⲉⲧⲉⲛϥ̅ⲧⲁⲗϭⲟ ⲙ̅ⲙⲟϥ ⲁⲛ ϩⲛ̅
      ⲛⲉϥϩⲃⲏⲩⲉ ⲡⲥⲟⲛ ⲡⲉ ⲙ̅ⲡⲉⲧⲧⲁⲕⲟ ⲙ̅ⲙⲟϥ ⲟⲩⲁⲁϥ ⲟⲩⲁⲑⲏⲧ ⲉϥϣⲁⲛϣⲓⲛⲉ ⲥⲛⲁⲱⲡ ⲉⲣⲟϥ
      ⲉⲩⲥⲟⲫⲓⲁ ⲁⲩⲱ ⲡⲉⲧⲧⲁⲗϭⲟ ⲙ̅ⲙⲟϥ ϩⲛ̅ ⲛⲉϥϩⲃⲏⲩⲉ ⲙ̅ⲙⲓⲛ ⲙ̅ⲙⲟϥ.</td>
      <td><span style="color:#b00e23">(9)</span> A man who helps not himself by
      his labour is brother of him that ruins himself.</td>
      <td><span style="color:#b00e23">(9)</span> ὁ µὴ ἰώµενος ἑαυτὸν ἐν τοῖς
      ἔργοις αὐτοῦ ἀδελφός ἐστιν τοῦ λυµαινοµένου ἑαυτόν.</td>
      <td><span style="color:#b00e23">(ⲑ︦)</span> ⲡⲉⲧⲧⲗ̅ϭⲟ ⲙ̅ⲙⲁϥ ⲉⲛ ⳉⲛ̅
      ⲛⲉϥϩⲃⲏⲟⲩⲉ ⲡⲥⲁⲛ ⲙ̅ⲡⲉⲧⲧⲉⲕⲟ ⲙ̅ⲙⲁϥ ⲟⲩⲁⲉⲉⲧϥ ⲡⲉ</td>
    </tr>

    <tr>
      <td><span style="color:#b00e23">(ⲓ︦)</span> ⲡⲣⲁⲛ ⲙ̅ⲡϫⲟⲉⲓⲥ ⲟⲩⲟⲛϩ̅ ⲉⲃⲟⲗ ϩⲛ̅
      ⲧⲙⲛ̅ⲧⲛⲟϭ ⲛ̅ⲧⲉϥϭⲟⲙ ⲛ̅ⲇⲓⲕⲁⲓⲟⲥ ⲇⲉ ⲛⲁϫⲓⲥⲉ ϩⲙ̅ ⲡⲡⲱⲧ ⲉⲣⲁⲧϥ̅.</td>
      <td><span style="color:#b00e23">(10)</span> The name of the Lord is of
      great strength; and the righteous running to it are exalted.</td>
      <td><span style="color:#b00e23">(10)</span> ἐκ µεγαλωσύνης ἰσχύος ὄνοµα
      κυρίου, αὐτῷ δὲ προσδραµόντες δίκαιοι ὑψοῦνται.</td>
      <td><span style="color:#b00e23">(ⲓ︦)</span> ⲡⲣⲉⲛ ⲙ̅ⲡϫⲁⲉⲓⲥ ⲟⲩⲁⲛϩ ⲁⲃⲁⲗ ⳉⲛ̅
      ⲧⲙⲛ̅ⲧⲛⲁϭ ⲛ̅ⲧϥ̅ϭⲁⲙ ⲛ̅ⲇⲓⲕⲁⲓⲟⲥ ⲇⲉ ⲛⲁϫⲓⲥⲉ ⳉⲙ̅ ⲡⲡⲱⲧ ⲁⲣⲉⲧϥ̅</td>
    </tr>

    <tr>
      <td><span style="color:#b00e23">(ⲓ︦ⲁ︦)</span> ⲡⲉϫⲡⲟ ⲛ̅ⲟⲩⲣⲱⲙⲉ ⲛ̅ⲣⲙ̅ⲙⲁⲟ ⲡⲉ
      ⲟⲩⲡⲟⲗⲓⲥ ⲉⲥⲧⲁϫⲣⲏⲩ ⲡⲉⲥⲉⲟⲟⲩ ⲇⲉ ⲣ̅ϩⲁⲓⲃⲉⲥ ⲉⲙⲁⲧⲉ.</td>
      <td><span style="color:#b00e23">(11)</span> The wealth of a rich man is a
      strong city; and its glory casts a broad shadow.</td>
      <td><span style="color:#b00e23">(11)</span> ὕπαρξις πλουσίου ἀνδρὸς πόλις
      ὀχυρά, ἡ δὲ δόξα αὐτῆς µέγα ἐπισκιάζει.</td>
      <td><span style="color:#b00e23">(ⲓ︦ⲁ︦)</span> ⲡⲧⳉⲡⲟ ⲛ̅ⲟⲩⲣⲱⲙⲉ ⲛ̅ⲣⲙ̅ⲙⲁⲟ ⲡⲉ
      ⲟⲩⲡⲟⲗⲓⲥ ⲉⲥⲧⲁϫⲣⲏⲟⲩ ⲡⲥⲉⲁⲩ ⲇⲉ ⲛⲁⲣ̅ⳉⲁⲉⲓⲃⲉ ⲙ̅ⲡϣⲁ</td>
    </tr>

    <tr>
      <td><span style="color:#b00e23">(ⲓ︦ⲃ︦)</span> ⲡϩⲏⲧ ⲙ̅ⲡⲣⲱⲙⲉ ϫⲓⲥⲉ ϩⲁⲑⲏ
      ⲙ̅ⲡⲉⲟⲟⲩ.</td>
      <td><span style="color:#b00e23">(12)</span> Before ruin a man’s heart is
      exalted, and before honour it is humble.</td>
      <td><span style="color:#b00e23">(12)</span> πρὸ συντριβῆς ὑψοῦται καρδία
      ἀνδρός, καὶ πρὸ δόξης ταπεινοῦται.</td>
      <td><span style="color:#b00e23">(ⲓ︦ⲃ︦)</span> ⳉⲁⲣⲉ ⲫⲏⲧ ⲙ̅ⲡⲣⲱⲙⲉ ϫⲓⲥⲉ ⳉⲁⲑⲓ
      ⲛ̅ⲡϥ̅ⳉⲱϣ̅ϥ̅ ⲁⲟⲩ ⳉⲁⲣⲉϥⲑⲃ̅ⲃⲓⲟ ⳉⲁⲑⲓ ⲙ̅ⲡϥ̅ⲉⲁⲩ</td>
    </tr>

    <tr>
      <td><span style="color:#b00e23">(ⲓ︦ⲅ︦)</span> ⲡⲉⲧⲛⲁϣⲁϫⲉ ⲉⲙⲡⲁⲧϥ̅ⲥⲱⲧⲙ̅
      ⲟⲩⲙⲛ̅ⲧⲁⲑⲏⲧ ⲛⲁϥ ⲧⲉ ⲙⲛ̅ ⲟⲩⲛⲟϭⲛⲉϭ.</td>
      <td><span style="color:#b00e23">(13)</span> Whoso answers a word before
      he hears a cause, it is folly and reproach to him.</td>
      <td><span style="color:#b00e23">(13)</span> ὃς ἀποκρίνεται λόγον πρὶν
      ἀκοῦσαι, ἀφροσύνη αὐτῷ ἐστιν καὶ ὄνειδος.</td>
      <td><span style="color:#b00e23">(ⲓ︦ⲅ︦)</span> ⲡⲉⲧⲛⲁϫⲓ ⲟⲩϣⲉϫⲉ ⲉⲙⲡⲁⲧϥ̅ⲥⲱⲧⲙⲉ
      ⲟⲩⲙⲛ̅ⲧⲁⲑⲏⲧ ⲛⲉϥ ⲧⲉ ⲙⲛ̅ ⲟⲩⲛⲁϭⲛⲉϭ</td>
    </tr>

    <tr>
      <td><span style="color:#b00e23">(ⲓ︦ⲇ︦)</span> ϣⲁⲣⲉ ⲟⲩϩⲙ̅ϩⲁⲗ ⲛ̅ⲥⲁⲃⲉ ⲧⲁⲗϭⲉ
      ⲡϭⲱⲛⲧ̅ ⲛ̅ⲟⲩⲣⲱⲙⲉ ⲛⲓⲙ ⲇⲉ ⲡⲉⲧⲛⲁϣϥⲓ ϩⲁ ⲟⲩⲣⲱⲙⲉ ⲛ̅ϩⲏⲧ ϣⲏⲙ.</td>
      <td><span style="color:#b00e23">(14)</span> A wise servant calms a man’s
      anger; but who can endure a faint-hearted man?</td>
      <td><span style="color:#b00e23">(14)</span> θυµὸν ἀνδρὸς πραύ̈νει
      θεράπων φρόνιµος· ὀλιγόψυχον δὲ ἄνδρα τίς ὑποίσει;</td>
      <td><span style="color:#b00e23">(ⲓ︦ⲇ︦)</span> ⳉⲁⲣⲉ ⲟⲩⳉⲙ̅ⳉⲉⲗ ⲛ̅ⲥⲁⲃⲉ ⲧⲗ̅ϭⲉ
      ⲡϭⲱⲛⲧ ⲛ̅ⲟⲩⲣⲱⲙⲉ ⲛⲓⲙ ⲇⲉ ⲡⲉⲧⲛⲁϥⲓ ⳉⲁ ⲟⲩⲣⲱⲙⲉ ⲛ̅ϩⲏⲧ ⳉⲏⲙ</td>
    </tr>

    <tr>
      <td><span style="color:#b00e23">(ⲓ︦ⲉ︦)</span> ⲡϩⲏⲧ ⲙ̅ⲡⲥⲁⲃⲉ ⲛⲁϫⲡⲟ ⲛⲁϥ
      ⲛ̅ⲟⲩⲁⲓⲥⲑⲏⲥⲓⲥ ⲉⲣⲉ ⲙ̅ⲙⲁⲁϫⲉ ⲇⲉ ⲛ̅ⲛ̅ⲥⲟⲫⲟⲥ ϣⲓⲛⲉ ⲛ̅ⲥⲁ ⲟⲩⲙⲉⲉⲩⲉ.</td>
      <td><span style="color:#b00e23">(15)</span> The heart of the sensible man
      purchases discretion; and the ears of the wise seek understanding.</td>
      <td><span style="color:#b00e23">(15)</span> καρδία φρονίµου κτᾶται
      αἴσθησιν, ὦτα δὲ σοφῶν ζητεῖ ἔννοιαν.</td>
      <td><span style="color:#b00e23">(ⲓ︦ⲉ︦)</span> ⲡϩⲏⲧ ⲙ̅ⲡⲥⲁⲃⲉ ⲛⲁⲧⳉⲡⲟ
      ⲛ̅ⲟⲩⲁⲓⲥⲑⲏⲥⲓⲥ ⲁⲣⲉ ⲙ̅ⲙⲉⲉϫⲉ ⲇⲉ ⲛ̅ⲛ̅ⲥⲟⲫⲟⲥ ϣⲓⲛⲉ ⲥⲉ ⲟⲩⲙⲉⲉⲩⲉ</td>
    </tr>

    <tr>
      <td><span style="color:#b00e23">(ⲓ︦ⲋ︦)</span> ϣⲁⲣⲉ ⲛ̅ⲧⲁⲓⲟ ⲙ̅ⲡⲣⲱⲙⲉ ⲟⲩⲟϣⲥϥ̅
      ⲉⲃⲟⲗ ⲁⲩⲱ ϣⲁⲩⲥⲩⲛϩⲓⲥⲧⲁ ⲙ̅ⲙⲟϥ ⲛ̅ϩⲉⲛⲛⲟϭ.</td>
      <td><span style="color:#b00e23">(16)</span> A man’s gift enlarges him,
      and seats him among princes.</td>
      <td><span style="color:#b00e23">(16)</span> δόµα ἀνθρώπου ἐµπλατύνει
      αὐτὸν καὶ παρὰ δυνάσταις καθιζάνει αὐτόν.</td>
      <td><span style="color:#b00e23">(ⲓ︦ⲋ︦)</span> ⳉⲁⲣⲉ ⲛ̅ⲧⲁⲉⲓⲟ ⲙ̅ⲡⲣⲱⲙⲉ
      ⲟⲩⲁⲥⳉϥ̅ ⲁⲃⲁⲗ ⲁⲟⲩ ⳉⲁⲣⲟⲩⲑⲙ̅ⲥⲁϥ ⳉⲛ̅ ϩⲉⲛⲛⲁϭ</td>
    </tr>

    <tr>
      <td><span style="color:#b00e23">(ⲓ︦ⲍ︦)</span> ϣⲁⲣⲉ ⲡⲇⲓⲕⲁⲓⲟⲥ ⲕⲁⲧⲏⲅⲟⲣⲓ
      ⲙ̅ⲙⲟϥ ⲟⲩⲁⲁϥ ϩⲙ̅ ⲡⲉϥϣⲟⲣⲡ̅ ⲛ̅ϣⲁϫⲉ ⲥⲉⲛⲁϫⲡⲓⲉ ⲡⲉⲧⲟⲩⲃⲏϥ ⲇⲉ ϩⲙ̅ ⲡⲉⲧϥ̅ⲛⲁϩⲓⲧⲟⲟⲧϥ
      ⲉⲣⲟϥ.</td>
      <td><span style="color:#b00e23">(17)</span> A righteous man accuses
      himself at the beginning of his speech, but when he has entered upon the
      attack, the adversary is reproved.</td>
      <td><span style="color:#b00e23">(17)</span> δίκαιος ἑαυτοῦ κατήγορος ἐν
      πρωτολογίᾳ· ὡς δ’ ἂν ἐπιβάλῃ ὁ ἀντίδικος, ἐλέγχεται.</td>
      <td><span style="color:#b00e23">(ⲓ︦ⲍ︦)</span> ⳉⲁⲣⲉ ⲡⲇⲓⲕⲁⲓⲟⲥ ⲣ̅ⲕⲁⲧⲏⲅⲟⲣⲉⲓ
      ⲙ̅ⲙⲁϥ ⲟⲩⲁϩⲉⲉⲧϥ ⳉⲙ ⲡϥ̅ⳉⲣⲡ̅ ⲛ̅ϣⲉϫⲉ ⲥⲉⲛⲁϫⲡⲓⲟ ⲡⲉⲧⲟⲩⲃⲏϥ ⲇⲉ ⳉⲙ̅ ⲡⲉⲧϥ̅ⲛⲁϩⲟⲩ
      ⲧⲟⲟⲧϥ̅ ⲁⲣⲁϥ</td>
    </tr>

    <tr>
      <td><span style="color:#b00e23">(ⲓ︦ⲏ︦)</span> ϣⲁⲣⲉ ⲟⲩⲕⲗⲏⲣⲟⲥ ⲧⲁⲗϭⲉ
      ϩⲉⲛⲟⲩⲱϩⲙ̅ ⲁⲩⲱ ϣⲁϥⲡⲱϣ ϩⲛ̅ ⲛ̅ⲛⲟϭ.</td>
      <td><span style="color:#b00e23">(18)</span> A silent man quells strifes,
      and determines between great powers.</td>
      <td><span style="color:#b00e23">(18)</span> ἀντιλογίας παύει κλῆρος, ἐν
      δὲ δυνάσταις ὁρίζει.</td>
      <td><span style="color:#b00e23">(ⲓ︦ⲏ︦)</span> ⳉⲁⲣⲉ ⲟⲩⲕⲗⲏⲣⲟⲥ ⲧⲗ̅ϭⲟ
      ⲟⲩⲟⲩⲱϩⲙⲉ ⲁⲟⲩ ⳉⲁⲣⲉϥⲡⲱϣⲉ ⳉⲛ̅ ϩⲉⲛⲛⲁϭ</td>
    </tr>

    <tr>
      <td><span style="color:#b00e23">(ⲓ︦ⲑ︦)</span> ⲉⲣⲉ ⲟⲩⲥⲟⲛ ⲉⲩⲃⲟⲏⲑⲉⲓ ⲉⲣⲟϥ
      ϩⲓⲧⲛ̅ ⲟⲩⲥⲟⲛ ⲟ ⲛ̅ⲑⲉ ⲛ̅ⲟⲩⲡⲟⲗⲓⲥ ⲉⲥⲟⲣϫ̅ ⲁⲩⲱ ⲉⲥϫⲟⲥⲉ. ϥϭⲙ̅ϭⲟⲙ ⲇⲉ ⲛ̅ⲑⲉ
      ⲛ̅ⲟⲩⲙⲛ̅ⲧⲉⲣⲟ ⲉⲥⲟⲣϫ̅.</td>
      <td><span style="color:#b00e23">(19)</span> A brother helped by a brother
      is as a strong and high city; and is as strong as a well-founded
      palace.</td>
      <td><span style="color:#b00e23">(19)</span> ἀδελφὸς ὑπὸ ἀδελφοῦ
      βοηθούµενος ὡς πόλις ὀχυρὰ καὶ ὑψηλή, ἰσχύει δὲ ὥσπερ τεθεµελιωµένον
      βασίλειον.</td>
      <td><span style="color:#b00e23">(ⲓ︦ⲑ︦)</span> ⲁⲣⲉ ⲟⲩⲥⲁⲛ ⲉⲩⲣ̅ⲃⲟⲏⲑⲉⲓ ⲁⲣⲁϥ
      ϩⲓⲧⲛ̅ ⲟⲩⲥⲁⲛ ⲉ ⲛ̅ⲧⳉⲉ ⲛ̅ⲟⲩⲡⲟⲗⲓⲥ ⲉⲥⲁⲣϫ ϥ̅ϭⲛ̅ϭⲁⲙ ⲇⲉ ⲛ̅ⲧⳉⲉ ⲛ̅ⲟⲩⲙⲛ̅ⲧⲣ̅ⲣⲟ ⲉⲥⲁⲣϫ
      ⲁⲟⲩ ⲉⲥϫⲁⲥⲉ</td>
    </tr>

    <tr>
      <td><span style="color:#b00e23">(ⲕ︦)</span> ⲉⲣⲉ ⲡⲣⲱⲙⲉ ⲛⲁⲙⲉϩ ϩⲏⲧϥ̅ ⲉⲃⲟⲗ
      ϩⲛ̅ ⲛ̅ⲕⲁⲣⲡⲟⲥ ⲛ̅ⲣⲱϥ. ⲁⲩⲱ ⲉϥⲛⲁⲥⲉⲓ ⲛ̅ⲛ̅ⲕⲁⲣⲡⲟⲥ ⲛ̅ⲛⲉϥⲥⲡⲟⲧⲟⲩ.</td>
      <td><span style="color:#b00e23">(20)</span> A man fills his belly with
      the fruits of his mouth; and he shall be satisfied with the fruits of his
      lips.</td>
      <td><span style="color:#b00e23">(20)</span> ἀπὸ καρπῶν στόµατος ἀνὴρ
      πίµπλησιν κοιλίαν αὐτοῦ, ἀπὸ δὲ καρπῶν χειλέων αὐτοῦ ἐµπλησθήσεται.</td>
      <td><span style="color:#b00e23">(ⲕ︦)</span> ⲁⲣⲉ ⲡⲣⲱⲙⲉ ⲛⲁⲙⲁϩ ϩⲏⲧϥ ⲁⲃⲁⲗ ⳉⲛ̅
      ⲛ̅ⲕⲁⲣⲡⲟⲥ ⲛ̅ⲣⲱϥ ⲁⲟⲩ ⲁϥⲛⲁⲥⲉⲓ ⲛ̅ⲛ̅ⲕⲁⲣⲡⲟⲥ ⲛ̅ⲛⲉϥⲥⲡⲁⲧⲟⲩ</td>
    </tr>

    <tr>
      <td><span style="color:#b00e23">(ⲕ︦ⲁ︦)</span> ⲉⲣⲉ ⲡⲙⲟⲩ ⲙⲛ̅ ⲡⲱⲛϩ̅ ϩⲛ̅ ⲧϭⲓϫ
      ⲙ̅ⲡⲗⲁⲥ ⲡⲉⲧⲁⲙⲁϩⲧⲉ ⲇⲉ ⲙ̅ⲙⲟϥ ⲛⲁⲟⲩⲱⲙ ⲛ̅ⲛⲉϥⲕⲁⲣⲡⲟⲥ.</td>
      <td><span style="color:#b00e23">(21)</span> Life and death are in the
      power of the tongue; and they that rule it shall eat the fruits
      thereof.</td>
      <td><span style="color:#b00e23">(21)</span> θάνατος καὶ ζωὴ ἐν χειρὶ
      γλώσσης, οἱ δὲ κρατοῦντες αὐτῆς ἔδονται τοὺς καρποὺς αὐτῆς.</td>
      <td><span style="color:#b00e23">(ⲕ︦ⲁ︦)</span> ⲁⲣⲉ ⲡⲙⲟⲩ ⲙⲛ̅ ⲡⲱⲛⳉ ⳉⲛ̅ ⲛ̅ϭⲓϫ
      ⲙ̅ⲡⲗⲉⲥ ⲡⲉⲧⲉⲙⲁϩⲧⲉ ⲇⲉ ⲙ̅ⲙⲁϥ ⲛⲁⲟⲩⲱⲙ ⲛ̅ⲛⲉϥⲕⲁⲣⲡⲟⲥ</td>
    </tr>

    <tr>
      <td><span style="color:#b00e23">(ⲕ︦ⲃ︦)</span> ⲡⲉⲛⲧⲁϥϩⲉ ⲉⲩⲥϩⲓⲙⲉ ⲉⲛⲁⲛⲟⲩⲥ
      ⲁϥϩⲱ ⲉⲩϩⲙⲟⲧ ⲁϥϫⲓ ⲇⲉ ⲛ̅ⲟⲩⲟⲩⲣⲟⲧ ⲉⲃⲟⲗ ϩⲓⲧⲙ̅ ⲡⲛⲟⲩⲧⲉ. ⲡⲉⲧⲛⲁⲛⲟⲩϫⲉ ⲉⲃⲟⲗ
      ⲛ̅ⲟⲩⲥϩⲓⲙⲉ ⲉⲛⲁⲛⲟⲩⲥ ⲉϥⲛⲁⲛⲟⲩϫⲉ ⲉⲃⲟⲗ ⲛ̅ϩⲉⲛⲁⲅⲁⲑⲟⲛ ⲡⲉⲧⲛⲁϭⲱ ⲇⲉ ⲙⲛ̅ ⲟⲩⲥϩⲓⲙⲉ
      ⲛ̅ⲛ̅ⲟⲉⲓⲕ ⲟⲩⲁⲑⲏⲧ ⲡⲉ ⲁⲩⲱ ⲟⲩϣⲁϥⲧ ⲡⲉ.</td>
      <td><span style="color:#b00e23">(22)</span> He that has found a good wife
      has found favours, and has received gladness from God. (22a) He that puts
      away a good wife, puts away a good thing, and he that keeps an adulteress
      is foolish and ungodly.</td>
      <td><span style="color:#b00e23">(22)</span> ὃς εὗρεν γυναῖκα ἀγαθήν,
      εὗρεν χάριτας, ἔλαβεν δὲ παρὰ θεοῦ ἱλαρότητα. (22a) ὃς ἐκβάλλει γυναῖκα
      ἀγαθήν, ἐκβάλλει τὰ ἀγαθά· ὁ δὲ κατέχων µοιχαλίδα ἄφρων καὶ ἀσεβής.</td>
      <td><span style="color:#b00e23">(ⲕ︦ⲃ︦)</span> ⲡⲉⲛⲧⲁϥϭⲓⲛⲉ ⲛ̅ⲟⲩⲥϩⲓⲙⲉ
      ⲉⲛⲁⲛⲟⲩⲥ ⲁϥϭⲓⲛⲉ ⲛ̅ⲟⲩϩⲙⲁⲧ ⲁϥϫⲓ ⲇⲉ ⲛ̅ⲟⲩⲟⲩⲣⲁⲧ ⲁⲃⲁⲗ ϩⲓⲧⲙ̅ ⲡⲛⲟⲩⲛⲧⲉ ⲡⲉⲧⲛⲁϯⲕⲉ
      ⲁⲃⲁⲗ ⲛ̅ⲟⲩⲥϩⲓⲙⲉ ⲉⲛⲁⲛⲟⲩⲥ ⲁϥⲛⲁϯⲕⲉ ⲁⲃⲁⲗ ⲛ̅ϩⲉⲛⲁⲅⲁⲑⲟⲛ ⲡⲉⲧⲛⲁϭⲟⲩ ⲇⲉ ⲙⲛ̅ ⲟⲩⲥϩⲓⲙⲉ
      ⲛ̅ⲛⲁⲉⲓⲕ ⲟⲩⲁⲑⲏⲧ ⲡⲉ ⲁⲟⲩ ⲟⲩⳉⲉϥⲧ ⲡⲉ</td>
    </tr>

    <tr>
      <td><span style="color:#b00e23">(ⲕ︦ⲅ︦)</span> ϣⲁⲣⲉ ⲧⲙⲛ̅ⲧⲁⲑⲏⲧ ⲙ̅ⲡⲣⲱⲙⲉ ⲧⲁⲕⲉ
      ⲛⲉϥϩⲓⲟⲟⲩⲉ ϣⲁϥϭⲛ̅ ⲁⲣⲓⲕⲉ ⲇⲉ ⲉⲡⲛⲟⲩⲧⲉ ϩⲙ̅ ⲡⲉϥϩⲏⲧ.</td>
      <td><span style="color:#b00e23">(19:3)</span> The folly of a man spoils
      his ways: and he blames God in his heart.</td>
      <td><span style="color:#b00e23">(19:3)</span> ἀφροσύνη ἀνδρὸς λυµαίνεται
      τὰς ὁδοὺς αὐτοῦ, τὸν δὲ θεὸν αἰτιᾶται τῇ καρδίᾳ αὐτοῦ.</td>
      <td><span style="color:#b00e23">(ⲓ︦ⲑ︦:ⲅ︦)</span> ⳉⲁⲣⲉ ⲧⲙⲛ̅ⲧⲁⲑⲏⲧ ⲙ̅ⲡⲣⲱⲙⲉ
      ⲧⲉⲕⲟ ⲛ̅ⲛⲉϥⳉⲱⲟⲩ ⳉⲁⲣⲉϥϭⲛ̅ ⲁⲣⲓⲕⲉ ⲇⲉ ⲁⲡⲛⲟⲩⲧⲉ ⳉⲙ̅ ⲡϥ̅ϩⲏⲧ</td>
    </tr>
  </table>
</body>
</html>
