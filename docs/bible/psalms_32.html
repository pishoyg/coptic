<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_33.html" rel="next">
  <link href="psalms_31.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="psalms32">Psalms 32</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲗ̅ⲃ̅. ⲫⲁ ⲇⲁⲩⲓⲇ.</span>
      </td>
      <td>ⲗ̅ⲃ̅. ⲉⲇⲁⲩⲉⲓⲇ</td>
      <td>A Psalm of David.</td>
      <td>Τῷ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ⲑⲉⲗⲏⲗ ⲙ̀ⲙⲱⲧⲉⲛ ⲛⲓⲑⲙⲏⲓ ϧⲉⲛ
      ⲡϭ̅ⲥ̅: ⲛⲏ ⲉⲧⲥⲟⲩⲧⲱⲛ ϥⲉⲣϣⲁⲩ ⲛⲱⲟⲩ ⲛ̀ϫⲉ ⲡⲓⲥⲙⲟⲩ.</td>
      <td><span style="color:#b00e23">(ⲁ︦)</span> ⲛ̅ⲇⲓⲕⲁⲓⲟⲥ ⲧⲉⲗⲏⲗ ⲙ̅ⲡϫⲟⲉⲓⲥ. ⲉⲣⲉ
      ⲡⲉⲥⲙⲟⲩ ⲡⲣⲉⲡⲉⲓ ⲛ̅ⲛⲉⲧⲥⲟⲩⲧⲱⲛ</td>
      <td><span style="color:#b00e23">(1)</span> Rejoice in the Lord, ye
      righteous; praise becomes the upright.</td>
      <td><span style="color:#b00e23">(1)</span> Ἀγαλλιᾶσθε, δίκαιοι, ἐν τῷ
      κυρίῳ· τοῖς εὐθέσι πρέπει αἴνεσις.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲱⲛϩ ⲉ̀ⲃⲟⲗ ⲙ̀ⲡϭ̅ⲥ̅ ϧⲉⲛ
      ⲟⲩⲕⲩⲑⲁⲣⲁ: ϧⲉⲛ ⲟⲩⲯⲁⲗⲧⲏⲣⲓⲟⲛ ⲙ̀ⲙⲏⲧ ⲛ̀ⲕⲁⲡ ⲁⲣⲓⲯⲁⲗⲓⲛ ⲉ̀ⲣⲟϥ. <span style=
      "color:#05537d">​(3)</span> ϩⲱⲥ ⲉ̀ⲣⲟϥ ϧⲉⲛ ⲟⲩϩⲱⲥ ⲙ̀ⲃⲉⲣⲓ:</td>
      <td><span style="color:#b00e23">(ⲃ︦)</span> ⲟⲩⲱⲛϩ̅ ⲉⲃⲟⲗ ⲙ̅ⲡϫⲟⲉⲓⲥ ϩⲛ̅
      ⲟⲩⲕⲓⲑⲁⲣⲁ. ⲯⲁⲗⲗⲉⲓ ⲉⲣⲟϥ ϩⲛ̅ ⲟⲩⲯⲁⲗⲧⲏⲣⲓⲟⲛ ⲙ̅ⲙⲏⲧ ⲛ̅ⲕⲁⲡ. ϫⲱ ⲉⲣⲟϥ ⲛ̅ⲟⲩϫⲱ
      ⲛ̅ⲃⲣ̅ⲣⲉ</td>
      <td><span style="color:#b00e23">(2)</span> Praise the Lord on the harp;
      platy to him on a psaltery of ten strings. (3) Sing to him a new
      song;</td>
      <td><span style="color:#b00e23">(2)</span> ἐξοµολογεῖσθε τῷ κυρίῳ ἐν
      κιθάρᾳ, ἐν ψαλτηρίῳ δεκαχόρδῳ ψάλατε αὐτῷ. (3) ᾄσατε αὐτῷ ᾆσµα
      καινόν,</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲁⲣⲓⲯⲁⲗⲓⲛ ⲛ̀ⲕⲁⲗⲱⲥ ϧⲉⲛ
      ⲟⲩⲉ̀ϣⲗⲏⲗⲟⲩⲓ.</td>
      <td><span style="color:#b00e23">(ⲅ︦)</span> ⲯⲁⲗⲗⲉⲓ ⲉⲣⲟϥ ⲕⲁⲗⲱⲥ ϩⲛ̅
      ⲟⲩⲗⲟⲩⲗⲁⲓ.</td>
      <td>play skillfully with a loud noise.</td>
      <td>καλῶς ψάλατε ἐν ἀλαλαγµῷ.</td>
    </tr>

    <tr>
      <td><span style="color:#b00e23">(ⲇ̅)</span> ϫⲉ ϥⲥⲟⲩⲧⲱⲛ ⲛ̀ϫⲉ ⲡⲥⲁϫⲓ
      ⲙ̀ⲡϭ̅ⲥ̅: ⲟⲩⲟϩ ⲛⲉϥϩⲃⲏⲟⲩⲓ ⲧⲏⲣⲟⲩ ϧⲉⲛ ⲟⲩⲛⲁϩϯ.</td>
      <td><span style="color:#b00e23">(ⲇ︦)</span> ϫⲉ ⲡϣⲁϫⲉ ⲙ̅ⲡϫⲟⲉⲓⲥ ⲥⲟⲩⲧⲱⲛ. ⲁⲩⲱ
      ⲛⲉϥϩⲃⲏⲩⲉ ⲧⲏⲣⲟⲩ ϣⲟⲟⲡ ϩⲛ̅ ⲟⲩⲡⲓⲥⲧⲓⲥ.</td>
      <td><span style="color:#b00e23">(4)</span> For the word of the Lord is
      right; and all his works are faithful.</td>
      <td><span style="color:#b00e23">(4)</span> ὅτι εὐθὴς ὁ λόγος τοῦ κυρίου,
      καὶ πάντα τὰ ἔργα αὐτοῦ ἐν πίστει·</td>
    </tr>

    <tr>
      <td><span style="color:#b00e23">(ⲉ̅)</span> ϥⲙⲉⲓ ⲛ̀ⲟⲩⲙⲉⲧⲛⲁⲏⲧ ⲛⲉⲙ ⲟⲩϩⲁⲡ:
      ⲡⲕⲁϩⲓ ⲙⲉϩ ⲉ̀ⲃⲟⲗ ϧⲉⲛ ⲫⲛⲁⲓ ⲙ̀ⲡϭ̅ⲥ̅.</td>
      <td><span style="color:#b00e23">(ⲉ︦)</span> ϥⲙⲉ ⲛ̅ⲧⲙⲛ̅ⲧⲛⲁ ⲙⲛ̅ ⲡϩⲁⲡ ⲡⲕⲁϩ
      ⲧⲏⲣϥ̅ ⲙⲉϩ ⲙ̅ⲡⲛⲁ ⲙ̅ⲡϫⲟⲓ̈ⲥ.</td>
      <td><span style="color:#b00e23">(5)</span> He loves mercy and judgment;
      the earth is full the mercy of the Lord.</td>
      <td><span style="color:#b00e23">(5)</span> ἀγαπᾷ ἐλεηµοσύνην καὶ κρίσιν,
      τοῦ ἐλέους κυρίου πλήρης ἡ γῆ.</td>
    </tr>

    <tr>
      <td><span style="color:#b00e23">(ⲋ̅)</span> ϧⲉⲛ ⲡⲥⲁϫⲓ ⲙ̀ⲡϭ̅ⲥ̅ ⲁⲩⲧⲁϫⲣⲟ
      ⲛ̀ϫⲉ ⲛⲓⲫⲏⲟⲩⲓ: ⲟⲩⲟϩ ⲛⲟⲩⲇⲩⲛⲁⲙⲓⲥ ⲧⲏⲣⲟⲩ ⲉ̀ⲃⲟⲗ ϩⲓⲧⲉⲛ ⲡⲓⲡⲛ̅ⲁ̅ ⲛ̀ⲧⲉ ⲣⲱϥ.</td>
      <td><span style="color:#b00e23">(ⲋ︦)</span> ⲁⲩⲱ ϩⲙ̅ ⲡⲉϥϣⲁϫⲉ ⲛ̅ⲧⲁ ⲙⲡⲏⲟⲩ
      ⲉⲧⲁϫⲣⲟ. ⲁⲩⲱ ⲛⲉⲩϭⲟⲙ ⲧⲏⲣⲟⲩ ϩⲙ̅ ⲡⲉⲡⲛⲁ ⲛ̅ⲣⲱϥ.</td>
      <td><span style="color:#b00e23">(6)</span> By the word of the Lord the
      heavens were established; and all the host of them by the breath of his
      mouth.</td>
      <td><span style="color:#b00e23">(6)</span> τῷ λόγῳ τοῦ κυρίου οἱ οὐρανοὶ
      ἐστερεώθησαν καὶ τῷ πνεύµατι τοῦ στόµατος αὐτοῦ πᾶσα ἡ δύναµις
      αὐτῶν·</td>
    </tr>

    <tr>
      <td><span style="color:#b00e23">(ⲍ̅)</span> ⲫⲏ ⲉⲧⲑⲱⲟⲩϯ ⲛ̀ⲛⲓⲙⲱⲟⲩ ⲛ̀ⲧⲉ ⲫⲓⲟⲙ
      ⲙ̀ⲫⲣⲏϯ ⲛ̀ⲟⲩⲁⲥⲕⲟⲥ: ⲟⲩⲟϩ ⲁϥⲭⲱ ⲛ̀ⲛⲓⲛⲟⲩⲛ ϧⲉⲛ ϩⲁⲛⲁϩⲱⲣ.</td>
      <td><span style="color:#b00e23">(ⲍ︦)</span> ⲡⲉⲧⲥⲱⲟⲩϩ ⲛ̅ⲙ̅ⲙⲟⲟⲩ ⲛ̅ⲑⲁⲗⲁⲥⲥⲁ
      ⲛ̅ⲑⲉ ⲛ̅ⲛⲓⲁⲥⲕⲟⲥ. ⲡⲉⲛⲧⲁϥⲕⲱ ⲛ̅ⲛ̅ⲛⲟⲩⲛ ϩⲛ̅ ⲛⲉⲩⲁϩⲱⲱⲣ.</td>
      <td><span style="color:#b00e23">(7)</span> Who gathers the waters of the
      sea as in a bottle; who lays up the deeps in treasuries.</td>
      <td><span style="color:#b00e23">(7)</span> συνάγων ὡς ἀσκὸν ὕδατα
      θαλάσσης, τιθεὶς ἐν θησαυροῖς ἀβύσσους.</td>
    </tr>

    <tr>
      <td><span style="color:#b00e23">(ⲏ̅)</span> ⲙⲁⲣⲉϥⲉⲣϩⲟϯ ϧⲁⲧϩⲏ ⲙ̀ⲡϭ̅ⲥ̅ ⲛ̀ϫⲉ
      ⲡⲕⲁϩⲓ ⲧⲏⲣϥ: ⲙⲁⲣⲟⲩⲕⲓⲙ ⲉ̀ⲃⲟⲗ ⲙ̀ⲙⲟϥ ⲛ̀ϫⲉ ⲟⲩⲟⲛ ⲛⲓⲃⲉⲛ ⲉⲧϣⲟⲡ ϧⲉⲛ
      ϯⲟⲓⲕⲟⲩⲙⲉⲛⲏ.</td>
      <td><span style="color:#b00e23">(ⲏ︦)</span> ⲙⲁⲣⲉ ⲡⲓⲕⲁϩ ⲧⲏⲣϥ̅ ⲣ̅ϩⲟⲧⲉ ϩⲏⲧϥ̅
      ⲙ̅ⲡϫⲟⲉⲓⲥ. ⲙⲁⲣⲉ ⲙⲁ ⲛⲓⲙ ⲥⲧⲱⲧ ϩⲏⲧϥ̅ ⲙⲛ̅ ⲟⲩⲟⲛ ⲛⲓⲙ ⲉⲧⲟⲩⲏϩ ⲛ̅ϩⲏⲧⲟⲩ.</td>
      <td><span style="color:#b00e23">(8)</span> Let all the earth fear the
      Lord; and let all that dwell in the world be moved because of him.</td>
      <td><span style="color:#b00e23">(8)</span> φοβηθήτω τὸν κύριον πᾶσα ἡ γῆ,
      ἀπ’ αὐτοῦ δὲ σαλευθήτωσαν πάντες οἱ κατοικοῦντες τὴν οἰκουµένην·</td>
    </tr>

    <tr>
      <td><span style="color:#b00e23">(ⲑ̅)</span> ϫⲉ ⲛ̀ⲑⲟϥ ⲁϥϫⲟⲥ ⲟⲩⲟϩ ⲁⲩϣⲱⲡⲓ:
      ⲛ̀ⲑⲟϥ ⲁϥϩⲟⲛϩⲉⲛ ⲟⲩⲟϩ ⲁⲩⲥⲱⲛⲧ.</td>
      <td><span style="color:#b00e23">(ⲑ︦)</span> ϫⲉ ⲛ̅ⲧⲟϥ ⲡⲉⲛⲧⲁϥϫⲟⲟⲥ ⲁⲩϣⲱⲡⲉ.
      ⲛ̅ⲧⲟϥ ⲡⲉⲛⲧⲁϥϩⲱⲛ ⲁⲩⲱ ⲁⲩⲥⲱⲛⲧ̅.</td>
      <td><span style="color:#b00e23">(9)</span> For he spoke, and they were
      made; he commanded, and they were created.</td>
      <td><span style="color:#b00e23">(9)</span> ὅτι αὐτὸς εἶπεν, καὶ
      ἐγενήθησαν, αὐτὸς ἐνετείλατο, καὶ ἐκτίσθησαν.</td>
    </tr>

    <tr>
      <td><span style="color:#b00e23">(ⲓ̅)</span> ⲡϭ̅ⲥ̅ ⲛⲁϫⲉⲣ ⲛⲓⲥⲟϭⲛⲓ ⲛ̀ⲧⲉ
      ⲛⲓⲉⲑⲛⲟⲥ ⲉ̀ⲃⲟⲗ: ⲟⲩⲟϩ ϥⲛⲁϣⲱϣϥ ⲛ̀ⲛⲓⲙⲟⲕⲙⲉⲕ ⲛ̀ⲧⲉ ϩⲁⲛⲗⲁⲟⲥ: ⲟⲩⲟϩ ϥⲛⲁϣⲱϣϥ
      ⲙ̀ⲡⲓⲥⲟϭⲛⲓ ⲛ̀ⲧⲉ ⲛⲓⲁⲣⲭⲱⲛ. <span style="color:#05537d">(11)</span> ⲡⲥⲟϭⲛⲓ ⲇⲉ
      ⲛ̀ⲑⲟϥ ⲙ̀ⲡϭ̅ⲥ̅ ϣⲟⲡ ϣⲁ ⲉⲛⲉϩ:</td>
      <td><span style="color:#b00e23">(ⲓ︦)</span> ⲡϫⲟⲉⲓⲥ ⲛⲁϫⲱⲱⲣⲉ ⲉⲃⲟⲗ ⲙ̅ⲡϣⲟϫⲛⲉ
      ⲛ̅ⲛ̅ϩⲉⲑⲛⲟⲥ. ϥⲛⲁⲁⲑⲉⲧⲉⲓ ⲛ̅ⲙ̅ⲙⲉⲉⲩⲉ ⲛ̅ⲛ̅ⲗⲁⲟⲥ. ⲁⲩⲱ ϥⲛⲁⲁⲑⲉⲧⲉⲓ ⲛ̅ⲛ̅ϣⲟϫⲛⲉ
      ⲛ̅ⲛ̅ⲁⲣⲭⲱⲛ. ⲡϣⲟϫⲛⲉ ⲛ̅ⲧⲟϥ ⲙ̅ⲡϫⲟⲉⲓⲥ ϣⲟⲟⲡ ϣⲁ ⲉⲛⲉϩ.</td>
      <td><span style="color:#b00e23">(10)</span> The Lord frustrates the
      counsels of the nations; he brings to nought also the reasonings of the
      peoples, and brings to nought the counsels of princes.</td>
      <td><span style="color:#b00e23">(10)</span> κύριος διασκεδάζει βουλὰς
      ἐθνῶν, ἀθετεῖ δὲ λογισµοὺς λαῶν καὶ ἀθετεῖ βουλὰς ἀρχόντων·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲛⲓⲙⲟⲕⲙⲉⲕ ⲛ̀ⲧⲉ ⲡⲉϥϩⲏⲧ
      ⲓⲥϫⲉⲛ ϫⲱⲟⲩ ϣⲁ ϫⲱⲟⲩ.</td>
      <td><span style="color:#b00e23">(ⲓ︦ⲁ︦)</span> ⲙ̅ⲙⲉⲉⲩⲉ ⲙ̅ⲡⲉϥϩⲏⲧ ϫⲓⲛ ⲟⲩϫⲱⲙ
      ϣⲁ ⲟⲩϫⲱⲙ.</td>
      <td><span style="color:#b00e23">(11)</span> But the counsel of the Lord
      endures for ever, the thoughts of his heart from generation to
      generation.</td>
      <td><span style="color:#b00e23">(11)</span> ἡ δὲ βουλὴ τοῦ κυρίου εἰς τὸν
      αἰῶνα µένει, λογισµοὶ τῆς καρδίας αὐτοῦ εἰς γενεὰν καὶ γενεάν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲱⲟⲩⲛⲓⲁⲧϥ ⲙ̀ⲡⲓϣⲗⲟⲗ ⲉⲧⲉ ⲡϭ̅ⲥ̅
      ⲡⲉ ⲡⲉϥⲛⲟⲩϯ: ⲡⲓⲗⲁⲟⲥ ⲉⲧⲁϥⲥⲟⲧⲡϥ ⲛⲁϥ ⲉⲩⲕⲗⲏⲣⲟⲛⲟⲙⲓⲁ.</td>
      <td><span style="color:#b00e23">(ⲓ︦ⲃ︦)</span> ⲛⲁⲓⲁⲧϥ̅ ⲙ̅ⲡϩⲉⲑⲛⲟⲥ ⲉⲡϫⲟⲉⲓⲥ
      ⲡⲉ ⲡⲉϥⲛⲟⲩⲧⲉ. ⲡⲗⲁⲟⲥ ⲉⲛⲧⲁ ⲡϫⲟⲉⲓⲥ ⲥⲟⲧⲡϥ̅ ⲉⲩⲕⲗⲏⲣⲟⲛⲟⲙⲓⲁ ⲛⲁϥ.</td>
      <td><span style="color:#b00e23">(12)</span> Blessed is the nation whose
      God is the Lord; the people whom he has chosen for his own
      inheritance.</td>
      <td><span style="color:#b00e23">(12)</span> µακάριον τὸ ἔθνος, οὗ ἐστιν
      κύριος ὁ θεὸς αὐτοῦ, λαός, ὃν ἐξελέξατο εἰς κληρονοµίαν ἑαυτῷ.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲁ ⲡϭ̅ⲥ̅ ϫⲟⲩϣⲧ ⲉ̀ⲃⲟⲗ ϧⲉⲛ ⲧⲫⲉ
      ⲁϥⲛⲁⲩ ⲉ̀ⲛⲓϣⲏⲣⲓ ⲧⲏⲣⲟⲩ ⲛ̀ⲧⲉ ⲛⲓⲣⲱⲙⲓ:</td>
      <td><span style="color:#b00e23">(ⲓ︦ⲅ︦)</span> ⲁ ⲡϫⲟⲉⲓⲥ ϭⲱϣⲧ̅ ⲉⲃⲟⲗ ϩⲛ̅ ⲧⲡⲉ
      ⲉⲛⲁⲩ ⲉⲛ̅ϣⲏⲣⲉ ⲧⲏⲣⲟⲩ ⲛ̅ⲛ̅ⲣⲱⲙⲉ.</td>
      <td><span style="color:#b00e23">(13)</span> The Lord looks out of heaven;
      he beholds all the sons of men.</td>
      <td><span style="color:#b00e23">(13)</span> ἐξ οὐρανοῦ ἐπέβλεψεν ὁ
      κύριος, εἶδεν πάντας τοὺς υἱοὺς τῶν ἀνθρώπων·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(13)</span> ⲉ̀ⲃⲟⲗ ϧⲉⲛ ⲡⲉϥⲙⲁⲛϣⲱⲡⲓ ⲉⲧⲥⲉⲃⲧⲱⲧ ⲁϥϫⲟⲩϣⲧ ⲉ̀ϫⲉⲛ
      ⲟⲩⲟⲛ ⲛⲓⲃⲉⲛ ⲉⲧϣⲟⲡ ϩⲓϫⲉⲛ ⲡⲕⲁϩⲓ.</td>
      <td><span style="color:#b00e23">(ⲓ︦ⲇ︦)</span> ⲉⲃⲟⲗ ϩⲙ̅ ⲡⲉϥⲙⲁⲛ̅ϣⲱⲡⲉ
      ⲉⲧⲥⲃ̅ⲧⲱⲧ ⲁϥϭⲱϣⲧ̅ ⲉϫⲛ̅ ⲛⲉⲧⲟⲩⲏϩ ⲧⲏⲣⲟⲩ ϩⲙ̅ ⲡⲕⲁϩ.</td>
      <td><span style="color:#b00e23">(14)</span> He looks from his prepared
      habitation on all the dwellers on the earth;</td>
      <td><span style="color:#b00e23">(14)</span> ἐξ ἑτοίµου κατοικητηρίου
      αὐτοῦ ἐπέβλεψεν ἐπὶ πάντας τοὺς κατοικοῦντας τὴν γῆν,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(14)</span> ⲫⲏ ⲉⲧⲁϥⲙⲟⲩⲛⲕ ⲛ̀ⲛⲟⲩϩⲏⲧ ⲙ̀ⲙⲁⲩⲁⲧϥ: ⲫⲏ ⲉⲧⲕⲁϯ
      ⲉ̀ⲛⲟⲩϩⲃⲏⲟⲩⲓ ⲧⲏⲣⲟⲩ:</td>
      <td><span style="color:#b00e23">(ⲓ︦ⲉ︦)</span> ⲡⲉⲛⲧⲁϥⲡⲗⲁⲥⲥⲉ ⲙⲁⲩⲁⲁϥ
      ⲛ̅ⲛⲉⲩϩⲏⲧ ⲡⲉⲧⲉⲓⲙⲉ ⲉⲛⲉⲩϩⲃⲏⲩⲉ ⲧⲏⲣⲟⲩ</td>
      <td><span style="color:#b00e23">(15)</span> who fashioned their hearts
      alone; who understands all their works.</td>
      <td><span style="color:#b00e23">(15)</span> ὁ πλάσας κατὰ µόνας τὰς
      καρδίας αὐτῶν, ὁ συνιεὶς εἰς πάντα τὰ ἔργα αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(14)</span> ⲛ̀ⲛⲉϥⲛⲟϩⲉⲙ ⲛ̀ϫⲉ ⲟⲩⲟⲩⲣⲟ ⲉⲑⲃⲉ ⲟⲩⲛⲓϣϯ ⲛ̀ϫⲟⲙ.
      <span style="color:#05537d">(15)</span> ⲟⲩⲟϩ ⲛ̀ⲛⲉϥⲟⲩϫⲁⲓ ⲛ̀ϫⲉ ⲟⲩⲁⲫⲱⲫ ϧⲉⲛ
      ⲡⲁϣⲁⲓ ⲛ̀ⲧⲉ ⲧⲉϥⲙⲉⲧϫⲱⲣⲓ:</td>
      <td><span style="color:#b00e23">(ⲓ︦ⲋ︦)</span> ⲙⲛ̅ ⲟⲩⲣ̅ⲣⲟ ⲛⲁⲟⲩϫⲁⲓ ⲉⲧⲃⲉ
      ⲧⲉϥⲛⲟϭ ⲛ̅ϭⲟⲙ. ⲁⲩⲱ ⲙⲛ ⲟⲩϫⲱⲱⲣⲉ ⲛⲁⲛⲟⲩϩⲙ̅ ϩⲙ̅ ⲡⲁϣⲁⲓ ⲛ̅ⲧⲉϥⲛⲟⲙⲧⲉ.</td>
      <td><span style="color:#b00e23">(16)</span> A king is not saved by reason
      of a great host; and a giant shall not be delivered by the greatness of
      his strength.</td>
      <td><span style="color:#b00e23">(16)</span> οὐ σῴζεται βασιλεὺς διὰ
      πολλὴν δύναµιν, καὶ γίγας οὐ σωθήσεται ἐν πλήθει ἰσχύος αὐτοῦ·</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(15)</span> ⲟⲩⲙⲉⲑⲛⲟⲩϫ ⲡⲉ ⲉ̀ⲟⲩϩⲑⲟ ⲉ̀ⲟⲩϫⲁⲓ: ⲛ̀ⲛⲉϥⲛⲟϩⲉⲙ
      ⲉ̀ⲃⲟⲗ ϧⲉⲛ ⲡⲁϣⲁⲓ ⲛ̀ⲧⲉ ⲧⲉϥϫⲟⲙ.</td>
      <td><span style="color:#b00e23">(ⲓ︦ⲍ︦)</span> ⲙⲛ̅ ⲟⲩϩⲧⲟ ⲛ̅ϩⲟⲧ ⲉⲩⲟⲩϫⲁⲓ.
      ⲛϥ̅ⲛⲁⲛⲟⲩϩⲙ̅ ⲁⲛ ϩⲙ̅ ⲡⲁϣⲁⲓ ⲛ̅ⲧⲉϥϭⲟⲙ.</td>
      <td><span style="color:#b00e23">(17)</span> A horse is vain for safety;
      neither shall he be delivered by the greatness of his power.</td>
      <td><span style="color:#b00e23">(17)</span> ψευδὴς ἵππος εἰς σωτηρίαν, ἐν
      δὲ πλήθει δυνάµεως αὐτοῦ οὐ σωθήσεται.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> <span style=
      "color:#05537d">(16)</span> ϩⲏⲡⲡⲉ ⲓⲥ ⲛⲉⲛⲃⲁⲗ ⲙ̀ⲡϭ̅ⲥ̅ ⲉ̀ϫⲉⲛ ⲛⲏ ⲉⲧⲉⲣϩⲟϯ
      ϧⲁⲧⲉϥϩⲏ ⲟⲩⲟϩ ⲛⲏ ⲇⲉ ⲉⲧⲉⲣϩⲉⲗⲡⲓⲥ ⲉ̀ⲡⲉϥⲛⲁⲓ:</td>
      <td><span style="color:#b00e23">(ⲓ︦ⲏ︦)</span> ⲉⲓⲥ ⲛ̅ⲃⲁⲗ ⲙ̅ⲡϫⲟⲉⲓⲥ ϭⲱϣⲧ̅
      ⲉϫⲛ̅ ⲛⲉⲧⲣ̅ϩⲟⲧⲉ ϩⲏⲧϥ̅. ⲛⲉⲧⲕⲱ ⲛ̅ϩⲧⲏⲩ ⲉⲡⲉϥⲛⲁ</td>
      <td><span style="color:#b00e23">(18)</span> Behold, the eyes of the Lord
      are on them that fear him, those that hope in his mercy;</td>
      <td><span style="color:#b00e23">(18)</span> ἰδοὺ οἱ ὀφθαλµοὶ κυρίου ἐπὶ
      τοὺς φοβουµένους αὐτὸν τοὺς ἐλπίζοντας ἐπὶ τὸ ἔλεος αὐτοῦ</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> <span style=
      "color:#05537d">(16)</span> ⲉ̀ⲛⲟϩⲉⲙ ⲛ̀ⲛⲟⲩⲯⲩⲭⲏ ⲉ̀ⲃⲟⲗ ϧⲉⲛ ⲫⲙⲟⲩ ⲟⲩⲟϩ
      ⲉ̀ϣⲁⲛⲟⲩϣⲟⲩ ϧⲉⲛ ⲟⲩϩⲃⲱⲛ</td>
      <td><span style="color:#b00e23">(ⲓ︦ⲑ︦)</span> ⲉⲧⲟⲩϫⲉ ⲛⲉⲩⲯⲩⲭⲏ ⲉⲃⲟⲗ ϩⲙ̅
      ⲡⲙⲟⲩ. ⲁⲩⲱ ⲉⲥⲁⲛⲟⲩϣⲟⲩ ϩⲙ̅ ⲡϩⲉⲃⲱⲱⲛ.</td>
      <td><span style="color:#b00e23">(19)</span> to deliver their souls from
      death, and to keep them alive in famine.</td>
      <td><span style="color:#b00e23">(19)</span> ῥύσασθαι ἐκ θανάτου τὰς ψυχὰς
      αὐτῶν καὶ διαθρέψαι αὐτοὺς ἐν λιµῷ.</td>
    </tr>

    <tr>
      <td><span style="color:#b00e23">(ⲕ̅)</span> <span style=
      "color:#05537d">(17)</span> ⲧⲉⲛⲯⲩⲭⲏ ϫⲟⲩϣⲧ ⲉ̀ⲃⲟⲗ ϧⲁⲧϩⲏ ⲙ̀ⲡϭ̅ⲥ̅ ⲛ̀ⲥⲏⲟⲩ
      ⲛⲓⲃⲉⲛ: ϫⲉ ⲛ̀ⲑⲟϥ ⲡⲉ ⲡⲉⲛⲃⲟⲏⲑⲟⲥ ⲟⲩⲟϩ ⲡⲉⲛⲛⲁϣϯ.</td>
      <td><span style="color:#b00e23">(ⲕ︦)</span> ⲧⲉⲛⲯⲩⲭⲏ ⲛⲁϩⲩⲡⲟⲙⲉⲓⲛⲉ ⲉⲡϫⲟⲉⲓⲥ.
      ϫⲉ ⲡⲉⲛⲃⲟⲏⲑⲟⲥ ⲡⲉ ⲁⲩⲱ ⲧⲉⲛⲛⲁϣⲧⲉ ⲡⲉ.</td>
      <td><span style="color:#b00e23">(20)</span> Our soul waits on the Lord;
      for he is our helper and defender.</td>
      <td><span style="color:#b00e23">(20)</span> ἡ ψυχὴ ἡµῶν ὑποµένει τῷ
      κυρίῳ, ὅτι βοηθὸς καὶ ὑπερασπιστὴς ἡµῶν ἐστιν·</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> <span style=
      "color:#05537d">(18)</span> ⲟⲩⲟϩ ⲛ̀ϩⲣⲏⲓ ⲛ̀ϧⲏⲧϥ ⲉϥⲉ̀ⲟⲩⲛⲟϥ ⲛ̀ϫⲉ ⲡⲉⲛϩⲏⲧ: ϫⲉ
      ⲁⲛⲉⲣϩⲉⲗⲡⲓⲥ ⲉ̀ⲡⲉϥⲣⲁⲛ ⲉⲑⲟⲩⲁⲃ.</td>
      <td><span style="color:#b00e23">(ⲕ︦ⲁ︦)</span> ϫⲉ ⲉⲣⲉ ⲡⲉⲛϩⲏⲧ ⲛⲁⲉⲩⲫⲣⲁⲛⲉ
      ⲛ̅ϩⲏⲧϥ̅. ⲁⲩⲱ ⲛ̅ⲧⲁⲛⲛⲁϩⲧⲉ ϩⲙ̅ ⲡⲉϥⲣⲁⲛ ⲉⲧⲟⲩⲁⲁⲃ.</td>
      <td><span style="color:#b00e23">(21)</span> For our heart shall rejoice
      in him, and we have hoped in his holy name.</td>
      <td><span style="color:#b00e23">(21)</span> ὅτι ἐν αὐτῷ εὐφρανθήσεται ἡ
      καρδία ἡµῶν, καὶ ἐν τῷ ὀνόµατι τῷ ἁγίῳ αὐτοῦ ἠλπίσαµεν.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> <span style=
      "color:#05537d">(19)</span> ⲙⲁⲣⲉ ⲡⲉⲕⲛⲁⲓ ϣⲱⲡⲓ ϩⲓϫⲱⲛ ⲡϭ̅ⲥ̅ ⲙ̀ⲫⲣⲏϯ
      ⲉⲧⲁⲛⲉⲣϩⲉⲗⲡⲓⲥ ⲉ̀ⲣⲟⲕ.</td>
      <td><span style="color:#b00e23">(ⲕ︦ⲃ︦)</span> ⲉⲣⲉ ⲡⲉⲕⲛⲁ ⲡϫⲟⲉⲓⲥ ϣⲱⲡⲉ ⲉϫⲱⲛ.
      ⲕⲁⲧⲁ ⲑⲉ ⲉⲛⲧⲁⲛϩⲉⲗⲡⲓⲍⲉ ⲉⲣⲟⲕ.</td>
      <td><span style="color:#b00e23">(22)</span> Let thy mercy, O Lord, be
      upon us, according as we have hoped in thee.</td>
      <td><span style="color:#b00e23">(22)</span> γένοιτο τὸ ἔλεός σου, κύριε,
      ἐφ’ ἡµᾶς, καθάπερ ἠλπίσαµεν ἐπὶ σέ.</td>
    </tr>
  </table>
</body>
</html>
