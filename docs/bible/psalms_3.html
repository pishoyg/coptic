<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_4.html" rel="next">
  <link href="psalms_2.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="psalms_3">Psalms 3</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲅ̅. ⲛ̀ⲧⲉ ⲇⲁⲩⲓⲇ. ⲉϥⲫⲏⲧ ⲉ̀ⲃⲟⲗ
      ϧⲁⲧϩⲏ ⲙ̀ⲡϩⲟ ⲛ̀ⲁⲃⲉⲥⲥⲁⲗⲱⲙ ⲡⲉϥϣⲏⲣⲓ.</span>
      </td>
      <td><span style="color:#000000">ⲅ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ ⲛ̅ⲧⲉⲣⲉϥⲡⲱⲧ ϩⲏⲧϥ̅
      ⲛ̅ⲁⲃⲉⲥⲁⲗⲱⲙ ⲡⲉϥϣⲏⲣⲉ:</span>
      </td>
      <td><span style="color:#000000">A Psalm of David, when he fled from the
      presence of his son Abessalom.</span>
      </td>
      <td><span style="color:#000000">Ψαλµὸς τῷ Δαυιδ, ὁπότε ἀπεδίδρασκεν ἀπὸ
      προσώπου Αβεσσαλωµ τοῦ υἱοῦ αὐτοῦ.</span>
      </td>
    </tr>

    <tr>
      <td><span style="color:#b00e23">(ⲁ̅)</span> ⲡϭ̅ⲥ̅ ⲉⲑⲃⲉ ⲟⲩ ⲁⲩⲁϣⲁⲓ ⲛ̀ϫⲉ ⲛⲏ
      ⲉⲧϩⲟϫϩⲉϫ ⲙ̀ⲙⲟⲓ. ⲟⲩⲙⲏϣ ⲁⲩⲧⲱⲟⲩⲛⲟⲩ ⲉ̀ϩⲣⲏⲓ ⲉ̀ϫⲱⲓ.</td>
      <td><span style="color:#b00e23">(ⲁ︦)</span> ⲡϫⲟⲉⲓⲥ ⲉⲧⲃⲉ ⲟⲩ ⲁⲩⲁϣⲁⲓ ⲛ̅ϭⲓ
      ⲛⲉⲧⲑⲗⲓⲃⲉ ⲙ̅ⲙⲟⲓ. ⲁ ϩⲁϩ ⲧⲱⲟⲩⲛ ⲉϩⲣⲁⲓ ⲉϫⲱⲓ.</td>
      <td><span style="color:#b00e23">(1)</span> O Lord, why are they that
      afflict me multiplied? many rise up against me.</td>
      <td><span style="color:#b00e23">(1)</span> Κύριε, τί ἐπληθύνθησαν οἱ
      θλίβοντές µε; πολλοὶ ἐπανίστανται ἐπ’ ἐµέ·</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲟⲩⲟⲛ ⲟⲩⲙⲏϣ ϫⲱ ⲙ̀ⲙⲟⲥ ⲛ̀ⲧⲁⲯⲩⲭⲏ ϫⲉ ⲙ̀ⲙⲟⲛ ⲟⲩϫⲁⲓ
      ϣⲟⲡ ⲛⲁϥ ϧⲉⲛ ⲡⲉϥⲛⲟⲩϯ.</td>
      <td><span style="color:#b00e23">(ⲃ︦)</span> ⲟⲩⲛ ϩⲁϩ ϫⲱ ⲙ̅ⲙⲟⲥ ⲛ̅ⲧⲁⲯⲩⲭⲏ ϥⲉ
      ⲙⲛ̅ⲧϥⲟⲩϫⲁⲓ ⲙ̅ⲙⲁⲩ ⲛ̅ⲛⲁϩⲣⲙ̅ ⲡⲉϥⲛⲟⲩⲧⲉ ⲇⲓⲁⲯⲁⲗⲙⲁ:</td>
      <td><span style="color:#b00e23">(2)</span> Many say concerning my soul,
      There is no deliverance for him in his God. Pause.</td>
      <td><span style="color:#b00e23">(2)</span> πολλοὶ λέγουσιν τῇ ψυχῇ µου
      Οὐκ ἔστιν σωτηρία αὐτῷ ἐν τῷ θεῷ αὐτοῦ. διάψαλµα.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲛ̀ⲑⲟⲕ ⲇⲉ ⲡϭ̅ⲥ̅. ⲛ̀ⲑⲟⲕ ⲡⲉ ⲡⲁⲣⲉϥϣⲟⲡⲧ ⲉ̀ⲣⲟⲕ ⲡⲁⲱⲟⲩ
      ⲟⲩⲟϩ ⲡϭⲓⲥⲓ ⲛ̀ⲧⲉ ⲧⲁⲁⲫⲉ.</td>
      <td><span style="color:#b00e23">(ⲅ︦)</span> ⲛ̅ⲧⲕ̅ ⲇⲉ ⲡϫⲟⲉⲓⲥ ⲛ̅ⲧⲕ̅
      ⲡⲁⲣⲉϥϣⲟⲡⲧ̅ ⲉⲣⲟⲕ. ⲛ̅ⲧⲕ̅ ⲡⲁⲉⲟⲟⲩ ⲁⲩⲱ ⲉⲧϫⲓⲥⲉ ⲛ̅ⲧⲁⲁⲡⲉ.</td>
      <td><span style="color:#b00e23">(3)</span> But thou, O Lord, art my
      helper: my glory, and the one that lifts up my head.</td>
      <td><span style="color:#b00e23">(3)</span> σὺ δέ, κύριε, ἀντιλήµπτωρ µου
      εἶ, δόξα µου καὶ ὑψῶν τὴν κεφαλήν µου.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ϧⲉⲛ ⲡⲁϧⲣⲱⲟⲩ ⲁⲓⲱϣ ⲟⲩⲃⲉ ⲡϭ̅ⲥ̅ ⲟⲩⲟϩ ⲁϥⲥⲱⲧⲉⲙ ⲉ̀ⲣⲟⲓ
      ⲉ̀ⲃⲟⲗ ϧⲉⲛ ⲡⲉϥⲧⲱⲟⲩ ⲉⲑⲟⲩⲁⲃ.</td>
      <td><span style="color:#b00e23">(ⲇ︦)</span> ϩⲛ̅ ⲧⲁⲥⲙⲏ ⲁⲓϫⲓϣⲕⲁⲕ ⲉϩⲣⲁⲓ
      ⲉⲡϫⲟⲉⲓⲥ. ⲁⲩⲱ ⲁϥⲥⲱⲧⲙ̅ ⲉⲣⲟⲓ̈ ⲉⲃⲟⲗ ϩⲙ̅ ⲡⲉϥⲧⲟⲟⲩ ⲉⲧⲟⲩⲁⲁⲃ ⲇⲓⲁⲯⲁⲗⲙⲁ.</td>
      <td><span style="color:#b00e23">(4)</span> I cried to the Lord with my
      voice, and he heard me out of his holy mountain. Pause.</td>
      <td><span style="color:#b00e23">(4)</span> φωνῇ µου πρὸς κύριον ἐκέκραξα,
      καὶ ἐπήκουσέν µου ἐξ ὄρους ἁγίου αὐτοῦ. διάψαλµα.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(4)</span> ⲁ̀ⲛⲟⲕ ⲇⲉ ⲁⲓⲉⲛⲕⲟⲧ ⲟⲩⲟϩ ⲁⲓϩⲱⲣⲡ ⲟⲩⲟϩ ⲁⲓⲧⲱⲛⲧ ϫⲉ
      ⲡϭ̅ⲥ̅ ⲡⲉⲑⲛⲁϣⲟⲡⲧ ⲉ̀ⲣⲟϥ.</td>
      <td><span style="color:#b00e23">(ⲉ︦)</span> ⲁⲛⲟⲕ ⲇⲉ ⲁⲓⲛ̅ⲕⲟⲧⲕ̅ ⲁⲩⲱ
      ⲁⲓ̈ⲱⲃϣ̅. ⲁⲓ̈ⲧⲱⲟⲩⲛ ϫⲉ ⲡϫⲟⲉⲓⲥ ⲡⲉⲧⲛⲁϣⲟⲡⲧ̅ ⲉⲣⲟϥ.</td>
      <td><span style="color:#b00e23">(5)</span> I lay down and slept; I
      awaked; for the Lord will help me.</td>
      <td><span style="color:#b00e23">(5)</span> ἐγὼ ἐκοιµήθην καὶ ὕπνωσα·
      ἐξηγέρθην, ὅτι κύριος ἀντιλήµψεταί µου.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(5)</span> ⲛ̀ⲛⲁⲉⲣϩⲟϯ ϧⲁⲧϩⲏ ⲛ̀ϩⲁⲛⲑⲃⲁ ⲙ̀ⲙⲏϣ ⲛⲏ ⲉⲧⲕⲱϯ ⲉ̀ⲣⲟⲓ
      ⲉⲧⲧⲱⲟⲩⲛ ⲙ̀ⲙⲱⲟⲩ ⲉ̀ϩⲣⲏⲓ ⲉ̀ϫⲱⲓ.</td>
      <td><span style="color:#b00e23">(ⲋ︦)</span> ⲛ̅ϯⲛⲁⲣ̅ϩⲟⲧⲉ ⲁⲛ ϩⲏⲧⲟⲩ ⲛ̅ϩⲉⲛⲧⲃⲁ
      ⲛ̅ⲗⲁⲟⲥ ⲉⲩϯ ⲟⲩⲃⲏⲓ ⲙ̅ⲡⲁⲕⲱⲧⲉ.</td>
      <td><span style="color:#b00e23">(6)</span> I will not be afraid of ten
      thousands of people, who beset me round about.</td>
      <td><span style="color:#b00e23">(6)</span> οὐ φοβηθήσοµαι ἀπὸ µυριάδων
      λαοῦ τῶν κύκλῳ συνεπιτιθεµένων µοι.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(6)</span> ⲧⲱⲛⲕ ⲡϭ̅ⲥ̅ ⲛⲁϩⲙⲉⲧ ⲡⲁⲛⲟⲩϯ. ϫⲉ ⲛ̀ⲑⲟⲕ ⲁⲕϣⲁⲣⲓ
      ⲉ̀ⲟⲩⲟⲛ ⲛⲓⲃⲉⲛ ⲉⲧⲟⲓ ⲛ̀ϫⲁϫⲓ ⲉ̀ⲣⲟⲓ ϧⲉⲛ ⲟⲩⲙⲉⲧⲉⲫⲗⲏⲟⲩ. <span style=
      "color:#05537d">(7)</span> ⲛⲓⲛⲁϫϩⲓ ⲛ̀ⲧⲉ ⲛⲓⲣⲉϥⲉⲣⲛⲟⲃⲓ ⲁⲕϧⲉⲙϧⲱⲙⲟⲩ.</td>
      <td><span style="color:#b00e23">(ⲍ︦)</span> ⲧⲱⲟⲩⲛ ⲡϫⲟⲉⲓⲥ ⲙⲁⲧⲟⲩϫⲟⲓ̈
      ⲡⲁⲛⲟⲩⲧⲉ. ϫⲉ ⲛ̅ⲧⲟⲕ ⲡⲉ ⲛ̅ⲧⲁⲕⲡⲁⲧⲁⲥⲥⲉ ⲛ̅ⲟⲩⲟⲛ ⲛⲓⲙ ⲉⲧⲟ ⲛϫⲁϫⲉ ⲉⲣⲟⲓ ⲉⲡϫⲓⲛϫⲏ:
      ⲛ̅ⲟⲃϩⲉ ⲛ̅ⲛ̅ⲣⲉϥⲣ̅ⲛⲟⲃⲉ ⲁⲕⲟⲩⲟϣϥⲟⲩ</td>
      <td><span style="color:#b00e23">(7)</span> Arise, Lord; deliver me, my
      God: for thou hast smitten all who were without cause mine enemies; thou
      hast broken the teeth of sinners.</td>
      <td><span style="color:#b00e23">(7)</span> ἀνάστα, κύριε, σῶσόν µε, ὁ
      θεός µου, ὅτι σὺ ἐπάταξας πάντας τοὺς ἐχθραίνοντάς µοι µαταίως, ὀδόντας
      ἁµαρτωλῶν συνέτριψας.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(7)</span> ⲫⲁ ⲡϭ̅ⲥ̅ ⲡⲉ ⲡⲓⲟⲩϫⲁⲓ ⲟⲩⲟϩ ⲡⲉϥⲥⲙⲟⲩ ⲉ̀ϫⲉⲛ
      ⲡⲉϥⲗⲁⲟⲥ.</td>
      <td><span style="color:#b00e23">(ⲏ︦)</span> ⲡⲁ ⲡϫⲟⲉⲓⲥ ⲡⲉ ⲡⲟⲩϫⲁⲓ ⲁⲩⲱ
      ⲡⲉⲕⲟⲩⲱϣ ⲉϫⲙ̅ ⲡⲉⲕⲗⲁⲟⲥ.</td>
      <td><span style="color:#b00e23">(8)</span> Deliverance is the Lord’s, and
      thy blessing is upon thy people.</td>
      <td><span style="color:#b00e23">(8)</span> τοῦ κυρίου ἡ σωτηρία, καὶ ἐπὶ
      τὸν λαόν σου ἡ εὐλογία σου.</td>
    </tr>
  </table>
</body>
</html>
