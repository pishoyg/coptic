<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_24.html" rel="next">
  <link href="job_22.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="job_23">Job 23</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁϥⲉ̀ⲣⲟⲩⲱ ⲛ̀ϫⲉ ⲓⲱⲃ ⲡⲉϫⲁϥ</td>
      <td class="language Sahidic"><span style="color:#b00e23">(ⲁ︦)</span> ⲁ
      ⲓ̈ⲱⲃ ⲇⲉ ⲟⲩⲱϣⲃ̅ ⲉϥϫⲱ ⲙ̅ⲙⲟⲥ</td>
      <td class="language English"><span style="color:#b00e23">(1)</span> Then
      Job answered and said,</td>
      <td class="language Greek"><span style="color:#b00e23">(1)</span>
      Ὑπολαβὼν δὲ Ιωβ λέγει</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲕⲉ ⲅⲁⲣ ϯⲉⲙⲓ ϫⲉ ⲡⲁⲥⲟϩⲓ ⲟⲩⲉ̀ⲃⲟⲗ ϩⲓⲧⲟⲧϥ ⲡⲉ ⲟⲩⲟϩ ⲧⲉϥϫⲓϫ ⲁⲥϩⲣⲟϣ ⲉ̀ϫⲉⲛ
      ⲡⲁϥⲓⲁϩⲟⲙ</td>
      <td class="language Sahidic"><span style="color:#b00e23">(ⲃ︦)</span> ϫⲉ
      ϯⲥⲟⲟⲩⲛ ϩⲱ ϫⲉ ⲉⲣⲉ ⲡⲁϫⲡⲓⲟ ϩⲛ̅ ⲛⲁϭⲓϫ. ⲁⲩⲱ ⲁ ⲧⲉϥϭⲓϫ ϩⲣⲟϣ ⲉϫⲙ̅ ⲡⲁⲁϣⲁϩⲟⲙ.</td>
      <td class="language English"><span style="color:#b00e23">(2)</span> Yea,
      I know that pleading is out of my reach; and his hand has been made heavy
      upon my groaning.</td>
      <td class="language Greek"><span style="color:#b00e23">(2)</span> Καὶ δὴ
      οἶδα ὅτι ἐκ χειρός µου ἡ ἔλεγξίς ἐστιν, καὶ ἡ χεὶρ αὐτοῦ βαρεῖα γέγονεν
      ἐπ’ ἐµῷ στεναγµῷ.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ⲛⲓⲙ
      ⲅⲁⲣ ⲉⲧⲛⲁⲉⲙⲓ ϫⲉ ϯⲛⲁϫⲉⲙϥ ⲟⲩⲟϩ ϫⲉ ϯⲛⲁⲓ ϣⲁ ⲡϫⲱⲕ</td>
      <td class="language Sahidic"><span style="color:#b00e23">(ⲅ︦)</span> ⲛⲓⲙ
      ⲅⲁⲣ ⲡⲉⲧⲥⲟⲟⲩⲛ ϫⲉ ϯⲛⲁϩⲉ ⲉⲣⲟϥ. ⲁⲩⲱ ϯⲛⲏⲩ ϣⲁⲃⲟⲗ.</td>
      <td class="language English"><span style="color:#b00e23">(3)</span> Who
      would then know that I might find him, and come to an end of the
      matter?</td>
      <td class="language Greek"><span style="color:#b00e23">(3)</span> τίς δ’
      ἄρα γνοίη ὅτι εὕροιµι αὐτὸν καὶ ἔλθοιµι εἰς τέλος;</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ϫⲉ ⲁⲛ ϯⲛⲁϫⲉ ⲟⲩϩⲁⲡ ⲛⲁϩⲣⲁϥ ⲣⲱⲓ ⲇⲉ ⲉϥⲉ̀ⲙⲁϩϥ ⲛⲥⲟϩⲓ</td>
      <td class="language Sahidic"><span style="color:#b00e23">(ⲇ︦)</span>
      ⲛϥ̅ϫⲱ ⲇⲉ ⲛⲁⲓ ⲙ̅ⲡⲁϩⲁⲡ ⲉⲙⲉϩ ⲧⲁⲧⲁⲡⲣⲟ ⲛ̅ϫⲡⲓⲟ.</td>
      <td class="language English"><span style="color:#b00e23">(4)</span> And I
      would plead my own cause, and he would fill my mouth with arguments.</td>
      <td class="language Greek"><span style="color:#b00e23">(4)</span> εἴποιµι
      δὲ ἐµαυτοῦ κρίµα, τὸ δὲ στόµα µου ἐµπλήσαιµι ἐλέγχων·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲉⲓⲉ̀ⲉⲙⲓ ⲇⲉ ⲉ̀ⲛⲓⲧⲁⲗϭⲟ ⲉⲧⲉϥⲛⲁϫⲟⲧⲟⲩ ⲛⲏⲓ ⲉⲓⲉ̀ⲉⲣⲉⲥⲑⲁⲛⲉⲥⲑⲉ ⲇⲉ ⲉ̀ⲛⲏ ⲉⲧⲉϥⲛⲁⲧⲁⲙⲟⲓ
      ⲉ̀ⲣⲱⲟⲩ</td>
      <td class="language Sahidic"><span style="color:#b00e23">(ⲉ︦)</span>
      ⲧⲁⲉⲓⲙⲉ ⲉⲛⲧⲁⲗϭⲟ ⲉⲧⲉϥⲛⲁϫⲟⲟⲩ ⲛⲁⲓ. ⲁⲓⲥⲑⲁⲛⲉ ⲇⲉ ϫⲉ ϥⲛⲁϫⲉ ⲟⲩ ⲛⲁⲓ.</td>
      <td class="language English"><span style="color:#b00e23">(5)</span> And I
      would know the remedies which he would speak to me, and I would perceive
      what he would tell me.</td>
      <td class="language Greek"><span style="color:#b00e23">(5)</span> γνῴην
      δὲ ῥήµατα, ἅ µοι ἐρεῖ, αἰσθοίµην δὲ τίνα µοι ἀπαγγελεῖ.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ϫⲉ ⲁⲛ ϥⲛⲁⲓ ⲉ̀ϩⲣⲏⲓ ⲉ̀ϫⲱⲓ ϧⲉⲛ ⲟⲩⲛⲓϣϯ ⲛ̀ϫⲟⲙ ⲓⲧⲁ ϥⲛⲁⲉⲣⲭⲣⲁⲥⲑⲉ ⲛⲏⲓ ⲁⲛ ϧⲉⲛ
      ⲟⲩⲙⲃⲟⲛ</td>
      <td class="language Sahidic"><span style="color:#b00e23">(ⲋ︦)</span> ⲁⲩⲱ
      ⲉϥⲛⲁⲉⲓ ⲉϫⲱⲓ ϩⲛ̅ ⲟⲩⲛⲟϭ ⲛ̅ϭⲟⲙ. ⲉⲓⲧⲁ ⲛ̅ⲛⲉϥⲭⲣⲱ ⲛⲁⲓ ϩⲛ̅ ⲟⲩⲁⲡⲓⲗⲏ.</td>
      <td class="language English"><span style="color:#b00e23">(6)</span>
      Though he should come on me in his great strength, then he would not
      threaten me;</td>
      <td class="language Greek"><span style="color:#b00e23">(6)</span> καὶ εἰ
      ἐν πολλῇ ἰσχύι ἐπελεύσεταί µοι, εἶτα ἐν ἀπειλῇ µοι οὐ χρήσεται·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ϯⲙⲉⲑⲙⲏⲓ ⲅⲁⲣ ⲛⲉⲙ ⲡⲓⲥⲟϩⲓ ϩⲁⲛⲉ̀ⲃⲟⲗ ϩⲓⲧⲟⲧϥ ⲛⲉ ⲉϥⲉ̀ⲓⲛⲓ ⲇⲉ ⲉ̀ⲃⲟⲗ ⲙ̀ⲡⲁϩⲁⲡ ϣⲁ
      ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲍ︦)</span> ⲉⲣⲉ
      ⲧⲙⲉ ⲅⲁⲣ ⲙⲛ̅ ⲡⲉϫⲡⲓⲟ ⲛ̅ⲧⲟⲟⲧϥ̅. ⲉϥⲉⲉⲓⲛⲉ ⲇⲉ ⲙ̅ⲡⲁϩⲁⲡ ϣⲁⲃⲟⲗ.</td>
      <td class="language English"><span style="color:#b00e23">(7)</span> for
      truth and reproof are from him; and he would bring forth my judgment to
      an end.</td>
      <td class="language Greek"><span style="color:#b00e23">(7)</span> ἀλήθεια
      γὰρ καὶ ἔλεγχος παρ’ αὐτοῦ, ἐξαγάγοι δὲ εἰς τέλος τὸ κρίµα µου.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲉⲓⲉ̀ϣⲉ ⲛⲏⲓ ⲇⲉ ⲉ̀ⲛⲓϩⲟⲩⲁϯ ⲟⲩⲟϩ ϯϣⲟⲡ ⲁⲛ ϫⲉ ⲟⲩ ⲇⲉ ⲡⲉϯⲉⲙⲓ ⲉ̀ⲣⲟϥ ϧⲉⲛ
      ⲛⲓϧⲁⲉⲩ</td>
      <td class="language Sahidic"><span style="color:#b00e23">(ⲏ︦)</span>
      ⲉⲓϣⲁⲛⲡⲱϩ ⲅⲁⲣ ϣⲁ ⲛ̅ϣⲟⲣⲡ̅ ⲛ̅ⲧⲁⲧⲙ̅ϣⲱⲡⲉ. ⲟⲩ ⲇⲉ ⲡⲉϯⲥⲟⲟⲩⲛ ⲙ̅ⲙⲟϥ ϩⲛ̅
      ⲛ̅ϩⲁⲉⲩⲉ.</td>
      <td class="language English"><span style="color:#b00e23">(8)</span> For
      if I shall go first, and exist no longer, still what do I know concerning
      the latter end?</td>
      <td class="language Greek"><span style="color:#b00e23">(8)</span> εἰς γὰρ
      πρῶτα πορεύσοµαι καὶ οὐκέτι εἰµί· τὰ δὲ ἐπ’ ἐσχάτοις τί οἶδα;</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉⲧⲁϥⲑⲁⲙⲓⲟ ⲛ̀ϩⲁⲛϭⲁⲗⲉ ⲟⲩⲟϩ ⲙ̀ⲡⲓⲁⲙⲟⲛⲓ ⲉϥⲉ̀ϩⲱⲃⲥ ⲛ̀ϩⲁⲛⲟⲩⲓⲛⲁⲙ ⲟⲩⲟϩ ⲛ̀ⲛⲁⲛⲁⲩ</td>
      <td class="language Sahidic"><span style="color:#b00e23">(ⲑ︦)</span>
      </td>
      <td class="language English"><span style="color:#b00e23">(9)</span> When
      he wrought on the left hand, then I observed it not: his right hand shall
      encompass me but I shall not see it.</td>
      <td class="language Greek"><span style="color:#b00e23">(9)</span>
      ἀριστερὰ ποιήσαντος αὐτοῦ καὶ οὐ κατέσχον· περιβαλεῖ δεξιά, καὶ οὐκ
      ὄψοµαι.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ϥⲥⲱⲟⲩⲛ ⲅⲁⲣ ⲛ̀ⲑⲟϥ ϩⲏⲇⲏ ⲙ̀ⲡⲁⲙⲱⲓⲧ ⲁϥⲉⲣⲇⲓⲁⲕⲣⲓⲛⲓⲛ ⲇⲉ ⲙ̀ⲙⲟⲓ ⲙ̀ⲫⲣⲏϯ
      ⲙ̀ⲡⲓⲛⲟⲩⲃ</td>
      <td class="language Sahidic"><span style="color:#b00e23">(ⲓ︦)</span>
      ϥⲥⲟⲟⲩⲛ ⲅⲁⲣ ϫⲓⲛ ⲧⲉⲛⲟⲩ ⲛ̅ⲧⲁϩⲓⲏ. ⲁϥⲇⲟⲕⲓⲙⲁⲍⲉ ⲙ̅ⲙⲟⲓ ⲛ̅ⲑⲉ ⲙ̅ⲡⲛⲟⲩⲃ.</td>
      <td class="language English"><span style="color:#b00e23">(10)</span> For
      he knows already my way; and he has tried me as gold.</td>
      <td class="language Greek"><span style="color:#b00e23">(10)</span> οἶδεν
      γὰρ ἤδη ὁδόν µου, διέκρινεν δέ µε ὥσπερ τὸ χρυσίον.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉⲓⲉ̀ⲙⲟϣⲓ ⲇⲉ ⲉ̀ⲃⲟⲗ ϧⲉⲛ ⲛⲉϥϩⲟⲛϩⲉⲛ ⲁⲓⲁⲣⲉϩ ⲅⲁⲣ ⲉ̀ⲛⲉϥⲙⲱⲓⲧ ⲟⲩⲟϩ ⲛ̀ⲛⲁⲣⲓⲕⲓ ⲉ̀ⲃⲟⲗ
      ϧⲉⲛ ⲛⲉϥϩⲟⲛϩⲉⲛ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ϯⲛⲏⲩ ⲇⲉ ⲉⲃⲟⲗ ϩⲛ̅ ⲛⲉϥⲟⲩⲉϩⲥⲁϩⲛⲉ. ⲁⲓϩⲁⲣⲉϩ ⲅⲁⲣ ⲉⲛⲉϥϩⲓⲟⲟⲩⲉ ⲁⲩⲱ
      ⲛ̅ⲛⲁⲥⲁⲁⲧⲟⲩ.</td>
      <td class="language English"><span style="color:#b00e23">(11)</span> And
      I will go forth according to his commandments, for I have kept his ways;
      and I shall not turn aside from his commandments,</td>
      <td class="language Greek"><span style="color:#b00e23">(11)</span>
      ἐξελεύσοµαι δὲ ἐν ἐντάλµασιν αὐτοῦ· ὁδοὺς γὰρ αὐτοῦ ἐφύλαξα καὶ οὐ µὴ
      ἐκκλίνω.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲇⲉ ⲛ̀ⲛⲁⲭⲁⲩ ⲛ̀ⲥⲱⲓ ⲛⲉϥⲥⲁϫⲓ ⲇⲉ ⲁⲓⲭⲟⲡⲟⲩ ϧⲉⲛ ⲕⲉⲛⲧ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲁⲩⲱ ⲛ̅ⲛⲁⲕⲱ ⲛ̅ⲥⲱⲓ ⲛ̅ⲛⲉϥⲟⲩⲉϩⲥⲁϩⲛⲉ. ⲁⲓϩⲱⲡ ⲇⲉ ⲛ̅ⲛⲉϥϣⲁϫⲉ ϩⲛ̅ ⲕⲟⲩⲛⲧ̅.</td>
      <td class="language English"><span style="color:#b00e23">(12)</span>
      neither shall I transgress; but I have hid his words in my bosom.</td>
      <td class="language Greek"><span style="color:#b00e23">(12)</span> ἀπὸ
      ἐνταλµάτων αὐτοῦ καὶ οὐ µὴ παρέλθω, ἐν δὲ κόλπῳ µου ἔκρυψα ῥήµατα
      αὐτοῦ.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲓⲥϫⲉ ⲛ̀ⲑⲟϥ ⲁϥϯϩⲁⲡ ⲙ̀ⲡⲁⲓⲣⲏϯ ⲛⲓⲙ ⲡⲉⲧⲁϥⲉⲣⲁⲛⲧⲓⲗⲉⲅⲓⲛ ⲛⲁϥ ⲫⲏ ⲅⲁⲣ ⲉⲧⲁϥⲟⲩⲁϣϥ ⲫⲁⲓ
      ⲡⲉⲧⲁϥⲁⲓϥ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲉϣϫⲉ ⲛ̅ⲧⲟϥ ⲇⲉ ⲡⲉⲛⲧⲁϥⲕⲣⲓⲛⲉ ⲙ̅ⲙⲟⲓ ϩⲓ ⲛⲁⲓ. ⲛⲓⲙ ⲡⲉⲧⲛⲁⲟⲩⲱϩⲙ̅ ⲛⲁϥ. ⲡⲉⲛⲧⲁϥⲟⲩⲁϣϥ̅
      ⲅⲁⲣ ⲡⲉⲛⲧⲁϥⲁⲁϥ.</td>
      <td class="language English"><span style="color:#b00e23">(13)</span> And
      if too he has thus judged, who is he that has contradicted, for he has
      both willed a thing and done it.</td>
      <td class="language Greek"><span style="color:#b00e23">(13)</span> εἰ δὲ
      καὶ αὐτὸς ἔκρινεν οὕτως, τίς ἐστιν ὁ ἀντειπών αὐτῷ; ὃ γὰρ αὐτὸς ἠθέλησεν,
      καὶ ἐποίησεν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲉⲑⲃⲉⲫⲁⲓ ⲁⲓⲓⲏⲥ ⲙ̀ⲙⲟⲓ ⲉ̀ϩⲣⲏⲓ ⲉ̀ϫⲱϥ ⲉϥⲉ̀ϯⲥⲃⲱ ⲇⲉ ⲛⲏⲓ ⲁⲓⲉⲣϩⲟϯ ϧⲁⲧⲉϥϩⲏ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲉⲧⲃⲉ ⲡⲁⲓ ⲁⲓⲡⲱⲧ ⲉⲣⲁⲧϥ̅. ⲉϥϯⲥⲃⲱ ⲇⲉ ⲛⲁⲓ ⲁⲓⲣ̅ϩⲟⲧⲉ ϩⲏⲧϥ̅.</td>
      <td class="language English"><span style="color:#b00e23">(14)</span>
      Therefore am I troubled at him; and when I was reproved, I thought of
      him.</td>
      <td class="language Greek"><span style="color:#b00e23">(15)</span> διὰ
      τοῦτο ἐπ’ αὐτῷ ἐσπούδακα· νουθετούµενος δὲ ἐφρόντισα αὐτοῦ.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲉ̀ϩⲣⲏⲓ ⲉ̀ϫⲉⲛ ⲫⲁⲓ ⲉⲓⲉ̀ⲓⲏⲥ ϧⲁⲧϩⲏ ⲙ̀ⲡⲉϥϩⲟ ⲉⲓⲉ̀ⲥⲟⲙⲥ ⲟⲩⲟϩ ⲉⲓⲉ̀ⲛⲟⲩϣⲡ ⲉ̀ⲃⲟⲗ
      ⲙ̀ⲙⲟϥ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      </td>
      <td class="language English"><span style="color:#b00e23">(15)</span>
      Therefore let me take good heed before him: I will consider, and be
      afraid of him.</td>
      <td class="language Greek"><span style="color:#b00e23">(15a)</span> ἐπὶ
      τούτῳ ἀπὸ προσώπου αὐτοῦ κατασπουδασθῶ· κατανοήσω καὶ πτοηθήσοµαι ἐξ
      αὐτοῦ.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲡϭ̅ⲥ̅ ⲇⲉ ⲁϥⲉⲛ ⲟⲩϣⲱⲛⲓ ϩⲓϫⲉⲛ ⲡⲁϩⲏⲧ ⲟⲩⲟϩ ⲡⲓⲡⲁⲛⲧⲟⲕⲣⲁⲧⲱⲣ ⲁϥⲓⲱⲥ ⲛ̀ⲥⲱⲓ</td>
      <td class="language Sahidic"><span style="color:#b00e23">(ⲓ︦ⲋ︦)</span> ⲁ
      ⲡϫⲟⲉⲓⲥ ⲇⲉ ⲟⲩⲉⲧ ⲡⲁϩⲏⲧ. ⲁ ⲡⲡⲁⲛⲧⲱⲕⲣⲁⲧⲱⲣ ϣⲧⲏⲣⲧⲱⲣⲧ̅.</td>
      <td class="language English"><span style="color:#b00e23">(16)</span> But
      the Lord has softened my heart, and the Almighty has troubled me.</td>
      <td class="language Greek"><span style="color:#b00e23">(16)</span> κύριος
      δὲ ἐµαλάκυνεν τὴν καρδίαν µου, ὁ δὲ παντοκράτωρ ἐσπούδασέν µε.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲛⲁⲓⲙⲉⲩⲓ ⲅⲁⲣ ⲁⲛ ⲡⲉ ϫⲉ ϥⲛⲁⲓⲛⲓ ⲉ̀ϫⲱⲓ ⲛ̀ⲟⲩⲭⲁⲕⲓ ⲟⲩⲅⲛⲟⲫⲟⲥ ⲇⲉ ⲡⲉ ⲉⲧⲁϥϩⲱⲃⲥ ⲉ̀ⲃⲟⲗ
      ϧⲁⲧϩⲏ ⲙ̀ⲡⲁϩⲟ</td>
      <td class="language Sahidic">ⲛⲉⲓⲥⲟⲟⲩⲛ ⲅⲁⲣ ⲁⲛ ϫⲉ ⲡⲕⲁⲕⲉ ⲛⲏⲩ ⲉϫⲱⲓ.
      <span style="color:#b00e23">(ⲓ︦ⲍ︦)</span> ⲁⲩϭⲟⲥⲙ̅ ⲇⲉ ϩⲉⲃⲥ̅ ⲡⲁϩⲟ.</td>
      <td class="language English"><span style="color:#b00e23">(17)</span> For
      I knew not that darkness would come upon me, and thick darkness has
      covered me before my face.</td>
      <td class="language Greek"><span style="color:#b00e23">(17)</span> οὐ γὰρ
      ᾔδειν ὅτι ἐπελεύσεταί µοι σκότος, πρὸ προσώπου δέ µου ἐκάλυψεν
      γνόφος.</td>
    </tr>
  </table>
</body>
</html>
