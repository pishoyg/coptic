<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_39.html" rel="next">
  <link href="isaiah_37.html" rel="prev">
  <script src="main.js" type="module"></script>
</head>
<body class="chapter">
  <h4 id="isaiah_38" class="title">Isaiah 38</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁⲥϣⲱⲡⲓ ⲇⲉ ϧⲉⲛ ⲡⲓⲥⲏⲟⲩ ⲉⲧⲉⲙ̀ⲙⲁⲩ. ⲁϥϣⲱⲛⲓ ⲛ̀ϫⲉ ⲉⲍⲉⲕⲓⲁⲥ ϣⲁ ⲉ̀ϧⲣⲏⲓ ⲉ̀ⲫⲙⲟⲩ. ⲟⲩⲟϩ
      ⲁϥⲓ̀ ϩⲁⲣⲟϥ ⲛ̀ϫⲉ ⲏⲥⲁⲓⲁⲥ ⲡϣⲏⲣⲓ ⲛ̀ⲁⲙⲱⲥ ⲡⲓⲡⲣⲟⲫⲏⲧⲏⲥ ⲟⲩⲟϩ ⲡⲉϫⲁϥ ⲛⲁϥ. ϫⲉ ⲛⲁⲓ ⲛⲉ
      ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ⲁⲣⲓ ⲡⲑⲱϣ ⲙ̀ⲡⲉⲕⲏⲓ ⲭⲛⲁⲙⲟⲩ ⲅⲁⲣ ⲛ̀ⲑⲟⲕ. ⲟⲩⲟϩ
      ⲭⲛⲁⲱⲛϧ ⲁⲛ</td>
      <td class="language English"><span style="color:#b00e23">(1)</span> And
      it came to pass at that time, that Ezekias was sick even to death. And
      Esaias the prophet the son of Amos came to him, and said to him, Thus
      saith the Lord, Give orders concerning thy house: for thou shalt die, and
      not live.</td>
      <td class="language Greek"><span style="color:#b00e23">(1)</span>
      Ἐγένετο δὲ ἐν τῷ καιρῷ ἐκείνῳ ἐµαλακίσθη Εζεκιας ἕως
      θανάτου· καὶ ἦλθεν πρὸς αὐτὸν Ησαιας υἱὸς Αµως ὁ προφήτης καὶ
      εἶπεν πρὸς αὐτόν Τάδε λέγει κύριος Τάξαι περὶ τοῦ οἴκου σου,
      ἀποθνῄσκεις γὰρ σὺ καὶ οὐ ζήσῃ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲁϥⲫⲉⲛϩ ⲡⲉϥϩⲟ ⲉ̀ϧⲟⲩⲛ ⲉ̀ϯϫⲟⲓ ⲛ̀ϫⲉ ⲉⲍⲉⲕⲓⲁⲥ. ⲟⲩⲟϩ ⲁϥⲧⲱⲃϩ ⲙ̀ⲡϭ̅ⲥ̅ ⲉϥϫⲱ
      ⲙ̀ⲙⲟⲥ.</td>
      <td class="language English"><span style="color:#b00e23">(2)</span> And
      Ezekias turned his face to the wall, and prayed to the Lord, saying,</td>
      <td class="language Greek"><span style="color:#b00e23">(2)</span> καὶ
      ἀπέστρεψεν Εζεκιας τὸ πρόσωπον αὐτοῦ πρὸς τὸν τοῖχον καὶ
      προσηύξατο πρὸς κύριον</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϫⲉ
      ⲁⲣⲓⲡⲁⲙⲉⲩⲓ ⲡϭ̅ⲥ̅ ⲙ̀ⲫⲣⲏϯ ⲉⲧⲁⲓⲙⲟϣⲓ ⲙ̀ⲡⲉⲕⲙ̀ⲑⲟ ϧⲉⲛ ⲟⲩⲙⲉⲑⲙⲏⲓ. ⲛⲉⲙ ⲟⲩϩⲏⲧ ⲙ̀ⲙⲏⲓ.
      ⲁⲓⲓⲣⲓ ⲛ̀ⲛⲏ ⲉⲧⲣⲁⲛⲁⲕ ⲙ̀ⲡⲉⲕⲙⲑⲟ. ⲟⲩⲟϩ ⲁϥⲣⲓⲙⲓ ⲛ̀ϫⲉ ⲉⲍⲉⲕⲓⲁⲥ ϧⲉⲛ ⲟⲩⲛⲓϣϯ
      ⲛ̀ⲣⲓⲙⲓ.</td>
      <td class="language English"><span style="color:#b00e23">(3)</span>
      Remember, O Lord, how I have walked before thee in truth, with a true
      heart, and have done that which was pleasing in thy sight. And Ezekias
      wept bitterly.</td>
      <td class="language Greek"><span style="color:#b00e23">(3)</span> λέγων
      Μνήσθητι, κύριε, ὡς ἐπορεύθην ἐνώπιόν σου µετὰ ἀληθείας ἐν
      καρδίᾳ ἀληθινῇ καὶ τὰ ἀρεστὰ ἐνώπιόν σου ἐποίησα· καὶ
      ἔκλαυσεν Εζεκιας κλαυθµῷ µεγάλῳ.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲁ ⲡⲥⲁϫⲓ ⲙ̀ⲡϭ̅ⲥ̅ ϣⲱⲡⲓ ϩⲁ ⲏⲥⲁⲓⲁⲥ ϫⲉ ⲙⲁϣⲉ ⲛⲁⲕ ⲁϫⲟⲥ ⲛ̀ⲉⲍⲉⲕⲓⲁⲥ</td>
      <td class="language English"><span style="color:#b00e23">(4)</span> And
      the word of the Lord came to Esaias, saying, Go, and say to Ezekias,</td>
      <td class="language Greek"><span style="color:#b00e23">(4)</span> καὶ
      ἐγένετο λόγος κυρίου πρὸς Ησαιαν λέγων</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ϫⲉ
      ⲫⲁⲓ ⲡⲉ ⲙ̀ⲫⲣⲏϯ ⲉⲧⲉϥϫⲱ ⲙ̀ⲙⲟⲥ ⲛ̀ϫⲉ ⲡϭ̅ⲥ̅ ⲫϯ ⲛ̀ⲇ̅ⲁ̅ⲇ̅ ⲡⲉⲕⲓⲱⲧ. ϫⲉ ⲁⲓⲥⲱⲧⲉⲙ
      ⲛ̀ⲧⲥⲙⲏ ⲛ̀ⲧⲉ ⲧⲉⲕⲡⲣⲟⲥⲉⲩⲭⲏ. ⲟⲩⲟϩ ⲁⲓⲛⲁⲩ ⲉ̀ⲛⲉⲕⲉⲣⲙⲱⲟⲩⲓ. ϩⲏⲡⲡⲉ ϯⲛⲁⲧⲟⲩϩⲟ ⲉ̀ϫⲉⲛ
      ⲡⲉⲕⲥⲏⲟⲩ ⲛ̀ⲕⲉⲓ̅ⲉ̅ ⲛ̀ⲣⲟⲙⲡⲓ</td>
      <td class="language English"><span style="color:#b00e23">(5)</span> Thus
      saith the Lord, the God of David thy father, I have heard thy prayer, and
      seen thy tears: behold, I will add to thy time fifteen years.</td>
      <td class="language Greek"><span style="color:#b00e23">(5)</span>
      Πορεύθητι καὶ εἰπὸν Εζεκια Τάδε λέγει κύριος ὁ θεὸς Δαυιδ τοῦ
      πατρός σου Ἤκουσα τῆς φωνῆς τῆς προσευχῆς σου καὶ εἶδον τὰ
      δάκρυά σου· ἰδοὺ προστίθηµι πρὸς τὸν χρόνον σου ἔτη δέκα
      πέντε·</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲉⲓⲉ̀ⲛⲁϩⲙⲉⲕ ⲉ̀ⲃⲟⲗ ϧⲉⲛ ⲛⲉⲛϫⲓϫ ⲙ̀ⲡⲟⲩⲣⲟ ⲛ̀ⲧⲉ ⲛⲓⲁⲥⲥⲩⲣⲓⲟⲥ. ⲟⲩⲟϩ ⲉⲓⲉ̀ϯ
      ⲉ̀ϩⲣⲏⲓ ⲉ̀ϫⲉⲛ ⲧⲁⲓⲃⲁⲕⲓ.</td>
      <td class="language English"><span style="color:#b00e23">(6)</span> And I
      will deliver thee and this city out of the hand of the king of the
      Assyrians: and I will defend this city.</td>
      <td class="language Greek"><span style="color:#b00e23">(6)</span> καὶ
      ἐκ χειρὸς βασιλέως Ἀσσυρίων σώσω σε καὶ ὑπὲρ τῆς πόλεως
      ταύτης ὑπερασπιῶ.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲫⲁⲓ
      ⲡⲉ ⲡⲓⲙⲏⲓⲛⲓ ⲉⲑⲛⲁϣⲱⲡⲓ ⲛⲁⲕ ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ϫⲉ ⲫϯ ⲛⲁⲓⲣⲓ ⲙ̀ⲡⲁⲓⲥⲁϫⲓ.</td>
      <td class="language English"><span style="color:#b00e23">(7)</span> And
      this shall be a sign to thee from the Lord, that God will do this
      thing;</td>
      <td class="language Greek"><span style="color:#b00e23">(7)</span> τοῦτο
      δέ σοι τὸ σηµεῖον παρὰ κυρίου ὅτι ὁ θεὸς ποιήσει τὸ ῥῆµα
      τοῦτο·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ϩⲏⲡⲡⲉ ⲁ̀ⲛⲟⲕ ϯⲛⲁⲫⲱⲛϩ ⲛ̀ⲛⲓϧⲏⲓⲃⲓ ⲛ̀ⲧⲉ ⲛⲓⲁⲛⲁⲃⲁⲑⲙⲟⲥ. ⲛⲏ ⲉⲧⲁ ⲫⲣⲏ ⲥⲉⲛⲟⲩ ⲉ̀ϧⲣⲏⲓ
      ⲡⲓⲓ̅ ⲛ̀ⲧⲱⲧⲉⲣ ⲛ̀ⲧⲉ ⲡⲏⲓ ⲙ̀ⲡⲉⲕⲓⲱⲧ. ⲟⲩⲟϩ ⲉⲓⲉ̀ⲧⲁⲥⲑⲟ ⲙ̀ⲡⲓⲣⲏ ⲓ̀ ⲉ̀ϩⲣⲏⲓ ⲉ̀ϫⲉⲛ
      ⲡⲓⲓ̅ ⲛ̀ⲧⲱⲧⲉⲣ ⲟⲩⲟϩ ⲁ ⲡⲓⲣⲏ ⲓ̅ ⲉ̀ϩⲣⲏⲓ ⲉ̀ϫⲉⲛ ⲡⲓⲓ̅ ⲛ̀ⲧⲱⲧⲉⲣ. ⲛⲏ ⲉⲧⲁ ϯϧⲏⲓⲃⲓ. ⲓ̀
      ⲉ̀ⲡⲉⲥⲏⲧ ⲉ̀ϫⲱⲟⲩ.</td>
      <td class="language English"><span style="color:#b00e23">(8)</span>
      behold, I will turn back the shadow of the degrees of the dial by which
      ten degrees on the house of thy father the sun has gone down—I will turn
      back the sun the ten degrees; so the sun went back the ten degrees by
      which the shadow had gone down.</td>
      <td class="language Greek"><span style="color:#b00e23">(8)</span> τὴν
      σκιὰν τῶν ἀναβαθµῶν, οὓς κατέβη ὁ ἥλιος, τοὺς δέκα
      ἀναβαθµοὺς τοῦ οἴκου τοῦ πατρός σου, ἀποστρέψω τὸν ἥλιον
      τοὺς δέκα ἀναβαθµούς. καὶ ἀνέβη ὁ ἥλιος τοὺς δέκα
      ἀναβαθµούς, οὓς κατέβη ἡ σκιά.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ϯⲡⲣⲟⲥⲉⲩⲭⲏ ⲛ̀ⲧⲉ ⲉⲍⲉⲕⲓⲁⲥ ⲡⲟⲩⲣⲟ ⲛ̀ⲧⲉ ϯⲓⲟⲩⲇⲉⲁ ⲉⲧⲁϥϣⲱⲛⲓ ⲟⲩⲟϩ ⲁϥⲧⲱⲛϥ ϧⲉⲛ
      ⲧⲉϥⲓⲁⲃⲓ</td>
      <td class="language English"><span style="color:#b00e23">(9)</span> THE
      PRAYER OF EZEKIAS KING OF JUDEA, WHEN HE HAD BEEN SICK, AND WAS RECOVERED
      FROM HIS SICKNESS.</td>
      <td class="language Greek"><span style="color:#b00e23">(9)</span>
      Προσευχὴ Εζεκιου βασιλέως τῆς Ιουδαίας, ἡνίκα ἐµαλακίσθη καὶ
      ἀνέστη ἐκ τῆς µαλακίας αὐτοῦ.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲁ̀ⲛⲟⲕ ⲁⲓϫⲟⲥ ϧⲉⲛ ⲡϭⲓⲥⲓ ⲛ̀ⲧⲉ ⲛⲁⲉϩⲟⲟⲩ ϫⲉ ϧⲉⲛ ⲛⲓⲡⲩⲗⲏ ⲛ̀ⲧⲉ ⲁⲙⲉⲛϯ ⲉⲓⲉ̀ⲥⲱϫⲡ
      ⲙ̀ⲡⲥⲉⲡⲓ ⲛ̀ⲧⲉ ⲛⲁⲣⲟⲙⲡⲓ.</td>
      <td class="language English"><span style="color:#b00e23">(10)</span> I
      said in the end of my days, I shall go to the gates of the grave: I shall
      part with the remainder of my years.</td>
      <td class="language Greek"><span style="color:#b00e23">(10)</span> Ἐγὼ
      εἶπα Ἐν τῷ ὕψει τῶν ἡµερῶν µου ἐν πύλαις ᾅδου καταλείψω
      τὰ ἔτη τὰ ἐπίλοιπα.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁⲓϫⲟⲥ ϫⲉ ϯⲛⲁⲛⲁⲩ ⲁⲛ ϫⲉ ⲉ̀ⲡⲟⲩϫⲁⲓ ⲙ̀ⲫϯ ϩⲓϫⲉⲛ ⲡⲕⲁϩⲓ ⲛ̀ϯⲛⲁⲛⲁⲩ ⲁⲛ ϫⲉ ⲉ̀ⲣⲱⲙⲓ
      ⲛ̀ⲧⲉ ⲧⲁⲥⲩⲛⲅⲉⲛⲓⲁ.</td>
      <td class="language English"><span style="color:#b00e23">(11)</span> I
      said, I shall no more at all see the salvation of God in the land of the
      living: I shall no more at all see the salvation of Israel on the earth:
      I shall no more at all see man.</td>
      <td class="language Greek"><span style="color:#b00e23">(11)</span> εἶπα
      Οὐκέτι µὴ ἴδω τὸ σωτήριον τοῦ θεοῦ ἐπὶ τῆς γῆς, οὐκέτι µὴ
      ἴδω ἄνθρωπον</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲁⲓⲭⲱ ⲛ̀ⲥⲱⲓ ⲙ̀ⲡⲥⲉⲡⲓ ⲛ̀ⲧⲉ ⲡⲁⲱⲛϧ. ⲁϥⲓ̀ ⲉ̀ⲃⲟⲗ ⲟⲩⲟϩ ⲁϥϣⲉ ⲛⲁϥ ⲉ̀ⲃⲟⲗ ϩⲁⲣⲟⲓ
      ⲙ̀ⲫⲣⲏϯ ⲛ̀ⲟⲩⲥⲕⲩⲛⲏ. ⲟⲩⲟϩ ⲁϥⲃⲟⲗⲥ ⲉ̀ⲃⲟⲗ ⲡⲁⲡⲛ̅ⲁ̅ ⲉⲧⲉ ⲛ̀ϧⲏⲧ ⲁϥϣⲱⲡⲓ ⲙ̀ⲫⲣⲏϯ
      ⲛ̀ⲟⲩⲛⲁⲧ ⲉⲩⲥⲱϧⲓ ⲉ̀ⲣⲟϥ ⲉ̀ⲁⲩϧⲱⲛⲧ ⲉ̀ⲟⲩⲟϫϥ</td>
      <td class="language English"><span style="color:#b00e23">(12)</span> My
      life has failed from among my kindred: I have parted with the remainder
      of my life: it has gone forth and departed from me, as one that having
      pitched a tent takes it down again: my breath was with me as a weaver’s
      web, when she that weaves draws nigh to cut off the thread.</td>
      <td class="language Greek"><span style="color:#b00e23">(12)</span> ἐκ
      τῆς συγγενείας µου. κατέλιπον τὸ λοιπὸν τῆς ζωῆς µου· ἐξῆλθεν
      καὶ ἀπῆλθεν ἀπ’ ἐµοῦ ὥσπερ ὁ καταλύων σκηνὴν πήξας, τὸ
      πνεῦµά µου παρ’ ἐµοὶ ἐγένετο ὡς ἱστὸς ἐρίθου ἐγγιζούσης
      ἐκτεµεῖν. ἐν τῇ ἡµέρᾳ ἐκείνῃ παρεδόθην</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ϧⲉⲛ ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ⲁⲩⲧⲏⲓⲧ ϣⲁ ϣⲱⲣⲡ ⲙ̀ⲫⲣⲏϯ ⲛ̀ⲧⲟⲧϥ ⲛ̀ⲟⲩⲙⲟⲩⲓ. ⲡⲁⲓⲣⲏϯ
      ⲁϥϧⲟⲙϧⲉⲙ ⲛ̀ⲛⲁⲕⲁⲥ. ⲓⲥϫⲉⲛ ⲡⲓⲉϩⲟⲟⲩ ⲅⲁⲣ ϣⲁ ⲡⲓⲉϫⲱⲣϩ ⲁⲩⲧⲏⲓⲧ</td>
      <td class="language English"><span style="color:#b00e23">(13)</span> In
      that day I was given up as to a lion until the morning: so has he broken
      all my bones: for I was so given up from day even to night.</td>
      <td class="language Greek"><span style="color:#b00e23">(13)</span> ἕως
      πρωὶ ὡς λέοντι· οὕτως τὰ ὀστᾶ µου συνέτριψεν, ἀπὸ γὰρ τῆς
      ἡµέρας ἕως τῆς νυκτὸς παρεδόθην.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲙ̀ⲫⲣⲏϯ ⲛ̀ⲟⲩⲃⲉⲛⲓ. ⲡⲁⲓⲣⲏϯ ϯⲛⲁⲙⲟⲩϯ. ⲟⲩⲟϩ ⲙ̀ⲫⲣⲏϯ ⲛ̀ⲟⲩϭⲣⲟⲙⲡⲓ. ⲡⲁⲓⲣⲏϯ
      ϯⲛⲁⲉⲣⲙⲉⲗⲉⲧⲁⲛ ⲁⲩⲙⲟⲩⲛⲕ ⲛ̀ϫⲉ ⲛⲁⲃⲁⲗ ⲉ̀ϣ̀ⲧⲉⲙϫⲟⲩϣⲧ ⲉ̀ⲡϭⲓⲥⲓ ⲛ̀ⲧⲉ ⲧⲫⲉ ϩⲁ ⲡϭ̅ⲥ̅.
      ⲫⲏ ⲉⲧⲁϥⲛⲁϩⲙⲉⲧ ⲟⲩⲟϩ ⲁϥⲱⲗⲓ ⲙ̀ⲡⲉⲙⲕⲁϩ ⲛ̀ϩⲏⲧ ⲛ̀ⲧⲉ ⲧⲁⲯⲩⲭⲏ</td>
      <td class="language English"><span style="color:#b00e23">(14)</span> As a
      swallow, so will I cry, and as a dove, so do I mourn: for mine eyes have
      failed with looking to the height of heaven to the Lord, who has
      delivered me, and removed the sorrow of my soul.</td>
      <td class="language Greek"><span style="color:#b00e23">(14)</span> ὡς
      χελιδών, οὕτως φωνήσω, καὶ ὡς περιστερά, οὕτως µελετήσω·
      ἐξέλιπον γάρ µου οἱ ὀφθαλµοὶ τοῦ βλέπειν εἰς τὸ ὕψος τοῦ
      οὐρανοῦ πρὸς τὸν κύριον, ὃς ἐξείλατό µε <span style=
      "color:#b00e23">(15)</span> καὶ ἀφείλατό µου τὴν ὀδύνην τῆς
      ψυχῆς.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲡϭ̅ⲥ̅ ⲉⲑⲃⲏⲧⲥ ⲅⲁⲣ ⲁⲩⲧⲁⲙⲟⲕ ⲟⲩⲟϩ ⲁⲕⲧⲟⲩⲛⲟⲥ ⲡⲁⲛⲓϥⲓ. ⲁⲕϯⲛⲟⲙϯ ⲛⲏⲓ ⲁⲓⲱⲛϧ.</td>
      <td class="language English"><span style="color:#b00e23">(16)</span> Yea,
      O Lord, for it was told thee concerning this; and thou hast revived my
      breath; and I am comforted, and live.</td>
      <td class="language Greek"><span style="color:#b00e23">(16)</span>
      κύριε, περὶ αὐτῆς γὰρ ἀνηγγέλη σοι, καὶ ἐξήγειράς µου τὴν
      πνοήν, καὶ παρακληθεὶς ἔζησα.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲁⲕⲛⲟϩⲉⲙ ⲅⲁⲣ ⲛ̀ⲧⲁⲯⲩⲭⲏ ϩⲓⲛⲁ ⲛ̀ⲧⲉⲥϣ̀ⲧⲉⲙⲧⲁⲕⲟ. ⲟⲩⲟϩ ⲁⲕⲃⲟⲣⲃⲉⲣ ⲛ̀ⲛⲁⲛⲟⲃⲓ ⲧⲏⲣⲟⲩ
      ϩⲓⲫⲁϩⲟⲩ ⲙ̀ⲙⲟⲓ.</td>
      <td class="language English"><span style="color:#b00e23">(17)</span> For
      thou hast chosen my soul, that it should not perish: and thou hast cast
      all my sins behind me.</td>
      <td class="language Greek"><span style="color:#b00e23">(17)</span>
      εἵλου γάρ µου τὴν ψυχήν, ἵνα µὴ ἀπόληται, καὶ ἀπέρριψας
      ὀπίσω µου πάσας τὰς ἁµαρτίας µου.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲛⲏ ⲅⲁⲣ ⲁⲛ ⲉⲧϧⲉⲛ ⲁⲙⲉⲛϯ ⲉⲑⲛⲁϩⲱⲥ ⲉ̀ⲣⲟⲕ. ⲟⲩⲇⲉ ⲛⲏ ⲁⲛ ⲉⲧⲁⲩⲙⲟⲩ ⲉⲑⲛⲁⲥⲙⲟⲩ ⲉ̀ⲣⲟⲕ.
      ⲟⲩⲇⲉ ⲥⲉⲛⲁⲉⲣϩⲉⲗⲡⲓⲥ ⲁⲛ ⲉ̀ⲧⲉⲕⲙⲉⲑⲛⲁⲏⲧ ⲛ̀ϫⲉ ⲛⲏ ⲉⲧϧⲉⲛ ⲁⲙⲉⲛϯ.</td>
      <td class="language English"><span style="color:#b00e23">(18)</span> For
      they that are in the grave shall not praise thee, neither shall the dead
      bless thee, neither shall they that are in Hades hope for thy mercy.</td>
      <td class="language Greek"><span style="color:#b00e23">(18)</span> οὐ
      γὰρ οἱ ἐν ᾅδου αἰνέσουσίν σε, οὐδὲ οἱ ἀποθανόντες
      εὐλογήσουσίν σε, οὐδὲ ἐλπιοῦσιν οἱ ἐν ᾅδου τὴν ἐλεηµοσύνην
      σου·</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲁⲗⲗⲁ ⲛⲏ ⲉⲧⲟⲛϧ ⲉⲑⲛⲁⲥⲙⲟⲩ ⲉ̀ⲣⲟⲕ ⲙ̀ⲡⲁⲣⲏϯ ϩⲱ. ⲓⲥϫⲉⲛ ⲫⲟⲟⲩ ⲅⲁⲣ ⲉⲓⲉ̀ⲑⲁⲙⲓⲟ
      ⲛ̀ϩⲁⲛⲁⲗⲱⲟⲩⲓ.</td>
      <td class="language English"><span style="color:#b00e23">(19)</span> The
      living shall bless thee, as I also do: for from this day shall I beget
      children, who shall declare thy righteousness,</td>
      <td class="language Greek"><span style="color:#b00e23">(19)</span> οἱ
      ζῶντες εὐλογήσουσίν σε ὃν τρόπον κἀγώ. ἀπὸ γὰρ τῆς σήµερον
      παιδία ποιήσω, ἃ ἀναγγελοῦσιν τὴν δικαιοσύνην σου,</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span> ⲛⲁⲓ
      ⲉⲑⲛⲁϫⲱ ⲛ̀ⲧⲉⲕⲙⲉⲑⲙⲏⲓ. ⲡϭ̅ⲥ̅ ⲛ̀ⲧⲉ ⲡⲁⲟⲩϫⲁⲓ. ⲟⲩⲟϩ ⲛ̀ⲛⲁⲗⲟϫⲧ ⲉⲓⲥⲙⲟⲩ ⲉ̀ⲣⲟⲕ ϧⲉⲛ
      ⲟⲩⲯⲁⲗⲧⲏⲣⲓⲟⲛ ⲛ̀ⲛⲓⲉϩⲟⲟⲩ ⲧⲏⲣⲟⲩ ⲛ̀ⲧⲉ ⲡⲁⲱⲛϧ. ⲙ̀ⲡⲉⲙ̀ⲑⲟ ⲙ̀ⲡⲏⲓ ⲙ̀ⲫϯ</td>
      <td class="language English"><span style="color:#b00e23">(20)</span> O
      God of my salvation; and I will not cease blessing thee with the psaltery
      all the days of my life before the house of God.</td>
      <td class="language Greek"><span style="color:#b00e23">(20)</span> κύριε
      τῆς σωτηρίας µου· καὶ οὐ παύσοµαι εὐλογῶν σε µετὰ ψαλτηρίου
      πάσας τὰς ἡµέρας τῆς ζωῆς µου κατέναντι τοῦ οἴκου τοῦ
      θεοῦ.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲡⲉϫⲉ ⲏⲥⲁⲓⲁⲥ ⲡⲓⲡⲣⲟⲫⲏⲧⲏⲥ ⲛ̀ⲉⲍⲉⲕⲓⲁⲥ ⲡⲟⲩⲣⲟ ϫⲉ ϭⲓ ⲛ̀ⲟⲩⲡⲁⲗⲁⲑⲏ ⲉ̀ⲃⲟⲗ ϧⲉⲛ
      ϩⲁⲛⲕⲉⲛⲧⲉ. ⲟⲩⲟϩ ⲙⲁⲧⲉⲙⲙⲟϥ ⲙⲏⲓϥ ⲉ̀ⲣⲟⲕ ⲟⲩⲟϩ ⲉⲕⲉ̀ⲟⲩϫⲁⲓ.</td>
      <td class="language English"><span style="color:#b00e23">(21)</span> Now
      Esaias had said to Ezekias; Take a cake of figs, and mash them, and apply
      them as a plaster, and thou shalt be well.</td>
      <td class="language Greek"><span style="color:#b00e23">(21)</span> Καὶ
      εἶπεν Ησαιας πρὸς Εζεκιαν Λαβὲ παλάθην ἐκ σύκων καὶ τρῖψον καὶ
      κατάπλασαι, καὶ ὑγιὴς ἔσῃ.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲟⲩⲟϩ ⲡⲉϫⲉ ⲉⲍⲉⲕⲓⲁⲥ ϫⲉ ⲫⲁⲓ ⲡⲉ ⲡⲓⲙⲏⲓⲛⲓ. ϫⲉ ϯⲛⲁϣⲉ ⲉ̀ϩⲣⲏⲓ ⲉ̀ⲡⲏⲓ ⲙ̀ⲫϯ</td>
      <td class="language English"><span style="color:#b00e23">(22)</span> And
      Ezekias said, This is a sign to Ezekias, that I shall go up to the house
      of God.</td>
      <td class="language Greek"><span style="color:#b00e23">(22)</span> καὶ
      εἶπεν Εζεκιας Τοῦτο τὸ σηµεῖον, ὅτι ἀναβήσοµαι εἰς τὸν οἶκον
      κυρίου τοῦ θεοῦ.</td>
    </tr>
  </table>
</body>
</html>
