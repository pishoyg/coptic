<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_29.html" rel="next">
  <link href="proverbs_27.html" rel="prev">
  <script src="main.js" type="module"></script>
</head>
<body class="chapter">
  <h4 id="proverbs_28" class="title">Proverbs 28</h4>

  <table class="verses">
    <tr id="v1" class="verse">
      <td class="language Sahidic"><span style="color:#b00e23">(ⲁ︦)</span> ϣⲁⲣⲉ
      ⲡⲁⲥⲉⲃⲏⲥ ⲡⲱⲧ ⲉⲙⲛ̅ⲡⲉⲧⲡⲏⲧ ⲛ̅ⲥⲱϥ ⲉⲣⲉ ⲡⲇⲓⲕⲁⲓⲟⲥ ϫⲉ ⲧⲁϫⲣⲏⲩ ⲛ̅ⲑⲉ ⲛ̅ⲛⲓⲙⲟⲩⲓ.</td>
      <td class="language English"><span style="color:#b00e23">(1)</span> The
      ungodly man flees when no one pursues: but the righteous is confident as
      a lion.</td>
      <td class="language Greek"><span style="color:#b00e23">(1)</span> φεύγει
      ἀσεβὴς µηδενὸς διώκοντος, δίκαιος δὲ ὥσπερ λέων πέποιθεν.</td>
      <td class="language Akhmimic"><span style="color:#b00e23">(ⲁ︦)</span>
      ⳉⲁⲣⲉ ⲡⲁⲥⲉⲃⲏⲥ ⲡⲱⲧ ⲉⲙⲛ̅ ⲡⲉⲧⲡⲏⲧ ⲛ̅ⲥⲱϥ ⲁⲣⲉ ⲡⲇⲓⲕⲁⲓⲟⲥ ⲇⲉ ⲧⲁϫⲣⲏⲟⲩ ⲛ̅ⲧⳉⲉ
      ⲛ̅ⲛⲓⲙⲟⲩⲉⲓ</td>
    </tr>

    <tr id="v2" class="verse">
      <td class="language Sahidic"><span style="color:#b00e23">(ⲃ︦)</span> ϣⲁⲣⲉ
      ϩⲉⲛϩⲁⲡ ⲛⲉϩⲥⲉ ⲉⲧⲃⲉ ⲛ̅ⲛⲟⲃⲉ ⲛ̅ⲛ̅ⲁⲥⲉⲃⲏⲥ ⲡⲣⲱⲙⲉ ⲇⲉ ⲛ̅ⲥⲁⲃⲉ ⲛⲁⲱϣⲙ̅ ⲛ̅ⲛ̅ⲟⲣⲅⲏ.</td>
      <td class="language English"><span style="color:#b00e23">(2)</span> By
      reason of the sins of ungodly men quarrels arise; but a wise man will
      quell them.</td>
      <td class="language Greek"><span style="color:#b00e23">(2)</span> δι’
      ἁµαρτίας ἀσεβῶν κρίσεις ἐγείρονται, ἀνὴρ δὲ πανοῦργος
      κατασβέσει αὐτάς.</td>
      <td class="language Akhmimic"><span style="color:#b00e23">(ⲃ︦)</span>
      ⳉⲁⲣⲉ ϩⲉⲛϩⲉⲡ ⲛⲉϩⲥⲉ ⲉⲧⲃⲉ ⲛ̅ⲛⲁⲃⲉ ⲛ̅ⲛ̅ⲁⲥⲉⲃⲏⲥ ⲡⲣⲱⲙⲉ ⲇⲉ ⲛ̅ⲥⲁⲃⲉ ⲛⲁⲱⳉⲙⲉ
      ⲛ̅ϩⲉⲛⲟⲣⲅⲏ</td>
    </tr>

    <tr id="v3" class="verse">
      <td class="language Sahidic"><span style="color:#b00e23">(ⲅ︦)</span> ϣⲁⲣⲉ
      ⲡⲉⲧⲧⲏⲕ ϩⲛ̅ ⲧⲉϥⲙⲛ̅ⲧϣⲁϥⲧⲉ ϩⲓⲗⲁ ⲉⲩϩⲏⲕⲉ ⲛ̅ⲑⲉ ⲛ̅ⲟⲩϩⲱⲟⲩ ⲉϥⲟϣⲉ ⲛϥ̅ⲣ̅ⲛⲟⲃⲉ
      ⲁⲛ.</td>
      <td class="language English"><span style="color:#b00e23">(3)</span> A
      bold man oppresses the poor by ungodly deeds. As an impetuous and
      profitable rain,</td>
      <td class="language Greek"><span style="color:#b00e23">(3)</span>
      ἀνδρεῖος ἐν ἀσεβείαις συκοφαντεῖ πτωχούς. ὥσπερ ὑετὸς λάβρος
      καὶ ἀνωφελής,</td>
      <td class="language Akhmimic"><span style="color:#b00e23">(ⲅ︦)</span>
      ⳉⲁⲣⲉ ⲡⲉⲧⲧⲏⲕ ⳉⲛ̅ ⲧϥ̅ⲙⲛ̅ⲧⳉⲉϥⲧ ϩⲟⲩ ⲗⲁ ⲁⲩϩⲏⲕⲉ ⲛ̅ⲧⳉⲉ ⲛ̅ⲟⲩϩⲱⲟⲩ ⲉϥⲁϣ​ ⲉϥⲣ̅ⲛⲁϥⲣⲉ
      ⲉⲛ</td>
    </tr>

    <tr id="v4" class="verse">
      <td class="language Sahidic"><span style="color:#b00e23">(ⲇ︦)</span> ⲧⲁⲓ̈
      ⲧⲉ ⲑⲉ ⲛ̅ⲛⲉⲧⲕⲱ ⲛ̅ⲥⲱⲟⲩ ⲙ̅ⲡⲛⲟⲙⲟⲥ ⲉⲩⲧⲁⲓⲟ ⲛ̅ⲧⲙⲛ̅ⲧϣⲁϥⲧⲉ ⲛⲉⲧⲙⲉ ⲇⲉ ⲙ̅ⲡⲛⲟⲙⲟⲥ ⲉⲩⲕⲧⲟ
      ⲉⲣⲟⲟⲩ ⲛ̅ⲟⲩⲥⲟⲃⲧ.</td>
      <td class="language English"><span style="color:#b00e23">(4)</span> so
      they that forsake the law praise ungodliness; but they that love the law
      fortify themselves with a wall.</td>
      <td class="language Greek"><span style="color:#b00e23">(4)</span> οὕτως
      οἱ ἐγκαταλείποντες τὸν νόµον ἐγκωµιάζουσιν ἀσέβειαν, οἱ δὲ
      ἀγαπῶντες τὸν νόµον περιβάλλουσιν ἑαυτοῖς τεῖχος.</td>
      <td class="language Akhmimic"><span style="color:#b00e23">(ⲇ︦)</span>
      ⲧⲉⲓ̈ ⲧⲉ ⲧⳉⲉ ⲛ̅ⲛⲉⲧⲕⲟⲩ ⲛ̅ⲥⲱⲟⲩ ⲙ̅ⲡⲛⲟⲙⲟⲥ ⲉⲩⲧⲁⲉⲓⲟ ⲛ̅ⲧⲙⲛ̅ⲧⳉⲉϥⲧ ⲛⲉⲧⲙⲉⲓ̈ⲉ ⲇⲉ
      ⲙ̅ⲡⲛⲟⲙⲟⲥ ⲁⲩⲕⲧⲟ ⲁⲣⲁⲩ ⲛ̅ⲟⲩⲥⲁⲃⲧⲉ</td>
    </tr>

    <tr id="v5" class="verse">
      <td class="language Sahidic"><span style="color:#b00e23">(ⲉ︦)</span>
      ⲛ̅ⲣⲱⲙⲉ ⲇⲉ ⲉⲑⲟⲟⲩ ⲛⲁⲛⲟⲓ ⲁⲛ ⲛ̅ⲟⲩϩⲁⲡ ⲛⲉⲧϣⲓⲛⲉ ⲇⲉ ⲛ̅ⲥⲁ ⲡϫⲟⲉⲓⲥ ⲛⲁⲛⲟⲓ ϩⲛ̅ ⲁⲅⲁⲑⲟⲛ
      ⲛⲓⲙ.</td>
      <td class="language English"><span style="color:#b00e23">(5)</span> Evil
      men will not understand judgment: but they that seek the Lord will
      understand everything.</td>
      <td class="language Greek"><span style="color:#b00e23">(5)</span>
      ἄνδρες κακοὶ οὐ νοήσουσιν κρίµα, οἱ δὲ ζητοῦντες τὸν κύριον
      συνήσουσιν ἐν παντί.</td>
      <td class="language Akhmimic"><span style="color:#b00e23">(ⲉ︦)</span>
      ⲛ̅ⲣⲱⲙⲉ ⲉⲑⲁⲩ ⲛⲁⲣ̅ⲛⲟⲓ̈ⲉ ⲉⲛ ⲛ̅ⲟⲩϩⲉⲡ ⲛⲉⲧϣⲓⲛⲉ ⲇⲉ ⲥⲉ ⲡϫⲁⲉⲓⲥ ⲛⲁⲣ̅ⲛⲟⲉⲓⲉ ⳉⲛ̅
      ⲁⲅⲁⲑⲟⲛ ⲛⲓⲙ</td>
    </tr>

    <tr id="v6" class="verse">
      <td class="language Sahidic"><span style="color:#b00e23">(ⲋ︦)</span>
      ⲛⲁⲛⲟⲩ ⲟⲩϩⲏⲕⲉ ⲉϥⲙⲟⲟϣⲉ ϩⲛ̅ ⲧⲉϥⲙⲛ̅ⲧⲙⲉ ⲉϩⲟⲩⲉ ⲟⲩⲣⲙ̅ⲙⲁⲟ ⲛ̅ⲣⲉϥϫⲓϭⲟⲗ.</td>
      <td class="language English"><span style="color:#b00e23">(6)</span> A
      poor man walking in truth is better than a rich liar.</td>
      <td class="language Greek"><span style="color:#b00e23">(6)</span>
      κρείσσων πτωχὸς πορευόµενος ἐν ἀληθείᾳ πλουσίου ψευδοῦς.</td>
      <td class="language Akhmimic"><span style="color:#b00e23">(ⲋ︦)</span>
      ⲛⲁⲛⲟⲩ ⲟⲩϩⲏⲕⲉ ⲉϥⲙⲁϩⲉ ⳉⲛ̅ ⲧⲙⲛ̅ⲧⲙⲓⲉ ⲛ̅ϩⲟⲩⲟ ⲁⲩⲣⲙ̅ⲙⲁⲟ ⲛ̅ⲣⲉϥϫⲓ ϭⲁⲗ</td>
    </tr>

    <tr id="v7" class="verse">
      <td class="language Sahidic"><span style="color:#b00e23">(ⲍ︦)</span> ϣⲁⲣⲉ
      ⲡϣⲏⲣⲉ ⲛ̅ⲥⲁⲃⲉ ϩⲁⲣⲉϩ ⲉⲡⲛⲟⲙⲟⲥ ⲡⲉⲧϣⲟⲟⲡ ⲇⲉ ϩⲛ̅ ⲟⲩⲙⲛ̅ⲧϣⲛⲁ ϥϯϣⲓⲡⲉ
      ⲙ̅ⲡⲉϥⲉⲓⲱⲧ.</td>
      <td class="language English"><span style="color:#b00e23">(7)</span> A
      wise son keeps the law: but he that keeps up debauchery dishonours his
      father.</td>
      <td class="language Greek"><span style="color:#b00e23">(7)</span>
      φυλάσσει νόµον υἱὸς συνετός· ὃς δὲ ποιµαίνει ἀσωτίαν,
      ἀτιµάζει πατέρα.</td>
      <td class="language Akhmimic"><span style="color:#b00e23">(ⲍ︦)</span>
      ⳉⲁⲣⲉ ⲡϣⲏⲣⲉ ⲛ̅ⲥⲁⲃⲉ ⲉⲣⲏϩ ⲁⲡⲛⲟⲙⲟⲥ ⲡⲉⲧⳉⲟⲟⲡ ⲇⲉ ⳉⲛ̅ ⲟⲩⲙⲛ̅ⲧϣⲛⲁ ⲁϥϣⲱⲥ
      ⲙ̅ⲡϥ̅ⲉⲓⲱⲧ</td>
    </tr>

    <tr id="v8" class="verse">
      <td class="language Sahidic"><span style="color:#b00e23">(ⲏ︦)</span>
      ⲡⲉⲧⲧⲁϣⲟ ⲛ̅ⲧⲉϥⲙⲛ̅ⲧⲣⲙ̅ⲙⲁⲟ ϩⲛ̅ ⲟⲩϫⲓⲙⲏⲥⲉ ⲛⲉⲧⲛⲁ ⲛ̅ⲛ̅ϩⲏⲕⲉ ⲛⲉⲧⲛⲁⲧⲥⲓⲟⲟⲩ
      ⲙ̅ⲙⲟⲥ.</td>
      <td class="language English"><span style="color:#b00e23">(8)</span> He
      that increases his wealth by usuries and unjust gains, gathers it for him
      that pities the poor.</td>
      <td class="language Greek"><span style="color:#b00e23">(8)</span> ὁ
      πληθύνων τὸν πλοῦτον αὐτοῦ µετὰ τόκων καὶ πλεονασµῶν τῷ
      ἐλεῶντι πτωχοὺς συνάγει αὐτόν.</td>
      <td class="language Akhmimic"><span style="color:#b00e23">(ⲏ︦)</span>
      ⲡⲉⲧⲧⲁϣⲟ ⲛ̅ⲧϥ̅ⲙⲛ̅ⲧⲣⲙ̅ⲙⲁⲟ ⳉⲛ̅ ⲟⲩϫⲓⲙⲏⲥⲉ ⲁⲩⲛⲁⲥⲁⲩϩⲥ̅ ⲁⳉⲟⲩⲛ ⲛ̅ⲛⲉⲧⲛⲁⲉ
      ⲛ̅ⲛ̅ϩⲏⲕⲉ</td>
    </tr>

    <tr id="v9" class="verse">
      <td class="language Sahidic"><span style="color:#b00e23">(ⲑ︦)</span>
      ⲡⲉⲧⲛⲁⲣⲓⲕⲉ ⲉⲃⲟⲗ ⲙ̅ⲡⲉϥⲙⲁⲁϫⲉ ⲉⲧⲙ̅ⲥⲱⲧⲙ̅ ⲉⲡⲛⲟⲙⲟⲥ ⲡⲉϣⲗⲏⲗ ⲙ̅ⲡⲁⲓⲃⲏⲧ.</td>
      <td class="language English"><span style="color:#b00e23">(9)</span> He
      that turns away his ear from hearing the law, even he has made his prayer
      abominable.</td>
      <td class="language Greek"><span style="color:#b00e23">(9)</span> ὁ
      ἐκκλίνων τὸ οὖς αὐτοῦ τοῦ µὴ εἰσακοῦσαι νόµου καὶ αὐτὸς
      τὴν προσευχὴν αὐτοῦ ἐβδέλυκται.</td>
      <td class="language Akhmimic"><span style="color:#b00e23">(ⲑ︦)</span>
      ⲡⲉⲧⲛⲁⲣⲓⲕⲉ ⲁⲃⲁⲗ ⲙ̅ⲡϥ̅ⲙⲉⲉϫⲉ ⲁⲧⲙⲥⲱⲧⲙⲉ ⲁⲡⲛⲟⲙⲟⲥ ⲡϣⲗⲏⲗ ⲙ̅ⲡⲉⲓ̈ ϥⲏⲧ</td>
    </tr>

    <tr id="v10" class="verse">
      <td class="language Sahidic"><span style="color:#b00e23">(ⲓ︦)</span>
      ⲡⲉⲧⲥⲱⲣⲙ̅ ⲛ̅ⲛⲉⲧⲥⲟⲩⲧⲱⲛ ϩⲛ̅ ⲟⲩϩⲓⲏ ⲉⲥϩⲟⲟⲩ ⲉϥⲛⲁϩⲉ ⲛ̅ⲧⲟϥ ⲉϩⲣⲁⲓ̈ ⲉϩⲉⲛⲡⲉⲑⲟⲟⲩ
      ⲛⲉⲧⲟⲩⲁⲁⲃ ⲇⲉ ⲛⲁⲡⲱϣ ⲉϫⲱⲟⲩ ⲛⲙ̅ⲡⲉⲧⲛⲁⲛⲟⲩⲟⲩ.</td>
      <td class="language English"><span style="color:#b00e23">(10)</span> He
      that causes upright men to err in an evil way, himself shall fall into
      destruction: transgressor also shall pass by prosperity, but shall not
      enter into it.</td>
      <td class="language Greek"><span style="color:#b00e23">(10)</span> ὃς
      πλανᾷ εὐθεῖς ἐν ὁδῷ κακῇ, εἰς διαφθορὰν αὐτὸς ἐµπεσεῖται·
      οἱ δὲ ἄνοµοι διελεύσονται ἀγαθὰ καὶ οὐκ εἰσελεύσονται εἰς
      αὐτά.</td>
      <td class="language Akhmimic"><span style="color:#b00e23">(ⲓ︦)</span>
      ⲡⲉⲧⲥⲱⲣⲙⲉ ⲛ̅ⲛⲉⲧⲥⲟⲩⲧⲱⲛ ϩⲓ ⲟⲩⳉⲟ ⲉϥϩⲁⲩ ⲁϥⲛⲁϩⲉⲓ̈ⲉ ⲛ̅ⲧⲁϥ ⲁϩⲉⲛⲡⲉⲑⲁⲩ ⲛⲉⲧⲟⲩⲁⲁⲃⲉ ⲇⲉ
      ⲛⲁⲡⲱϣⲉ ⲁϫⲱⲟⲩ ⲛ̅ⲙ̅ⲡⲉⲧⲛⲁⲛⲟⲩϥ</td>
    </tr>

    <tr id="v11" class="verse">
      <td class="language Sahidic"><span style="color:#b00e23">(ⲓ︦ⲁ︦)</span>
      ⲡⲣⲱⲙⲉ ⲛ̅ⲣⲙ̅ⲙⲁⲟ ⲟ ⲛ̅ⲥⲁⲃⲉ ⲛⲁϥ ⲟⲩⲁⲁϥ ⲡϩⲏⲕⲉ ⲇⲉ ⲛ̅ⲥⲁⲃⲉ ⲛ̅ⲁϭⲛ̅ⲁⲣⲓⲕⲉ ⲉⲣⲟϥ.</td>
      <td class="language English"><span style="color:#b00e23">(11)</span> A
      rich man is wise in his own conceit; but an intelligent poor man will
      condemn him.</td>
      <td class="language Greek"><span style="color:#b00e23">(11)</span> σοφὸς
      παρ’ ἑαυτῷ ἀνὴρ πλούσιος, πένης δὲ νοήµων καταγνώσεται
      αὐτοῦ.</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ⲡⲣⲱⲙⲉ ⲛ̅ⲣⲙ̅ⲙⲁⲟ ⲉ ⲛ̅ⲥⲁⲃⲉ ⲛⲉϥ ⲟⲩⲁⲉⲉⲧϥ̅ ⲡϩⲏⲕⲉ ⲇⲉ ⲛ̅ⲥⲁⲃⲉ ⲛⲁϭⲛ̅ ⲁⲣⲓⲕⲉ
      ⲁⲣⲁϥ</td>
    </tr>

    <tr id="v12" class="verse">
      <td class="language Sahidic"><span style="color:#b00e23">(ⲓ︦ⲃ︦)</span>
      ϣⲁⲣⲉ ⲟⲩⲛⲟϭ ⲛ̅ⲉⲟⲟⲩ ϣⲱⲡⲉ ⲉⲧⲃⲉ ⲧⲃⲟⲏⲑⲓⲁ ⲛ̅ⲛ̅ⲇⲓⲕⲁⲓⲟⲥ ϣⲁⲣⲉ ⲛ̅ⲣⲱⲙⲉ ⲇⲉ ⲧⲁⲕⲟ ϩⲛ̅ⲙⲁ
      ⲛ̅ⲛ̅ⲁⲥⲉⲃⲏⲥ.</td>
      <td class="language English"><span style="color:#b00e23">(12)</span> By
      reason of the help of righteous men great glory arises: but in the places
      of the ungodly men are caught.</td>
      <td class="language Greek"><span style="color:#b00e23">(12)</span> διὰ
      βοήθειαν δικαίων πολλὴ γίνεται δόξα, ἐν δὲ τόποις ἀσεβῶν
      ἁλίσκονται ἄνθρωποι.</td>
      <td class="language Akhmimic"><span style="color:#b00e23">(ⲓ︦ⲃ︦)</span>
      ⳉⲁⲣⲉ ⲟⲩⲛⲁϭ ⲛⲉⲁⲩ ⳉⲱⲡⲉ ⲉⲧⲃⲉ ⲧⲃⲟⲏⲑⲉⲓⲁ ⲛ̅ⲛ̅ⲇⲓⲕⲁⲓⲟⲥ ⳉⲁⲣⲉ ⲛ̅ⲣⲱⲙⲉ ⲇⲉ ⲧⲉⲕⲟ ⳉⲛ̅
      ⲙ̅ⲙⲁ ⲛ̅ⲛ̅ⲁⲥⲉⲃⲏⲥ</td>
    </tr>

    <tr id="v13" class="verse">
      <td class="language Sahidic"><span style="color:#b00e23">(ⲓ︦ⲅ︦)</span>
      ⲡⲉⲧϩⲱⲃⲥ̅ ⲇⲉ ⲛ̅ⲧⲉϥⲙⲛ̅ⲧϣⲁϥⲧⲉ ⲛⲁⲥⲟⲟⲩⲧⲛ ⲁⲛ ⲡⲉⲧϫⲱ ⲇⲉ ⲙ̅ⲙⲟⲥ ⲁⲩⲱ ⲉⲧϫⲡⲓⲟ ⲙ̅ⲙⲟⲥ
      ⲥⲉⲛⲁⲙⲉⲣⲓⲧϥ̅.</td>
      <td class="language English"><span style="color:#b00e23">(13)</span> He
      that covers his own ungodliness shall not prosper: but he that blames
      himself shall be loved.</td>
      <td class="language Greek"><span style="color:#b00e23">(13)</span> ὁ
      ἐπικαλύπτων ἀσέβειαν ἑαυτοῦ οὐκ εὐοδωθήσεται, ὁ δὲ
      ἐξηγούµενος ἐλέγχους ἀγαπηθήσεται.</td>
      <td class="language Akhmimic"><span style="color:#b00e23">(ⲓ︦ⲅ︦)</span>
      ⲡⲉⲧϩⲱⲃⲥ̅ ⲛ̅ⲧϥ̅ⲙⲛ̅ⲧⳉⲉϥⲧ̅ ⲛⲁⲥⲁⲩⲧⲛⲉ ⲉⲛ ⲡⲉⲧϫⲟⲩ ⲇⲉ ⲙ̅ⲙⲁⲥ ⲁⲟⲩ ⲉⲧϫⲡⲓⲟ
      ⲥⲉⲛⲁⲙⲉⲣⲓⲧϥ</td>
    </tr>

    <tr id="v14" class="verse">
      <td class="language Sahidic"><span style="color:#b00e23">(ⲓ︦ⲇ︦)</span>
      ⲛⲁⲓ̈ⲁⲧϥ̅ ⲙ̅ⲡⲣⲱⲙⲉ ⲉⲧϯⲥⲟ ⲉⲟⲩⲟⲛ ⲛⲓⲙ ⲉⲧⲃⲉ ⲑⲟⲧⲉ ⲡⲛⲟⲩⲧⲉ ⲡⲛⲁϣⲧ̅ϩⲏⲧ ⲇⲉ ⲛ̅ⲧⲟϥ
      ϥⲛⲁϩⲉ ⲉϩⲣⲁⲓ̈ ⲉϩⲉⲛⲡⲉⲑⲟⲟⲩ.</td>
      <td class="language English"><span style="color:#b00e23">(14)</span>
      Blessed is the man who religiously fears always: but the hard of heart
      shall fall into mischiefs.</td>
      <td class="language Greek"><span style="color:#b00e23">(14)</span>
      µακάριος ἀνήρ, ὃς καταπτήσσει πάντα δι’ εὐλάβειαν, ὁ δὲ
      σκληρὸς τὴν καρδίαν ἐµπεσεῖται κακοῖς.</td>
      <td class="language Akhmimic"><span style="color:#b00e23">(ⲓ︦ⲇ︦)</span>
      ⲛⲉⲉⲓ̈ⲉⲧϥ̅ ⲙ̅ⲡⲣⲱⲙⲉ ⲉⲧϯⲥⲟ ⲁⲟⲩⲁⲛ ⲛⲓⲙ ⲉⲧⲃⲉ ⲑⲛⲱⲱϩⲉ ⲡⲛⲁⳉⲧϩⲏⲧ ⲇⲉ ⲛ̅ⲧⲁϥ ⲛⲁⲧⲱⲙⲧ
      ⲁϩⲉⲛⲡⲉⲑⲁⲩ</td>
    </tr>

    <tr id="v15" class="verse">
      <td class="language Sahidic"><span style="color:#b00e23">(ⲓ︦ⲉ︦)</span>
      ⲟⲩⲙⲟⲩⲓ ⲡⲉ ⲉϥϩⲕⲁⲉⲓⲧ ⲁⲩⲱ ⲟⲩⲟⲩⲱⲛϣ̅ ⲉϥⲟⲃⲉ ⲡⲉ ⲟⲩϩⲏⲕⲉ ⲉϥⲛⲁⲣ̅ϫⲟⲉⲓⲥ ⲉⲩⲙⲏⲏϣⲉ
      ⲛ̅ϩⲏⲕⲉ.</td>
      <td class="language English"><span style="color:#b00e23">(15)</span> A
      hungry lion and a thirsty wolf is he, who, being poor, rules over a poor
      nation.</td>
      <td class="language Greek"><span style="color:#b00e23">(15)</span> λέων
      πεινῶν καὶ λύκος διψῶν ὃς τυραννεῖ πτωχὸς ὢν ἔθνους
      πενιχροῦ.</td>
      <td class="language Akhmimic"><span style="color:#b00e23">(ⲓ︦ⲉ︦)</span>
      ⲟⲩⲙⲟⲩⲉⲓ ⲉϥϩⲕⲉⲉⲧ ⲁⲟⲩ ⲟⲩⲟⲩⲱⲛϣ ⲉϥⲁⲃⲉ ⲡⲉ ⲟⲩϩⲏⲕⲉ ⲉϥⲛⲁⲣ̅ϫⲁⲉⲓⲥ ⲁⲩⲙⲓⲉⲓϣⲉ
      ⲛ̅ϩⲏⲕⲉ</td>
    </tr>

    <tr id="v16" class="verse">
      <td class="language Sahidic"><span style="color:#b00e23">(ⲓ︦ⲋ︦)</span>
      ⲟⲩⲣ̅ⲣⲟ ⲉϥϣⲁⲁⲧ ⲛ̅ⲭⲣⲏⲙⲁ ⲟⲩⲛⲟϭ ⲛ̅ⲣⲉϥϫⲓⲛ̅ϭⲟⲛⲥ̅ ⲡⲉ ⲛⲉⲧⲙⲟⲥⲧⲉ ⲇⲉ ⲛ̅ϫⲓⲛ̅ϭⲟⲛⲥ̅
      ⲛⲁⲱⲛϩ̅ ϩⲛ̅ ⲟⲩⲛⲟϭ ⲛ̅ⲟⲩⲟⲉⲓϣ</td>
      <td class="language English"><span style="color:#b00e23">(16)</span> A
      king in need of revenues is a great oppressor: but he that hates
      injustice shall live a long time.</td>
      <td class="language Greek"><span style="color:#b00e23">(16)</span>
      βασιλεὺς ἐνδεὴς προσόδων µέγας συκοφάντης, ὁ δὲ µισῶν ἀδικίαν
      µακρὸν χρόνον ζήσεται.</td>
      <td class="language Akhmimic"><span style="color:#b00e23">(ⲓ︦ⲋ︦)</span>
      ⲟⲩⲣ̅ⲣⲟ ⲉϥϣⲁⲁⲧ ⲛ̅ⲭⲣⲏⲙⲁ ⲟⲩⲛⲁϭ ⲛ̅ⲣⲉϥϫⲓⲛ̅ϭⲁⲛⲥ̅ ⲡⲉ ⲡⲉⲧⲙⲁⲥⲧⲉ ⲇⲉ ⲛ̅ϫⲓⲛ̅ϭⲁⲛⲥ̅
      ⲛⲁⲱⲛⳉ ⲁⲩⲛⲁϭ ⲛ̅ⲟⲩⲁⲉⲓϣ</td>
    </tr>

    <tr id="v17" class="verse">
      <td class="language Sahidic"><span style="color:#b00e23">(ⲓ︦ⲍ︦)</span>
      ⲡⲉⲧⲛⲁϣⲡ̅ⲧⲱⲣⲉ ⲛ̅ⲟⲩⲣⲱⲙⲉ ⲉϥϩⲛ̅ ⲟⲩⲗⲟⲓϭⲉ ⲛ̅ϩⲱⲧⲃ̅ ϥⲛⲁⲡⲱⲧ ⲁⲩⲱ ⲛ̅ϥⲧⲁϫⲣⲏⲩ ⲁⲛ</td>
      <td class="language English"><span style="color:#b00e23">(17)</span> He
      that becomes surety for a man charged with murder shall be an exile, and
      not in safety. <span style="color:#b00e23">(17a)</span> Chasten thy son,
      and he shall love thee, and give honour to thy soul: he shall not obey a
      sinful nation.</td>
      <td class="language Greek"><span style="color:#b00e23">(17)</span>
      ἄνδρα τὸν ἐν αἰτίᾳ φόνου ὁ ἐíυώµενος φυγὰς ἔσται καὶ οὐκ
      ἐν ἀσφαλείᾳ. <span style="color:#b00e23">(17a)</span> παίδευε
      υἱόν, καὶ ἀγαπήσει σε καὶ δώσει κόσµον τῇ σῇ ψυχῇ· οὐ µὴ
      ὑπακούσῃς ἔθνει παρανόµῳ.</td>
      <td class="language Akhmimic"><span style="color:#b00e23">(ⲓ︦ⲍ︦)</span>
      ⲡⲉⲧⲛⲁϣⲡ ⲧⲱⲣⲉ ⲛ̅ⲟⲩⲣⲱⲙⲉ ⲉϥⳉⲛ̅ ⲟⲩⲗⲁⲓ̈ϭⲉ ⲛ̅ⳉⲱⲧⲃⲉ ⲛⲁⲡⲱⲧ ⲁⲟⲩ ϥⲧⲁϫⲣⲏⲟⲩ ⲉⲛ</td>
    </tr>

    <tr id="v18" class="verse">
      <td class="language Sahidic"><span style="color:#b00e23">(ⲓ︦ⲏ︦)</span>
      ⲡⲉⲧⲙⲟⲟϣⲉ ⲇⲓⲕⲁⲓⲱⲥ ⲥⲉⲛⲁⲃⲟⲏⲑⲓ ⲉⲣⲟϥ ⲡⲉⲧⲙⲟⲟϣⲉ ⲇⲉ ϩⲓ ϩⲉⲛϩⲓⲟⲟⲩⲉ ⲉⲩϭⲟⲟⲙⲉ
      ⲛⲁϭⲗⲟⲙⲗⲙ̅.</td>
      <td class="language English"><span style="color:#b00e23">(18)</span> He
      that walks justly is assisted: but he that walks in crooked ways shall be
      entangled therein.</td>
      <td class="language Greek"><span style="color:#b00e23">(18)</span> ὁ
      πορευόµενος δικαίως βεβοήθηται, ὁ δὲ σκολιαῖς ὁδοῖς πορευόµενος
      ἐµπλακήσεται.</td>
      <td class="language Akhmimic"><span style="color:#b00e23">(ⲓ︦ⲏ︦)</span>
      ⲡⲉⲧⲙⲁϩⲉ ⲇⲓⲕⲁⲓⲱⲥ ⲥⲉⲛⲁⲣ̅ⲃⲟⲏⲑⲉⲓ ⲁⲣⲁϥ ⲡⲉⲧⲙⲁϩⲉ ⲇⲉ ϩⲓ ϩⲉⲛⳉⲱⲟⲩ ⲉⲩϭⲁⲩϭ
      ⲛⲁϭⲗⲁⲙⲗ̅ⲙ</td>
    </tr>

    <tr id="v19" class="verse">
      <td class="language Sahidic"><span style="color:#b00e23">(ⲓ︦ⲑ︦)</span>
      ⲡⲉⲧⲣ̅ϩⲱⲃ ⲉⲡⲉϥⲕⲁϩ ⲛⲁⲥⲉⲓ ⲛ̅ⲟⲉⲓⲕ ⲡⲉⲧⲡⲏⲧ ⲇⲉ ⲛ̅ⲥⲁ ⲟⲩⲟⲩⲱⲥϥ̅ ⲛⲁⲥⲉⲓ
      ⲛ̅ⲧⲙⲛ̅ⲧϩⲏⲕⲉ.</td>
      <td class="language English"><span style="color:#b00e23">(19)</span> He
      that tills his own land shall be satisfied with bread: but he that
      follows idleness shall have plenty of poverty.</td>
      <td class="language Greek"><span style="color:#b00e23">(19)</span> ὁ
      ἐργαζόµενος τὴν ἑαυτοῦ γῆν πλησθήσεται ἄρτων, ὁ δὲ διώκων
      σχολὴν πλησθήσεται πενίας.</td>
      <td class="language Akhmimic"><span style="color:#b00e23">(ⲓ︦ⲑ︦)</span>
      ⲡⲉⲧⲣ̅ϩⲱⲃ ⲁⲡϥ̅ⲕⲁϩ ⲛⲁⲥⲉⲓ ⲛ̅ⲁⲉⲓⲕ ⲡⲉⲧⲡⲏⲧ ⲇⲉ ⲥⲉ ​ⲟⲩⲟⲩⲱⲥϥ̅ ⲛⲁⲥⲉⲓ
      ⲛ̅ⲧϥ̅ⲙⲛ̅ⲧϩⲏⲕⲉ</td>
    </tr>

    <tr id="v20" class="verse">
      <td class="language Sahidic"><span style="color:#b00e23">(ⲕ︦)</span>
      ⲡⲣⲱⲙⲉ ⲇⲉ ⲛ̅ⲥⲁⲃⲉ ⲛⲁϫⲓⲥⲙⲟⲩ ⲉⲙⲁⲧⲉ ⲡⲣⲉϥⲣ̅ⲡⲉ ⲑⲟⲟⲩ ⲇⲉ ⲛⲁⲣ̅ⲃⲟⲗ ⲁⲛ ⲉⲡⲉⲑⲟⲟⲩ.</td>
      <td class="language English"><span style="color:#b00e23">(20)</span> A
      man worthy of credit shall be much blessed: but the wicked shall not be
      unpunished.</td>
      <td class="language Greek"><span style="color:#b00e23">(20)</span> ἀνὴρ
      ἀξιόπιστος πολλὰ εὐλογηθήσεται, ὁ δὲ κακὸς οὐκ ἀτιµώρητος
      ἔσται.</td>
      <td class="language Akhmimic"><span style="color:#b00e23">(ⲕ︦)</span>
      ⲡⲣⲱⲙⲉ ⲛ̅ⲥⲁⲃⲉ ⲛⲁϫⲓⲥⲃⲟⲩ ⲙ̅ⲡϣⲁ ⲡⲣⲉϥⲣ̅ⲡⲉⲑⲁⲩ ⲇⲉ ⲛⲁⲣ̅ⲃⲁⲗ ⲉⲛ ⲁⲡⲉⲑⲁⲩ</td>
    </tr>

    <tr id="v21" class="verse">
      <td class="language Sahidic"><span style="color:#b00e23">(ⲕ︦ⲁ︦)</span>
      ⲡⲉⲧϣⲓⲡⲉ ϩⲏⲧⲟⲩ ⲛ̅ⲛ̅ϩⲟ ⲛ̅ⲛ̅ⲣⲉϥϫⲓⲛ̅ϭⲟⲛⲥ̅ ⲛⲁⲥⲟⲟⲩⲧⲛ̅ ⲁⲛ ⲡⲁⲓ̈ ⲅⲁⲣ ⲛ̅ⲧⲉⲓ̈ⲙⲓⲛⲉ
      ⲛⲁϯ ⲟⲩⲣⲱⲙⲉ ⲉⲃⲟⲗ ϩⲁ ⲟⲩⲟⲉⲓⲕ.</td>
      <td class="language English"><span style="color:#b00e23">(21)</span> He
      that reverences not the persons of the just is not good: such a one will
      sell a man for a morsel of bread.</td>
      <td class="language Greek"><span style="color:#b00e23">(21)</span> ὃς
      οὐκ αἰσχύνεται πρόσωπα δικαίων, οὐκ ἀγαθός· ὁ τοιοῦτος ψωµοῦ
      ἄρτου ἀποδώσεται ἄνδρα.</td>
      <td class="language Akhmimic"><span style="color:#b00e23">(ⲕ︦ⲁ︦)</span>
      ⲡⲉⲧϣⲓⲡⲉ ϩⲏⲧⲟⲩ ⲛ̅ⲛ̅ϩⲟ ⲛ̅ⲛ̅ⲣⲉϥϫⲓⲛ̅ϭⲁⲛⲥ̅ ⲛⲁⲛⲟⲩϥ ⲉⲛ ⲡⲉⲓ̈ ⲛ̅ϯⲙⲓⲛⲉ ⲛⲁϯ ⲟⲩⲣⲱⲙⲉ
      ⳉⲁ ⲟⲩⲁⲉⲓⲕ</td>
    </tr>

    <tr id="v22" class="verse">
      <td class="language Sahidic"><span style="color:#b00e23">(ⲕ︦ⲃ︦)</span>
      ϣⲁϥϭⲉⲡⲏ ⲉⲣ̅ⲣⲙ̅ⲙⲁⲟ ⲛ̅ϭⲓ ⲟⲩⲣⲱⲙⲉ ⲛ̅ⲉⲓⲉⲣⲃⲟⲟⲛⲉ ⲁⲩⲱ ⲛ̅ϥⲥⲟⲟⲩⲛ ⲁⲛ ϫⲉ ⲟⲩⲛⲁⲏⲧ
      ⲡⲉⲧⲛⲁⲣ̅ϫⲟⲉⲓⲥ ⲉϫⲱϥ ⲡⲉⲧⲧⲁϣⲟ ⲛ̅ⲧⲉϥⲙⲛ̅ⲧⲣⲙ̅ⲙⲁⲟ ϩⲛ̅ ⲟⲩ ϫⲓⲙⲏⲥⲉ ⲉϥⲛⲁⲥⲟⲟⲩϩⲥ ⲉϩⲟⲩⲛ
      ⲙ̅ⲡⲉⲧⲛⲁ ⲛ̅ⲛ̅ϩⲏⲕⲉ.</td>
      <td class="language English"><span style="color:#b00e23">(22)</span> An
      envious man makes haste to be rich, and knows not that the merciful man
      will have the mastery over him.</td>
      <td class="language Greek"><span style="color:#b00e23">(22)</span>
      σπεύδει πλουτεῖν ἀνὴρ βάσκανος καὶ οὐκ οἶδεν ὅτι ἐλεήµων
      κρατήσει αὐτοῦ.</td>
      <td class="language Akhmimic"><span style="color:#b00e23">(ⲕ︦ⲃ︦)</span>
      ⳉⲁⲣⲉϥϭⲗⲁⲙ ⲁⲣ̅ⲣⲙ̅ⲙⲁⲟ ⲛ̅ϭⲓ ⲟⲩⲣⲱⲙⲉ ⲛ̅ⲉⲓⲉⲣⲃⲟⲟⲛⲉ ⲁⲟⲩ ϥⲥⲁⲩⲛⲉ ⲉⲛ ϫⲉ ⲟⲩⲛⲁⲏⲧ
      ⲡⲉⲧⲛⲁⲣ̅ϫⲁⲉⲓⲥ ⲁϫⲱϥ ⲡⲉⲧⲧⲁϣⲟ ⲛ̅ⲧϥ̅ⲙⲛ̅ⲧⲣⲙ̅ⲙⲁⲟ ⳉⲛ̅ ⲟⲩϫⲓⲙⲏⲥⲉ ⲁϥⲛⲁⲥⲁⲩϩⲥ̅ ⲁⳉⲟⲩⲛ
      ⲙ̅ⲡⲉⲧⲛⲁⲉ ⲛ̅ⲛ̅ϩⲏⲕⲉ</td>
    </tr>

    <tr id="v23" class="verse">
      <td class="language Sahidic"><span style="color:#b00e23">(ⲕ︦ⲅ︦)</span>
      ⲡⲉⲧϫⲡⲓⲟ ⲛ̅ⲟⲩⲣⲱⲙⲉ ϩⲛ̅ ⲛⲉϩⲓⲟⲟⲩⲉ ϥⲛⲁϭⲛ̅ ϩⲙ̅ⲟⲧ ⲉϩⲟⲩⲉ ⲡⲉⲧϯϩⲙⲟⲧ ϩⲙ̅ ⲡⲉϥⲗⲁⲥ</td>
      <td class="language English"><span style="color:#b00e23">(23)</span> He
      that reproves a man’s ways shall have more favour than he that flatters
      with the tongue.</td>
      <td class="language Greek"><span style="color:#b00e23">(23)</span> ὁ
      ἐλέγχων ἀνθρώπου ὁδοὺς χάριτας ἕξει µᾶλλον τοῦ
      γλωσσοχαριτοῦντος.</td>
      <td class="language Akhmimic"><span style="color:#b00e23">(ⲕ︦ⲅ︦)</span>
      ⲡⲉⲧϫⲡⲓⲟ ⲛ̅ⲟⲩⲣⲱⲙⲉ ϩⲓ ⲛⲉϥⳉⲱⲟⲩ ϥⲛⲁϭⲛ̅ ϩⲙⲁⲧ ⲛ̅ϩⲟⲩⲟ ⲁⲡⲉⲧϯ ϩⲙⲁⲧ ⳉⲙ̅ ⲡϥ̅ⲗⲉⲥ</td>
    </tr>

    <tr id="v24" class="verse">
      <td class="language Sahidic"><span style="color:#b00e23">(ⲕ︦ⲇ︦)</span>
      ⲡⲉⲧϫⲓ ⲙ̅ⲡⲉϥⲉⲓⲱⲧ ⲛ̅ϭⲟⲛⲥ̅ ⲙⲛ̅ ⲧⲉϥⲙⲁⲁⲩ ⲉϥⲙⲉⲉⲩⲉ ϫⲉ ⲛ̅ϯⲣ̅ⲛⲟⲃⲉ ⲁⲛ ⲟⲩⲕⲟⲓⲛⲱⲛⲟⲥ ⲡⲉ
      ⲡⲁⲓ̈ ⲛ̅ⲟⲩⲣⲱⲙⲉ ⲛ̅ⲁⲥⲉⲃⲏⲥ.</td>
      <td class="language English"><span style="color:#b00e23">(24)</span> He
      that casts off father or mother, and thinks he sins not; the same is
      partaker with an ungodly man.</td>
      <td class="language Greek"><span style="color:#b00e23">(24)</span> ὃς
      ἀποβάλλεται πατέρα ἢ µητέρα καὶ δοκεῖ µὴ ἁµαρτάνειν, οὗτος
      κοινωνός ἐστιν ἀνδρὸς ἀσεβοῦς.</td>
      <td class="language Akhmimic"><span style="color:#b00e23">(ⲕ︦ⲇ︦)</span>
      ⲡⲉⲧϫⲓ ⲙ̅ⲡϥ̅ⲉⲓⲱⲧ ⲛ̅ϭⲁⲛⲥ̅ ⲙⲛ̅ ⲧϥ̅ⲙⲱ ⲉϥⲙⲉⲉⲩⲉ ϫⲉ ϯⲣ̅ⲛⲁⲃⲉ ⲉⲛ ⲟⲩⲕⲟⲓⲛⲟⲛⲟⲥ ⲡⲉ
      ⲡⲉⲓ̈ ⲛ̅ⲟⲩⲣⲱⲙⲉ ⲛ̅ⲁⲥⲉⲃⲏⲥ</td>
    </tr>

    <tr id="v25" class="verse">
      <td class="language Sahidic"><span style="color:#b00e23">(ⲕ︦ⲉ︦)</span>
      ϣⲁⲣⲉ ⲟⲩⲣⲱⲙⲉ ⲛ̅ⲁⲧⲥⲉⲓ ⲕⲣⲓⲛⲉ ⲉⲓ̈ⲕⲏ ⲛⲉⲧⲕⲱ ⲇⲉ ⲛ̅ϩⲧⲏϥ ⲉⲡϫⲟⲉⲓⲥ ϥⲛⲁϣⲱⲡⲉ ϩⲛ̅
      ⲟⲩϩⲁⲣⲉϩ.</td>
      <td class="language English"><span style="color:#b00e23">(25)</span> An
      unbelieving man judges rashly: but he that trusts in the Lord will act
      carefully.</td>
      <td class="language Greek"><span style="color:#b00e23">(25)</span>
      ἄπληστος ἀνὴρ κρίνει εἰκῇ· ὃς δὲ πέποιθεν ἐπὶ κύριον, ἐν
      ἐπιµελείᾳ ἔσται.</td>
      <td class="language Akhmimic"><span style="color:#b00e23">(ⲕ︦ⲉ︦)</span>
      ⳉⲁⲣⲉ ⲟⲩⲣⲱⲙⲉ ⲛ̅ⲁⲧⲥⲉⲓ ⲣ̅ⲕⲣⲓⲛⲉⲓ ⲉⲓⲕⲏ ⲡⲉⲧⲕⲟⲩ ⲇⲉ ⲛ̅ϩⲧⲏϥ ⲁⲡϫⲁⲉⲓⲥ ⲛⲁⳉⲱⲡⲉ ⳉⲛ̅
      ⲟⲩⲉⲣⲏϩ</td>
    </tr>

    <tr id="v26" class="verse">
      <td class="language Sahidic"><span style="color:#b00e23">(ⲕ︦ⲋ︦)</span>
      ⲡⲉⲧⲕⲱ ⲛ̅ϩⲧⲏϥ ⲉⲩⲙⲛ̅ⲧⲛⲁϣⲧ̅ϩⲏⲧ ⲡⲁⲓ̈ ⲟⲩⲁⲑⲏⲧ ⲡⲉ ⲡⲉⲧⲙⲟⲟϣⲉ ⲇⲉ ϩⲛ̅ ⲟⲩⲥⲟⲫⲓⲁ
      ⲛⲁⲟⲩϫⲁⲓ̈</td>
      <td class="language English"><span style="color:#b00e23">(26)</span> He
      that trusts to a bold heart, such an one is a fool: but he that walks in
      wisdom shall be safe.</td>
      <td class="language Greek"><span style="color:#b00e23">(26)</span> ὃς
      πέποιθεν θρασείᾳ καρδίᾳ, ὁ τοιοῦτος ἄφρων· ὃς δὲ πορεύεται
      σοφίᾳ, σωθήσεται.</td>
      <td class="language Akhmimic"><span style="color:#b00e23">(ⲕ︦ⲋ︦)</span>
      ⲡⲉⲧⲕⲟⲩ ⲛ̅ϩⲧⲏϥ ⲁⲩⲙⲛ̅ⲧⲛⲁⳉⲧϩⲏⲧ ⲡⲉⲓ̈ ⲟⲩⲁⲑⲏⲧ ⲡⲉ ⲡⲉⲧⲙⲁϩⲉ ⲇⲉ ⳉⲛ̅ ⲟⲩⲥⲟⲫⲓⲁ
      ⲛⲁⲟⲩϫⲉⲓ̈</td>
    </tr>

    <tr id="v27" class="verse">
      <td class="language Sahidic"><span style="color:#b00e23">(ⲕ︦ⲍ︦)</span>
      ⲡⲉⲧϯ ⲛ̅ⲛ̅ϩⲏⲕⲉ ⲛⲁⲣ̅ϭⲣⲱϩ ⲁⲛ ⲡⲉⲧⲕⲧⲟ ⲇⲉ ⲛ̅ⲛⲉϥⲃⲁⲗ ⲉⲃⲟⲗ ⲙ̅ⲙⲟⲟⲩ ⲛⲁϣⲱⲱⲧ
      ⲉⲙⲁⲧⲉ.</td>
      <td class="language English"><span style="color:#b00e23">(27)</span> He
      that gives to the poor shall not be in want: but he that turns away his
      eye from him shall be in great distress.</td>
      <td class="language Greek"><span style="color:#b00e23">(27)</span> ὃς
      δίδωσιν πτωχοῖς, οὐκ ἐνδεηθήσεται· ὃς δὲ ἀποστρέφει τὸν
      ὀφθαλµὸν αὐτοῦ, ἐν πολλῇ ἀπορίᾳ ἔσται.</td>
      <td class="language Akhmimic"><span style="color:#b00e23">(ⲕ︦ⲍ︦)</span>
      ⲡⲉⲧϯ ⲛ̅ⲛ̅ϩⲏⲕⲉ ⲛⲁϣⲟⲩⲟⲩⲧ ⲉⲛ ⲡⲉⲧⲕⲧⲟ ⲇⲉ ⲛ̅ⲛⲉϥⲃⲉⲗ ⲁⲃⲁⲗ ⲙ̅ⲙⲁⲩ ⲛⲁϣⲟⲩⲟⲩⲧ
      ⲙ̅ⲡϣⲁ</td>
    </tr>

    <tr id="v28" class="verse">
      <td class="language Sahidic"><span style="color:#b00e23">(ⲕ︦ⲏ︦)</span>
      ϣⲁⲣⲉ ⲛ̅ⲇⲓⲕⲁⲓⲟⲥ ϩⲟϫϩϫ ϩⲛ̅ ⲙ̅ⲙⲁ ⲛ̅ⲛ̅ⲁⲥⲉⲃⲏⲥ ϣⲁⲩⲁϣⲁⲓ ⲇⲉ ϩⲙ̅ ⲡⲧⲁⲕⲟ
      ⲛ̅ⲛⲉⲧⲙ̅ⲙⲁⲩ.</td>
      <td class="language English"><span style="color:#b00e23">(28)</span> In
      the places of ungodly men the righteous mourn: but in their destruction
      the righteous shall be multiplied.</td>
      <td class="language Greek"><span style="color:#b00e23">(28)</span> ἐν
      τόποις ἀσεβῶν στένουσι δίκαιοι, ἐν δὲ τῇ ἐκείνων ἀπωλείᾳ
      πληθυνθήσονται δίκαιοι.</td>
      <td class="language Akhmimic"><span style="color:#b00e23">(ⲕ︦ⲏ︦)</span>
      ⳉⲁⲣⲉ ⲛ̅ⲇⲓⲕⲁⲓⲟⲥ ϩⲁϫϫ̅ ⳉⲛ̅ ⲛ̅ⲙⲁ ⲛ̅ⲛ̅ⲁⲥⲉⲃⲏⲥ ⳉⲁⲣⲟⲩⲁϣⲉⲓ̈ ⲇⲉ ⳉⲙ̅ ⲡⲧⲉⲕⲟ
      ⲛ̅ⲛⲉⲧⲙ̅ⲙⲟ</td>
    </tr>
  </table>
</body>
</html>
