<!DOCTYPE html>
<html>
<head>
  <title>Jeremiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="jeremiah_51b.html" rel="next">
  <link href="jeremiah_50.html" rel="prev">
  <script src="main.js" type="module"></script>
</head>
<body class="chapter">
  <h4 id="jeremiah_51a" class="title">Jeremiah 51a</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡⲓⲥⲁϫⲓ ⲉⲧⲁϥϣⲱⲡⲓ ϩⲁ ⲓⲉⲣⲉⲙⲓⲁⲥ ⲉ̀ϫⲟϥ ⲛ̀ⲛⲓⲟⲩⲇⲁⲓ ⲧⲏⲣⲟⲩ. ⲛⲏ ⲉⲧϣⲟⲡ ϧⲉⲛ ⲭⲏⲙⲓ. ⲛⲉⲙ
      ⲛⲏ ⲉⲧϣⲟⲡ ϧⲉⲛ ⲙⲉϣⲧⲱⲗ. ⲛⲉⲙ ⲧⲁⲫⲛⲁⲥ ⲛⲉⲙ ⲡⲕⲁϩⲓ ⲙ̀ⲡⲁⲑⲟⲣⲏⲥ. ⲉϥϫⲱ ⲙ̀ⲙⲟⲥ.</td>
      <td class="language English"><span style="color:#b00e23">(1)</span> THE
      WORD THAT CAME TO JEREMIAS for all the Jews dwelling in the land of
      Egypt, and for those settled in Magdolo and in Taphnas, and in the land
      of Pathura, saying,</td>
      <td class="language Greek"><span style="color:#b00e23">(1)</span> Ὁ
      λόγος ὁ γενόµενος πρὸς Ιερεµιαν ἅπασιν τοῖς Ιουδαίοις τοῖς
      κατοικοῦσιν ἐν γῇ Αἰγύπτῳ καὶ τοῖς καθηµένοις ἐν Μαγδώλῳ
      καὶ ἐν Ταφνας καὶ ἐν γῇ Παθουρης λέγων</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ⲫϯ ⲙ̀ⲡⲓⲥ̅ⲗ̅ ϫⲉ ⲛ̀ⲑⲱⲧⲉⲛ ⲁⲣⲉⲧⲉⲛⲛⲁⲩ
      ⲉ̀ⲛⲓⲡⲉⲧϩⲱⲟⲩ ⲧⲏⲣⲟⲩ ⲉⲧⲁⲓⲉⲛⲟⲩ ⲉ̀ϫⲉⲛ ⲓⲗ̅ⲏ̅ⲙ̅. ⲛⲉⲙ ⲉ̀ϫⲉⲛ ⲛⲓⲃⲁⲕⲓ ⲛ̀ⲧⲉ ⲓⲟⲩⲇⲁ.
      ⲟⲩⲟϩ ϩⲏⲡⲡⲉ ⲥⲉⲛⲁϣⲏϥ ⲙ̀ⲙⲟⲛ ⲡⲉⲧϣⲟⲡ ⲛ̀ϧⲏⲧⲟⲩ.</td>
      <td class="language English"><span style="color:#b00e23">(2)</span> Thus
      has the Lord God of Israel said; Ye have seen all the evils which I have
      brought upon Jerusalem, and upon the cities of Juda; and, behold, they
      are desolate without inhabitants,</td>
      <td class="language Greek"><span style="color:#b00e23">(2)</span> Οὕτως
      εἶπεν κύριος ὁ θεὸς Ισραηλ Ὑµεῖς ἑωράκατε πάντα τὰ κακά, ἃ
      ἐπήγαγον ἐπὶ Ιερουσαληµ καὶ ἐπὶ τὰς πόλεις Ιουδα, καὶ ἰδού
      εἰσιν ἔρηµοι ἀπὸ ἐνοίκων</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲉ̀ⲃⲟⲗ ϩⲁ ⲡϩⲟ ⲙ̀ⲡⲟⲩⲡⲉⲧϩⲱⲟⲩ ⲉⲧⲁⲩⲁⲓϥ. ⲉ̀ϯϫⲱⲛⲧ ⲛⲏⲓ. ⲉⲧⲁⲩϣⲉ ⲛⲱⲟⲩ. ⲉ̀ⲉⲛ
      ⲥⲑⲟⲓⲛⲟⲩϥⲓ ⲉ̀ϩⲣⲏⲓ ⲉ̀ϩⲁⲛⲕⲉⲛⲟⲩϯ ⲛ̀ϣⲉⲙⲙⲟ. ⲛⲏ ⲉⲧⲉ ⲛ̀ⲧⲉⲧⲉⲛⲥⲱⲟⲩⲛ ⲙ̀ⲙⲱⲟⲩ ⲁⲛ.</td>
      <td class="language English"><span style="color:#b00e23">(3)</span>
      because of their wickedness, which they have wrought to provoke me, by
      going to burn incense to other gods, whom ye knew not.</td>
      <td class="language Greek"><span style="color:#b00e23">(3)</span> ἀπὸ
      προσώπου πονηρίας αὐτῶν, ἧς ἐποίησαν παραπικρᾶναί µε
      πορευθέντες θυµιᾶν θεοῖς ἑτέροις, οἷς οὐκ ἔγνωτε.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲁⲓⲟⲩⲱⲣⲡ ϩⲁⲣⲱⲧⲉⲛ ⲛ̀ⲛⲁⲉⲃⲓⲁⲓⲕ ⲛⲓⲡⲣⲟⲫⲏⲧⲏⲥ ⲓⲥϫⲉⲛ ϣⲱⲣⲡ ⲉⲓϫⲱ ⲙ̀ⲙⲟⲥ. ϫⲉ
      ⲙⲡⲉⲣⲓⲣⲓ ⲙ̀ⲡⲁⲓϩⲱⲃ ⲛ̀ⲧⲉ ⲡⲁⲓⲥⲱϥ ⲫⲏ ⲉⲧⲁⲓⲙⲉⲥⲧⲱϥ.</td>
      <td class="language English"><span style="color:#b00e23">(4)</span> yet I
      sent to you my servants the prophets early in the morning, and I sent,
      saying, Do not ye this abominable thing which I hate.</td>
      <td class="language Greek"><span style="color:#b00e23">(4)</span> καὶ
      ἀπέστειλα πρὸς ὑµᾶς τοὺς παῖδάς µου τοὺς προφήτας ὄρθρου καὶ
      ἀπέστειλα λέγων Μὴ ποιήσητε τὸ πρᾶγµα τῆς µολύνσεως ταύτης,
      ἧς ἐµίσησα.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲙ̀ⲡⲟⲩⲥⲱⲧⲉⲙ ⲟⲩⲇⲉ ⲙ̀ⲡⲟⲩⲣⲓⲕⲓ ⲙ̀ⲡⲟⲩⲙⲁϣϫ ⲉ̀ⲧⲁⲥⲑⲟ ⲉ̀ⲃⲟⲗ ϩⲁ ⲛⲟⲩⲡⲉⲧϩⲱⲟⲩ.
      ⲉϣ̀ⲧⲉⲙϣⲱⲧ ⲛ̀ϩⲁⲛⲕⲉⲛⲟⲩϯ ⲛ̀ϣⲉⲙⲙⲟ.</td>
      <td class="language English"><span style="color:#b00e23">(5)</span> But
      they hearkened not to me, and inclined not their ear to turn from their
      wickedness, so as not to burn incense to strange gods.</td>
      <td class="language Greek"><span style="color:#b00e23">(5)</span> καὶ
      οὐκ ἤκουσάν µου καὶ οὐκ ἔκλιναν τὸ οὖς αὐτῶν ἀποστρέψαι
      ἀπὸ τῶν κακῶν αὐτῶν πρὸς τὸ µὴ θυµιᾶν θεοῖς ἑτέροις.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲁϥⲑⲗⲏ ⲉ̀ⲡⲉⲥⲏⲧ ⲛ̀ϫⲉ ⲡⲁϫⲱⲛⲧ ⲛⲉⲙ ⲡⲁⲙⲃⲟⲛ ⲟⲩⲟϩ ⲁϥⲣⲱⲕϩ ϧⲉⲛ ⲛⲓⲡⲩⲗⲏ ⲛ̀ⲧⲉ
      ⲓⲟⲩⲇⲁ. ⲛⲉⲙ ⲥⲁⲃⲟⲗ ⲛⲓⲗ̅ⲏ̅ⲙ̅ ⲟⲩⲟϩ ⲁⲩϣⲱⲡⲓ ⲉ̀ⲡϣⲁϥⲉ. ⲛⲉⲙ ⲟⲩⲙⲁ ⲛ̀ⲁⲧⲙⲟϣⲓ ⲛ̀ϧⲏⲧϥ.
      ⲙ̀ⲫⲣⲏϯ ⲙ̀ⲡⲁⲓⲉϩⲟⲟⲩ.</td>
      <td class="language English"><span style="color:#b00e23">(6)</span> So
      mine anger and my wrath dropped upon them, and was kindled in the gates
      of Juda, and in the streets of Jerusalem; and they became a desolation
      and a waste, as at this day.</td>
      <td class="language Greek"><span style="color:#b00e23">(6)</span> καὶ
      ἔσταξεν ἡ ὀργή µου καὶ ὁ θυµός µου καὶ ἐξεκαύθη ἐν πόλεσιν
      Ιουδα καὶ ἔξωθεν Ιερουσαληµ, καὶ ἐγενήθησαν εἰς ἐρήµωσιν καὶ
      εἰς ἄβατον ὡς ἡ ἡµέρα αὕτη.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ϯⲛⲟⲩ ⲡⲁⲓⲣⲏϯ ⲁϥϫⲟⲥ ⲛ̀ϫⲉ ⲡϭ̅ⲥ̅ ⲡⲓⲡⲁⲛⲧⲟⲕⲣⲁⲧⲱⲣ. ϫⲉ ⲉⲑⲃⲉ ⲟⲩ ⲛ̀ⲑⲱⲧⲉⲛ
      ⲧⲉⲧⲉⲛⲓⲣⲓ ⲛ̀ϩⲁⲛⲛⲓϣϯ ⲙ̀ⲡⲉⲧϩⲱⲟⲩ ⲉ̀ϩⲣⲏⲓ ⲉ̀ϫⲉⲛ ⲛⲉⲧⲉⲛⲯⲩⲭⲏ ⲉϥⲱϯ ⲉ̀ⲃⲟⲗ ⲙ̀ⲙⲱⲧⲉⲛ.
      ⲛ̀ⲟⲩⲣⲱⲙⲓ ⲛⲉⲙ ⲟⲩⲥϩⲓⲙⲓ. ⲟⲩⲁⲗⲟⲩ ⲛⲉⲙ ⲟⲩⲁⲓ ⲉϥⲟⲩⲉⲙϭⲓ ⲉ̀ⲃⲟⲗ ϧⲉⲛ ⲑⲙⲏϯ ⲛ̀ⲓⲟⲩⲇⲁ.
      ⲉ̀ϣ̀ⲧⲉⲙⲑⲣⲉ ϩⲗⲓ ⲙ̀ⲙⲱⲧⲉⲛ ⲥⲱϫⲡ</td>
      <td class="language English"><span style="color:#b00e23">(7)</span> And
      now thus has the Lord Almighty said, Wherefore do ye commit these great
      evils against your souls? to cut off man and woman of you, infant and
      suckling from the midst of Juda, to the end that not one of you should be
      left;</td>
      <td class="language Greek"><span style="color:#b00e23">(7)</span> καὶ
      νῦν οὕτως εἶπεν κύριος παντοκράτωρ Ἵνα τί ὑµεῖς ποιεῖτε
      κακὰ µεγάλα ἐπὶ ψυχαῖς ὑµῶν ἐκκόψαι ὑµῶν ἄνθρωπον καὶ
      γυναῖκα, νήπιον καὶ θηλάζοντα ἐκ µέσου Ιουδα πρὸς τὸ µὴ
      καταλειφθῆναι ὑµῶν µηδένα,</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲉ̀ϯϫⲱⲛⲧ ⲛⲏⲓ ϧⲉⲛ ⲛⲓϩⲃⲏⲟⲩⲓ ⲛ̀ⲧⲉ ⲛⲉⲧⲉⲛϫⲓϫ ⲉ̀ϣⲱⲧ ⲛ̀ϩⲁⲛⲕⲉⲛⲟⲩϯ ⲛ̀ϣⲉⲙⲙⲟ ⲛ̀ϧⲣⲏⲓ
      ϧⲉⲛ ⲡⲕⲁϩⲓ ⲛ̀ⲭⲏⲙⲓ. ⲫⲏ ⲉⲧⲁⲣⲉⲧⲉⲛϣⲉ ⲛⲱⲧⲉⲛ ⲉ̀ϧⲟⲩⲛ ⲉ̀ⲣⲟϥ. ⲉ̀ϣⲱⲡⲓ ⲙ̀ⲙⲁⲩ. ϩⲓⲛⲁ
      ⲛ̀ⲥⲉϥⲉⲧ ⲑⲏⲛⲟⲩ ⲉ̀ⲃⲟⲗ ⲟⲩⲟϩ ⲛ̀ⲧⲉⲧⲉⲛϣⲱⲡⲓ ⲉⲩⲥⲁϩⲟⲩⲓ ⲛⲉⲙ ⲟⲩϣⲱϣ ϧⲉⲛ ⲛⲓⲉⲑⲛⲟⲥ ⲧⲏⲣⲟⲩ
      ⲛ̀ⲧⲉ ⲡⲕⲁϩⲓ.</td>
      <td class="language English"><span style="color:#b00e23">(8)</span> by
      provoking me with the works of your hands, to burn incense to other gods
      in the land of Egypt, into which ye entered to dwell there, that ye might
      be cut off, and that ye might become a curse and a reproach among all the
      nations of the earth?</td>
      <td class="language Greek"><span style="color:#b00e23">(8)</span>
      παραπικρᾶναί µε ἐν τοῖς ἔργοις τῶν χειρῶν ὑµῶν θυµιᾶν θεοῖς
      ἑτέροις ἐν γῇ Αἰγύπτῳ, εἰς ἣν εἰσήλθατε ἐνοικεῖν ἐκεῖ,
      ἵνα ἐκκοπῆτε καὶ ἵνα γένησθε εἰς κατάραν καὶ εἰς ὀνειδισµὸν
      ἐν πᾶσιν τοῖς ἔθνεσιν τῆς γῆς;</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ⲙⲏ
      ⲁⲣⲉⲧⲉⲛⲉⲣⲡⲱⲃϣ ⲛ̀ⲑⲱⲧⲉⲛ ⲛ̀ⲛⲓⲡⲉⲧϩⲱⲟⲩ ⲛ̀ⲧⲉ ⲛⲉⲧⲉⲛⲓⲟϯ. ⲛⲉⲙ ⲛⲓⲡⲉⲧϩⲱⲟⲩ ⲛ̀ⲧⲉ
      ⲛⲓⲟⲩⲣⲱⲟⲩ ⲛ̀ⲧⲉ ⲓⲟⲩⲇⲁ. ⲛⲉⲙ ⲛⲓⲡⲉⲧϩⲱⲟⲩ ⲛ̀ⲧⲉ ⲛⲉⲧⲉⲛⲁⲣⲭⲱⲛ. ⲛⲉⲙ ⲛⲓⲡⲉⲧϩⲱⲟⲩ ⲛ̀ⲧⲉ
      ⲛⲉⲧⲉⲛϩⲓⲟⲙⲓ. ⲛⲏ ⲉⲧⲁⲩⲁⲓⲧⲟⲩ ⲛ̀ϩⲣⲏⲓ ϧⲉⲛ ⲡⲕⲁϩⲓ ⲛ̀ⲓⲟⲩⲇⲁ ⲛⲉⲙ ⲥⲁⲃⲟⲗ
      ⲛ̀ⲓⲗ̅ⲏ̅ⲙ̅</td>
      <td class="language English"><span style="color:#b00e23">(9)</span> Have
      ye forgotten the sins of your fathers, and the sins of the kings of Juda,
      and the sins of your princes, and the sins of your wives, which they
      wrought in the land of Juda, and in the streets of Jerusalem?</td>
      <td class="language Greek"><span style="color:#b00e23">(9)</span> µὴ
      ἐπιλέλησθε ὑµεῖς τῶν κακῶν τῶν πατέρων ὑµῶν καὶ τῶν κακῶν
      τῶν βασιλέων Ιουδα καὶ τῶν κακῶν τῶν ἀρχόντων ὑµῶν καὶ τῶν
      κακῶν τῶν γυναικῶν ὑµῶν, ὧν ἐποίησαν ἐν γῇ Ιουδα καὶ
      ἔξωθεν Ιερουσαληµ;</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟϩ ⲙ̀ⲡⲟⲩⲕⲏⲛ ϣⲁ ⲉ̀ϧⲟⲩⲛ ⲉ̀ⲡⲁⲓⲉϩⲟⲟⲩ. ϫⲉ ⲙ̀ⲡⲟⲩⲁⲙⲟⲛⲓ ⲛ̀ⲛⲁϩⲱⲛ ⲛⲏ ⲉⲧⲁⲓⲁⲓⲧⲟⲩ
      ⲙ̀ⲡⲉⲙ̀ⲑⲟ ⲛ̀ⲛⲟⲩⲓⲟϯ</td>
      <td class="language English"><span style="color:#b00e23">(10)</span> And
      have not ceased even to this day, and they have not kept to my
      ordinances, which I set before their fathers.</td>
      <td class="language Greek"><span style="color:#b00e23">(10)</span> καὶ
      οὐκ ἐπαύσαντο ἕως τῆς ἡµέρας ταύτης καὶ οὐκ ἀντείχοντο τῶν
      προσταγµάτων µου, ὧν ἔδωκα κατὰ πρόσωπον τῶν πατέρων
      αὐτῶν.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉⲑⲃⲉ ⲫⲁⲓ ⲁϥϫⲟⲥ ⲙ̀ⲡⲁⲓⲣⲏϯ ⲛ̀ϫⲉ ⲡϭ̅ⲥ̅. ϫⲉ ϩⲏⲡⲡⲉ ⲁ̀ⲛⲟⲕ ϯⲛⲁⲧⲁϫⲣⲉ ⲡⲁϩⲟ ⲉ̀ⲧⲁⲕⲉ
      ⲡⲥⲉⲡⲓ ⲛ̀ⲛⲏ ⲧⲏⲣⲟⲩ ⲉⲧⲁⲩⲥⲱϫⲡ ⲛ̀ϧⲣⲏⲓ ϧⲉⲛ ⲭⲏⲙⲓ</td>
      <td class="language English"><span style="color:#b00e23">(11)</span>
      Therefore thus saith the Lord; Behold I do set my face against you
      <span style="color:#b00e23">(12)</span> to destroy all the remnant that
      are in Egypt;</td>
      <td class="language Greek"><span style="color:#b00e23">(11)</span> διὰ
      τοῦτο οὕτως εἶπεν κύριος Ἰδοὺ ἐγὼ ἐφίστηµι τὸ πρόσωπόν µου
      <span style="color:#b00e23">(12)</span> τοῦ ἀπολέσαι πάντας τοὺς
      καταλοίπους τοὺς ἐν Αἰγύπτῳ,</td>
    </tr>

    <tr class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲉⲩⲉ̀ϩⲉⲓ ϧⲉⲛ ⲧⲥⲏϥⲓ ⲛⲉⲙ ⲡϩⲕⲟ. ⲟⲩⲟϩ ⲉⲩⲉ̀ⲙⲟⲩⲛⲕ ⲉ̀ⲃⲟⲗ ⲓⲥϫⲉⲛ ⲡⲟⲩⲕⲟⲩϫⲓ ϣⲁ
      ⲡⲟⲩⲛⲓϣϯ ⲟⲩⲟϩ ⲉⲩⲉ̀ϣⲱⲡⲓ ⲉⲩϣⲱϣ ⲛⲉⲙ ⲟⲩⲧⲁⲕⲟ. ⲛⲉⲙ ⲟⲩⲥⲁϩⲟⲩⲓ.</td>
      <td class="language English">and they shall fall by the sword, and by
      famine, and shall be consumed small and great: and they shall be for
      reproach, and for destruction, and for a curse.</td>
      <td class="language Greek">καὶ πεσοῦνται· ἐν ῥοµφαίᾳ καὶ ἐν
      λιµῷ ἐκλείψουσιν ἀπὸ µικροῦ ἕως µεγάλου καὶ ἔσονται εἰς
      ὀνειδισµὸν καὶ εἰς ἀπώλειαν καὶ εἰς κατάραν.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟϩ ⲉⲓⲉ̀ϫⲉⲙⲡϣⲓⲛⲓ ⲛ̀ⲛⲏ ⲉⲧϩⲉⲙⲥⲓ ϧⲉⲛ ⲡⲕⲁϩⲓ ⲛ̀ⲭⲏⲙⲓ. ⲙ̀ⲫⲣⲏϯ ⲉⲧⲁⲓϫⲉⲙⲡϣⲓⲛⲓ
      ⲛ̀ⲓⲗ̅ⲏ̅ⲙ̅. ϧⲉⲛ ⲧⲥⲏϥⲓ ⲛⲉⲙ ⲡϩⲕⲟ.</td>
      <td class="language English"><span style="color:#b00e23">(13)</span> And
      I will visit them that dwell in the land of Egypt, as I have visited
      Jerusalem, with sword and with famine:</td>
      <td class="language Greek"><span style="color:#b00e23">(13)</span> καὶ
      ἐπισκέψοµαι ἐπὶ τοὺς καθηµένους ἐν γῇ Αἰγύπτῳ ὡς
      ἐπεσκεψάµην ἐπὶ Ιερουσαληµ ἐν ῥοµφαίᾳ καὶ ἐν λιµῷ καὶ ἐν
      θανάτῳ,</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟϩ ⲛ̀ⲛⲉϥϣⲱⲡⲓ ⲛ̀ϫⲉ ⲫⲏ ⲉⲧⲛⲁⲟⲩϫⲁⲓ. ⲉ̀ⲃⲟⲗ ϧⲉⲛ ⲡⲥⲉⲡⲓ ⲛ̀ⲓⲟⲩⲇⲁ. ⲛⲏ ⲉⲧϣⲟⲡ ϧⲉⲛ
      ⲡⲕⲁϩⲓ ⲛ̀ⲭⲏⲙⲓ. ⲉ̀ⲑⲣⲟⲩⲧⲁⲥⲑⲟ ⲉ̀ⲡⲕⲁϩⲓ ⲛ̀ⲓⲟⲩⲇⲁ. ⲫⲏ ⲛ̀ⲑⲱⲟⲩ ⲉⲧⲟⲩⲉⲣϩⲉⲗⲡⲓⲥ ⲉ̀ⲣⲟϥ
      ϧⲉⲛ ⲛⲟⲩⲯⲩⲭⲏ. ϫⲉ ⲛ̀ⲧⲟⲩⲧⲁⲥⲑⲱⲟⲩ ⲉ̀ⲙⲁⲩ. ⲟⲩⲟϩ ⲛ̀ⲛⲟⲩⲕⲟⲧⲟⲩ ⲉ̀ⲃⲏⲗ ⲉ̀ⲛⲏ ⲙ̀ⲙⲁⲩⲁⲧⲟⲩ
      ⲉⲑⲛⲁⲛⲟϩⲉⲙ.</td>
      <td class="language English"><span style="color:#b00e23">(14)</span> and
      there shall not one be preserved of the remnant of Juda that sojourn in
      the land of Egypt, to return to the land of Juda, to which they hope in
      their hearts to return: they shall not return, but only they that
      escape.</td>
      <td class="language Greek"><span style="color:#b00e23">(14)</span> καὶ
      οὐκ ἔσται σεσῳσµένος οὐθεὶς τῶν ἐπιλοίπων Ιουδα τῶν
      παροικούντων ἐν γῇ Αἰγύπτῳ τοῦ ἐπιστρέψαι εἰς γῆν Ιουδα, ἐφ’
      ἣν αὐτοὶ ἐλπίζουσιν ταῖς ψυχαῖς αὐτῶν τοῦ ἐπιστρέψαι ἐκεῖ·
      οὐ µὴ ἐπιστρέψωσιν ἀλλ’ ἢ ἀνασεσῳσµένοι. —</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ⲁⲩⲉⲣⲟⲩⲱ ⲧⲏⲣⲟⲩ ⲛ̀ⲓⲉⲣⲉⲙⲓⲁⲥ ⲛ̀ϫⲉ ⲛⲓⲣⲱⲙⲓ ⲛⲏ ⲉⲧⲁⲩⲉⲙⲓ ϫⲉ ⲛⲟⲩϩⲓⲟⲙⲓ
      ⲛ̀ⲥⲑⲟⲓⲛⲟⲩϥⲓ ⲉ̀ϩⲣⲏⲓ ⲛⲉⲙ ⲛⲓⲕⲉϩⲓⲟⲙⲓ ⲧⲏⲣⲟⲩ ϧⲉⲛ ⲟⲩⲛⲓϣϯ ⲛ̀ⲑⲱⲟⲩⲧⲥ. ⲛⲉⲙ ⲡⲓⲗⲁⲟⲥ
      ⲧⲏⲣϥ. ⲛⲏ ⲉⲧϩⲉⲙⲥⲓ ϧⲉⲛ ⲡⲕⲁϩⲓ ⲛ̀ⲭⲏⲙⲓ ϧⲉⲛ ⲡⲁⲑⲟⲩⲣⲏⲥ ⲉⲩϫⲱ ⲙ̀ⲙⲟⲥ.</td>
      <td class="language English"><span style="color:#b00e23">(15)</span> Then
      all the men that knew that their wives burned incense, and all the women,
      a great multitude, and all the people that dwelt in the land of Egypt, in
      Pathura, answered Jeremias, saying,</td>
      <td class="language Greek"><span style="color:#b00e23">(15)</span> καὶ
      ἀπεκρίθησαν τῷ Ιερεµια πάντες οἱ ἄνδρες οἱ γνόντες ὅτι
      θυµιῶσιν αἱ γυναῖκες αὐτῶν θεοῖς ἑτέροις καὶ πᾶσαι αἱ
      γυναῖκες, συναγωγὴ µεγάλη, καὶ πᾶς ὁ λαὸς οἱ καθήµενοι ἐν γῇ
      Αἰγύπτῳ ἐν Παθουρη λέγοντες</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ϫⲉ ⲡⲓⲥⲁϫⲓ ⲉⲧⲁⲕⲥⲁϫⲓ ⲙ̀ⲙⲟϥ ⲛⲉⲙⲁⲛ ϧⲉⲛ ⲫⲣⲁⲛ ⲙ̀ⲡϭ̅ⲥ̅. ⲛ̀ⲧⲉⲛⲛⲁⲥⲱⲧⲉⲙ ⲛ̀ⲥⲱⲕ
      ⲁⲛ</td>
      <td class="language English"><span style="color:#b00e23">(16)</span> As
      for the word which thou hast spoken to us in the name of the Lord, we
      will not hearken to thee.</td>
      <td class="language Greek"><span style="color:#b00e23">(16)</span> Ὁ
      λόγος, ὃν ἐλάλησας πρὸς ἡµᾶς τῷ ὀνόµατι κυρίου, οὐκ
      ἀκούσοµέν σου,</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ϫⲉ ϧⲉⲛ ⲟⲩⲓⲣⲓ ⲧⲉⲛⲛⲁⲓⲣⲓ ⲛ̀ⲥⲁϫⲓ ⲛⲓⲃⲉⲛ ⲉⲑⲛⲏⲟⲩ ⲉ̀ⲃⲟⲗ ϧⲉⲛ ⲣⲱⲛ. ⲉⲣⲉ ⲛⲉⲛⲥⲑⲟⲓⲛⲟⲩϥⲓ
      ⲉ̀ϩⲣⲏⲓ ⲛ̀ϯⲟⲩⲣⲱ ⲛ̀ⲧⲉ ⲧⲫⲉ. ⲟⲩⲟϩ ⲉⲛⲉ̀ⲟⲩⲱⲧⲉⲛ ⲉ̀ⲃⲟⲗ ⲛⲁⲥ ⲛ̀ϩⲁⲛⲟⲩⲱⲧⲉⲛ ⲉ̀ⲃⲟⲗ.
      ⲕⲁⲧⲁ ⲫⲣⲏϯ ⲉⲧⲁⲛⲓⲣⲓ ⲁ̀ⲛⲟⲛ ⲛⲉⲙ ⲛⲉⲛⲕⲉⲓⲟϯ. ⲛⲉⲙ ⲛⲉⲛⲟⲩⲣⲱⲟⲩ. ⲛⲉⲙ ⲛⲓⲁⲣⲭⲱⲛ ⲛ̀ⲧⲉ
      ⲓⲟⲩⲇⲁ. ϧⲉⲛ ⲛⲓⲃⲁⲕⲓ ⲛ̀ⲧⲉ ⲓⲟⲩⲇⲁ. ⲛⲉⲙ ⲥⲁⲃⲟⲗ ⲛ̀ⲓⲗ̅ⲏ̅ⲙ̅ ⲟⲩⲟϩ ⲛⲁⲛⲥⲏⲟⲩ ⲙ̀ⲡⲱⲓⲕ ⲡⲉ.
      ⲟⲩⲟϩ ⲁⲛϣⲱⲡⲓ ⲛ̀ⲉⲣϣⲁⲩ. ⲟⲩⲟϩ ⲙ̀ⲡⲉⲛⲛⲁⲩ ⲉ̀ϩⲗⲓ ⲙⲡⲉⲧϩⲱⲟⲩ.</td>
      <td class="language English"><span style="color:#b00e23">(17)</span> For
      we will surely perform every word that shall proceed out of our mouth, to
      burn incense to the queen of heaven, and to pour drink-offerings to her,
      as we and our fathers have done, and our kings and princes, in the cities
      of Juda, and in the streets of Jerusalem: and so we were filled with
      bread, and were well, and saw no evils.</td>
      <td class="language Greek"><span style="color:#b00e23">(17)</span> ὅτι
      ποιοῦντες ποιήσοµεν πάντα τὸν λόγον, ὃς ἐξελεύσεται ἐκ τοῦ
      στόµατος ἡµῶν, θυµιᾶν τῇ βασιλίσσῃ τοῦ οὐρανοῦ καὶ σπένδειν
      αὐτῇ σπονδάς, καθὰ ἐποιήσαµεν ἡµεῖς καὶ οἱ πατέρες ἡµῶν
      καὶ οἱ βασιλεῖς ἡµῶν καὶ οἱ ἄρχοντες ἡµῶν ἐν πόλεσιν Ιουδα
      καὶ ἔξωθεν Ιερουσαληµ καὶ ἐπλήσθηµεν ἄρτων καὶ ἐγενόµεθα
      χρηστοὶ καὶ κακὰ οὐκ εἴδοµεν·</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲉⲧⲁⲛⲗⲟϫⲉⲛ ⲉ̀ⲛⲉⲛⲥⲑⲟⲓⲛⲟⲩϥⲓ ⲉ̀ϩⲣⲏⲓ ⲛ̀ϯⲟⲩⲣⲱ ⲛ̀ⲧⲉ ⲧⲫⲉ. ⲁⲛⲉⲣⲕⲟⲩϫⲓ ⲧⲏⲣⲉⲛ.
      ⲟⲩⲟϩ ⲁⲛⲙⲟⲩⲛⲕ ⲉ̀ⲃⲟⲗ ϧⲉⲛ ⲧⲥⲏϥⲓ ⲛⲉⲙ ⲡϩⲕⲟ.</td>
      <td class="language English"><span style="color:#b00e23">(18)</span> But
      since we left off to burn incense to the queen of heaven, we have all
      been brought low, and have been consumed by sword and by famine.</td>
      <td class="language Greek"><span style="color:#b00e23">(18)</span> καὶ
      ὡς διελίποµεν θυµιῶντες τῇ βασιλίσσῃ τοῦ οὐρανοῦ, ἠλαττώθηµεν
      πάντες καὶ ἐν ῥοµφαίᾳ καὶ ἐν λιµῷ ἐξελίποµεν.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ϫⲉ ⲁ̀ⲛⲟⲛ ⲁⲛⲉⲛ ⲥⲑⲟⲓⲛⲟⲩϥⲓ. ⲉ̀ϩⲣⲏⲓ ⲛ̀ϯⲟⲩⲣⲱ ⲛ̀ⲧⲉ ⲧⲫⲉ. ⲟⲩⲟϩ ⲁⲛⲟⲩⲱⲧⲉⲛ ⲛⲁⲥ
      ⲉ̀ⲃⲟⲗ ⲛ̀ϩⲁⲛⲟⲩⲱⲧⲉⲛ. ⲙⲏ ⲁⲧϭⲛⲉ ⲛⲉⲛϩⲁⲓ ⲁⲛⲑⲁⲙⲓⲟ ⲛⲁⲥ ⲛ̀ϩⲁⲛⲭⲁⲟⲩⲱ ⲛⲁⲓ ⲟⲩⲟϩ
      ⲁⲛⲟⲩⲱⲧⲉⲛ ⲛⲁⲥ ⲉ̀ⲃⲟⲗ. ⲛ̀ϩⲁⲛⲟⲩⲱⲧⲉⲛ ⲉ̀ⲃⲟⲗ.</td>
      <td class="language English"><span style="color:#b00e23">(19)</span> And
      whereas we burned incense to the queen of heaven, and poured
      drink-offerings to her, did we make cakes to her, and pour
      drink-offerings to her, without our husbands?</td>
      <td class="language Greek"><span style="color:#b00e23">(19)</span> καὶ
      ὅτι ἡµεῖς θυµιῶµεν τῇ βασιλίσσῃ τοῦ οὐρανοῦ καὶ ἐσπείσαµεν
      αὐτῇ σπονδάς, µὴ ἄνευ τῶν ἀνδρῶν ἡµῶν ἐποιήσαµεν αὐτῇ
      χαυῶνας καὶ ἐσπείσαµεν σπονδὰς αὐτῇ; —</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲟⲩⲟϩ ⲡⲉϫⲉ ⲓⲉⲣⲉⲙⲓⲁⲥ ⲙⲡⲓⲗⲁⲟⲥ ⲧⲏⲣϥ ⲛⲉⲙ ⲛⲓϫⲱⲣⲓ. ⲛⲉⲙ ⲛⲓϩⲓⲟⲙⲓ ⲛⲉⲙ ⲡⲓⲗⲁⲟⲥ ⲧⲏⲣϥ.
      ⲉⲧⲁⲩⲉⲣⲟⲩⲱ ⲛⲁϥ ⲛ̀ⲛⲁⲓⲥⲁϫⲓ ⲉϥϫⲱ ⲙ̀ⲙⲟⲥ.</td>
      <td class="language English"><span style="color:#b00e23">(20)</span> Then
      Jeremias answered all the people, the mighty men, and the women, and all
      the people that returned him these words for answer, saying,</td>
      <td class="language Greek"><span style="color:#b00e23">(20)</span> καὶ
      εἶπεν Ιερεµιας παντὶ τῷ λαῷ, τοῖς δυνατοῖς καὶ ταῖς γυναιξὶν
      καὶ παντὶ τῷ λαῷ τοῖς ἀποκριθεῖσιν αὐτῷ λόγους, λέγων</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ϫⲉ ⲉⲑⲃⲉ ⲡⲓⲥⲑⲟⲓⲛⲟⲩϥⲓ ⲁⲛ ⲉⲧⲁⲩⲉⲛϥ ⲉ̀ϩⲣⲏⲓ ϧⲉⲛ ⲛⲓⲃⲁⲕⲓ ⲛ̀ⲧⲉ ⲓⲟⲩⲇⲁ. ⲛⲉⲙ ⲥⲁⲃⲟⲗ
      ⲛ̀ⲓⲗ̅ⲏ̅ⲙ̅ ⲛ̀ⲑⲱⲧⲉⲛ ⲛⲉⲙ ⲛⲉⲧⲉⲛⲕⲉⲓⲟϯ. ⲛⲉⲙ ⲛⲉⲧⲉⲛⲁⲣⲭⲱⲛ. ⲛⲉⲙ ⲡⲓⲗⲁⲟⲥ ⲛ̀ⲧⲉ ⲡⲕⲁϩⲓ.
      ⲁϥⲉⲣⲫⲙⲉⲩⲓ ⲛ̀ϫⲉ ⲡϭ̅ⲥ̅ ⲟⲩⲟϩ ⲁϥⲓ̀ ⲉ̀ϫⲉⲛ ⲡⲉϥϩⲏⲧ.</td>
      <td class="language English"><span style="color:#b00e23">(21)</span> Did
      not the Lord remember the incense which ye burned in the cities of Juda,
      and in the streets of Jerusalem, ye, and your fathers, and your kings,
      and your princes, and the people of the land? and came it not into his
      heart?</td>
      <td class="language Greek"><span style="color:#b00e23">(21)</span> Οὐχὶ
      τοῦ θυµιάµατος, οὗ ἐθυµιάσατε ἐν ταῖς πόλεσιν Ιουδα καὶ
      ἔξωθεν Ιερουσαληµ ὑµεῖς καὶ οἱ πατέρες ὑµῶν καὶ οἱ βασιλεῖς
      ὑµῶν καὶ οἱ ἄρχοντες ὑµῶν καὶ ὁ λαὸς τῆς γῆς, ἐµνήσθη
      κύριος, καὶ ἀνέβη ἐπὶ τὴν καρδίαν αὐτοῦ;</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲟⲩⲟϩ ⲙ̀ⲡⲉϥϫⲉⲙϫⲟⲙ ⲛ̀ϫⲉ ⲡϭ̅ⲥ̅. ⲉ̀ϥⲁⲓ ⲛⲁϩⲣⲉⲛ ⲡϩⲟ ⲙ̀ⲡⲓⲡⲉⲧϩⲱⲟⲩ ⲛ̀ⲧⲉ
      ⲛⲉⲧⲉⲛϩⲃⲏⲟⲩⲓ. ⲉ̀ⲃⲟⲗ ϩⲁ ⲛ̀ⲓⲱⲣⲉⲃ ⲛⲏ ⲉⲧⲁⲣⲉⲧⲉⲛⲁⲓⲧⲟⲩ. ⲟⲩⲟϩ ⲁϥϣⲱⲡⲓ ⲛ̀ϫⲉ
      ⲡⲉⲧⲉⲛⲕⲁϩⲓ ⲉ̀ⲡϣⲱϥ. ⲛⲉⲙ ⲟⲩⲥⲁϩⲟⲩⲓ ⲙ̀ⲫⲣⲏϯ ⲙ̀ⲡⲁⲓⲉϩⲟⲟⲩ</td>
      <td class="language English"><span style="color:#b00e23">(22)</span> And
      the Lord could no longer bear you, because of the wickedness of your
      doings, and because of your abominations which ye wrought; and so your
      land became a desolation and a waste, and a curse, as at this day;</td>
      <td class="language Greek"><span style="color:#b00e23">(22)</span> καὶ
      οὐκ ἠδύνατο κύριος ἔτι φέρειν ἀπὸ προσώπου πονηρίας πραγµάτων
      ὑµῶν ἀπὸ τῶν βδελυγµάτων, ὧν ἐποιήσατε· καὶ ἐγενήθη ἡ γῆ
      ὑµῶν εἰς ἐρήµωσιν καὶ εἰς ἄβατον καὶ εἰς ἀρὰν ὡς ἐν τῇ
      ἡµέρᾳ ταύτῃ</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲉ̀ⲃⲟⲗ ϩⲁ ⲡϩⲟ ⲛ̀ⲛⲉⲧⲉⲛϣⲟⲩϣⲱⲟⲩϣⲓ. ⲛⲉⲙ ⲛⲉⲧⲉⲛⲛⲟⲃⲓ. ⲛⲏ ⲉⲧⲁⲣⲉⲧⲉⲛⲁⲓⲧⲟⲩ ⲉ̀ⲡϭ̅ⲥ̅.
      ⲟⲩⲟϩ ⲙ̀ⲡⲉⲧⲉⲛⲥⲱⲧⲉⲙ ⲛ̀ⲥⲁ ⲧⲥⲙⲏ ⲙ̀ⲡϭ̅ⲥ̅. ⲟⲩⲇⲉ ⲙ̀ⲡⲉⲧⲉⲛⲙⲟϣⲓ ϧⲉⲛ ⲡⲉϥⲟⲩⲁϩⲥⲁϩⲛⲓ.
      ⲛⲉⲙ ⲡⲉϥⲛⲟⲙⲟⲥ. ⲟⲩⲟϩ ⲛⲉϥⲙⲉⲧⲙⲉⲑⲣⲉⲩ. ⲙ̀ⲡⲉⲧⲉⲛⲙⲟϣⲓ ⲛ̀ϧⲏⲧⲟⲩ. ⲟⲩⲟϩ ⲁ ⲛⲁⲓⲡⲉⲧϩⲱⲟⲩ
      ⲧⲁϩⲉ ⲑⲏⲛⲟⲩ.</td>
      <td class="language English"><span style="color:#b00e23">(23)</span>
      because of your burning incense, and because of the things wherein ye
      sinned against the Lord: and ye have not hearkened to the voice of the
      Lord, and have not walked in his ordinances, and in his law, and in his
      testimonies; and so these evils have come upon you.</td>
      <td class="language Greek"><span style="color:#b00e23">(23)</span> ἀπὸ
      προσώπου ὧν ἐθυµιᾶτε καὶ ὧν ἡµάρτετε τῷ κυρίῳ καὶ οὐκ
      ἠκούσατε τῆς φωνῆς κυρίου καὶ ἐν τοῖς προστάγµασιν αὐτοῦ καὶ
      ἐν τῷ νόµῳ αὐτοῦ καὶ ἐν τοῖς µαρτυρίοις αὐτοῦ οὐκ
      ἐπορεύθητε, καὶ ἐπελάβετο ὑµῶν τὰ κακὰ ταῦτα.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲟⲩⲟϩ ⲡⲉϫⲉ ⲓⲉⲣⲉⲙⲓⲁⲥ ⲙ̀ⲡⲁⲓⲗⲁⲟⲥ ⲛⲉⲙ ⲛⲓϩⲓⲟⲙⲓ. ϫⲉ ⲥⲱⲧⲉⲙ ⲉ̀ⲡⲓⲥⲁϫⲓ ⲛ̀ⲧⲉ
      ⲡϭ̅ⲥ̅.</td>
      <td class="language English"><span style="color:#b00e23">(24)</span> And
      Jeremias said to the people, and to the women, Hear ye the word of the
      Lord.</td>
      <td class="language Greek"><span style="color:#b00e23">(24)</span> καὶ
      εἶπεν Ιερεµιας τῷ λαῷ καὶ ταῖς γυναιξίν Ἀκούσατε τὸν λόγον
      κυρίου·</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ϫⲉ ⲫⲁⲓ ⲡⲉ ⲙ̀ⲫⲣⲏϯ ⲉⲧⲁϥϫⲟⲥ ⲛ̀ϫⲉ ⲡϭ̅ⲥ̅ ⲫϯ ⲙ̀ⲡⲓⲥ̅ⲗ̅. ϫⲉ ⲛ̀ⲑⲱⲧⲉⲛ ϧⲁ ⲛⲓϩⲓⲟⲙⲓ
      ⲁⲣⲉⲧⲉⲛⲥⲁϫⲓ ϧⲉⲛ ⲣⲱⲧⲉⲛ. ⲟⲩⲟϩ ⲁⲣⲉⲧⲉⲛϫⲱⲕ ⲉ̀ⲃⲟⲗ ϧⲉⲛ ⲛⲉⲧⲉⲛϫⲓϫ. ⲉⲣⲉⲧⲉⲛϫⲱ ⲙ̀ⲙⲟⲥ
      ϫⲉ ϧⲉⲛ ⲟⲩⲓⲣⲓ ⲧⲉⲛⲛⲁⲓⲣⲓ ⲛ̀ⲛⲉⲛϩⲟⲙⲟⲗⲟⲅⲓⲁ ⲛⲏ ⲉⲧⲁⲛⲱϣ ⲙ̀ⲙⲱⲟⲩ ⲉ̀ϣⲁⲧⲟⲩ ⲛ̀ϯⲟⲩⲣⲱ
      ⲛ̀ⲧⲉ ⲧⲫⲉ. ⲟⲩⲟϩ ⲉ̀ⲟⲩⲱⲧⲉⲛ ⲛⲁⲥ ⲉ̀ⲃⲟⲗ ϧⲉⲛ ⲟⲩⲁⲙⲟⲛⲓ. ⲁⲣⲉⲧⲉⲛⲁⲙⲟⲛⲓ ⲛ̀ⲧⲉⲛ ⲑⲏⲛⲟⲩ
      ϧⲉⲛ ⲛⲏ ⲉⲧⲁⲣⲉⲧⲉⲛⲱϣ ⲙ̀ⲙⲱⲟⲩ. ⲟⲩⲟϩ ϧⲉⲛ ⲟⲩⲓⲣⲓ ⲁⲣⲉⲧⲉⲛⲁⲓⲧⲟⲩ.</td>
      <td class="language English"><span style="color:#b00e23">(25)</span> Thus
      has the Lord God of Israel said; Ye women have spoken with your mouth,
      and ye fulfilled it with your hands, saying, We will surely perform our
      vows that we have vowed, to burn incense to the queen of heaven, and to
      pour drink-offerings to her: full well did ye keep to your vows, and ye
      have indeed performed them.</td>
      <td class="language Greek"><span style="color:#b00e23">(25)</span>
      οὕτως εἶπεν κύριος ὁ θεὸς Ισραηλ Ὑµεῖς γυναῖκες τῷ στόµατι
      ὑµῶν ἐλαλήσατε καὶ ταῖς χερσὶν ὑµῶν ἐπληρώσατε λέγουσαι
      Ποιοῦσαι ποιήσοµεν τὰς ὁµολογίας ἡµῶν, ἃς ὡµολογήσαµεν,
      θυµιᾶν τῇ βασιλίσσῃ τοῦ οὐρανοῦ καὶ σπένδειν αὐτῇ σπονδάς·
      ἐµµείνασαι ἐνεµείνατε ταῖς ὁµολογίαις ὑµῶν καὶ ποιοῦσαι
      ἐποιήσατε.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲉⲑⲃⲉ ⲫⲁⲓ ⲥⲱⲧⲉⲙ ⲉ̀ⲡⲥⲁϫⲓ ⲙ̀ⲡϭ̅ⲥ̅ ⲓⲟⲩⲇⲁ ⲧⲏⲣϥ. ⲛⲏ ⲉⲧϩⲉⲙⲥⲓ ϧⲉⲛ ⲡⲕⲁϩⲓ ⲛ̀ⲭⲏⲙⲓ.
      ϫⲉ ϩⲏⲡⲡⲉ ⲁⲓⲱⲣⲕ ⲙ̀ⲡⲁⲛⲓϣϯ ⲛ̀ⲣⲁⲛ ⲡⲉϫⲉ ⲡϭ̅ⲥ̅ ϫⲉ ⲉ̀ϣⲱⲡ ⲁⲣⲉϣⲁⲛ ⲡⲁⲣⲁⲛ ϣⲱⲡⲓ ⲉⲧⲓ
      ϧⲉⲛ ⲣⲱϥ ⲛ̀ⲓⲟⲩⲇⲁ ⲧⲏⲣϥ. ⲉ̀ⲑⲣⲟⲩϫⲟⲥ ϫⲉ ϥⲟⲛϧ ⲛ̀ϫⲉ ⲡϭ̅ⲥ̅ ⲡϭ̅ⲥ̅ ϩⲓϫⲉⲛ ⲡⲕⲁϩⲓ ⲧⲏⲣϥ
      ⲛ̀ⲭⲏⲙⲓ</td>
      <td class="language English"><span style="color:#b00e23">(26)</span>
      Therefore hear ye the word of the Lord, all Jews dwelling in the land of
      Egypt; Behold, I have sworn by my great name, saith the Lord, my name
      shall no longer be in the mouth of every Jew to say, The Lord lives, in
      all the land of Egypt.</td>
      <td class="language Greek"><span style="color:#b00e23">(26)</span> διὰ
      τοῦτο ἀκούσατε λόγον κυρίου, πᾶς Ιουδα οἱ καθήµενοι ἐν γῇ
      Αἰγύπτῳ Ἰδοὺ ὤµοσα τῷ ὀνόµατί µου τῷ µεγάλῳ, εἶπεν
      κύριος, ἐὰν γένηται ἔτι ὄνοµά µου ἐν τῷ στόµατι παντὸς
      Ιουδα εἰπεῖν Ζῇ κύριος κύριος, ἐπὶ πάσῃ γῇ Αἰγύπτῳ.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ϫⲉ ⲁ̀ⲛⲟⲕ ⲁⲓⲣⲱⲓⲥ ⲉ̀ϩⲣⲏⲓ ⲉ̀ϫⲱⲟⲩ ⲉ̀ϯⲙⲕⲁϩ ⲛⲱⲟⲩ. ⲟⲩⲟϩ ⲉ̀ⲉⲣⲡⲉⲑⲛⲁⲛⲉϥ ⲛⲱⲟⲩ ⲁⲛ.
      ⲟⲩⲟϩ ⲉϥⲉ̀ⲙⲟⲩⲛⲕ ⲛ̀ϫⲉ ⲓⲟⲩⲇⲁ ⲧⲏⲣϥ ⲛⲏ ⲉⲧϣⲟⲡ ϧⲉⲛ ⲡⲕⲁϩⲓ ⲛ̀ⲭⲏⲙⲓ ⲛ̀ϧⲣⲏⲓ ϧⲉⲛ ⲧⲥⲏϥⲓ
      ⲛⲉⲙ ⲡϩⲕⲟ ϣⲁⲧⲟⲩⲙⲟⲩⲛⲕ.</td>
      <td class="language English"><span style="color:#b00e23">(27)</span> For
      I have watched over them, to hurt them, and not to do them good: and all
      the Jews dwelling in the land of Egypt shall perish by sword and by
      famine, until they are utterly consumed.</td>
      <td class="language Greek"><span style="color:#b00e23">(27)</span> ὅτι
      ἰδοὺ ἐγὼ ἐγρήγορα ἐπ’ αὐτοὺς τοῦ κακῶσαι αὐτοὺς καὶ οὐκ
      ἀγαθῶσαι, καὶ ἐκλείψουσιν πᾶς Ιουδα οἱ κατοικοῦντες ἐν γῇ
      Αἰγύπτῳ ἐν ῥοµφαίᾳ καὶ ἐν λιµῷ, ἕως ἂν ἐκλίπωσιν.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲟⲩⲟϩ ⲛⲏ ⲉⲧⲛⲁⲛⲟϩⲉⲙ ⲉ̀ⲃⲟⲗ ϧⲉⲛ ⲧⲥⲏϥⲓ. ⲉⲩⲉ̀ⲧⲁⲥⲑⲟ ⲉ̀ⲡⲕⲁϩⲓ ⲛ̀ⲓⲟⲩⲇⲁ ⲉⲩⲥⲃⲟⲕ ⲛ̀ⲏⲡⲓ
      ⲟⲩⲟϩ ⲉⲩⲉ̀ⲉⲙⲓ ⲛ̀ϫⲉ ⲛⲓⲥⲱϫⲡ ⲛ̀ⲧⲉ ⲓⲟⲩⲇⲁ. ⲛⲏ ⲉⲧⲁⲩⲓ̀ ⲉ̀ⲡⲕⲁϩⲓ ⲛ̀ⲭⲏⲙⲓ. ⲉ̀ϣⲱⲡⲓ
      ⲙ̀ⲙⲁⲩ ϫⲉ ⲡⲥⲁϫⲓ ⲛ̀ⲛⲓⲙⲉⲧⲥⲙⲟⲛⲧ</td>
      <td class="language English"><span style="color:#b00e23">(28)</span> And
      they that escape the sword shall return to the land of Juda few in
      number, and the remnant of Juda, who have continued in the land of Egypt
      to dwell there, shall know whose word shall stand.</td>
      <td class="language Greek"><span style="color:#b00e23">(28)</span> καὶ
      οἱ σεσῳσµένοι ἀπὸ ῥοµφαίας ἐπιστρέψουσιν εἰς γῆν Ιουδα
      ὀλίγοι ἀριθµῷ, καὶ γνώσονται οἱ κατάλοιποι Ιουδα οἱ
      καταστάντες ἐν γῇ Αἰγύπτῳ κατοικῆσαι ἐκεῖ, λόγος τίνος
      ἐµµενεῖ.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲟⲩⲟϩ ⲫⲁⲓ ⲉϥⲉ̀ϣⲱⲡⲓ ⲛⲱⲧⲉⲛ ⲉⲩⲙⲏⲓⲛⲓ. ϫⲉ ϯⲛⲁϣⲓⲛⲓ ⲁ̀ⲛⲟⲕ ⲉ̀ⲣⲱⲧⲉⲛ
      ⲉ̀ϩⲁⲛⲡⲉⲧϩⲱⲟⲩ.</td>
      <td class="language English"><span style="color:#b00e23">(29)</span> And
      this shall be a sign to you, that I will visit you for evil.</td>
      <td class="language Greek"><span style="color:#b00e23">(29)</span> καὶ
      τοῦτο ὑµῖν τὸ σηµεῖον ὅτι ἐπισκέψοµαι ἐγὼ ἐφ’ ὑµᾶς εἰς
      πονηρά·</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span> ⲫⲁⲓ
      ⲡⲉ ⲙ̀ⲫⲣⲏϯ ⲉⲧⲁϥϫⲟⲥ ⲛ̀ϫⲉ ⲡϭ̅ⲥ̅. ϫⲉ ϩⲏⲡⲡⲉ ⲁ̀ⲛⲟⲕ ϯⲛⲁϯ ⲛ̀ⲟⲩⲁⲫⲣⲏ ⲡⲟⲩⲣⲟ ⲛ̀ⲭⲏⲙⲓ.
      ⲉ̀ϩⲣⲏⲓ ⲉ̀ⲛⲉⲛϫⲓϫ ⲛ̀ⲛⲉϥϫⲁϫⲓ ⲛⲉⲙ ⲛⲉⲛϫⲓϫ ⲛ̀ⲛⲏ ⲉⲧⲕⲱϯ ⲛ̀ⲥⲁ ⲧⲉϥⲯⲩⲭⲏ. ⲕⲁⲧⲁ ⲫⲣⲏϯ
      ⲉⲧⲁⲓϯ ⲛ̀ⲥⲉⲇⲉⲕⲓⲁⲥ ⲡⲟⲩⲣⲟ ⲛ̀ⲓⲟⲩⲇⲁ ⲉ̀ⲛⲉⲛϫⲓϫ ⲛ̀ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲟⲩⲣⲟ
      ⲙ̀ⲃⲁⲃⲩⲗⲱⲛ.</td>
      <td class="language English"><span style="color:#b00e23">(30)</span> Thus
      said the Lord; Behold, I will give Uaphres king of Egypt into the hands
      of his enemy, and into the hands of one that seeks his life; as I gave
      Sedekias king of Juda into the hands of Nabuchodonosor king of Babylon,
      his enemy, and who sought his life.</td>
      <td class="language Greek"><span style="color:#b00e23">(30)</span>
      οὕτως εἶπεν κύριος Ἰδοὺ ἐγὼ δίδωµι τὸν Ουαφρη βασιλέα
      Αἰγύπτου εἰς χεῖρας ἐχθροῦ αὐτοῦ καὶ εἰς χεῖρας ζητούντων
      τὴν ψυχὴν αὐτοῦ, καθὰ ἔδωκα τὸν Σεδεκιαν βασιλέα Ιουδα εἰς
      χεῖρας Ναβουχοδονοσορ βασιλέως Βαβυλῶνος ἐχθροῦ αὐτοῦ καὶ
      ζητοῦντος τὴν ψυχὴν αὐτοῦ.</td>
    </tr>
  </table>
</body>
</html>
