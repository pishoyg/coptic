<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_20.html" rel="next">
  <link href="psalms_18.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="psalms_19">Psalms 19</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲓⲑ. ⲛ̀ⲧⲉ ⲇⲁⲩⲓⲇ. ⲉⲡϫⲱⲕ.</span>
      </td>
      <td>ⲓ̅ⲑ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</td>
      <td>For the end, a Psalm of David.</td>
      <td>Εἰς τὸ τέλος· ψαλµὸς τῷ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ⲉϥⲉⲥⲱⲧⲉⲙ ⲉ̀ⲣⲟⲕ ⲛ̀ϫⲉ ⲡϭ̅ⲥ̅ ϧⲉⲛ
      ⲡⲓⲉϩⲟⲟⲩ ⲛ̀ⲧⲉ ⲡⲉⲕϩⲟϫϩⲉϫ. <span style="color:#05537d">(2)</span> ⲉϥⲉ̀ϯ
      ⲉ̀ϩⲣⲏⲓ ⲉ̀ϫⲱⲕ ⲛ̀ϫⲉ ⲫⲣⲁⲛ ⲙ̀ⲫϯ ⲛ̀ⲓⲁⲕⲱⲃ.</td>
      <td><span style="color:#b00e23">(ⲁ︦)</span> ⲉⲣⲉ ⲡϫⲟⲉⲓⲥ ⲥⲱⲧⲙ̅ ⲉⲣⲟⲕ ϩⲙ̅
      ⲡⲉϩⲟⲟⲩ ⲛ̅ⲧⲉⲕⲑⲗⲓⲯⲓⲥ. ⲉϥⲉⲣ̅ⲛⲁϣⲧⲉ ⲉⲣⲟⲕ ⲛ̅ϭⲓ ⲡⲣⲁⲛ ⲙ̅ⲡⲛⲟⲩⲧⲉ ⲛ̅ⲓⲁⲕⲱⲃ.</td>
      <td><span style="color:#b00e23">(1)</span> The Lord hear thee in the day
      of trouble; the name of the God of Jacob defend thee.</td>
      <td><span style="color:#b00e23">(1)</span> Ἐπακούσαι σου κύριος ἐν ἡµέρᾳ
      θλίψεως, ὑπερασπίσαι σου τὸ ὄνοµα τοῦ θεοῦ Ιακωβ.</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(3)</span> ⲉϥⲉ̀ⲟⲩⲱⲣⲡ ⲛⲁⲕ ⲛ̀ⲟⲩⲃⲟⲏⲑⲓⲁ ⲉ̀ⲃⲟⲗ ϧⲉⲛ ⲡⲉⲑⲟⲩⲁⲃ.
      <span style="color:#05537d">(4)</span> ⲉϥⲉ̀ϣⲟⲡⲕ ⲉ̀ⲣⲟϥ ⲉ̀ⲃⲟⲗ ϧⲉⲛ
      ⲥⲓⲱⲛ:</td>
      <td><span style="color:#b00e23">(ⲃ︦)</span> ⲉϥⲉⲧⲛ̅ⲛⲟⲟⲩ ⲛⲁⲕ ⲛ̅ⲟⲩⲃⲟⲏⲑⲉⲓⲁ
      ⲉⲃⲟⲗ ϩⲙ̅ ⲡⲉⲧⲟⲩⲁⲁⲃ ⲁⲩⲱ ⲉϥⲉϣⲟⲡⲕ̅ ⲉⲣⲟϥ ⲉⲃⲟⲗ ϩⲛ̅ ⲥⲓⲱⲛ.</td>
      <td><span style="color:#b00e23">(2)</span> Send thee help from the
      sanctuary, and aid thee out of Sion.</td>
      <td><span style="color:#b00e23">(2)</span> ἐξαποστείλαι σοι βοήθειαν ἐξ
      ἁγίου καὶ ἐκ Σιων ἀντιλάβοιτό σου.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(4)</span> ⲉϥⲉ̀ⲉⲣⲫⲙⲉⲩⲓ ⲛ̀ⲛⲉⲕϣⲟⲩϣⲱⲟⲩϣⲓ ⲧⲏⲣⲟⲩ ⲛⲉⲕϭⲗⲓⲗ
      ⲥⲉⲕⲉⲛⲓⲱⲟⲩⲧ ⲛⲁϥ.</td>
      <td><span style="color:#b00e23">(ⲅ︦)</span> ⲉϥⲉⲣ̅ⲡⲙⲉⲉⲩⲉ ⲛ̅ⲧⲉⲕⲑⲩⲥⲓⲁ ⲧⲏⲣⲥ̅
      ⲉⲣⲉ ⲛⲉⲕϭⲗⲓⲗ ϣⲱⲡⲉ ⲛⲁϥ ⲉⲩⲕⲓⲱⲟⲩ. ⲇⲓⲁⲯⲁⲗⲙⲁ</td>
      <td><span style="color:#b00e23">(3)</span> Remember all thy sacrifice,
      and enrich thy whole-burnt-offering. Pause.</td>
      <td><span style="color:#b00e23">(3)</span> µνησθείη πάσης θυσίας σου καὶ
      τὸ ὁλοκαύτωµά σου πιανάτω. διάψαλµα.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(5)</span> ⲉϥⲉ̀ϯ ⲛⲁⲕ ⲛ̀ϫⲉ ⲡϭ̅ⲥ̅ ⲕⲁⲧⲁ ⲡⲉⲕϩⲏⲧ: ⲟⲩⲟϩ
      ⲡⲉⲕⲥⲟϭⲛⲓ ⲧⲏⲣϥ ⲉϥⲉ̀ϫⲟⲕϥ ⲉ̀ⲃⲟⲗ.</td>
      <td><span style="color:#b00e23">(ⲇ︦)</span> ⲉϥⲉϯ ⲛⲁⲕ ⲕⲁⲧⲁ ⲡⲉⲕϩⲏⲧ ⲛϥ̅ϫⲱⲕ
      ⲉⲃⲟⲗ ⲙ̅ⲡⲉⲕϣⲟϫⲛⲉ ⲧⲏⲣϥ̅.</td>
      <td><span style="color:#b00e23">(4)</span> Grant thee according to thy
      heart, and fulfill all thy desire.</td>
      <td><span style="color:#b00e23">(4)</span> δῴη σοι κατὰ τὴν καρδίαν σου
      καὶ πᾶσαν τὴν βουλήν σου πληρώσαι.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(6)</span> ⲉⲛⲉ̀ⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅ ϧⲉⲛ ⲡⲉⲕⲛⲟϩⲉⲙ: ⲟⲩⲟϩ
      ϧⲉⲛ ⲫⲣⲁⲛ ⲙ̀ⲡⲉⲛⲛⲟⲩϯ ⲉⲛⲉ̀ⲁⲓⲁⲓ. <span style="color:#05537d">(7)</span> ⲉⲣⲉ
      ⲡϭ̅ⲥ̅ ϫⲉⲕ ⲛⲉⲕⲉⲧⲏⲙⲁ ⲧⲏⲣⲟⲩ ⲉ̀ⲃⲟⲗ:</td>
      <td><span style="color:#b00e23">(ⲉ︦)</span> ⲧⲛ̅ⲛⲁⲧⲉⲗⲏⲗ ⲉϫⲙ̅ ⲡⲉⲕⲟⲩϫⲁⲓ. ⲁⲩⲱ
      ⲧⲛ̅ⲛⲁⲁⲓⲁⲓ ϩⲙ̅ ⲡⲣⲁⲛ ⲙ̅ⲡⲉⲛⲛⲟⲩⲧⲉ. ⲉⲣⲉ ⲡϫⲟⲉⲓⲥ ϫⲱⲕ ⲉⲃⲟⲗ ⲛ̅ⲛⲉⲕⲁⲓⲧⲏⲙⲁ
      ⲧⲏⲣⲟⲩ.</td>
      <td><span style="color:#b00e23">(5)</span> We will exult in thy
      salvation, and in the name of our God shall we be magnified: the Lord
      fulfil all thy petitions.</td>
      <td><span style="color:#b00e23">(5)</span> ἀγαλλιασόµεθα ἐν τῷ σωτηρίῳ
      σου καὶ ἐν ὀνόµατι θεοῦ ἡµῶν µεγαλυνθησόµεθα. πληρώσαι κύριος πάντα τὰ
      αἰτήµατά σου.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(7)</span> ϯⲛⲟⲩ ⲁⲓⲉⲙⲓ ϫⲉ ⲁ ⲡϭ̅ⲥ̅ ⲛⲟϩⲉⲙ ⲙ̀ⲡⲉϥⲭⲣⲥ:
      ⲉϥⲉ̀ⲥⲱⲧⲉⲙ ⲉ̀ⲣⲟϥ ⲉ̀ⲃⲟⲗ ϧⲉⲛ ⲧⲉϥⲫⲉ ⲉⲑⲟⲩⲁⲃ: ⲫⲛⲟϩⲉⲙ ⲛ̀ⲧⲉ ⲧⲉϥⲟⲩⲓⲛⲁⲙ ⲁϥⲭⲏ ϧⲉⲛ
      ϩⲁⲛⲙⲉⲧϫⲱⲣⲓ.</td>
      <td><span style="color:#b00e23">(ⲋ︦)</span> ⲧⲉⲛⲟⲩ ⲁⲓⲉⲓⲙⲉ ϫⲉ ⲁ ⲡϫⲟⲉⲓⲥ
      ⲧⲟⲩϫⲉ ⲡⲉϥⲭⲣ̅ⲥ̅. ⲉϥⲉⲥⲱⲧⲙ̅ ⲉⲣⲟⲕ ϩⲙ̅ ⲡⲉϥⲡⲉⲧⲟⲩⲁⲁⲃ. ⲉⲣⲉ ⲡⲟⲩϫⲁⲓ ⲛ̅ⲧⲉⲕⲟⲩⲛⲁⲙ ϩⲛ̅
      ϩⲉⲛϭⲟⲙ.</td>
      <td><span style="color:#b00e23">(6)</span> Now I know that the Lord has
      saved his Christ: he shall hear him from his holy heaven: the salvation
      of his right hand is mighty.</td>
      <td><span style="color:#b00e23">(6)</span> νῦν ἔγνων ὅτι ἔσωσεν κύριος
      τὸν χριστὸν αὐτοῦ· ἐπακούσεται αὐτοῦ ἐξ οὐρανοῦ ἁγίου αὐτοῦ· ἐν
      δυναστείαις ἡ σωτηρία τῆς δεξιᾶς αὐτοῦ.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(8)</span> ⲛⲁⲓ ϧⲉⲛ ϩⲁⲛϩⲁⲣⲙⲁ ⲟⲩⲟϩ ⲛⲁⲓ ϧⲉⲛ ϩⲁⲛϩⲑⲱⲣ: ⲁ̀ⲛⲟⲛ
      ⲇⲉ ⲉⲛⲉ̀ⲁⲓⲁⲓ ϧⲉⲛ ⲫⲣⲁⲛ ⲙ̀ⲡϭ̅ⲥ̅ ⲡⲉⲛⲛⲟⲩϯ.</td>
      <td><span style="color:#b00e23">(ⲍ︦)</span> ⲛⲁⲓ ϩⲛ̅ ϩⲉⲛϩⲁⲣⲙⲁ ⲁⲩⲱ
      ⲛⲉⲓⲕⲟⲟⲩⲉ. ϩⲛ̅ ϩⲉⲛϩⲧⲱⲱⲣ. ⲁⲛⲟⲛ ⲇⲉ ⲉⲛⲁⲁⲓⲁⲓ ϩⲙ ⲡⲣⲁⲛ ⲙ̅ⲡϫⲟⲉⲓⲥ ⲡⲉⲛⲛⲟⲩⲧⲉ.</td>
      <td><span style="color:#b00e23">(7)</span> Some glory in chariots, and
      some in horses: but we will glory in the name of the Lord our God.</td>
      <td><span style="color:#b00e23">(7)</span> οὗτοι ἐν ἅρµασιν καὶ οὗτοι ἐν
      ἵπποις, ἡµεῖς δὲ ἐν ὀνόµατι κυρίου θεοῦ ἡµῶν µεγαλυνθησόµεθα.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(9)</span> ⲛ̀ⲑⲱⲟⲩ ⲁⲩⲥⲱⲛϩ ⲟⲩⲟϩ ⲁⲩϩⲉⲓ ⲁ̀ⲛⲟⲛ ⲇⲉ ⲁⲛⲧⲱⲟⲩⲛ ⲟⲩⲟϩ
      ⲁⲛⲟϩⲓ ⲉ̀ⲣⲁⲧⲉⲛ.</td>
      <td><span style="color:#b00e23">(ⲏ︦)</span> ⲛ̅ⲧⲟⲟⲩ ⲁⲩϭⲗⲟⲙⲗⲙ̅ ⲁⲩⲱ ⲁⲩϩⲉ.
      ⲁⲛⲟⲛ ⲇⲉ ⲁⲛⲧⲱⲟⲩⲛ ⲁⲩⲱ ⲁⲛⲥⲟⲟⲩⲧⲛ̅</td>
      <td><span style="color:#b00e23">(8)</span> They are overthrown and
      fallen: but we are risen, and have been set upright.</td>
      <td><span style="color:#b00e23">(8)</span> αὐτοὶ συνεποδίσθησαν καὶ
      ἔπεσαν, ἡµεῖς δὲ ἀνέστηµεν καὶ ἀνωρθώθηµεν.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(10)</span> ⲡϭ̅ⲥ̅ ⲛⲟϩⲉⲙ ⲙ̀ⲡⲉⲕⲟⲩⲣⲟ ⲟⲩⲟϩ ⲥⲱⲧⲉⲙ ⲉ̀ⲣⲟⲛ ϧⲉⲛ
      ⲡⲓⲉϩⲟⲟⲩ ⲉⲧⲉⲛⲛⲁⲱϣ ⲟⲩⲃⲏⲕ ⲛ̀ϧⲏⲧϥ.</td>
      <td><span style="color:#b00e23">(ⲑ︦)</span> ⲡϫⲟⲉⲓⲥ ⲛⲁϩⲙ̅ ⲡⲉⲕⲣ̅ⲣⲟ. ⲁⲩⲱ
      ⲛⲅ̅ⲥⲱⲧⲙ̅ ⲉⲣⲟⲛ ϩⲙ̅ ⲡⲉϩⲟⲟⲩ ⲉⲧⲛ̅ⲛⲁⲱϣ ⲉϩⲣⲁⲓ ⲉⲣⲟⲕ</td>
      <td><span style="color:#b00e23">(9)</span> O Lord, save the king: and
      hear us in whatever day we call upon thee.</td>
      <td><span style="color:#b00e23">(9)</span> κύριε, σῶσον τὸν βασιλέα σου
      καὶ ἐπάκουσον ἡµῶν ἐν ᾗ ἂν ἡµέρᾳ ἐπικαλεσώµεθά σε.</td>
    </tr>
  </table>
</body>
</html>
