<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_18.html" rel="next">
  <link href="psalms_16.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_17">Psalms 17</h4>

  <table class="chapter">
    <tr class="verse">
      <td class="language Bohairic">ⲡⲓⲯⲁⲗⲙⲟⲥ ⲓ̅ⲍ̅. ⲉ̀ⲡϫⲱⲕ ⲉ̀ⲃⲟⲗ. ⲙ̀ⲡⲁⲗⲟⲩ
      ⲙ̀ⲡϭ̅ⲥ̅. ⲇⲁⲩ&lt;ⲓ&gt;ⲇ ⲛ̀ⲛⲓⲥⲁϫⲓ ⲉⲧⲁϥⲥⲁϫⲓ ⲙ̀ⲙⲱⲟⲩ ⲛⲉⲙ ⲡϭ̅ⲥ̅ ⲛⲓⲥⲁϫⲓ ⲛ̀ⲧⲉ
      ⲧⲁⲓϩⲱⲇⲏ ⲑⲁⲓ ϧⲉⲛ ⲡⲓⲉϩⲟⲟⲩ ⲉⲧⲁϥⲛⲁϩⲙⲉϥ ⲛ̀ϫⲉ ⲡϭ̅ⲥ̅ ⲉ̀ⲃⲟⲗ ϧⲉⲛ ⲛⲉⲛϫⲓϫ ⲛ̀ⲛⲉϥϫⲁϫⲓ
      ⲧⲏⲣⲟⲩ ⲛⲉⲙ ⲉ̀ⲃⲟⲗ ϧⲉⲛ ⲛⲉⲛϫⲓϫ ⲛ̀ⲥⲁⲟⲩⲗ ⲟⲩⲟϩ ⲡⲉϫⲁϥ.</td>
      <td class="language Sahidic">ⲓ̅ⲍ̅. ⲉⲡϫⲱⲕ ⲉⲃⲟⲗ ⲛ̅ⲇⲁⲩⲉⲓⲇ ⲡϩⲙ̅ϩⲁⲗ ⲙ̅ⲡϫⲟⲉⲓⲥ.
      ⲛ̅ϣⲁϫⲉ ⲛ̅ⲧⲉⲓ̈ⲱⲇⲏ ⲉⲛⲧⲁϥϫⲟⲟⲩ ⲉⲡϫⲟⲉⲓⲥ ϩⲙ̅ ⲡⲉϩⲟⲟⲩ ⲉⲛⲧⲁ ⲡϫⲟⲉⲓⲥ ⲛⲁϩⲙⲉϥ ⲉⲃⲟⲗ
      ϩⲓⲧⲛ̅ ⲛⲉϥϫⲁϫⲉ ⲧⲏⲣⲟⲩ. ⲁⲩⲱ ⲉⲃⲟⲗ ϩⲓⲧⲛ̅ ⲥⲁⲟⲩⲗ ⲡⲉϫⲁϥ ϫⲉ:</td>
      <td class="language English">For the end, a Psalm of David, the servant
      of the Lord; the words which he spoke to the Lord, even the words of this
      Song, in the day in which the Lord delivered him out the hand of all his
      enemies, and out the hand of Saul: and he said:</td>
      <td class="language Greek">Εἰς τὸ τέλος· τῷ παιδὶ κυρίου τῷ Δαυιδ, ἃ
      ἐλάλησεν τῷ κυρίῳ τοὺς λόγους τῆς ᾠδῆς ταύτης ἐν ἡµέρᾳ, ᾗ ἐρρύσατο αὐτὸν
      κύριος ἐκ χειρὸς πάντων τῶν ἐχθρῶν αὐτοῦ καὶ ἐκ χειρὸς Σαουλ,</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ϯⲛⲁⲙⲉⲛⲣⲓⲧⲕ ⲡϭ̅ⲥ̅ ⲧⲁϫⲟⲙ:</td>
      <td class="language Sahidic"><span style="color:#b00e23">(ⲁ︦)</span>
      ϯⲛⲁⲙⲉⲣⲓⲧⲕ̅ ⲡϫⲟⲉⲓⲥ ⲧⲁϭⲟⲙ</td>
      <td class="language English"><span style="color:#b00e23">(1)</span> I
      will love thee, O Lord, my strength.</td>
      <td class="language Greek"><span style="color:#b00e23">(1)</span> καὶ
      εἶπεν Ἀγαπήσω σε, κύριε ἡ ἰσχύς µου.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲡϭ̅ⲥ̅ ⲡⲉ ⲡⲁⲧⲁϫⲣⲟ ⲛⲉⲙ ⲡⲁⲙⲁⲙ̀ⲫⲱⲧ ⲛⲉⲙ
      ⲡⲁⲣⲉϥⲛⲁϩⲙⲉⲧ: ⲡⲁⲛⲟⲩϯ ⲡⲉ ⲡⲁⲃⲟⲏⲑⲟⲥ ⲉⲓⲉ̀ⲉⲣϩⲉⲗⲡⲓⲥ ⲉ̀ⲣⲟϥ. <span style=
      "color:#05537d">(2)</span> ⲡⲁⲣⲉϥϯ ⲉ̀ϩⲣⲏⲓ ⲉ̀ϫⲱⲓ ⲛⲉⲙ ⲡⲧⲁⲡ ⲛ̀ⲧⲉ ⲡⲁⲛⲟϩⲉⲙ ⲛⲉⲙ
      ⲡⲁⲣⲉϥϣⲟⲡⲧ ⲉ̀ⲣⲟϥ.</td>
      <td class="language Sahidic"><span style="color:#b00e23">(ⲃ︦)</span>
      ⲡϫⲟⲉⲓⲥ ⲡⲉ ⲡⲁⲧⲁϫⲣⲟ ⲙⲛ̅ ⲡⲁⲙⲁⲙ̅ⲡⲱⲧ ⲙⲛ̅ ⲡⲁⲛⲟⲩϩⲙ̅. ⲡⲁⲛⲟⲩⲧⲉ ⲡⲉ ⲡⲁⲃⲟⲏⲑⲟⲥ
      ϯⲛⲁⲛⲁϩⲧⲉ ⲉⲣⲟϥ. ⲧⲁⲛⲁϣⲧⲉ ⲡⲉ ⲁⲩⲱ ⲡⲧⲁⲡ ⲙ̅ⲡⲁⲟⲩϫⲁⲓ̈ ⲡⲁⲣⲉϥϣⲱⲡⲧ̅ ⲉⲣⲟϥ.</td>
      <td class="language English"><span style="color:#b00e23">(2)</span> The
      Lord is my firm support, and my refuge, and my deliverer; my God is my
      helper, I will hope in him; he is my defender, and the horn of my
      salvation, and my helper.</td>
      <td class="language Greek"><span style="color:#b00e23">(2)</span> κύριος
      στερέωµά µου καὶ καταφυγή µου καὶ ῥύστης µου, ὁ θεός µου βοηθός µου, καὶ
      ἐλπιῶ ἐπ’ αὐτόν, ὑπερασπιστής µου καὶ κέρας σωτηρίας µου, ἀντιλήµπτωρ
      µου.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲉⲓⲉ̀ⲥⲙⲟⲩ ϯⲛⲁⲱϣ ⲟⲩⲃⲉ ⲡϭ̅ⲥ̅ ⲟⲩⲟϩ ⲉⲓⲉ̀ⲛⲟϩⲉⲙ ⲉ̀ⲃⲟⲗ ϧⲉⲛ ⲛⲁϫⲁϫⲓ.</td>
      <td class="language Sahidic"><span style="color:#b00e23">(ⲅ︦)</span>
      ⲉⲓ̈ⲥⲙⲟⲩ ϯⲛⲁⲉⲡⲓⲕⲁⲗⲉⲓ ⲙ̅ⲡϫⲟⲓ̈ⲥ ⲁⲩⲱ ϯⲛⲁⲟⲩϫⲁⲓ̈ ⲉⲃⲟⲗ ϩⲛ̅ ⲛⲁϫⲁϫⲉ.</td>
      <td class="language English"><span style="color:#b00e23">(3)</span> I
      will call upon the Lord with praises, and I shall be saved from mine
      enemies.</td>
      <td class="language Greek"><span style="color:#b00e23">(3)</span> αἰνῶν
      ἐπικαλέσοµαι κύριον καὶ ἐκ τῶν ἐχθρῶν µου σωθήσοµαι.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲁⲩⲁⲙⲟⲛⲓ ⲙ̀ⲙⲟⲓ ⲛ̀ϫⲉ ⲛⲉⲛⲛⲁⲕϩⲓ ⲙ̀ⲫⲙⲟⲩ: ⲟⲩⲟϩ ⲛⲓⲙⲟⲩⲛⲥⲱⲣⲉⲙ ⲛ̀ⲧⲉ ⲧⲁⲁⲛⲟⲙⲓⲁ
      ⲁⲩϣⲧⲉⲣⲑⲱⲣⲧ.</td>
      <td class="language Sahidic"><span style="color:#b00e23">(ⲇ︦)</span> ⲁ
      ⲛ̅ⲛⲁⲁⲕⲉ ⲙ̅ⲡⲙⲟⲩ ⲁⲙⲁϩⲧⲉ ⲙ̅ⲙⲟⲓ ⲙ̅ⲙⲟⲩⲛⲥⲱⲣⲙ̅ ⲛ̅ⲧⲁⲛⲟⲙⲓⲁ ⲁⲩϣⲧⲣ̅ⲧⲱⲣⲧ̅</td>
      <td class="language English"><span style="color:#b00e23">(4)</span> The
      pangs of death compassed me, and the torrents of ungodliness troubled me
      exceedingly.</td>
      <td class="language Greek"><span style="color:#b00e23">(4)</span>
      περιέσχον µε ὠδῖνες θανάτου, καὶ χείµαρροι ἀνοµίας ἐξετάραξάν µε</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲛⲓⲛⲁⲕϩⲓ ⲛ̀ⲧⲉ ⲁⲙⲉⲛϯ ⲁⲩⲕⲱϯ ⲉ̀ⲣⲟⲓ: ⲁⲩⲉⲣϣⲟⲣⲡ ⲉ̀ⲣⲟⲓ ⲛ̀ϫⲉ ⲛⲓⲫⲁϣ ⲛ̀ⲧⲉ ⲫⲙⲟⲩ.</td>
      <td class="language Sahidic"><span style="color:#b00e23">(ⲉ︦)</span> ⲁ
      ⲛ̅ⲛⲁⲁⲕⲉ ⲛ̅ⲁⲙⲛ̅ⲧⲉ ⲁⲙⲁϩⲧⲉ ⲙ̅ⲙⲟⲓ ⲁ ⲙ̅ⲡⲁϣ ⲙ̅ⲡⲙⲟⲩ ⲣ̅ϣⲟⲣⲡ ⲉⲣⲟⲓ</td>
      <td class="language English"><span style="color:#b00e23">(5)</span> The
      pangs of hell came round about me: the snares of death prevented me.</td>
      <td class="language Greek"><span style="color:#b00e23">(5)</span> ὠδῖνες
      ᾅδου περιεκύκλωσάν µε, προέφθασάν µε παγίδες θανάτου.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ϧⲉⲛ ⲡϫⲓⲛⲧⲁϩⲟϫϩⲉϫ ⲁⲓⲧⲱⲃϩ ⲙ̀ⲡϭ̅ⲥ̅: ⲟⲩⲟϩ ⲁⲓⲱϣ ϩⲁ ⲡⲁⲛⲟⲩϯ: ⲁϥⲥⲱⲧⲉⲙ
      ⲉ̀ⲧⲁⲥⲙⲏ ⲉ̀ⲃⲟⲗ ϧⲉⲛ ⲡⲉϥⲉⲣⲫⲉⲓ ⲉⲑⲟⲩⲁⲃ. <span style="color:#05537d">(7)</span>
      ⲟⲩⲟϩ ⲡⲁϧⲣⲱⲟⲩ ⲙ̀ⲡⲉϥⲙ̀ⲑⲟ ⲉ̀ⲃⲟⲗ ⲉϥⲉ̀ϣⲉ ⲉ̀ϧⲟⲩⲛ ⲉ̀ⲛⲉϥⲙⲁϣϫ:</td>
      <td class="language Sahidic"><span style="color:#b00e23">(ⲋ︦)</span> ϩⲙ̅
      ⲡⲧⲣⲁⲑⲗⲓⲃⲉ ⲁⲓⲱϣ ⲉϩⲣⲁⲓ ⲉⲡϫⲟⲉⲓⲥ. ⲁⲓϫⲓϣⲕⲁⲕ ⲉϩⲣⲁⲓ ⲉⲡⲁⲛⲟⲩⲧⲉ. ⲁϥⲥⲱⲧⲙ̅ ⲉⲡⲁϩⲣⲟⲟⲩ
      ⲉⲃⲟⲗ ϩⲙ̅ ⲡⲉϥⲣ̅ⲡⲉ ⲉⲧⲟⲩⲁⲁⲃ ⲁⲩⲱ ⲡⲁⲁϣⲕⲁⲕ ⲙ̅ⲡⲉϥⲙ̅ⲧⲟ ⲉⲃⲟⲗ ⲛⲁⲃⲱⲕ ⲉϩⲟⲩⲛ
      ⲉⲛⲉϥⲙⲁⲁϫⲉ.</td>
      <td class="language English"><span style="color:#b00e23">(6)</span> And
      when I was afflicted I called upon the Lord, and cried to my God: he
      heard my voice out of this holy temple, and my cry shall enter before
      him, even into his ears.</td>
      <td class="language Greek"><span style="color:#b00e23">(6)</span> καὶ ἐν
      τῷ θλίβεσθαί µε ἐπεκαλεσάµην τὸν κύριον καὶ πρὸς τὸν θεόν µου ἐκέκραξα·
      ἤκουσεν ἐκ ναοῦ ἁγίου αὐτοῦ φωνῆς µου, καὶ ἡ κραυγή µου ἐνώπιον αὐτοῦ
      εἰσελεύσεται εἰς τὰ ὦτα αὐτοῦ.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲁϥⲕⲓⲙ ⲟⲩⲟϩ ⲁϥϣⲱⲡⲓ ⲉϥⲥⲑⲉⲣⲧⲉⲣ ⲛ̀ϫⲉ ⲡⲕⲁϩⲓ. <span style=
      "color:#05537d">(8)</span> ⲛⲓⲥⲉⲛϯ ⲛ̀ⲧⲉ ⲛⲓⲧⲱⲟⲩ ⲁⲩϣⲑⲟⲣⲧⲉⲣ ⲟⲩⲟϩ ⲁⲩⲕⲓⲙ: ϫⲉ ⲁ
      ⲡϭ̅ⲥ̅ ϫⲱⲛⲧ ⲉ̀ⲣⲱⲟⲩ.</td>
      <td class="language Sahidic"><span style="color:#b00e23">(ⲍ︦)</span> ⲁ
      ⲡⲕⲁϩ ⲕⲓⲙ ⲁⲩⲱ ⲁϥⲥⲧⲱⲧ. ⲁ ⲛ̅ⲥⲛ̅ⲧⲉ ⲛ̅ⲛ̅ⲧⲟⲟⲩ ϣⲧⲟⲣⲧⲣ̅ ⲁⲩⲕⲓⲙ ϫⲉ ⲁ ⲡⲛⲟⲩⲧⲉ ⲛⲟⲩϭⲥ̅
      ⲉⲣⲟⲟⲩ.</td>
      <td class="language English"><span style="color:#b00e23">(7)</span> Then
      the earth shook and quaked, and the foundations of the mountains were
      disturbed, and were shaken, because God was angry with them.</td>
      <td class="language Greek"><span style="color:#b00e23">(7)</span> καὶ
      ἐσαλεύθη καὶ ἔντροµος ἐγενήθη ἡ γῆ, καὶ τὰ θεµέλια τῶν ὀρέων ἐταράχθησαν
      καὶ ἐσαλεύθησαν, ὅτι ὠργίσθη αὐτοῖς ὁ θεός.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(9)</span> ⲟⲩⲭⲣⲉⲙⲧⲥ ⲁⲥⲓ ⲉ̀ⲡϣⲱⲓ ϧⲉⲛ ⲡⲉϥϫⲱⲛⲧ:
      ⲟⲩⲟϩ ⲟⲩⲭⲣⲱⲙ ⲁϥⲙⲟϩ ⲛⲁϩⲣⲁϥ: ϩⲁⲛϫⲉⲃⲥ ⲛ̀ⲭⲣⲱⲙ ⲁⲩⲙⲟϩ ⲉ̀ⲃⲟⲗ ⲙ̀ⲙⲟϥ.</td>
      <td class="language Sahidic"><span style="color:#b00e23">(ⲏ︦)</span>
      ⲁⲩⲕⲁⲡⲛⲟⲥ ⲉⲓ ⲉϩⲣⲁⲓ ϩⲛ̅ ⲧⲉϥⲟⲣⲅⲏ. ⲁⲩⲕⲱϩⲧ̅ ⲙⲟⲩϩ ⲙ̅ⲡⲉϥⲙ̅ⲧⲟ ⲉⲃⲟⲗ. ⲁ ϩⲉⲛϫⲃ̅ⲃⲉⲥ
      ϫⲉⲣⲟ ⲉⲃⲟⲗ ⲙ̅ⲙⲟϥ.</td>
      <td class="language English"><span style="color:#b00e23">(8)</span> There
      went up a smoke in his wrath, and fire burst into a flame at his
      presence: coals were kindled at it.</td>
      <td class="language Greek"><span style="color:#b00e23">(8)</span> ἀνέβη
      καπνὸς ἐν ὀργῇ αὐτοῦ, καὶ πῦρ ἀπὸ προσώπου αὐτοῦ κατεφλόγισεν, ἄνθρακες
      ἀνήφθησαν ἀπ’ αὐτοῦ.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(10)</span> ⲁϥⲣⲉⲕ ⲧⲫⲉ ⲁϥⲓ̀ ⲉ̀ⲡⲉⲥⲏⲧ: ⲟⲩⲟϩ
      ⲟⲩⲅⲛⲟⲫⲟⲥ ⲁϥϣⲱⲡⲓ ϧⲁ ⲛⲉϥϭⲁⲗⲁⲩϫ.</td>
      <td class="language Sahidic"><span style="color:#b00e23">(ⲑ︦)</span>
      ⲁϥⲣⲉⲕⲧ̅ ⲧⲡⲉ ⲁϥⲉⲓ ⲉⲡⲉⲥⲏⲧ ⲉⲣⲉ ⲟⲩϭⲟⲥⲙ̅ ϩⲁ ⲛⲉϥⲟⲩⲉⲣⲏⲧⲉ.</td>
      <td class="language English"><span style="color:#b00e23">(9)</span> And
      he bowed the heaven, and came down: and thick darkness was under his
      feet.</td>
      <td class="language Greek"><span style="color:#b00e23">(9)</span> καὶ
      ἔκλινεν οὐρανὸν καὶ κατέβη, καὶ γνόφος ὑπὸ τοὺς πόδας αὐτοῦ.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(11)</span> ⲁϥⲟⲗϥ ⲉ̀ϫⲉⲛ ⲛⲓⲭⲉⲣⲟⲩⲃⲓⲙ ⲟⲩⲟϩ
      ⲁϥϩⲁⲗⲁⲓ: ⲁϥϩⲁⲗⲁⲓ ⲉ̀ϫⲉⲛ ⲛⲓⲧⲉⲛϩ ⲛ̀ⲧⲉ ⲛⲓⲑⲏⲟⲩ:</td>
      <td class="language Sahidic"><span style="color:#b00e23">(ⲓ︦)</span>
      ⲁϥⲁⲗⲉ ⲉϩⲣⲁⲓ ⲉϫⲛ̅ ⲛⲉⲭⲉⲣⲟⲩⲃⲓⲛ ⲁϥϩⲱⲗ ⲁϥϩⲱⲗ ⲉϫⲛ̅ ⲛ̅ⲧⲛ̅ϩ ⲛ̅ⲛ̅ⲧⲏⲩ.</td>
      <td class="language English"><span style="color:#b00e23">(10)</span> And
      he mounted on cherubs and flew: he flew on the wings of winds.</td>
      <td class="language Greek"><span style="color:#b00e23">(10)</span> καὶ
      ἐπέβη ἐπὶ χερουβιν καὶ ἐπετάσθη, ἐπετάσθη ἐπὶ πτερύγων ἀνέµων.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁϥⲭⲱ ⲛ̀ⲟⲩⲭⲁⲕⲓ ⲛ̀ⲗⲓⲝ ⲛⲁϥ: ⲥⲕⲱϯ ⲉ̀ⲣⲟϥ ⲛ̀ϫⲉ ⲧⲉϥⲥⲕⲏⲛⲏ. <span style=
      "color:#05537d">(12)</span> ⲟⲩⲙⲱⲟⲩ ⲛ̀ⲭⲁⲕⲓ ϧⲉⲛ ⲛⲓϭⲏⲡⲓ ⲛ̀ⲧⲉ ⲡⲓⲁⲏⲣ:</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁϥⲕⲱ ⲛ̅ⲟⲩⲕⲁⲕⲉ ⲛ̅ⲗⲓⲕⲧϥ̅ ⲉⲣⲉ ⲧⲉϥⲥⲕⲏⲛⲏ ⲕⲱⲧⲉ ⲉⲣⲟϥ ⲟⲩⲙⲟⲟⲩ ⲉϥϩⲏⲡ ϩⲛ̅ ⲛⲉⲕⲗⲟⲟⲗⲉ
      ⲛ̅ⲁⲏⲣ.</td>
      <td class="language English"><span style="color:#b00e23">(11)</span> And
      he made darkness his secret place: round about him was his tabernacle,
      even dark water in the clouds of the air.</td>
      <td class="language Greek"><span style="color:#b00e23">(11)</span> καὶ
      ἔθετο σκότος ἀποκρυφὴν αὐτοῦ· κύκλῳ αὐτοῦ ἡ σκηνὴ αὐτοῦ, σκοτεινὸν ὕδωρ
      ἐν νεφέλαις ἀέρων.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲛ̀ⲧⲉⲛ ⲡⲓⲙⲟⲩⲉ ⲛ̀ⲧⲉ ⲡⲉϥϩⲟ ⲁⲩⲥⲓⲛⲓ ⲛⲁϩⲣⲁϥ ⲛ̀ϫⲉ ϩⲁⲛϭⲏⲡⲓ ϩⲁⲛⲁⲗ ⲛⲉⲙ ϩⲁⲛ̀ϫⲉⲃⲥ
      ⲛ̀ⲭⲣⲱⲙ.</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲉⲃⲟⲗ ⲙ̅ⲡⲟⲩⲟⲉⲓⲛ ⲁ ⲛⲉⲕⲗⲟⲟⲗⲉ ⲥⲓⲛⲉ ⲙ̅ⲡⲉϥⲙ̅ⲧⲟ ⲉⲃⲟⲗ. ⲟⲩⲭⲁⲗⲁⲍⲁ ⲙⲛ̅ ϩⲉⲛϫⲃ̅ⲃⲉⲥ
      ⲛ̅ⲕⲱϩⲧ̅.</td>
      <td class="language English"><span style="color:#b00e23">(12)</span> At
      the brightness before him the clouds passed, hail and coals of fire.</td>
      <td class="language Greek"><span style="color:#b00e23">(12)</span> ἀπὸ
      τῆς τηλαυγήσεως ἐνώπιον αὐτοῦ αἱ νεφέλαι διῆλθον, χάλαζα καὶ ἄνθρακες
      πυρός.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲁϥⲉⲣϧⲁⲣⲁⲃⲁⲓ ⲉ̀ⲃⲟⲗ ϧⲉⲛ ⲧⲫⲉ ⲛ̀ϫⲉ ⲡϭ̅ⲥ̅: ⲟⲩⲟϩ ⲡⲉⲧϭⲟⲥⲓ ⲁϥϯ ⲛ̀ⲧⲉϥⲥⲙⲏ.</td>
      <td class="language Sahidic"><span style="color:#b00e23">(ⲓ︦ⲅ︦)</span> ⲁ
      ⲡϫⲟⲉⲓⲥ ϯϩⲣⲟⲩⲃⲃⲁⲓ ⲉⲃⲟⲗ ϩⲛ̅ ⲧⲡⲉ. ⲁ ⲡⲉⲧϫⲟⲥⲉ ϯ ⲛ̅ⲧⲉϥⲥⲙⲏ</td>
      <td class="language English"><span style="color:#b00e23">(13)</span> The
      Lord also thundered from heaven, and the Highest uttered his voice.</td>
      <td class="language Greek"><span style="color:#b00e23">(13)</span> καὶ
      ἐβρόντησεν ἐξ οὐρανοῦ κύριος, καὶ ὁ ὕψιστος ἔδωκεν φωνὴν αὐτοῦ·</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲁϥⲟⲩⲱⲣⲡ ⲛ̀ⲛⲉϥⲥⲟⲑⲛⲉϥ ⲟⲩⲟϩ ⲁϥϫⲟⲣⲟⲩ ⲉ̀ⲃⲟⲗ: ⲁϥⲧⲁⲛϣⲟ ⲛ̀ⲛⲉϥⲥⲉⲧⲉⲃⲣⲏϫ ⲟⲩⲟϩ
      ⲁϥϣⲧⲉⲣⲑⲱⲣⲟⲩ.</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲁϥⲧⲛⲉⲩ ϩⲉⲛⲥⲟⲧⲉ ⲁϥϫⲟⲟⲣⲟⲩ ⲉⲃⲟⲗ ⲁϥⲧⲁϣⲉ ⲛ̅ⲉⲃⲣⲏϭⲉ ⲁϥϣⲧⲣ̅ⲧⲱⲣⲟⲩ.</td>
      <td class="language English"><span style="color:#b00e23">(14)</span> And
      he sent forth his weapons, and scattered them; and multiplied lightnings,
      and routed them.</td>
      <td class="language Greek"><span style="color:#b00e23">(14)</span> καὶ
      ἐξαπέστειλεν βέλη καὶ ἐσκόρπισεν αὐτοὺς καὶ ἀστραπὰς ἐπλήθυνεν καὶ
      συνετάραξεν αὐτούς.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲁⲩⲟⲩⲱⲛϩ ⲉ̀ⲃⲟⲗ ⲛ̀ϫⲉ ⲛⲓⲙⲟⲩⲙⲓ ⲛ̀ⲧⲉ ⲛⲓⲙⲱⲟⲩ: ⲟⲩⲟϩ ⲛⲓⲥⲉⲛϯ ⲛ̀ⲧⲉ ϯⲟⲓⲕⲟⲩⲙⲉⲛⲏ
      ⲁⲩϭⲱⲣⲡ ⲉ̀ⲃⲟⲗ ⲛ̀ⲧⲉⲛ ⲧⲉⲕⲉⲡⲓⲧⲓⲙⲓⲁ ⲡϭ̅ⲥ̅ ⲛⲉⲙ ⲛ̀ⲧⲉⲛ ⲫⲛⲓϥⲓ ⲙ̀ⲡⲓⲡⲛ̅ⲁ̅ ⲛ̀ⲧⲉ
      ⲡⲉⲕⲙⲃⲟⲛ.</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲁⲩⲟⲩⲱⲛϩ̅ ⲉⲃⲟⲗ ⲛ̅ϭⲓ ⲛ̅ⲡⲏⲅⲏ ⲛⲙ̅ⲙⲟⲟⲩ ⲁⲩϭⲱⲗⲡ̅ ⲉⲃⲟⲗ ⲛ̅ϭⲓ ⲛ̅ⲥⲛ̅ⲧⲉ ⲛ̅ⲧⲟⲓⲕⲟⲩⲙⲉⲛⲏ.
      ⲉⲃⲟⲗ ⲛ̅ⲧⲉⲕⲉⲡⲓⲧⲓⲙⲓⲁ ⲡϫⲟⲉⲓⲥ ⲉⲃⲟⲗ ⲙ̅ⲡⲛⲓϥⲉ ⲙ̅ⲡⲉⲡⲛⲁ ⲛ̅ⲧⲉⲕⲟⲣⲅⲏ.</td>
      <td class="language English"><span style="color:#b00e23">(15)</span> And
      the springs of waters appeared, and the foundations of the world were
      exposed, at thy rebuke, O Lord, at the blasting of the breath of thy
      wrath.</td>
      <td class="language Greek"><span style="color:#b00e23">(15)</span> καὶ
      ὤφθησαν αἱ πηγαὶ τῶν ὑδάτων, καὶ ἀνεκαλύφθη τὰ θεµέλια τῆς οἰκουµένης ἀπὸ
      ἐπιτιµήσεώς σου, κύριε, ἀπὸ ἐµπνεύσεως πνεύµατος ὀργῆς σου.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲁϥⲟⲩⲱⲣⲡ ⲉ̀ⲃⲟⲗ ϧⲉⲛ ⲡϭⲓⲥⲓ ⲟⲩⲟϩ ⲁϥϭⲓⲧⲧ: ⲉ̀ⲁϥϣⲟⲡⲧ ⲉ̀ⲣⲟϥ ⲉ̀ⲃⲟⲗ ϧⲉⲛ ϩⲁⲛⲙⲱⲟⲩ
      ⲉⲩⲟϣ:</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲁϥⲧⲛ̅ⲛⲟⲟⲩ ⲉⲃⲟⲗ ϩⲙ̅ ⲡϫⲓⲥⲉ ⲁϥϫⲓ̈ⲧ ⲁϥϣⲟⲡⲧ̅ ⲉⲣⲟϥ ⲉⲃⲟⲗ ϩⲛ̅ ϩⲉⲛⲙⲟⲟⲩ
      ⲉⲛⲁϣⲱⲟⲩ.</td>
      <td class="language English"><span style="color:#b00e23">(16)</span> He
      sent from on high and took me, he drew me to himself out of many
      waters.</td>
      <td class="language Greek"><span style="color:#b00e23">(16)</span>
      ἐξαπέστειλεν ἐξ ὕψους καὶ ἔλαβέν µε, προσελάβετό µε ἐξ ὑδάτων
      πολλῶν.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(16)</span> ⲉϥⲉ̀ⲛⲁϩⲙⲉⲧ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲁϫⲁϫⲓ
      ⲉⲧϫⲟⲣ ⲛⲉⲙ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲏ ⲉⲑⲙⲟⲥϯ ⲙ̀ⲙⲟⲓ. <span style=
      "color:#05537d">(17)</span> ϫⲉ ⲁⲩⲧⲁϫⲣⲟ ⲉ̀ϩⲟⲧⲉⲣⲟⲓ:</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ϥⲛⲁⲧⲟⲩϫⲟⲓ ⲉⲃⲟⲗ ϩⲛ̅ ⲛⲁϫⲁϫⲉ ⲛ̅ϫⲱⲱⲣⲉ ⲁⲩⲱ ⲉⲃⲟⲗ ϩⲛ̅ ⲛⲉⲧⲙⲟⲥⲧⲉ ⲙ̅ⲙⲟⲓ ϫⲉ ⲁⲩϭⲙ̅ϭⲟⲙ
      ⲉϩⲟⲩⲉ ⲉⲣⲟⲓ.</td>
      <td class="language English"><span style="color:#b00e23">(17)</span> He
      will deliver me from my mighty enemies, and from them that hate me; for
      they are stronger than I.</td>
      <td class="language Greek"><span style="color:#b00e23">(17)</span>
      ῥύσεταί µε ἐξ ἐχθρῶν µου δυνατῶν καὶ ἐκ τῶν µισούντων µε, ὅτι
      ἐστερεώθησαν ὑπὲρ ἐµέ.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      <span style="color:#05537d">(17)</span> ⲁⲩⲉⲣϣⲟⲣⲡ ⲉ̀ⲣⲟⲓ ϧⲉⲛ ⲡⲉϩⲟⲟⲩ ⲛ̀ⲧⲉ
      ⲡⲁⲧϩⲉⲙⲕⲟ <span style="color:#05537d">(18)</span> ⲁ ⲡϭ̅ⲥ̅ ϣⲱⲡⲓ ⲛⲏⲓ
      ⲛ̀ⲟⲩⲧⲁϫⲣⲟ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲁⲩⲣ ϩⲁⲣⲱⲓ ⲙ̅ⲡⲉϩⲟⲟⲩ ⲙ̅ⲡⲁⲙ̅ⲕⲁϩ. ⲁ ⲡϫⲟⲉⲓⲥ ϣⲱⲡⲉ ⲛⲁⲓ ⲛ̅ⲧⲁϫⲣⲟ</td>
      <td class="language English"><span style="color:#b00e23">(18)</span> They
      prevented me in the day of mine affliction: but the Lord was my stay
      against them.</td>
      <td class="language Greek"><span style="color:#b00e23">(18)</span>
      προέφθασάν µε ἐν ἡµέρᾳ κακώσεώς µου, καὶ ἐγένετο κύριος ἀντιστήριγµά
      µου</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      <span style="color:#05537d">(18)</span> ⲟⲩⲟϩ ⲁϥⲉⲛⲧ ⲉ̀ⲃⲟⲗ ⲉ̀ⲫⲟⲩⲟⲥⲑⲉⲛ
      ⲉϥⲉ̀ⲧⲟⲩϫⲟⲓ ϫⲉ ⲁϥⲟⲩⲁϣⲧ. <span style="color:#05537d">(19)</span> ⲉϥⲉ̀ⲛⲁϩⲙⲉⲧ
      ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲁϫⲁϫⲓ ⲉⲧϫⲟⲣ: ⲛⲉⲙ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲏ ⲉⲑⲙⲟⲥϯ ⲙ̀ⲙⲟⲓ.</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲁϥⲛⲧ̅ ⲉⲃⲟⲗ ⲉⲩⲟⲩⲟⲥⲧⲛ̅. ϥⲛⲁⲧⲟⲩϫⲟⲓ ϫⲉ ⲁϥⲟⲩⲁϣⲧ̅. ϥⲛⲁⲛⲁϩⲙⲉⲧ ⲉⲃⲟⲗ ϩⲛ̅ ⲛⲁϫⲁϫⲉ
      ⲛ̅ϫⲱⲱⲣⲉ ⲁⲩⲱ ⲉⲃⲟⲗ ϩⲛ̅ ⲛⲉⲧⲙⲟⲥⲧⲉ ⲙ̅ⲙⲟⲓ.</td>
      <td class="language English"><span style="color:#b00e23">(19)</span> And
      he brought me out into a wide place: he will deliver me, because he has
      pleasure in me.</td>
      <td class="language Greek"><span style="color:#b00e23">(19)</span> καὶ
      ἐξήγαγέν µε εἰς πλατυσµόν, ῥύσεταί µε, ὅτι ἠθέλησέν µε. ῥύσεταί µε ἐξ
      ἐχθρῶν µου δυνατῶν καὶ ἐκ τῶν µισούντων µε.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲟⲩⲟϩ ⲉϥⲉ̀ϯ ⲛⲏⲓ ⲛ̀ϫⲉ ⲡϭ̅ⲥ̅ ⲕⲁⲧⲁ ⲧⲁⲙⲉⲑⲙⲏⲓ: ⲛⲉⲙ ⲕⲁⲧⲁ ⲡⲧⲟⲩⲃⲟ ⲛ̀ⲧⲉ ⲛⲁϫⲓϫ ⲉϥⲉ̀ϯ
      ⲛⲏⲓ ⲛ̀ⲧⲟⲩϣⲉⲃⲓⲱ.</td>
      <td class="language Sahidic"><span style="color:#b00e23">(ⲕ︦)</span>
      ⲡϫⲟⲉⲓⲥ ⲛⲁⲧⲱⲱⲃⲉ ⲛⲁⲓ ⲕⲁⲧⲁ ⲧⲁⲇⲓⲕⲁⲓⲟⲥⲩⲛⲏ. ⲁⲩⲱ ϥⲛⲁⲧⲟⲩⲉⲓⲟ ⲛⲁⲓ ⲕⲁⲧⲁ ⲡⲧⲃ̅ⲃⲟ
      ⲛ̅ⲛⲁϭⲓϫ.</td>
      <td class="language English"><span style="color:#b00e23">(20)</span> And
      the Lord will recompense me according to my righteousness; even according
      to the purity of my hands will he recompense me.</td>
      <td class="language Greek"><span style="color:#b00e23">(20)</span> καὶ
      ἀνταποδώσει µοι κύριος κατὰ τὴν δικαιοσύνην µου καὶ κατὰ τὴν καθαριότητα
      τῶν χειρῶν µου ἀνταποδώσει µοι,</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ϫⲉ ⲛⲓⲙⲱⲓⲧ ⲛ̀ⲧⲉ ⲡϭ̅ⲥ̅ ⲁⲓⲁⲣⲉϩ ⲉ̀ⲣⲱⲟⲩ: ⲟⲩⲟϩ ⲙ̀ⲡⲓⲉⲣⲁⲥⲉⲃⲏⲥ ⲉ̀ⲃⲟⲗ ϩⲁ
      ⲡⲁⲛⲟⲩϯ.</td>
      <td class="language Sahidic"><span style="color:#b00e23">(ⲕ︦ⲁ︦)</span> ϫⲉ
      ⲁⲓϩⲁⲣⲉϩ ⲉⲛⲉϩⲓⲟⲟⲩⲉ ⲙ̅ⲡϫⲟⲉⲓⲥ. ⲁⲩⲱ ⲙ̅ⲡⲓⲣϣⲁϥⲧⲉ ⲉⲡⲁⲛⲟⲩⲧⲉ.</td>
      <td class="language English"><span style="color:#b00e23">(21)</span> For
      I have kept the way of the Lord and have not wickedly departed from my
      God.</td>
      <td class="language Greek"><span style="color:#b00e23">(21)</span> ὅτι
      ἐφύλαξα τὰς ὁδοὺς κυρίου καὶ οὐκ ἠσέβησα ἀπὸ τοῦ θεοῦ µου,</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ϫⲉ ⲛⲉϥϩⲁⲡ ⲧⲏⲣⲟⲩ ⲥⲉⲭⲏ ⲙ̀ⲡⲁⲙ̀ⲑⲟ ⲉ̀ⲃⲟⲗ ⲟⲩⲟϩ ⲛⲉϥⲙⲉⲑⲙⲏⲓ ⲙ̀ⲡⲓϩⲉⲛⲟⲩ ⲥⲁⲃⲟⲗ
      ⲙ̀ⲙⲟⲓ.</td>
      <td class="language Sahidic"><span style="color:#b00e23">(ⲕ︦ⲃ︦)</span> ϫⲉ
      ⲛⲉϥϩⲁⲡ ⲧⲏⲣⲟⲩ ⲙ̅ⲡⲁⲙ̅ⲧⲟ ⲉⲃⲟⲗ ⲁⲩⲱ ⲛⲉϥⲇⲓⲕⲁⲓⲱⲙⲁ ⲙ̅ⲡⲓⲥⲁϩⲱⲟⲩ ⲉⲃⲟⲗ ⲙ̅ⲙⲟⲓ:</td>
      <td class="language English"><span style="color:#b00e23">(22)</span> For
      all his judgments were before me, and his ordinances departed not from
      me.</td>
      <td class="language Greek"><span style="color:#b00e23">(22)</span> ὅτι
      πάντα τὰ κρίµατα αὐτοῦ ἐνώπιόν µου, καὶ τὰ δικαιώµατα αὐτοῦ οὐκ ἀπέστησα
      ἀπ’ ἐµοῦ.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲉⲓⲉ̀ϣⲱⲡⲓ ⲉⲓⲟⲓ ⲛ̀ⲁⲧⲁϭⲛⲓ ⲛⲉⲙⲁϥ: ⲟⲩⲟϩ ⲉⲓⲉ̀ⲁⲣⲉϩ ⲉ̀ⲣⲟⲓ ⲥⲁⲃⲟⲗ ⲛ̀ⲧⲁⲁⲛⲟⲙⲓⲁ.</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ϯⲛⲁϣⲱⲡⲉ ⲉⲓⲟⲩⲁⲁⲃ ⲛⲙ̅ⲙⲁϥ ϯⲛⲁϩⲁⲣⲉϩ ⲉϥⲟⲓ ⲉⲃⲟⲗ ϩⲛ̅ ⲧⲁⲁⲛⲟⲙⲓⲁ.</td>
      <td class="language English"><span style="color:#b00e23">(23)</span> And
      I shall be blameless with hem, and shall keep myself from mine
      iniquity.</td>
      <td class="language Greek"><span style="color:#b00e23">(23)</span> καὶ
      ἔσοµαι ἄµωµος µετ’ αὐτοῦ καὶ φυλάξοµαι ἀπὸ τῆς ἀνοµίας µου.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲉϥⲉ̀ϯ ⲛⲏⲓ ⲛ̀ϫⲉ ⲡϭ̅ⲥ̅ ⲕⲁⲧⲁ ⲧⲁⲙⲉⲑⲙⲏⲓ: ⲛⲉⲙ ⲕⲁⲧⲁ ⲡⲧⲟⲩⲃⲟ ⲛ̀ⲧⲉ ⲛⲁϫⲓϫ ⲙ̀ⲡⲉⲙ̀ⲑⲟ
      ⲛ̀ⲛⲉϥⲃⲁⲗ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲁⲩⲱ ⲡϫⲟⲉⲓⲥ ⲛⲁⲧⲟⲩⲉⲓⲟ ⲛⲁⲓ ⲕⲁⲧⲁ ⲧⲁⲇⲓⲕⲁⲓⲟⲥⲩⲛⲏ ⲁⲩⲱ ⲕⲁⲧⲁ ⲡⲧⲃ̅ⲃⲟ ⲛ̅ⲛⲁϭⲓϫ
      ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛⲉϥⲃⲁⲗ.</td>
      <td class="language English"><span style="color:#b00e23">(24)</span> And
      the Lord shall recompense me according to my righteousness, and according
      to the purity of my hands before his eyes.</td>
      <td class="language Greek"><span style="color:#b00e23">(24)</span> καὶ
      ἀνταποδώσει µοι κύριος κατὰ τὴν δικαιοσύνην µου καὶ κατὰ τὴν καθαριότητα
      τῶν χειρῶν µου ἐνώπιον τῶν ὀφθαλµῶν αὐτοῦ.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲉⲕⲉ̀ⲧⲟⲩⲃⲟ ⲛⲉⲙ ⲫⲏ ⲉⲑⲟⲩⲁⲃ: ⲟⲩⲟϩ ⲉⲕⲉ̀ⲉⲣ ⲟⲩⲁⲑⲛⲟⲃⲓ ⲛⲉⲙ ⲟⲩⲣⲱⲙⲓ ⲛ̀ⲁⲑⲛⲟⲃⲓ.</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲕⲛⲁⲟⲩⲟⲡ ⲙⲛ̅ ⲡⲉⲧⲟⲩⲁⲁⲃ. ⲁⲩⲱ ⲕⲛⲁⲣ̅ⲁⲧⲛⲟⲃⲉ ⲙⲛ̅ ⲟⲩⲣⲱⲙⲉ ⲛ̅ⲁⲧⲛⲟⲃⲉ.</td>
      <td class="language English"><span style="color:#b00e23">(25)</span> With
      the holy thou wilt be holy; and with the innocent man thou wilt be
      innocent.</td>
      <td class="language Greek"><span style="color:#b00e23">(25)</span> µετὰ
      ὁσίου ὁσιωθήσῃ καὶ µετὰ ἀνδρὸς ἀθῴου ἀθῷος ἔσῃ</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲉⲕⲉ̀ⲉⲣ ⲟⲩⲥⲱⲧⲡ ⲛⲉⲙ ⲟⲩⲥⲱⲧⲡ: ⲟⲩⲟϩ ⲉⲕⲉ̀ⲫⲟⲛϩⲕ ⲛⲉⲙ ⲟⲩⲥⲧⲣⲉⲃⲗⲁ.</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲕⲛⲁⲣ̅ ⲥⲱⲧⲡ̅ ⲙⲛ̅ ⲟⲩⲥⲱⲧⲡ̅. ⲁⲩⲱ ⲕⲛⲁϭⲱⲱⲙⲉ ⲙⲛ̅ ⲡⲉⲧϭⲟⲟⲙⲉ.</td>
      <td class="language English"><span style="color:#b00e23">(26)</span> And
      with the excellent man thou wilt be excellent; and with the perverse thou
      wilt shew frowardness.</td>
      <td class="language Greek"><span style="color:#b00e23">(26)</span> καὶ
      µετὰ ἐκλεκτοῦ ἐκλεκτὸς ἔσῃ καὶ µετὰ στρεβλοῦ διαστρέψεις.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ϫⲉ ⲛ̀ⲑⲟⲕ ⲡϭ̅ⲥ̅ ⲉⲑⲛⲁⲛⲟϩⲉⲙ ⲛ̀ⲟⲩⲗⲁⲟⲥ ⲉϥⲑⲉⲃⲓⲏⲟⲩⲧ: ⲟⲩⲟϩ ⲛⲉⲛⲃⲁⲗ ⲛ̀ⲛⲓⲣⲉϥϩⲓⲡϩⲟ
      ⲉⲕⲉ̀ⲑⲉⲃⲓⲱⲟⲩ.</td>
      <td class="language Sahidic"><span style="color:#b00e23">(ⲕ︦ⲍ︦)</span> ϫⲉ
      ⲛ̅ⲧⲟⲕ ⲕⲛⲁϫⲓⲥⲉ ⲙ̅ⲡⲗⲁⲟⲥ ⲉⲧⲑⲃ̅ⲃⲓⲏⲩ ⲁⲩⲱ ⲕⲛⲁⲑⲃ̅ⲃⲓⲟ ⲛ̅ⲛ̅ⲃⲁⲗ ⲛ̅ⲛ̅ϫⲁⲥⲓϩⲏⲧ</td>
      <td class="language English"><span style="color:#b00e23">(27)</span> For
      thou wilt save the lowly people, and wilt humble the eyes of the
      proud.</td>
      <td class="language Greek"><span style="color:#b00e23">(27)</span> ὅτι σὺ
      λαὸν ταπεινὸν σώσεις καὶ ὀφθαλµοὺς ὑπερηφάνων ταπεινώσεις.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ϫⲉ ⲛ̀ⲑⲟⲕ ⲉⲑⲛⲁϯ ⲙ̀ⲫⲟⲩⲱⲓⲛⲓ ⲙ̀ⲡⲁϧⲏⲃⲥ: ⲡⲁⲛⲟⲩϯ ⲉϥⲉ̀ⲑⲣⲉ ⲡⲁⲭⲁⲕ&lt;ⲓ&gt;
      ⲉⲣⲟⲩⲱⲓⲛⲓ</td>
      <td class="language Sahidic"><span style="color:#b00e23">(ⲕ︦ⲏ︦)</span> ϫⲉ
      ⲛ̅ⲧⲟⲕ ⲉⲧⲣ̅ⲟⲩⲟⲉⲓⲛ ⲉⲡⲁϩⲏⲃⲥ̅ ⲡϫⲟⲉⲓⲥ. ⲡⲁⲛⲟⲩⲧⲉ ⲕⲣ̅ⲟⲩⲟⲉⲓⲛ ⲉⲡⲁⲕⲁⲕⲉ.</td>
      <td class="language English"><span style="color:#b00e23">(28)</span> For
      thou, O Lord, wilt light my lamp: my God, thou wilt lighten my
      darkness.</td>
      <td class="language Greek"><span style="color:#b00e23">(28)</span> ὅτι σὺ
      φωτιεῖς λύχνον µου, κύριε· ὁ θεός µου, φωτιεῖς τὸ σκότος µου.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ϫⲉ ⲛ̀ϧⲣⲏⲓ ⲛ̀ϧⲏⲧⲕ ⲉⲓⲉ̀ⲛⲟϩⲉⲙ ⲉ̀ⲃⲟⲗ ⲛ̀ⲧⲟⲧϥ ⲛ̀ⲟⲩⲙⲁⲛϭⲱⲛⲧ: ⲟⲩⲟϩ ϧⲉⲛ ⲡⲁⲛⲟⲩϯ
      ⲉⲓⲉ̀ⲟⲩⲱⲧⲉⲃ ⲛ̀ⲟⲩⲥⲟⲃⲧ.</td>
      <td class="language Sahidic"><span style="color:#b00e23">(ⲕ︦ⲑ︦)</span> ϫⲉ
      ϯⲛⲁⲛⲟⲩϩⲙ̅ ⲛ̅ϩⲏⲧⲕ̅ ⲉⲩⲙⲁ ⲛ̅ⲥⲟⲟⲛⲉ. ⲁⲩⲱ ϩⲙ̅ ⲡⲁⲛⲟⲩⲧⲉ ϯⲛⲁⲟⲩⲱⲧⲃ̅ ⲛ̅ⲟⲩⲥⲟⲃⲧ̅.</td>
      <td class="language English"><span style="color:#b00e23">(29)</span> For
      by thee shall I be delivered from a troop; and by my God I will pass over
      a wall.</td>
      <td class="language Greek"><span style="color:#b00e23">(29)</span> ὅτι ἐν
      σοὶ ῥυσθήσοµαι ἀπὸ πειρατηρίου καὶ ἐν τῷ θεῷ µου ὑπερβήσοµαι τεῖχος.</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲡⲁⲛⲟⲩϯ ϥⲧⲟⲩⲃⲏⲟⲩⲧ ⲛ̀ϫⲉ ⲡⲉϥⲙⲱⲓⲧ: ⲛⲉⲛⲥⲁϫⲓ ⲙ̀ⲡϭ̅ⲥ̅ ⲥⲉⲫⲟⲥⲓ ϧⲉⲛ ⲟⲩⲭⲣⲱⲙ: ⲫⲛⲁϣϯ
      ⲡⲉ ⲛ̀ⲟⲩⲟⲛ ⲛⲓⲃⲉⲛ ⲉⲧⲉⲣϩⲉⲗⲡⲓⲥ ⲉ̀ⲣⲟϥ.</td>
      <td class="language Sahidic"><span style="color:#b00e23">(ⲗ︦)</span>
      ⲡⲁⲛⲟⲩⲧⲉ ⲧⲉϥϩⲓⲏ ⲟⲩⲁⲁⲃ. ⲛ̅ϣⲁϫⲉ ⲙ̅ⲡϫⲟⲉⲓⲥ ⲡⲟⲥⲉ. ⲧⲛⲁϣⲧⲉ ⲡⲉ ⲛ̅ⲟⲩⲟⲛ ⲛⲓⲙ
      ⲉⲧϩⲉⲗⲡⲓⲍⲉ ⲉⲣⲟϥ.</td>
      <td class="language English"><span style="color:#b00e23">(30)</span> As
      for my God, his way is perfect: the oracles of the Lord are tried in the
      fire; he is a protector of all them that hope in him.</td>
      <td class="language Greek"><span style="color:#b00e23">(30)</span> ὁ θεός
      µου, ἄµωµος ἡ ὁδὸς αὐτοῦ, τὰ λόγια κυρίου πεπυρωµένα, ὑπερασπιστής ἐστιν
      πάντων τῶν ἐλπιζόντων ἐπ’ αὐτόν.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ϫⲉ ⲛⲓⲙ ⲡⲉ ⲫϯ ⲉⲃⲏⲗ ⲉ̀ⲡϭ̅ⲥ̅: ⲟⲩⲟϩ ⲛⲓⲙ ⲡⲉ ⲫϯ ⲉ̀ⲃⲏⲗ ⲉ̀ⲡⲉⲛⲛⲟⲩϯ.</td>
      <td class="language Sahidic"><span style="color:#b00e23">(ⲗ︦ⲁ︦)</span> ϫⲉ
      ⲛⲓⲙ ⲡⲉ ⲛⲟⲩⲧⲉ ⲛ̅ⲃⲗ̅ ⲙ̅ⲡⲉⲛϫⲟⲉⲓⲥ. ⲏ ⲛⲓⲙ ⲡⲉ ⲡⲛⲟⲩⲧⲉ ⲛ̅ⲃⲗ̅ ⲙ̅ⲡⲉⲛⲛⲟⲩⲧⲉ.</td>
      <td class="language English"><span style="color:#b00e23">(31)</span> For
      who is God but the Lord? and who is a God except our God?</td>
      <td class="language Greek"><span style="color:#b00e23">(31)</span> ὅτι
      τίς θεὸς πλὴν τοῦ κυρίου; καὶ τίς θεὸς πλὴν τοῦ θεοῦ ἡµῶν;</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲫϯ ⲡⲉⲑⲙⲟⲩⲣ ⲙ̀ⲙⲟⲓ ⲛ̀ⲟⲩϫⲟⲙ: ⲟⲩⲟϩ ⲁϥⲭⲱ ⲙ̀ⲡⲁⲙⲱⲓⲧ ⲉϥⲟⲓ ⲛ̀ⲁⲧⲁϭⲛⲓ.</td>
      <td class="language Sahidic"><span style="color:#b00e23">(ⲗ︦ⲃ︦)</span>
      ⲡⲛⲟⲩⲧⲉ ⲉⲧⲙⲟⲩⲣ ⲙ̅ⲙⲟⲓ ⲛ̅ⲟⲩϭⲟⲙ. ⲁⲕⲕⲁ ⲧⲁϩⲓⲏ ⲉⲥⲟⲩⲁⲁⲃ.</td>
      <td class="language English"><span style="color:#b00e23">(32)</span> It
      is God that girds me with strength, and has made my way blameless:</td>
      <td class="language Greek"><span style="color:#b00e23">(32)</span> ὁ θεὸς
      ὁ περιζωννύων µε δύναµιν καὶ ἔθετο ἄµωµον τὴν ὁδόν µου,</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲫⲏ ⲉⲧⲥⲟⲃϯ ⲛ̀ⲛⲁϭⲁⲗⲁⲩϫ ⲙ̀ⲫⲣⲏϯ ⲛ̀ⲛⲁ ⲟⲩⲉⲓⲟⲩⲗ: ⲟⲩⲟϩ ⲉϥⲧⲁϩⲟ ⲙ̀ⲙⲟⲓ ⲉ̀ⲣⲁⲧ ⲉ̀ϫⲉⲛ
      ⲛⲏ ⲉⲧϭⲟⲥⲓ ⲛ̀ⲧⲁϥ.</td>
      <td class="language Sahidic"><span style="color:#b00e23">(ⲗ︦ⲅ︦)</span>
      ⲡⲉⲧⲥⲟⲃⲧⲉ ⲛ̅ⲛⲁⲟⲩⲉⲣⲏⲧⲉ ⲛ̅ⲑⲉ ⲛ̅ⲛⲁ ⲛ̅ⲓⲉⲉⲓⲟⲩⲗ. ⲉϥⲧⲁϩⲟ ⲙ̅ⲙⲟⲓ ⲉⲣⲁⲧ ⲉϫⲛ̅
      ⲛⲁϫⲓⲥⲓⲉⲉⲩ.</td>
      <td class="language English"><span style="color:#b00e23">(33)</span> who
      strengthens my feet as hart’s feet, and sets me upon high places.</td>
      <td class="language Greek"><span style="color:#b00e23">(33)</span> ὁ
      καταρτιζόµενος τοὺς πόδας µου ὡς ἐλάφου καὶ ἐπὶ τὰ ὑψηλὰ ἱστῶν µε,</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲫⲏ ⲉⲧϯⲥⲃⲱ ⲛ̀ⲛⲁϫⲓϫ ⲉ̀ⲡⲓⲡⲟⲗⲉⲙⲟⲥ: ⲁϥⲭⲱ ⲛ̀ⲛⲁϣⲱⲃϣ ⲉ̀ϩⲁⲛⲫⲓϯ ⲛ̀ϩⲟⲙⲧ.</td>
      <td class="language Sahidic"><span style="color:#b00e23">(ⲗ︦ⲇ︦)</span>
      ⲉϥⲧⲥⲁⲃⲟ ⲛ̅ⲛⲁϭⲓϫ ⲉⲡⲡⲟⲗⲉⲙⲟⲥ ⲁⲕⲕⲱ ⲛ̅ⲛⲁϭⲃⲟⲓ ⲙ̅ⲡⲓⲧⲉ ⲛ̅ϩⲟⲙⲛ̅ⲧ.</td>
      <td class="language English"><span style="color:#b00e23">(34)</span> He
      instructs my hands for war: and thou hast made my arms as a brazen
      bow.</td>
      <td class="language Greek"><span style="color:#b00e23">(34)</span>
      διδάσκων χεῖράς µου εἰς πόλεµον καὶ ἔθου τόξον χαλκοῦν τοὺς βραχίονάς
      µου·</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ⲁⲕϯ ⲛⲏⲓ ⲙ̀ⲫⲛⲁϣϯ ⲛ̀ⲧⲉ ⲡⲁⲟⲩϫⲁⲓ: ⲟⲩⲟϩ ⲧⲉⲕⲟⲩⲓⲛⲁⲙ ⲡⲉⲧⲁⲥϣⲟⲡⲧ ⲉ̀ⲣⲟⲥ.
      <span style="color:#05537d">(36)</span> ⲟⲩⲟϩ ⲧⲉⲕⲥⲃⲱ ⲡⲉⲧⲁⲥⲧⲁϩⲟⲓ ⲉ̀ⲣⲁⲧ ϣⲁ
      ⲉ̀ⲃⲟⲗ: ⲟⲩⲟϩ ⲧⲉⲕⲥⲟⲫⲓⲁ ⲡⲉⲑⲛⲁⲧⲥⲁⲃⲟⲓ.</td>
      <td class="language Sahidic"><span style="color:#b00e23">(ⲗ︦ⲉ︦)</span>
      ⲁⲕϯ ⲛⲁⲓ ⲛ̅ⲟⲩⲛⲁϣⲧⲉ ⲛ̅ⲟⲩϫⲁⲓ. ⲧⲉⲕⲟⲩⲛⲁⲙ ⲧⲉⲛⲧⲁⲥϣⲟⲡⲧ̅ ⲉⲣⲟⲥ. ⲧⲉⲕⲥⲃⲱ ⲧⲉⲛⲧⲁⲥⲥⲁϩⲱⲓ
      ϣⲁⲃⲟⲗ ⲧⲉⲕⲥⲃⲱ ⲧⲉⲧⲛⲁϯⲥⲃⲱ ⲛⲁⲓ.</td>
      <td class="language English"><span style="color:#b00e23">(35)</span> And
      thou hast made me secure in my salvation: and thy right hand has helped
      me, and thy correction has upheld me to the end; yea, thy correction
      itself shall instruct me.</td>
      <td class="language Greek"><span style="color:#b00e23">(35)</span> καὶ
      ἔδωκάς µοι ὑπερασπισµὸν σωτηρίας µου, καὶ ἡ δεξιά σου ἀντελάβετό µου, καὶ
      ἡ παιδεία σου ἀνώρθωσέν µε εἰς τέλος, καὶ ἡ παιδεία σου αὐτή µε
      διδάξει.</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      <span style="color:#05537d">(37)</span> ⲁⲕⲟⲩⲟⲥⲑⲉⲛ ⲛ̀ⲛⲁⲛⲁⲩⲃⲉⲛ ⲥⲁⲡⲉⲥⲏⲧ
      ⲙ̀ⲙⲟⲓ: ⲟⲩⲟϩ ⲛⲁⲧⲁⲧⲥⲓ ⲙ̀ⲡⲟⲩϣⲱⲛⲓ.</td>
      <td class="language Sahidic"><span style="color:#b00e23">(ⲗ︦ⲋ︦)</span>
      ⲁⲕⲟⲩⲉϣⲥ̅ ⲛⲁⲧⲁϭⲥ̅ ⲉⲃⲟⲗ ϩⲁ ⲣⲁⲧ ⲁⲩⲱ ⲙ̅ⲡⲉ ⲛⲁⲧⲁϭⲥⲉ ϭⲃ̅ⲃⲉ</td>
      <td class="language English"><span style="color:#b00e23">(36)</span> Thou
      has made room for my goings under me, and by footsteps did not fail.</td>
      <td class="language Greek"><span style="color:#b00e23">(36)</span>
      ἐπλάτυνας τὰ διαβήµατά µου ὑποκάτω µου, καὶ οὐκ ἠσθένησαν τὰ ἴχνη
      µου.</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      <span style="color:#05537d">(38)</span> ⲉⲓⲉ̀ϭⲟϫⲓ ⲛ̀ⲥⲁ ⲛⲁϫⲁϫⲓ ⲉⲓⲉ̀ⲧⲁϩⲱⲟⲩ:
      ⲟⲩⲟϩ ⲛ̀ⲛⲁⲕⲟⲧⲧ ⲉ̀ⲫⲁϩⲟⲩ ϣⲁⲧⲟⲩⲙⲟⲩⲛⲕ.</td>
      <td class="language Sahidic"><span style="color:#b00e23">(ⲗ︦ⲍ︦)</span>
      ϯⲛⲁⲡⲱⲧ ⲛ̅ⲥⲁ ⲛⲁϫⲁϫⲉ ⲛ̅ⲧⲁⲧⲁϩⲟⲟⲩ ⲁⲩⲱ ⲛ̅ⲛⲁⲕⲧⲟⲓ ⲉⲙⲡⲟⲩⲱϫⲛ̅.</td>
      <td class="language English"><span style="color:#b00e23">(37)</span> I
      will pursue mine enemies, and overtake them; and I will not turn back
      until they are consumed.</td>
      <td class="language Greek"><span style="color:#b00e23">(37)</span>
      καταδιώξω τοὺς ἐχθρούς µου καὶ καταλήµψοµαι αὐτοὺς καὶ οὐκ
      ἀποστραφήσοµαι, ἕως ἂν ἐκλίπωσιν·</td>
    </tr>

    <tr id="v38" class="verse">
      <td class="language Bohairic"><span style="color:#b00e23">(ⲗ̅ⲏ̅)</span>
      <span style="color:#05537d">(39)</span> ⲉⲓⲉ̀ϩⲉϫϩⲱϫⲟⲩ ⲟⲩⲟϩ ⲛ̀ⲛⲟⲩϣ̀ϫⲉⲙϫⲟⲙ
      ⲛ̀ⲟϩⲓ ⲉ̀ⲣⲁⲧⲟⲩ: ⲉⲩⲉ̀ϩⲉⲓ ϧⲁⲣⲁⲧⲟⲩ ⲛ̀ⲛⲁϭⲁⲗⲁⲩϫ.</td>
      <td class="language Sahidic"><span style="color:#b00e23">(ⲗ︦ⲏ︦)</span>
      ϯⲛⲁⲗⲟϫϩⲟⲩ ⲛ̅ⲥⲉⲧⲙ̅ϭⲙ̅ϭⲟⲙ ⲛⲁϩⲉⲣⲁⲧⲟⲩ. ⲥⲉⲛⲁϩⲉ ϩⲁ ⲛⲁⲟⲩⲉⲣⲏⲧⲉ.</td>
      <td class="language English"><span style="color:#b00e23">(38)</span> I
      will dash them to pieces and they shall not be able to stand: they shall
      fall under my feet.</td>
      <td class="language Greek"><span style="color:#b00e23">(38)</span>
      ἐκθλίψω αὐτούς, καὶ οὐ µὴ δύνωνται στῆναι, πεσοῦνται ὑπὸ τοὺς πόδας
      µου.</td>
    </tr>

    <tr id="v39" class="verse">
      <td class="language Bohairic"><span style="color:#b00e23">(ⲗ̅ⲑ̅)</span>
      <span style="color:#05537d">(40)</span> ⲁⲕⲙⲟⲣⲧ ⲛ̀ⲟⲩϫⲟⲙ ⲉ̀ⲡⲓⲡⲟⲗⲉⲙⲟⲥ: ⲟⲩⲟϩ
      ⲁⲕⲥⲉⲛϩ ⲟⲩⲟⲛ ⲛⲓⲃⲉⲛ ⲉⲧⲁⲩⲧⲱⲟⲩⲛⲟⲩ ⲉ̀ϩⲣⲏⲓ ⲉ̀ϫⲱⲓ ⲥⲁⲡⲉⲥⲏⲧ ⲙ̀ⲙⲟⲓ.</td>
      <td class="language Sahidic"><span style="color:#b00e23">(ⲗ︦ⲑ︦)</span>
      ⲁⲕⲙⲟⲣⲧ̅ ⲛ̅ⲟⲩϭⲟⲙ ⲉⲡⲡⲟⲗⲉⲙⲟⲥ ⲁⲕⲧⲁⲩⲟ ⲉⲡⲉⲥⲏⲧ ϩⲁⲣⲁⲧ ⲛ̅ⲛⲉⲧⲧⲱⲟⲩⲛ ⲧⲏⲣⲟⲩ ⲉϩⲣⲁⲓ
      ⲉϫⲟⲓ.</td>
      <td class="language English"><span style="color:#b00e23">(39)</span> For
      thou hast girded me with strength for war: thou hast beaten down under me
      all that rose up against me.</td>
      <td class="language Greek"><span style="color:#b00e23">(39)</span> καὶ
      περιέζωσάς µε δύναµιν εἰς πόλεµον, συνεπόδισας πάντας τοὺς
      ἐπανιστανοµένους ἐπ’ ἐµὲ ὑποκάτω µου</td>
    </tr>

    <tr id="v40" class="verse">
      <td class="language Bohairic"><span style="color:#b00e23">(ⲙ̅)</span>
      <span style="color:#05537d">(41)</span> ⲁⲕϯ ⲛⲏⲓ ⲛ̀ⲛⲁϫⲁϫⲓ ⲉⲩⲣⲁϧⲧ ⲉ̀ϫⲉⲛ
      ⲡⲟⲩⲥⲟⲓ: ⲟⲩⲟϩ ⲛⲏ ⲉⲑⲙⲟⲥϯ ⲙ̀ⲙⲟⲓ ⲁⲕϥⲟⲧⲟⲩ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲙ︦)</span> ⲁⲕϯ
      ⲛ̅ⲛⲁϫⲁϫⲉ ϩⲁ ⲛⲁⲟⲩⲉⲣⲏⲧⲉ. ⲁⲕϥⲱⲧⲉ ⲉⲃⲟⲗ ⲛ̅ⲛⲉⲧⲙⲟⲥⲧⲉ ⲙ̅ⲙⲟⲓ.</td>
      <td class="language English"><span style="color:#b00e23">(40)</span> And
      thou has made mine enemies turn their backs before me; and thou hast
      destroyed them that hated me.</td>
      <td class="language Greek"><span style="color:#b00e23">(40)</span> καὶ
      τοὺς ἐχθρούς µου ἔδωκάς µοι νῶτον καὶ τοὺς µισοῦντάς µε
      ἐξωλέθρευσας.</td>
    </tr>

    <tr id="v41" class="verse">
      <td class="language Bohairic"><span style="color:#b00e23">(ⲙ̅ⲁ̅)</span>
      <span style="color:#05537d">(42)</span> ⲁⲩⲱϣ ⲉ̀ⲃⲟⲗ ⲙ̀ⲙⲟⲛ ⲡⲉⲑⲛⲟϩⲉⲙ: ⲉ̀ϩⲣⲏⲓ
      ϩⲁ ⲡϭ̅ⲥ̅ ⲟⲩⲟϩ ⲙ̀ⲡⲉϥⲥⲱⲧⲉⲙ ⲉ̀ⲣⲱⲟⲩ.</td>
      <td class="language Sahidic"><span style="color:#b00e23">(ⲙ︦ⲁ︦)</span>
      ⲁⲩϫⲓϣⲕⲁⲕ ⲉⲃⲟⲗ ⲁⲩⲱ ⲛⲉⲙⲛ̅ ⲡⲉⲧⲛⲟⲩϩⲙ̅. ⲉϩⲣⲁⲓ ⲉⲡϫⲟⲉⲓⲥ ⲁⲩⲱ ⲙ̅ⲡϥ̅ⲥⲱⲧⲙ̅
      ⲉⲣⲟⲟⲩ.</td>
      <td class="language English"><span style="color:#b00e23">(41)</span> They
      cried, but there was no deliverer: even to the Lord, but he hearkened not
      to them.</td>
      <td class="language Greek"><span style="color:#b00e23">(41)</span>
      ἐκέκραξαν, καὶ οὐκ ἦν ὁ σῴζων, πρὸς κύριον, καὶ οὐκ εἰσήκουσεν
      αὐτῶν.</td>
    </tr>

    <tr id="v42" class="verse">
      <td class="language Bohairic"><span style="color:#b00e23">(ⲙ̅ⲃ̅)</span>
      ⲉⲓⲉ̀ⲑⲣⲟⲩϣⲙⲁ ⲙ̀ⲫⲣⲏϯ ⲛ̀ⲟⲩϣⲱⲓϣ ⲙ̀ⲡⲉⲙ̀ⲑⲟ ⲛ̀ⲟⲩⲑⲏⲟⲩ: ⲛⲉⲙ ⲙ̀ⲫⲣⲏϯ ⲛ̀ⲟⲩⲟⲙⲓ ⲛ̀ⲧⲉ
      ϩⲁⲛϣⲑⲉϩ ⲉⲓⲉ̀ϥⲟⲧⲟⲩ ⲉ̀ⲃⲟⲗ.</td>
      <td class="language Sahidic"><span style="color:#b00e23">(ⲙ︦ⲃ︦)</span>
      ϯⲛⲁⲧⲣⲉⲩⲡⲁⲕⲉ ⲛ̅ⲑⲉ ⲛ̅ⲟⲩϣⲟⲉⲓϣ ⲛⲁϩⲣⲛ̅ ⲟⲩⲧⲏⲩ. ϯⲛⲁⲟⲥϭⲟⲩ ⲛ̅ⲑⲉ ⲛ̅ⲟⲩⲟⲙⲉ
      ⲛ̅ϩⲓⲣ.</td>
      <td class="language English"><span style="color:#b00e23">(42)</span> I
      will grind them as the mud of the streets: and I will beat them small as
      dust before the wind.</td>
      <td class="language Greek"><span style="color:#b00e23">(42)</span> καὶ
      λεπτυνῶ αὐτοὺς ὡς χοῦν κατὰ πρόσωπον ἀνέµου, ὡς πηλὸν πλατειῶν λεανῶ
      αὐτούς.</td>
    </tr>

    <tr id="v43" class="verse">
      <td class="language Bohairic"><span style="color:#b00e23">(ⲙ̅ⲅ̅)</span>
      ⲛⲁϩⲙⲉⲧ ⲉ̀ⲃⲟⲗ ϧⲉⲛ ϩⲁⲛⲁⲛⲧⲓⲗⲟⲅⲓⲁ ⲛ̀ⲧⲉ ⲟⲩⲗⲁⲟⲥ: ⲟⲩⲟϩ ⲉⲕⲉ̀ⲁⲓⲧ ⲛ̀ϫⲱϫ ⲛ̀ⲧⲉ
      ϩⲁⲛⲉⲑⲛⲟⲥ. <span style="color:#05537d">(44)</span> ⲡⲓⲗⲁⲟⲥ ⲉⲧⲉ ⲙ̀ⲡⲓⲥⲟⲩⲱⲛϥ
      ⲁϥⲉⲣⲃⲱⲕ ⲛⲏⲓ:</td>
      <td class="language Sahidic"><span style="color:#b00e23">(ⲙ︦ⲅ︦)</span>
      ⲕⲛⲁⲧⲟⲩϫⲟⲓ ⲉⲃⲟⲗ ϩⲛ̅ ⲛⲟⲩⲱϩⲙ̅ ⲙ̅ⲡⲁⲗⲁⲟⲥ. ⲁⲩⲱ ⲕⲛⲁⲕⲁⲑⲓⲥⲧⲁ ⲙ̅ⲙⲟⲓ ⲛ̅ⲁⲡⲉ
      ⲛ̅ⲛ̅ϩⲉⲑⲛⲟⲥ. ⲡⲗⲁⲟⲥ ⲉⲧⲉ ⲙ̅ⲡⲓⲥⲟⲩⲱⲛϥ̅ ⲁϥⲣ̅ ϩⲙ̅ϩⲁⲗ ⲛⲁⲓ.</td>
      <td class="language English"><span style="color:#b00e23">(43)</span>
      Deliver me from the gain sayings of the people: thou shalt make me head
      of the Gentiles: a people whom I knew not served me,</td>
      <td class="language Greek"><span style="color:#b00e23">(43)</span> ῥύσῃ
      µε ἐξ ἀντιλογιῶν λαοῦ, καταστήσεις µε εἰς κεφαλὴν ἐθνῶν· λαός, ὃν οὐκ
      ἔγνων, ἐδούλευσέν µοι,</td>
    </tr>

    <tr id="v44" class="verse">
      <td class="language Bohairic"><span style="color:#b00e23">(ⲙ̅ⲇ̅)</span>
      ϧⲉⲛ ⲟⲩⲥⲙⲏ ⲙ̀ⲙⲁϣϫ ⲁϥⲥⲱⲧⲉⲙ ⲉⲣⲟⲓ. <span style="color:#05537d">(45)</span>
      ϩⲁⲛϣⲏⲣⲓ ⲛ̀ϣⲉⲙⲙⲟ ⲁⲩϫⲉ ⲙⲉⲑⲛⲟⲩϫ ⲉ̀ⲣⲟⲓ:</td>
      <td class="language Sahidic"><span style="color:#b00e23">(ⲙ︦ⲇ︦)</span>
      ⲁϥⲥⲱⲧⲙ̅ ⲛ̅ⲥⲱⲓ ϩⲛ̅ ⲟⲩⲥⲱⲧⲙ̅ ⲙ̅ⲙⲁⲁϫⲉ. ⲁ ⲛ̅ϣⲏⲣⲉ ⲛ̅ϣⲙ̅ⲙⲟ. ϫⲓϭⲟⲗ ⲉⲣⲟⲓ.</td>
      <td class="language English"><span style="color:#b00e23">(44)</span> at
      the hearing of the ear they obeyed me: the strange children lied to
      me.</td>
      <td class="language Greek"><span style="color:#b00e23">(44)</span> εἰς
      ἀκοὴν ὠτίου ὑπήκουσέν µοι· υἱοὶ ἀλλότριοι ἐψεύσαντό µοι,</td>
    </tr>

    <tr id="v45" class="verse">
      <td class="language Bohairic"><span style="color:#b00e23">(ⲙ̅ⲉ̅)</span>
      ϩⲁⲛϣⲏⲣⲓ ⲛ̀ϣⲉⲙⲙⲟ ⲁⲩⲉⲣⲁⲡⲁⲥ ⲁⲩⲉⲣϭⲁⲗⲉ ⲉ̀ⲃⲟⲗ ϧⲉⲛ ⲛⲟⲩⲙⲱⲓⲧ.</td>
      <td class="language Sahidic"><span style="color:#b00e23">(ⲙ︦ⲉ︦)</span> ⲁ
      ⲛ̅ϣⲏⲣⲉ ⲛ̅ϣⲙ̅ⲙⲟ ⲣ̅ⲁⲥ. ⲁⲩⲣ̅ϭⲁⲗⲉ ⲉⲃⲟⲗ ϩⲛ̅ ⲛⲉⲩϩⲓⲟⲟⲩⲉ.</td>
      <td class="language English"><span style="color:#b00e23">(45)</span> The
      strange children waxed old, and fell away from their paths through
      lameness.</td>
      <td class="language Greek"><span style="color:#b00e23">(45)</span> υἱοὶ
      ἀλλότριοι ἐπαλαιώθησαν καὶ ἐχώλαναν ἀπὸ τῶν τρίβων αὐτῶν.</td>
    </tr>

    <tr id="v46" class="verse">
      <td class="language Bohairic"><span style="color:#b00e23">(ⲙ̅ⲋ̅)</span>
      ϥⲟⲛϧ ⲛ̀ϫⲉ ⲡϭ̅ⲥ̅ ⲟⲩⲟϩ ϥⲥⲙⲁⲣⲱⲟⲩⲧ ⲛ̀ϫⲉ ⲡⲁⲛⲟⲩϯ: ⲟⲩⲟϩ ⲉϥⲉ̀ϭⲓⲥⲓ ⲛ̀ϫⲉ ⲫϯ ⲛ̀ⲧⲉ
      ⲡⲁⲟⲩϫⲁⲓ.</td>
      <td class="language Sahidic"><span style="color:#b00e23">(ⲙ︦ⲋ︦)</span>
      ⲡϫⲉⲟⲓⲥ ⲟⲛϩ̅ ⲁⲩⲱ ϥⲥⲙⲁⲙⲁⲁⲧ ⲛ̅ϭⲓ ⲡⲁⲛⲟⲩⲧⲉ. ⲙⲁⲣⲉϥϫⲓⲥⲉ ⲛ̅ϭⲓ ⲡⲛⲟⲩⲧⲉ
      ⲙ̅ⲡⲁⲟⲩϫⲁⲓ.</td>
      <td class="language English"><span style="color:#b00e23">(46)</span> The
      Lord lives; and blessed be my God; and let the God of my salvation be
      exalted.</td>
      <td class="language Greek"><span style="color:#b00e23">(46)</span> ζῇ
      κύριος, καὶ εὐλογητὸς ὁ θεός µου, καὶ ὑψωθήτω ὁ θεὸς τῆς σωτηρίας
      µου,</td>
    </tr>

    <tr id="v47" class="verse">
      <td class="language Bohairic"><span style="color:#b00e23">(ⲙ̅ⲍ̅)</span>
      ⲫϯ ⲫⲏ ⲉⲧϯ ⲛⲏⲓ ⲛ̀ϩⲁⲛϭⲓⲙⲡϣⲓϣ ⲁϥⲑⲣⲉ ϩⲁⲛⲗⲁⲟⲥ ⲉ̀ϭⲛⲉϫⲱⲟⲩ ⲛⲏⲓ. <span style=
      "color:#05537d">(48)</span> ⲡⲁⲣⲉϥⲛⲁϩⲙⲉⲧ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲁϫⲁϫⲓ ⲛ̀ⲣⲉϥϫⲱⲛⲧ:
      ⲛⲉⲙ ⲉ̀ⲃⲟⲗ ⲛ̀ⲧⲟⲧⲟⲩ ⲛ̀ⲛⲏ ⲉⲧⲧⲱⲟⲩⲛ ⲙ̀ⲙⲱⲟⲩ ⲉ̀ϩⲣⲏⲓ ⲉ̀ϫⲱⲓ ⲉⲕⲉ̀ϭⲁⲥⲧ:</td>
      <td class="language Sahidic"><span style="color:#b00e23">(ⲙ︦ⲍ︦)</span>
      ⲡⲛⲟⲩⲧⲉ ⲉⲧϯ ⲛⲁⲓ ⲛ̅ϩⲉⲛϫⲓ̈ⲕⲃⲁ ⲡⲉⲛⲧⲁϥϩⲩⲡⲟⲧⲁⲥⲥⲉ ⲛ̅ϩⲉⲛⲗⲁⲟⲥ ϩⲁ ⲣⲁⲧ. ⲡⲁⲣⲉϥⲛⲁϩⲙⲉⲧ
      ⲉⲃⲟⲗ ϩⲛ̅ ⲛⲁϫⲁϫⲉ ⲛ̅ⲣⲉϥⲛⲟⲩϭⲥ̅. ⲕⲛⲁϫⲁⲥⲧ̅ ⲉⲃⲟⲗ ϩⲛ̅ ⲛⲉⲧⲧⲱⲟⲩⲛ ⲉϩⲣⲁⲓ ⲉϫⲱⲓ</td>
      <td class="language English"><span style="color:#b00e23">(47)</span> It
      is God that avenges me, and has subdued the nations under me;
      <span style="color:#b00e23">​(48)</span> my deliverer from angry enemies:
      thou shalt set me on high above them that rise up against me:</td>
      <td class="language Greek"><span style="color:#b00e23">(47)</span> ὁ θεὸς
      ὁ διδοὺς ἐκδικήσεις ἐµοὶ καὶ ὑποτάξας λαοὺς ὑπ’ ἐµέ, <span style=
      "color:#05537d">(48)</span> ὁ ῥύστης µου ἐξ ἐχθρῶν µου ὀργίλων, ἀπὸ τῶν
      ἐπανιστανοµένων ἐπ’ ἐµὲ ὑψώσεις µε,</td>
    </tr>

    <tr class="verse">
      <td class="language Bohairic"><span style="color:#b00e23">(ⲙ̅ⲏ̅)</span>
      ⲛⲁϩⲙⲉⲧ ⲉ̀ⲃⲟⲗ ϩⲁ ⲟⲩⲣⲱⲙⲓ ⲛ̀ⲟϫⲓ.</td>
      <td class="language Sahidic"><span style="color:#b00e23">(ⲙ︦ⲏ︦)</span>
      ⲕⲛⲁⲛⲁϩⲙⲉⲧ ⲉⲃⲟⲗ ϩⲓⲧⲛ̅ ⲟⲩⲣⲱⲙⲉ ⲕϫⲓⲛϭⲟⲛⲥ̅.</td>
      <td class="language English">thou shalt deliver me from the unrighteous
      man.</td>
      <td class="language Greek">ἀπὸ ἀνδρὸς ἀδίκου ῥύσῃ µε.</td>
    </tr>

    <tr id="v49" class="verse">
      <td class="language Bohairic"><span style="color:#b00e23">(ⲙ̅ⲑ̅)</span>
      ⲉⲑⲃⲉ ⲫⲁⲓ ϯⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅ ϧⲉⲛ ⲛⲓⲉⲑⲛⲟⲥ. <span style=
      "color:#05537d">(50)</span> ⲟⲩⲟϩ ϯⲛⲁⲉⲣⲯⲁⲗⲓⲛ ⲉ̀ⲡⲉⲕⲣⲁⲛ</td>
      <td class="language Sahidic"><span style="color:#b00e23">(ⲙ︦ⲑ︦)</span>
      ⲉⲧⲃⲉ ⲡⲁⲓ ϯⲛⲁⲟⲩⲱⲛϩ̅ ⲛⲁⲕ ⲉⲃⲟⲗ ⲡϫⲟⲉⲓⲥ ϩⲛ̅ ⲛ̅ϩⲉⲑⲛⲟⲥ. ⲁⲩⲱ ϯⲛⲁⲯⲁⲗⲗⲉⲓ
      ⲉⲡⲉⲕⲣⲁⲛ.</td>
      <td class="language English"><span style="color:#b00e23">(49)</span>
      Therefore will I confess to thee, O Lord, among the Gentiles, and sing to
      thy name.</td>
      <td class="language Greek"><span style="color:#b00e23">(49)</span> διὰ
      τοῦτο ἐξοµολογήσοµαί σοι ἐν ἔθνεσιν, κύριε, καὶ τῷ ὀνόµατί σου ψαλῶ,</td>
    </tr>

    <tr id="v50" class="verse">
      <td class="language Bohairic"><span style="color:#b00e23">(ⲛ̅)</span> ⲫⲏ
      ⲉⲧϭⲓⲥⲓ ⲛ̀ⲛⲓⲟⲩϫⲁⲓ ⲛ̀ⲧⲉ ⲡⲉϥⲟⲩⲣⲟ. <span style="color:#05537d">(51)</span>
      ⲟⲩⲟϩ ⲉϥⲓⲣⲓ ⲛ̀ⲟⲩⲛⲁⲓ ⲛⲉⲙ ⲡⲉϥⲭⲣ̅ⲥ̅ ⲇⲁⲩⲓⲇ ⲛⲉⲙ ⲡⲉϥϫⲣⲟϫ ϣⲁ ⲉⲛⲉϩ</td>
      <td class="language Sahidic"><span style="color:#b00e23">(ⲛ︦)</span>
      ⲡⲉⲧϫⲓⲥⲉ ⲛ̅ⲛⲉⲩϫⲁⲓ ⲙ̅ⲡⲉϥⲣ̅ⲣⲟ. ⲉⲧⲉⲓⲣⲉ ⲛ̅ⲟⲩⲛⲁ ⲙⲛ̅ ⲡⲉϥⲭⲣ̅ⲥ̅. ⲇⲁⲩⲉⲓⲇ ⲙⲛ̅
      ⲡⲉϥⲥⲡⲉⲣⲙⲁ ϣⲁ ⲉⲛⲉϩ:</td>
      <td class="language English"><span style="color:#b00e23">(50)</span> God
      magnifies the deliverances of his king; and deals mercifully with David
      his anointed, and his seed, for ever.</td>
      <td class="language Greek"><span style="color:#b00e23">(50)</span>
      µεγαλύνων τὰς σωτηρίας τοῦ βασιλέως αὐτοῦ καὶ ποιῶν ἔλεος τῷ χριστῷ
      αὐτοῦ, τῷ Δαυιδ καὶ τῷ σπέρµατι αὐτοῦ ἕως αἰῶνος.</td>
    </tr>
  </table>
</body>
</html>
