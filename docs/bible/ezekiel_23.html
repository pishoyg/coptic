<!DOCTYPE html>
<html>
<head>
  <title>Ezekiel</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="ezekiel_24.html" rel="next">
  <link href="ezekiel_22.html" rel="prev">
  <script src="main.js" type="module"></script>
</head>
<body class="chapter">
  <h4 id="ezekiel_23" class="title">Ezekiel 23</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡⲥⲁϫⲓ ⲙ̀ⲡϭ̅ⲥ̅ ⲁϥϣⲱⲡⲓ ϩⲁⲣⲟⲓ ⲉϥϫⲱ ⲙ̀ⲙⲟⲥ.</td>
      <td class="language English"><span style="color:#b00e23">(1)</span> And
      the word of the Lord came to me, saying,</td>
      <td class="language Greek"><span style="color:#b00e23">(1)</span> Καὶ
      ἐγένετο λόγος κυρίου πρός µε λέγων</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲡϣⲏⲣⲓ ⲙ̀ⲫⲣⲱⲙⲓ. ⲛⲉ ⲟⲩⲟⲛ ⲟⲩⲥϩⲓⲙⲓ ⲃ̅ϯ. ⲉⲩⲟⲓ ⲛ̀ϣⲉⲣⲓ ⲛ̀ⲟⲩⲙⲁⲩ ⲛ̀ⲟⲩⲱⲧ.</td>
      <td class="language English"><span style="color:#b00e23">(2)</span> Son
      of man, there were two women, daughters of one mother:</td>
      <td class="language Greek"><span style="color:#b00e23">(2)</span> Υἱὲ
      ἀνθρώπου, δύο γυναῖκες ἦσαν θυγατέρες µητρὸς µιᾶς</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲁⲩⲉⲣⲡⲟⲣⲛⲉⲩⲓⲛ ϧⲉⲛ ⲧⲟⲩⲙⲉⲧⲕⲟⲩϫⲓ. ϧⲉⲛ ⲡⲓⲙⲁ ⲉⲧⲉⲙ̀ⲙⲁⲩ ⲁ ⲛⲟⲩⲉⲙⲛⲟϯ ϩⲉⲓ. ϧⲉⲛ
      ⲡⲓⲙⲁ ⲉⲧⲉⲙ̀ⲙⲁⲩ. ⲁⲩϭⲱϧⲉⲙ ⲛ̀ⲛⲟⲩⲙⲉⲧⲡⲁⲣⲑⲉⲛⲟⲥ.</td>
      <td class="language English"><span style="color:#b00e23">(3)</span> and
      they went a-whoring in Egypt in their youth: there their breasts fell,
      there they lost their virginity.</td>
      <td class="language Greek"><span style="color:#b00e23">(3)</span> καὶ
      ἐξεπόρνευσαν ἐν Αἰγύπτῳ ἐν τῇ νεότητι αὐτῶν· ἐκεῖ ἔπεσον
      οἱ µαστοὶ αὐτῶν, ἐκεῖ διεπαρθενεύθησαν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲫⲁⲓ ⲡⲉ ⲡⲟⲩⲣⲁⲛ. ϯⲛⲓϣϯ ⲛ̀ⲥⲱⲛⲓ ⲉⲩⲙⲟⲩϯ ⲉ̀ⲣⲟⲥ ϫⲉ ⲱⲱⲗⲁ. ⲫⲣⲁⲛ ⲛ̀ⲧⲉⲥⲥⲱⲛⲓ
      ⲉⲩⲙⲟⲩϯ ⲉ̀ⲣⲟⲥ ϫⲉ ⲟⲟⲗⲓⲃⲁ. ⲁⲩϣⲱⲡⲓ ⲛⲏⲓ ⲉⲧⲉ ⲛⲁⲓ ⲛⲉ. ⲧⲥⲁⲙⲁⲣⲓⲁ ⲧⲉ ⲱⲱⲗⲁ. ⲟⲩⲟϩ
      ⲓⲗ̅ⲏ̅ⲙ̅ ⲧⲉ ⲟⲟⲗⲓⲃⲁ.</td>
      <td class="language English"><span style="color:#b00e23">(4)</span> And
      their names were Oola the elder, and Ooliba her sister: and they were
      mine, and bore sons and daughters: and as for their names, Samaria was
      Oola, and Jerusalem was Ooliba.</td>
      <td class="language Greek"><span style="color:#b00e23">(4)</span> καὶ
      τὰ ὀνόµατα αὐτῶν ἦν Οολα ἡ πρεσβυτέρα καὶ Οολιβα ἡ ἀδελφὴ
      αὐτῆς. καὶ ἐγένοντό µοι καὶ ἔτεκον υἱοὺς καὶ θυγατέρας. καὶ
      τὰ ὀνόµατα αὐτῶν· Σαµάρεια ἡ Οολα, καὶ Ιερουσαληµ ἡ Οολιβα.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲁⲥⲉⲣⲡⲟⲣⲛⲉⲩⲓⲛ ⲛ̀ϫⲉ ⲱⲱⲗⲁ. ⲁⲥⲣⲓⲕⲓ ⲥⲁⲃⲟⲗ ⲙ̀ⲙⲟⲓ. ⲁⲥⲟⲩⲁϩⲥ ⲛ̀ⲥⲁ ⲛⲉⲥⲙⲉⲛⲣⲁϯ. ⲉⲧⲉ
      ⲛⲓⲁⲥⲥⲩⲣⲓⲟⲥ ⲛⲉ. ⲉⲧϧⲉⲛⲧ ⲉ̀ⲣⲟⲥ.</td>
      <td class="language English"><span style="color:#b00e23">(5)</span> And
      Oola went a-whoring from me, and doted on her lovers, on the Assyrians
      that were her neighbors,</td>
      <td class="language Greek"><span style="color:#b00e23">(5)</span> καὶ
      ἐξεπόρνευσεν ἡ Οολα ἀπ’ ἐµοῦ καὶ ἐπέθετο ἐπὶ τοὺς ἐραστὰς
      αὐτῆς, ἐπὶ τοὺς Ἀσσυρίους τοὺς ἐγγίζοντας αὐτῇ</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ⲉⲣⲉ
      ϩⲁⲛϩⲩⲁⲕⲓⲛⲑⲓⲛⲟⲛ ⲧⲟⲓ ϩⲓⲱⲟⲩ. ϩⲁⲛϩⲩⲅⲟⲩⲙⲉⲛⲟⲥ ⲛⲉ. ⲛⲉⲙ ϩⲁⲛⲥⲧⲣⲁⲧⲓⲅⲟⲥ. ϩⲁⲛϧⲉⲗϣⲓⲣⲓ
      ⲛⲉ ⲉⲩⲥⲱⲧⲡ. ϩⲁⲛϩⲓⲡⲡⲉⲩⲥ ⲧⲏⲣⲟⲩ ⲛⲉ. ⲉⲩⲫⲏⲧ ϩⲓϫⲉⲛ ⲛⲟⲩϩⲑⲱⲣ.</td>
      <td class="language English"><span style="color:#b00e23">(6)</span>
      clothed with purple, princes and captains; they were young men and
      choice, all horseman riding on horses.</td>
      <td class="language Greek"><span style="color:#b00e23">(6)</span>
      ἐνδεδυκότας ὑακίνθινα, ἡγουµένους καὶ στρατηγούς· νεανίσκοι
      ἐπίλεκτοι πάντες, ἱππεῖς ἱππαζόµενοι ἐφ’ ἵππων.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲁⲥϯ ⲛⲱⲟⲩ ⲛ̀ⲧⲉⲥⲡⲟⲣⲛⲓⲁ. ⲛⲓⲥⲱⲧⲡ ⲧⲏⲣⲟⲩ ⲛ̀ⲧⲉ ⲛⲓⲁⲥⲥⲩⲣⲓⲟⲥ. ⲛⲉⲙ ⲟⲩⲟⲛ ⲛⲓⲃⲉⲛ
      ⲉⲧⲁⲥⲧⲏⲓⲥ ⲛⲱⲟⲩ. ⲛⲁⲥϭⲱϧⲉⲙ ⲉ̀ϧⲣⲏⲓ ϧⲉⲛ ⲛⲉⲥⲟⲩⲱϣ ⲧⲏⲣⲟⲩ</td>
      <td class="language English"><span style="color:#b00e23">(7)</span> And
      she bestowed her fornication upon them; all were choice sons of the
      Assyrians: and on whomsoever she doted herself, with them she defiled
      herself in all their devices.</td>
      <td class="language Greek"><span style="color:#b00e23">(7)</span> καὶ
      ἔδωκεν τὴν πορνείαν αὐτῆς ἐπ’ αὐτούς· ἐπίλεκτοι υἱοὶ
      Ἀσσυρίων πάντες, καὶ ἐπὶ πάντας, οὓς ἐπέθετο, ἐν πᾶσι τοῖς
      ἐνθυµήµασιν αὐτῆς ἐµιαίνετο.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲧⲉⲥⲡⲟⲣⲛⲓⲁ ⲉⲧⲁⲥⲁⲓⲥ ϧⲉⲛ ⲭⲏⲙⲓ. ⲙ̀ⲡⲁⲥⲭⲁⲥ ⲛ̀ⲥⲱⲥ. ϫⲉ ⲛⲁⲩⲛⲕⲟⲧ ⲛⲉⲙⲁⲥ ⲓⲥϫⲉⲛ
      ⲧⲉⲥⲙⲉⲧⲕⲟⲩϫⲓ. ⲛ̀ⲑⲱⲟⲩ ⲛⲏ ⲉⲧⲁⲩⲁⲓⲥ ⲛ̀ϣⲁϥⲉ. ⲟⲩⲟϩ ⲧⲉⲥⲡⲟⲣⲛⲓⲁ ⲁⲥϫⲱϣ ⲉ̀ϧⲣⲏⲓ
      ⲉ̀ϫⲱⲥ.</td>
      <td class="language English"><span style="color:#b00e23">(8)</span> And
      she forsook not her fornication with the Egyptians: for in her youth they
      committed fornication with her, and they deflowered her, and poured out
      their fornication upon her.</td>
      <td class="language Greek"><span style="color:#b00e23">(8)</span> καὶ
      τὴν πορνείαν αὐτῆς ἐξ Αἰγύπτου οὐκ ἐγκατέλιπεν, ὅτι µετ’
      αὐτῆς ἐκοιµῶντο ἐν νεότητι αὐτῆς, καὶ αὐτοὶ διεπαρθένευσαν
      αὐτὴν καὶ ἐξέχεαν τὴν πορνείαν αὐτῶν ἐπ’ αὐτήν.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉⲑⲃⲉ ⲫⲁⲓ ⲁⲥⲧⲏⲓⲥ ⲉ̀ⲧⲟⲧⲟⲩ ⲛ̀ⲛⲉⲥⲙⲉⲛⲣⲁϯ. ⲉ̀ϧⲣⲏⲓ ⲉ̀ⲧⲟⲧⲟⲩ ⲛ̀ⲛⲉⲛϣⲏⲣⲓ
      ⲛ̀ⲛⲓⲁⲥⲥⲩⲣⲓⲟⲥ. ⲛⲁⲩ ⲉⲧⲁⲥⲟⲩⲁϣⲟⲩ.</td>
      <td class="language English"><span style="color:#b00e23">(9)</span>
      Therefore I delivered her into the hands of her lovers, into the hands of
      the children of the Assyrians, on whom she doted.</td>
      <td class="language Greek"><span style="color:#b00e23">(9)</span> διὰ
      τοῦτο παρέδωκα αὐτὴν εἰς χεῖρας τῶν ἐραστῶν αὐτῆς, εἰς
      χεῖρας υἱῶν Ἀσσυρίων, ἐφ’ οὓς ἐπετίθετο.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲛ̀ⲑⲱⲟⲩ ⲛⲉ ⲛⲏ ⲉⲧⲁⲩϭⲱⲣⲡ ⲉ̀ⲃⲟⲗ ⲛ̀ⲧⲉⲥⲁⲥⲭⲏⲙⲟⲥⲩⲛⲏ. ⲁⲩϭⲓ ⲛ̀ⲛⲉⲥϣⲏⲣⲓ. ⲛⲉⲙ ⲛⲉⲥϣⲉⲣⲓ.
      ⲛ̀ⲑⲟⲥ ϩⲱⲥ ⲁⲥϧⲟⲑⲃⲉⲥ ϧⲉⲛ ⲧⲥⲏϥⲓ. ⲁⲩⲥⲁϫⲓ ⲉ̀ⲣⲟⲥ ϧⲉⲛ ⲛⲓϩⲓⲟⲙⲓ. ⲁⲩⲓⲣⲓ
      ⲛ̀ϩⲁⲛϭⲓⲙ̀ⲡϣⲓϣ. ⲉ̀ϧⲣⲏⲓ ⲛ̀ϧⲏⲧⲥ ⲉ̀ⲧⲉⲥϣⲉⲣⲓ.</td>
      <td class="language English"><span style="color:#b00e23">(10)</span> They
      uncovered her shame: they took her sons and daughters, and slew her with
      the sword: and she became a byword among women: and they wrought
      vengeance in her for the sake of the daughters.</td>
      <td class="language Greek"><span style="color:#b00e23">(10)</span>
      αὐτοὶ ἀπεκάλυψαν τὴν αἰσχύνην αὐτῆς, υἱοὺς καὶ θυγατέρας
      αὐτῆς ἔλαβον καὶ αὐτὴν ἐν ῥοµφαίᾳ ἀπέκτειναν· καὶ ἐγένετο
      λάληµα εἰς γυναῖκας, καὶ ἐποίησαν ἐκδικήσεις ἐν αὐτῇ εἰς
      τὰς θυγατέρας. —</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲁⲥⲛⲁⲩ ⲛ̀ϫⲉ ⲧⲉⲥⲥⲱⲛⲓ ⲟⲟⲗⲓⲃⲁ. ⲁⲥϭⲱϧⲉⲙ ⲛ̀ⲧⲉⲥⲡⲁⲣⲑⲉⲛⲓⲁ ⲉϩⲟⲧⲉⲣⲟⲥ. ⲟⲩⲟϩ
      ⲧⲉⲥⲡⲟⲣⲛⲓⲁ ⲁⲥⲁϣⲁⲓ ⲉϩⲟⲧⲉ ⲧⲡⲟⲣⲛⲓⲁ ⲛ̀ⲧⲉⲥⲥⲱⲛⲓ.</td>
      <td class="language English"><span style="color:#b00e23">(11)</span> And
      her sister Ooliba saw it, and she indulged in her fondness more corruptly
      than she, and in her fornication more than the fornication of her
      sister.</td>
      <td class="language Greek"><span style="color:#b00e23">(11)</span> καὶ
      εἶδεν ἡ ἀδελφὴ αὐτῆς Οολιβα καὶ διέφθειρε τὴν ἐπίθεσιν
      αὐτῆς ὑπὲρ αὐτὴν καὶ τὴν πορνείαν αὐτῆς ὑπὲρ τὴν πορνείαν
      τῆς ἀδελφῆς αὐτῆς.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲁⲥⲟⲩⲁϩⲥ ⲛ̀ⲥⲁ ⲛ̀ϣⲏⲣⲓ ⲛ̀ⲛⲓⲁⲥⲥⲩⲣⲓⲟⲥ. ⲛⲓϩⲩⲅⲟⲩⲙⲉⲛⲟⲥ. ⲛⲉⲙ ⲛⲓⲥⲧⲣⲁⲧⲓⲅⲟⲥ ⲉⲧϧⲉⲛⲧ
      ⲉ̀ⲣⲟⲥ. ⲁⲩϯϩⲓⲱⲧⲟⲩ ⲛ̀ϩⲁⲛϩⲃⲱⲥ ⲉ̀ⲛⲁⲛⲉⲩ. ϩⲁⲛϩⲓⲡⲡⲉⲟⲥ ⲛⲉ. ϩⲁⲛϧⲉⲗϣⲓⲣⲓ ⲧⲏⲣⲟⲩ
      ⲛⲉ.</td>
      <td class="language English"><span style="color:#b00e23">(12)</span> She
      doted upon the sons of the Assyrian, princes and captains, her
      neighbours, clothed with fine linen, horsemen riding on horses; they were
      all choice young men.</td>
      <td class="language Greek"><span style="color:#b00e23">(12)</span> ἐπὶ
      τοὺς υἱοὺς τῶν Ἀσσυρίων ἐπέθετο, ἡγουµένους καὶ στρατηγοὺς
      τοὺς ἐγγὺς αὐτῆς ἐνδεδυκότας εὐπάρυφα, ἱππεῖς ἱππαζοµένους
      ἐφ’ ἵππων· νεανίσκοι ἐπίλεκτοι πάντες.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲁⲩϭⲱϧⲉⲙ ϧⲉⲛ ⲟⲩⲙⲱⲓⲧ ⲛ̀ⲟⲩⲱⲧ. ⲁⲥϣⲱⲡⲓ ⲛⲱⲟⲩ ⲛ̀ⲃ̅ϯ.</td>
      <td class="language English"><span style="color:#b00e23">(13)</span> And
      I saw that they were defiled, that the two had one way.</td>
      <td class="language Greek"><span style="color:#b00e23">(13)</span> καὶ
      εἶδον ὅτι µεµίανται· ὁδὸς µία τῶν δύο.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲁⲥⲟⲩⲱϩ ⲟⲩⲛ ⲉ̀ϫⲉⲛ ⲧⲉⲥⲡⲟⲣⲛⲓⲁ. ⲁⲥⲛⲁⲩ ⲉ̀ϩⲁⲛⲣⲱⲙⲓ ⲉⲩⲥϧⲏⲟⲩⲧ ϩⲓ ⲟⲩϫⲟⲓ. ⲛ̀ϩⲓⲕⲱⲛ
      ⲛ̀ⲛⲓⲭⲁⲗⲇⲉⲟⲥ. ϧⲉⲛ ⲟⲩⲥⲕⲉⲩⲟⲥ ⲛ̀ⲥϧⲁⲓ.</td>
      <td class="language English"><span style="color:#b00e23">(14)</span> And
      she increased her fornication, and she saw men painted on the wall,
      likenesses of the Chaldeans painted with a pencil,</td>
      <td class="language Greek"><span style="color:#b00e23">(14)</span> καὶ
      προσέθετο πρὸς τὴν πορνείαν αὐτῆς καὶ εἶδεν ἄνδρας
      ἐζωγραφηµένους ἐπὶ τοῦ τοίχου, εἰκόνας Χαλδαίων,
      ἐζωγραφηµένους ἐν γραφίδι</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲉⲩⲙⲏⲣ ⲉ̀ϫⲉⲛ ⲧⲟⲩϯⲡⲓ ⲛ̀ϩⲁⲛⲙⲟⲩϫϧ ⲛ̀ⲟⲩⲑⲟ ⲛ̀ⲣⲏϯ ⲛ̀ϭⲏϫⲓ. ⲉⲣⲉ ⲟⲩϩⲟ ⲛ̀ϩⲟⲙⲧ ⲛ̀ⲥⲙⲟⲧ
      ϩⲓϫⲉⲛ ⲛⲟⲩⲁⲫⲏⲟⲩⲓ ⲧⲏⲣⲟⲩ. ⲙ̀ⲡⲥⲙⲟⲧ ⲙ̀ⲡⲓⲛⲓ ⲛ̀ⲛⲓϣⲏⲣⲓ ⲛ̀ⲧⲉ ⲛⲓⲭⲁⲗⲇⲉⲟⲥ ϧⲉⲛ ⲡⲕⲁϩⲓ
      ⲛ̀ⲧⲉ ⲧⲟⲩⲡⲟⲗⲓⲥ.</td>
      <td class="language English"><span style="color:#b00e23">(15)</span>
      having variegated girdles on their loins, having also richly dyed attire
      upon their heads; all had a princely appearance, the likeness of the
      children of the Chaldeans, of their native land.</td>
      <td class="language Greek"><span style="color:#b00e23">(15)</span>
      ἐζωσµένους ποικίλµατα ἐπὶ τὰς ὀσφύας αὐτῶν, καὶ τιάραι
      βαπταὶ ἐπὶ τῶν κεφαλῶν αὐτῶν, ὄψις τρισσὴ πάντων, ὁµοίωµα
      υἱῶν Χαλδαίων γῆς πατρίδος αὐτῶν,</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲁⲥⲙⲉⲛⲣⲓⲧⲟⲩ ϧⲉⲛ ⲫⲛⲁⲩ ⲙ̀ⲃⲟⲗ ⲛ̀ⲛⲉⲥⲃⲁⲗ. ⲟⲩⲟϩ ⲁⲥⲟⲩⲱⲣⲡ ⲛ̀ϩⲁⲛⲡⲣⲉⲥⲃⲉⲩⲥ ϩⲁⲣⲱⲟⲩ.
      ⲉ̀ϩⲣⲏⲓ ⲉ̀ⲡⲕⲁϩⲓ ⲛ̀ⲛⲓⲭⲁⲗⲇⲉⲟⲥ.</td>
      <td class="language English"><span style="color:#b00e23">(16)</span> And
      she doted upon them as soon as she saw them, and sent forth messengers to
      them into the land of the Chaldeans.</td>
      <td class="language Greek"><span style="color:#b00e23">(16)</span> καὶ
      ἐπέθετο ἐπ’ αὐτοὺς τῇ ὁράσει ὀφθαλµῶν αὐτῆς καὶ
      ἐξαπέστειλεν ἀγγέλους πρὸς αὐτοὺς εἰς γῆν Χαλδαίων.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲁⲩⲓ̀ ϩⲁⲣⲟⲥ ⲛ̀ϫⲉ ⲛⲓϣⲏⲣⲓ ⲛ̀ⲧⲉ ⲃⲁⲃⲩⲗⲱⲛ ⲉ̀ⲟϩⲓ ⲉ̀ⲣⲟⲥ ⲁⲩⲟϩⲓ ⲛⲉⲙⲁⲥ. ⲁⲩϭⲱϧⲉⲙ
      ⲙ̀ⲙⲟⲥ ϧⲉⲛ ⲟⲩⲡⲟⲣⲛⲓⲁ. ⲁⲥϭⲱϧⲉⲙ ⲛ̀ϧⲣⲏⲓ ⲛ̀ϧⲏⲧⲟⲩ. ⲟⲩⲟϩ ⲁ ⲧⲉⲥⲯⲩⲭⲏ ⲣⲓⲕⲓ ⲥⲁⲃⲟⲗ
      ⲙ̀ⲙⲱⲟⲩ.</td>
      <td class="language English"><span style="color:#b00e23">(17)</span> And
      the sons of Babylon came to her, into the bed of rest, and they defiled
      her in her fornication, and she was defiled by them, and her soul was
      alienated from them.</td>
      <td class="language Greek"><span style="color:#b00e23">(17)</span> καὶ
      ἤλθοσαν πρὸς αὐτὴν υἱοὶ Βαβυλῶνος εἰς κοίτην καταλυόντων καὶ
      ἐµίαινον αὐτὴν ἐν τῇ πορνείᾳ αὐτῆς, καὶ ἐµιάνθη ἐν
      αὐτοῖς· καὶ ἀπέστη ἡ ψυχὴ αὐτῆς ἀπ’ αὐτῶν.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲁⲥϭⲱⲣⲡ ⲉ̀ⲃⲟⲗ ⲛ̀ⲧⲉⲥⲡⲟⲣⲛⲓⲁ ⲟⲩⲟϩ ⲁⲥϭⲱⲣⲡ ⲛ̀ⲧⲉⲥⲁⲥⲭⲩⲙⲟⲥⲩⲛⲏ. ⲁ ⲧⲁⲯⲩⲭⲏ ⲣⲓⲕⲓ ⲥⲁⲃⲟⲗ
      ⲙ̀ⲙⲟⲥ. ⲙ̀ⲫⲣⲏϯ ⲉⲧⲁ ⲧⲁⲯⲩⲭⲏ ⲣⲓⲕⲓ ⲥⲁⲃⲟⲗ ⲛ̀ⲧⲉⲥⲥⲱⲛⲓ.</td>
      <td class="language English"><span style="color:#b00e23">(18)</span> And
      she exposed her fornication, and exposed her shame: and my soul was
      alienated from her, even as my soul was alienated from her sister.</td>
      <td class="language Greek"><span style="color:#b00e23">(18)</span> καὶ
      ἀπεκάλυψεν τὴν πορνείαν αὐτῆς καὶ ἀπεκάλυψεν τὴν αἰσχύνην
      αὐτῆς, καὶ ἀπέστη ἡ ψυχή µου ἀπ’ αὐτῆς, ὃν τρόπον ἀπέστη
      ἡ ψυχή µου ἀπὸ τῆς ἀδελφῆς αὐτῆς.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ⲁⲣⲉⲧⲁϣⲟ ⲛ̀ⲧⲉⲡⲟⲣⲛⲓⲁ. ⲉ̀ⲑⲣⲓⲉⲣⲫⲙⲉⲩⲓ ⲛ̀ⲛⲓⲉϩⲟⲟⲩ ⲛ̀ⲧⲉ ⲙⲉⲧⲕⲟⲩϫⲓ. ⲛⲁⲓ
      ⲉⲧⲁⲣⲉⲉⲣⲡⲟⲣⲛⲉⲩⲓⲛ ⲛ̀ϧⲏⲧⲟⲩ ϧⲉⲛ ⲭⲏⲙⲓ.</td>
      <td class="language English"><span style="color:#b00e23">(19)</span> And
      thou didst multiply thy fornication, so as to call to remembrance the
      days of thy youth, wherein thou didst commit whoredom in Egypt,</td>
      <td class="language Greek"><span style="color:#b00e23">(19)</span> καὶ
      ἐπλήθυνας τὴν πορνείαν σου τοῦ ἀναµνῆσαι ἡµέρας νεότητός σου,
      ἐν αἷς ἐπόρνευσας ἐν Αἰγύπτῳ,</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲟⲩⲟϩ ⲁⲣⲉϯ ⲙ̀ⲙⲟ ⲛ̀ⲛⲓⲭⲁⲗⲇⲉⲟⲥ. ⲛⲁⲓ ⲉⲣⲉ ⲛⲟⲩⲥⲁⲣⲝ ⲟⲓ ⲙ̀ⲫⲣⲏϯ ⲛ̀ⲛⲁ ⲛⲓⲉϩⲱⲟⲩ. ⲛⲁⲓ
      ⲉⲣⲉ ⲛⲏ ⲉⲧⲉⲛⲟⲩⲟⲩⲛ ⲕⲟⲩⲛϥ ⲟⲓ ⲙ̀ⲫⲣⲏϯ ⲛ̀ⲛⲓⲕⲟⲩⲛⲟⲩ ⲛ̀ⲧⲉ ⲛⲓϩⲑⲱⲣ.</td>
      <td class="language English"><span style="color:#b00e23">(20)</span> and
      thou didst dote upon the Chaldeans, whose flesh is as the flesh of the
      asses, and their members as the members of horses.</td>
      <td class="language Greek"><span style="color:#b00e23">(20)</span> καὶ
      ἐπέθου ἐπὶ τοὺς Χαλδαίους, ὧν ἦσαν ὡς ὄνων αἱ σάρκες
      αὐτῶν καὶ αἰδοῖα ἵππων τὰ αἰδοῖα αὐτῶν.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲁⲣⲉϫⲉⲙⲡϣⲓⲛⲓ ⲛ̀ⲛⲓⲁⲛⲟⲙⲓⲁ ⲛ̀ⲧⲉⲙⲉⲧⲕⲟⲩϫⲓ. ⲛⲓϩⲃⲏⲟⲩⲓ ⲉⲧⲁⲣⲉⲁⲓⲧⲟⲩ ϧⲉⲛ ⲭⲏⲙⲓ.
      ⲡⲟⲩⲙⲁⲛ̀ϣⲱⲡⲓ. ⲡⲓⲙⲁ ⲉⲧⲁ ⲛⲓⲉⲙⲛⲟϯ ⲛ̀ⲧⲉⲙⲉⲧⲕⲟⲩϫⲓ ϣⲱⲡⲓ ⲛ̀ϧⲏⲧϥ.</td>
      <td class="language English"><span style="color:#b00e23">(21)</span> And
      thou didst look upon the iniquity of thy youth, the things which thou
      wroughtest in Egypt in thy lodgings, where were the breasts of thy
      youth.</td>
      <td class="language Greek"><span style="color:#b00e23">(21)</span> καὶ
      ἐπεσκέψω τὴν ἀνοµίαν νεότητός σου, ἃ ἐποίεις ἐν Αἰγύπτῳ
      ἐν τῷ καταλύµατί σου, οὗ οἱ µαστοὶ νεότητός σου. —</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲉⲑⲃⲉ ⲫⲁⲓ ⲟⲟⲗⲓⲃⲁ. ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ϩⲏⲡⲡⲉ ⲁ̀ⲛⲟⲕ
      ⲉⲓⲉ̀ⲧⲟⲩⲛⲟⲥ ⲛⲉⲙⲉⲛⲣⲁϯ ⲉ̀ϩⲣⲏⲓ ⲉ̀ϫⲱ ϧⲉⲛ ⲡⲉⲕⲱϯ.</td>
      <td class="language English"><span style="color:#b00e23">(22)</span>
      Therefore, Ooliba, thus saith the Lord; Behold, I will stir up thy lovers
      against thee, from whom thy soul is alienated, and I will bring them upon
      thee round about,</td>
      <td class="language Greek"><span style="color:#b00e23">(22)</span> διὰ
      τοῦτο, Οολιβα, τάδε λέγει κύριος Ἰδοὺ ἐγὼ ἐξεγείρω τοὺς
      ἐραστάς σου ἐπὶ σέ, ἀφ’ ὧν ἀπέστη ἡ ψυχή σου ἀπ’ αὐτῶν,
      καὶ ἐπάξω αὐτοὺς ἐπὶ σὲ κυκλόθεν,</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲛⲉⲛϣⲏⲣⲓ ⲛ̀ⲧⲉ ⲃⲁⲃⲩⲗⲱⲛ ⲛⲉⲙ ⲛⲓⲭⲁⲗⲇⲉⲟⲥ ⲧⲏⲣⲟⲩ. ⲫⲁ ⲕⲟⲩⲙ. ⲛⲉⲙ ⲥⲟⲩⲭ. ⲛⲉⲙ ⲭⲟⲩⲉ.
      ⲛⲉⲙ ⲛⲉⲛϣⲏⲣⲓ ⲧⲏⲣⲟⲩ ⲛ̀ⲧⲉ ⲛⲓⲁⲥⲥⲩⲣⲓⲟⲥ. ϩⲁⲛϧⲉⲗϣⲓⲣⲓ ⲛ̀ⲥⲱⲧⲡ ϩⲁⲛϩⲩⲅⲉⲙⲱⲛ. ⲛⲉⲙ
      ϩⲁⲛⲥⲧⲣⲁⲧⲏⲅⲟⲥ. ⲛⲉⲙ ϩⲁⲛⲧⲣⲓⲥⲧⲁⲧⲏⲥ ⲧⲏⲣⲟⲩ ⲛⲉ ϩⲁⲛⲣⲉⲙⲥⲙⲏⲛⲉ. ⲉⲩⲫⲏⲧ ϩⲓϫⲉⲛ
      ⲛⲓϩⲑⲱⲣ.</td>
      <td class="language English"><span style="color:#b00e23">(23)</span> the
      children of Babylon, and all the Chaldeans, Phacuc, and Sue, and Hychue,
      and all the sons of the Assyrians with them; choice young men, governors
      and captains, all princes and renowned, riding on horses.</td>
      <td class="language Greek"><span style="color:#b00e23">(23)</span>
      υἱοὺς Βαβυλῶνος καὶ πάντας τοὺς Χαλδαίους, Φακουδ καὶ Σουε καὶ
      Κουε καὶ πάντας υἱοὺς Ἀσσυρίων µετ’ αὐτῶν, νεανίσκους
      ἐπιλέκτους, ἡγεµόνας καὶ στρατηγοὺς πάντας, τρισσοὺς καὶ
      ὀνοµαστοὺς ἱππεύοντας ἐφ’ ἵππων·</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲉⲩⲉ̀ⲓ̀ ⲧⲏⲣⲟⲩ ⲉ̀ϧⲣⲏⲓ ⲉ̀ϫⲱ ⲓⲥϫⲉⲛ ⲡⲉⲙϩⲓⲧ ⲛ̀ϫⲉ ϩⲁⲛϩⲁⲣⲙⲁ. ⲛⲉⲙ ϩⲁⲛϩⲓⲡⲡⲉⲩⲥ. ⲛⲉⲙ
      ϩⲁⲛⲧⲣⲟⲭⲟⲥ. ⲛⲉⲙ ϩⲁⲛⲙⲏϣ ⲉⲩⲁⲙⲟⲛⲓ ⲛ̀ϩⲁⲛϣⲉⲃϣⲓ ⲛⲉⲙ ϩⲁⲛϩⲟⲡⲗⲟⲛ ⲉⲩⲕⲱϯ ⲉⲣⲟ. ⲟⲩⲟϩ
      ⲉⲩⲣⲱⲓⲥ ⲉ̀ⲣⲟ. ⲉⲓⲉ̀ϯϩⲁⲡ ⲙ̀ⲡⲁⲙⲑⲟ ⲉ̀ⲃⲟⲗ.</td>
      <td class="language English"><span style="color:#b00e23">(24)</span> And
      they all shall come upon thee from the north, chariots and wheels, with a
      multitude of nations, shields and targets; and the enemy shall set a
      watch against thee round about: and I will set judgment before them, and
      they shall take vengeance on thee with their judgments.</td>
      <td class="language Greek"><span style="color:#b00e23">(24)</span> καὶ
      πάντες ἥξουσιν ἐπὶ σὲ ἀπὸ βορρᾶ, ἅρµατα καὶ τροχοὶ µετ’
      ὄχλου λαῶν, θυρεοὶ καὶ πέλται, καὶ βαλοῦσιν φυλακὴν ἐπὶ σὲ
      κύκλῳ· καὶ δώσω πρὸ προσώπου αὐτῶν κρίµα, καὶ ἐκδικήσουσίν
      σε ἐν τοῖς κρίµασιν αὐτῶν.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲉⲓⲉ̀ⲓⲛⲓ ⲛ̀ⲟⲩϭⲓⲙⲡϣⲓϣ ⲉ̀ϧⲣⲏⲓ ⲉ̀ϫⲱ ϧⲉⲛ ⲟⲩϩⲁⲡ. ⲛ̀ⲧⲉ ⲡⲁⲭⲱϩ ϣⲱⲡⲓ ⲉ̀ϧⲣⲏⲓ ⲛ̀ϧⲏϯ.
      ⲉⲩⲉ̀ⲓⲣⲓ ⲛⲉⲙⲉ ϧⲉⲛ ⲟⲩⲙⲃⲟⲛ ⲛ̀ϫⲱⲛⲧ. ⲛ̀ⲟⲩϫⲉⲙϣⲁⲓ. ⲟⲩⲟϩ ⲛⲉⲙⲁ ⲉⲧϭⲟⲥⲓ ⲉⲩⲉ̀ϥⲟⲧⲟⲩ.
      ⲟⲩⲟϩ ⲛⲉⲕⲉⲥⲱϫⲡ ⲉⲩⲉ̀ϭⲉⲧϭⲱⲧⲟⲩ ϧⲉⲛ ⲧⲥⲏϥⲓ. ⲉⲩⲱⲗⲓ ⲛ̀ⲛⲉϣⲏⲣⲓ ⲛⲉⲙ ⲛⲉϣⲉⲣⲓ. ⲟⲩⲟϩ
      ⲛⲉⲕⲉⲥⲱϫⲡ ⲡⲓⲭⲣⲱⲙ ⲉϥⲉ̀ⲟⲩⲟⲙⲟⲩ.</td>
      <td class="language English"><span style="color:#b00e23">(25)</span> And
      I will bring upon thee my jealousy, and they shall deal with thee in
      great wrath: they shall take away thy nose and thine ears; and shall cast
      down thy remnant with the sword: they shall take thy sons and thy
      daughters; and thy remnant fire shall devour.</td>
      <td class="language Greek"><span style="color:#b00e23">(25)</span> καὶ
      δώσω τὸν ζῆλόν µου ἐν σοί, καὶ ποιήσουσιν µετὰ σοῦ ἐν ὀργῇ
      θυµοῦ· µυκτῆρά σου καὶ ὦτά σου ἀφελοῦσιν καὶ τοὺς καταλοίπους
      σου ἐν ῥοµφαίᾳ καταβαλοῦσιν. αὐτοὶ υἱούς σου καὶ θυγατέρας σου
      λήµψονται, καὶ τοὺς καταλοίπους σου πῦρ καταφάγεται.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲉⲣⲉ̀ϣⲱⲡⲓ ⲉⲣⲃⲏϣ ⲛ̀ⲛⲉϩⲃⲱⲥ ⲟⲩⲟϩ ⲉⲩⲉ̀ⲱⲗⲓ ⲛ̀ⲛⲓⲥⲕⲉⲩⲏ ⲙ̀ⲡⲉϣⲟⲩϣⲟⲩ.</td>
      <td class="language English"><span style="color:#b00e23">(26)</span> And
      they shall strip thee of thy raiment, and take away thine ornaments.</td>
      <td class="language Greek"><span style="color:#b00e23">(26)</span> καὶ
      ἐκδύσουσίν σε τὸν ἱµατισµόν σου καὶ λήµψονται τὰ σκεύη τῆς
      καυχήσεώς σου.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲟⲩⲟϩ ⲉⲓⲉ̀ⲧⲁⲥⲑⲟ ⲙ̀ⲙⲟ ⲉ̀ⲃⲟⲗ ⲉⲛⲉ̀ⲙⲉⲧⲁⲥⲉⲃⲏⲥ. ⲛⲉⲙ ⲛⲉⲡⲟⲣⲛⲓⲁ ⲉ̀ⲃⲟⲗ ϧⲉⲛ ⲡⲕⲁϩⲓ
      ⲛ̀ⲭⲏⲙⲓ. ⲟⲩⲟϩ ⲛ̀ⲧⲉϣ̀ⲧⲉⲙϥⲁⲓ ⲛ̀ⲛⲉⲃⲁⲗ ⲉ̀ⲡϣⲱⲓ ⲉ̀ⲣⲱⲟⲩ. ⲉⲣⲉ̀ϣ̀ⲧⲉⲙⲉⲣⲫⲙⲉⲩⲓ ⲛ̀ⲭⲏⲙⲓ
      ⲓⲥϫⲉⲛ ϯⲛⲟⲩ ⲉ̀ⲃⲟⲗ</td>
      <td class="language English"><span style="color:#b00e23">(27)</span> So I
      will turn back thine ungodliness from thee, and thy fornication from the
      land of Egypt: and thou shalt not lift up thine eyes upon them, and shalt
      no more remember Egypt.</td>
      <td class="language Greek"><span style="color:#b00e23">(27)</span> καὶ
      ἀποστρέψω τὰς ἀσεβείας σου ἐκ σοῦ καὶ τὴν πορνείαν σου ἐκ γῆς
      Αἰγύπτου, καὶ οὐ µὴ ἄρῃς τοὺς ὀφθαλµούς σου ἐπ’ αὐτοὺς καὶ
      Αἰγύπτου οὐ µὴ µνησθῇς οὐκέτι.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ϩⲏⲡⲡⲉ ⲁ̀ⲛⲟⲕ ⲉⲓⲉ̀ϯ ⲙ̀ⲙⲟ ⲉ̀ⲧⲟⲧⲟⲩ
      ⲛ̀ⲛⲏ ⲉⲧⲉⲣⲙⲟⲥϯ ⲙ̀ⲙⲱⲟⲩ. ⲛⲁⲓ ⲉⲧⲁ ⲧⲉⲯⲩⲭⲏ ⲟⲩⲉⲓ ⲙ̀ⲙⲱⲟⲩ.</td>
      <td class="language English"><span style="color:#b00e23">(28)</span>
      Wherefore thus saith the Lord God; Behold, I will deliver thee into the
      hands of those whom thou hatest, from whom thy soul is alienated.</td>
      <td class="language Greek"><span style="color:#b00e23">(28)</span> διότι
      τάδε λέγει κύριος κύριος Ἰδοὺ ἐγὼ παραδίδωµί σε εἰς χεῖρας
      ὧν µισεῖς, ἀφ’ ὧν ἀπέστη ἡ ψυχή σου ἀπ’ αὐτῶν·</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲉⲩⲉ̀ⲓⲣⲓ ⲉ̀ϧⲣⲏⲓ ⲛ̀ϧⲏϯ ⲛ̀ⲟⲩⲙⲟⲥϯ ⲉⲩⲉ̀ⲱⲗⲓ ⲛ̀ⲛⲉϧⲓⲥⲓ ⲛⲉⲙ ⲛ̀ⲉⲙⲕⲁⲩϩ ⲧⲏⲣⲟⲩ.
      ⲉⲣⲉ̀ϣⲱⲡⲓ ⲉⲣⲃⲏϣ ⲉⲣⲁⲥⲭⲏⲙⲟⲛⲏ. ⲉⲥⲉ̀ϭⲱⲣⲡ ⲉ̀ⲃⲟⲗ ⲛ̀ϯⲁⲥⲭⲏⲙⲟⲥⲩⲛⲏ ⲛ̀ⲧⲉⲡⲁⲣⲑⲉⲛⲓⲁ. ⲛⲉⲙ
      ⲧⲉⲙⲉⲧⲁⲥⲉⲃⲏⲥ. ⲧⲉⲡⲟⲣⲛⲓⲁ.</td>
      <td class="language English"><span style="color:#b00e23">(29)</span> And
      they shall deal with thee in hatred, and shall take all the fruits of thy
      labours and thy toils, and thou shalt be naked and bare: and the shame of
      thy fornication shall be exposed: and thy ungodliness and thy
      fornication</td>
      <td class="language Greek"><span style="color:#b00e23">(29)</span> καὶ
      ποιήσουσιν ἐν σοὶ ἐν µίσει καὶ λήµψονται πάντας τοὺς πόνους σου
      καὶ τοὺς µόχθους σου, καὶ ἔσῃ γυµνὴ καὶ ἀσχηµονοῦσα, καὶ
      ἀποκαλυφθήσεται αἰσχύνη πορνείας σου καὶ ἀσέβειά σου. καὶ ἡ
      πορνεία σου</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span> ⲑⲏ
      ⲉⲧⲁⲥⲓⲣⲓ ⲛ̀ⲛⲁⲓ ⲛⲉ. ϧⲉⲛ ⲡϫⲓⲛⲉⲑⲣⲉⲉⲣⲡⲟⲣⲛⲉⲩⲓⲛ. ⲟⲩⲟϩ ⲁⲣⲉ ⲟⲩⲁϩϯ ⲛ̀ⲥⲁ ⲛⲓⲉⲑⲛⲟⲥ.
      ⲟⲩⲟϩ ⲁⲣⲉϭⲱϧⲉⲙ ⲉ̀ϧⲣⲏⲓ ϧⲉⲛ ⲛⲉⲟⲩⲱϣ ⲛ̀ϩⲏⲧ.</td>
      <td class="language English"><span style="color:#b00e23">(30)</span>
      brought this upon thee, in that thou wentest a-whoring after the nations,
      and didst defile thyself with their devices.</td>
      <td class="language Greek"><span style="color:#b00e23">(30)</span>
      ἐποίησεν ταῦτά σοι ἐν τῷ ἐκπορνεῦσαί σε ὀπίσω ἐθνῶν καὶ
      ἐµιαίνου ἐν τοῖς ἐνθυµήµασιν αὐτῶν.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲁⲣⲉⲙⲟϣⲓ ϧⲉⲛ ⲫⲙⲱⲓⲧ ⲛ̀ⲧⲉⲥⲱⲛⲓ. ϯⲛⲁϫⲓⲙⲓ ⲙ̀ⲡⲉⲥⲁⲫⲟⲧ ⲉ̀ϧⲣⲏⲓ ϧⲉⲛ ⲧⲉϫⲓϫ.</td>
      <td class="language English"><span style="color:#b00e23">(31)</span> Thou
      didst walk in the way of thy sister; and I will put her cup into thine
      hands.</td>
      <td class="language Greek"><span style="color:#b00e23">(31)</span> ἐν
      τῇ ὁδῷ τῆς ἀδελφῆς σου ἐπορεύθης, καὶ δώσω τὸ ποτήριον
      αὐτῆς εἰς χεῖράς σου.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ⲡⲓⲁⲫⲟⲧ ⲛ̀ⲧⲉⲥⲱⲛⲓ ⲧⲉⲣⲁⲥⲱ ⲙ̀ⲙⲟϥ. ⲫⲏ
      ⲉⲧϣⲏⲕ. ⲟⲩⲟϩ ⲫⲏ ⲉⲧⲟⲩⲉⲥⲑⲱⲛ. ⲟⲩⲟϩ ⲫⲏ ⲉⲧⲟⲓ ⲛ̀ϩⲟⲩⲟ. ⲉⲧⲉⲣⲉ ⲡⲓⲑⲓϧⲓ ϫⲱⲕ
      ⲉ̀ⲃⲟⲗ.</td>
      <td class="language English"><span style="color:#b00e23">(32)</span> Thus
      saith the Lord; Drink thy sister’s cup, deep and large, and full, to
      cause complete drunkenness.</td>
      <td class="language Greek"><span style="color:#b00e23">(32)</span> τάδε
      λέγει κύριος Τὸ ποτήριον τῆς ἀδελφῆς σου πίεσαι τὸ βαθὺ καὶ
      τὸ πλατὺ τὸ πλεονάζον τοῦ συντελέσαι</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲟⲩⲟϩ ⲉⲣⲉ̀ϣⲱϣ ⲉ̀ⲙⲁϣⲱ. ⲡⲓⲁⲫⲟⲧ ⲛ̀ⲧⲉⲥⲱⲛⲓ ⲧⲥⲁⲙⲁⲣⲓⲁ. ⲡⲓⲁⲫⲟⲧ ⲛ̀ⲧⲉ ⲡⲧⲁⲕⲟ ⲡⲉ.</td>
      <td class="language English"><span style="color:#b00e23">(33)</span> And
      thou shalt be thoroughly weakened; and the cup of destruction, the cup of
      thy sister Samaria,</td>
      <td class="language Greek"><span style="color:#b00e23">(33)</span> µέθην
      καὶ ἐκλύσεως πλησθήσῃ· καὶ τὸ ποτήριον ἀφανισµοῦ, ποτήριον
      ἀδελφῆς σου Σαµαρείας,</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲟⲩⲟϩ ⲉⲣⲉ̀ⲥⲱ ⲙ̀ⲙⲟϥ. ⲛⲉⲥϣⲁⲓ ⲛⲉⲙ ⲛⲉⲥⲥⲟⲩⲁⲓ ϯⲛⲁⲧⲁⲥⲑⲱⲟⲩ ⲥⲁⲃⲟⲗ ⲙ̀ⲙⲟⲥ. ϫⲉ ⲁ̀ⲛⲟⲕ
      ⲁⲓⲥⲁϫⲓ ⲡⲉϫⲉ ⲡϭ̅ⲥ̅.</td>
      <td class="language English"><span style="color:#b00e23">(34)</span>
      drink thou it, and I will take away her feasts and her new moons: for I
      have spoken it, saith the Lord.</td>
      <td class="language Greek"><span style="color:#b00e23">(34)</span> καὶ
      πίεσαι αὐτό· καὶ τὰς ἑορτὰς καὶ τὰς νεοµηνίας αὐτῆς
      ἀποστρέψω· διότι ἐγὼ λελάληκα, λέγει κύριος.</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ϫⲉ ⲉ̀ⲃⲟⲗ ϫⲉ ⲁⲣⲉⲓⲣⲓ ⲙ̀ⲡⲁⲱⲃϣ.
      ⲟⲩⲟϩ ⲁⲣⲉϩⲓⲟⲩⲓ ⲙ̀ⲙⲟⲓ ⲥⲁⲫⲁϩⲟⲩ ⲙ̀ⲡⲉⲥⲱⲙⲁ. ⲛ̀ⲑⲟ ϩⲱⲓ ϭⲓ ⲧⲉⲙⲉⲧⲁⲥⲉⲃⲏⲥ ⲛⲉⲙ
      ⲧⲉⲡⲟⲣⲛⲓⲁ.</td>
      <td class="language English"><span style="color:#b00e23">(35)</span>
      Therefore thus saith the Lord; Because thou has forgotten me, and cast me
      behind thy back, therefore receive thou the reward of thine ungodliness
      and thy fornication.</td>
      <td class="language Greek"><span style="color:#b00e23">(35)</span> διὰ
      τοῦτο τάδε λέγει κύριος Ἀνθ’ ὧν ἐπελάθου µου καὶ ἀπέρριψάς
      µε ὀπίσω τοῦ σώµατός σου, καὶ σὺ λαβὲ τὴν ἀσέβειάν σου καὶ
      τὴν πορνείαν σου. —</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ⲛⲏⲓ. ϫⲉ ⲡϣⲏⲣⲓ ⲙ̀ⲫⲣⲱⲙⲓ. ⲉ̀ⲛⲁⲕϯϩⲁⲡ ⲁⲛ ⲉ̀ⲱⲱⲗⲁ. ⲛⲉⲙ ⲟⲟⲗⲓⲃⲁ.
      ⲟⲩⲟϩ ⲛ̀ⲛⲉⲕϫⲱ ⲉ̀ⲣⲱⲟⲩ ⲁⲛ ⲛ̀ⲛⲟⲩⲁⲛⲟⲙⲓⲁ ⲉ̀ⲃⲟⲗ.</td>
      <td class="language English"><span style="color:#b00e23">(36)</span> And
      the Lord said to me, Son of man, wilt thou not judge Oola and Ooliba? and
      declare to them their iniquities?</td>
      <td class="language Greek"><span style="color:#b00e23">(36)</span> καὶ
      εἶπεν κύριος πρός µε Υἱὲ ἀνθρώπου, οὐ κρινεῖς τὴν Οολαν καὶ
      τὴν Οολιβαν; καὶ ἀπαγγελεῖς αὐταῖς τὰς ἀνοµίας αὐτῶν,</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      ϫⲉ ⲁⲩⲉⲣⲛⲱⲓⲕ. ⲟⲩⲟϩ ⲡⲥⲛⲟϥ ⲉ̀ϧⲣⲏⲓ ϧⲉⲛ ⲛⲟⲩϫⲓϫ. ⲁⲩⲉⲣⲛⲱⲓⲕ ϧⲉⲛ ⲛⲟⲩⲟⲩⲱϣ ⲛ̀ϩⲏⲧ.
      ⲟⲩⲟϩ ⲛⲟⲩϣⲏⲣⲓ ⲉⲧⲁⲩϫⲫⲱⲟⲩ ⲛⲱⲟⲩ. ⲁⲩⲉⲛⲟⲩ ⲉ̀ⲃⲟⲗ ϩⲓⲧⲟⲧⲥ ⲉ̀ⲡⲭⲣⲱⲙ</td>
      <td class="language English"><span style="color:#b00e23">(37)</span> For
      they have committed adultery, and blood was in their hands, they
      committed adultery with their devices, and they passed through the fire
      to them their children which they bore to me.</td>
      <td class="language Greek"><span style="color:#b00e23">(37)</span> ὅτι
      ἐµοιχῶντο, καὶ αἷµα ἐν χερσὶν αὐτῶν· τὰ ἐνθυµήµατα αὐτῶν
      ἐµοιχῶντο καὶ τὰ τέκνα αὐτῶν, ἃ ἐγέννησάν µοι, διήγαγον
      αὐτοῖς δι’ ἐµπύρων.</td>
    </tr>

    <tr id="v38" class="verse">
      <td class="language Bohairic"><span style="color:#b00e23">(ⲗ̅ⲏ̅)</span>
      ⲛⲁⲓ ⲁⲓⲁⲓⲧⲟⲩ ⲁⲩϭⲱϧⲉⲙ ⲛ̀ⲛⲁⲡⲉⲑⲟⲩⲁⲃ. ⲟⲩⲟϩ ⲁⲩϥⲟϯ ⲛ̀ⲛⲁⲕⲉⲥⲁⲃⲃⲁⲧⲱⲛ.</td>
      <td class="language English"><span style="color:#b00e23">(38)</span> So
      long too as they did these things to me, they defiled my sanctuary, and
      profaned my sabbaths.</td>
      <td class="language Greek"><span style="color:#b00e23">(38)</span> ἕως
      καὶ ταῦτα ἐποίησάν µοι· τὰ ἅγιά µου ἐµίαινον καὶ τὰ
      σάββατά µου ἐβεβήλουν.</td>
    </tr>

    <tr id="v39" class="verse">
      <td class="language Bohairic"><span style="color:#b00e23">(ⲗ̅ⲑ̅)</span>
      ϧⲉⲛ ⲡϫⲓⲛⲉⲑⲣⲟⲩϧⲟⲗϧⲉⲗ ⲛ̀ⲛⲟⲩϣⲏⲣⲓ. ⲛ̀ⲛⲓⲓⲇⲱⲗⲟⲛ. ⲁⲩϣⲉ ⲉ̀ϧⲟⲩⲛ ⲉ̀ⲛⲁⲡⲉⲑⲟⲩⲁⲃ
      ⲉ̀ⲑⲣⲟⲩϭⲱϧⲉⲙ ⲙ̀ⲙⲱⲟⲩ. ⲟⲩⲟϩ ϩⲏⲡⲡⲉ ⲛⲁⲩⲓⲣⲓ ⲙ̀ⲡⲁⲓⲣⲏϯ ϧⲉⲛ ⲑⲙⲏϯ ⲙ̀ⲡⲁⲏⲓ.</td>
      <td class="language English"><span style="color:#b00e23">(39)</span> And
      when they sacrificed their children to their idols, they also went into
      my sanctuary to profane it: and whereas they did thus in the midst of my
      house;</td>
      <td class="language Greek"><span style="color:#b00e23">(39)</span> καὶ
      ἐν τῷ σφάζειν αὐτοὺς τὰ τέκνα αὐτῶν τοῖς εἰδώλοις αὐτῶν
      καὶ εἰσεπορεύοντο εἰς τὰ ἅγιά µου τοῦ βεβηλοῦν αὐτά· καὶ
      ὅτι οὕτως ἐποίουν ἐν µέσῳ τοῦ οἴκου µου.</td>
    </tr>

    <tr id="v40" class="verse">
      <td class="language Bohairic"><span style="color:#b00e23">(ⲙ̅)</span>
      ⲟⲩⲟϩ ϫⲉ ⲛⲓⲣⲱⲙⲓ. ⲛⲏ ⲉⲑⲛⲏⲟⲩ ϧⲉⲛ ⲫⲟⲩⲉⲓ. ⲛⲁⲓ ⲉⲧⲉⲣⲁⲟⲩⲟⲣⲡⲟⲩ ⲛ̀ϩⲁⲛⲡⲣⲉⲥⲃⲉⲩⲥ
      ⲛⲥⲱⲟⲩ. ϧⲉⲛ ⲡϫⲓⲛⲑⲣⲟⲩⲓ ϣⲁⲣⲟ ϣⲁⲣⲉϫⲱⲕⲉⲙ ⲙ̀ⲙⲟ ⲛⲱⲟⲩ. ⲟⲩⲟϩ ⲉ̀ⲁⲣⲉⲙⲟⲓ ⲙ̀ⲡⲉⲥⲑⲏⲙ
      ⲉ̀ⲛⲉⲃⲁⲗ. ⲉ̀ⲁⲣⲉⲥⲟⲗⲥⲉⲗ ⲙ̀ⲙⲟ ϧⲉⲛ ⲟⲩⲥⲟⲗⲥⲉⲗ.</td>
      <td class="language English"><span style="color:#b00e23">(40)</span> and
      whereas they did thus to the men that came from afar, to whom they sent
      messengers, and as soon as they came, immediately thou didst wash
      thyself, and didst paint thine eyes and adorn thyself with
      ornaments,</td>
      <td class="language Greek"><span style="color:#b00e23">(40)</span> καὶ
      ὅτι τοῖς ἀνδράσιν τοῖς ἐρχοµένοις µακρόθεν, οἷς ἀγγέλους
      ἐξαπεστέλλοσαν πρὸς αὐτούς, καὶ ἅµα τῷ ἔρχεσθαι αὐτοὺς
      εὐθὺς ἐλούου καὶ ἐστιβίζου τοὺς ὀφθαλµούς σου καὶ ἐκόσµου
      κόσµῳ</td>
    </tr>

    <tr id="v41" class="verse">
      <td class="language Bohairic"><span style="color:#b00e23">(ⲙ̅ⲁ̅)</span>
      ⲉ̀ⲁⲣⲉϩⲉⲙⲥⲓ ϩⲓϫⲉⲛ ⲟⲩϭⲗⲟϫ ⲉϥⲫⲱⲣϣ. ⲉⲣⲉ ⲟⲩⲧⲣⲁⲡⲉⲍⲁ ϧⲁⲧϩⲏ ⲙ̀ⲙⲟ ⲉⲥⲥⲉⲃⲧⲱⲧ. ⲟⲩⲟϩ
      ⲡⲁⲥⲑⲟⲓⲛⲟⲩϥⲓ ⲛⲉⲙ ⲡⲁⲛⲉϩ. ⲁⲣⲟⲩⲛⲟϥ ⲉ̀ϧⲣⲏⲓ ⲛ̀ϧⲏⲧⲟⲩ.</td>
      <td class="language English"><span style="color:#b00e23">(41)</span> and
      satest on a prepared bed, and before it there was a table set out, and as
      for mine incense and mine oil, they rejoiced in them,</td>
      <td class="language Greek"><span style="color:#b00e23">(41)</span> καὶ
      ἐκάθου ἐπὶ κλίνης ἐστρωµένης, καὶ τράπεζα κεκοσµηµένη πρὸ
      προσώπου αὐτῆς. καὶ τὸ θυµίαµά µου καὶ τὸ ἔλαιόν µου
      εὐφραίνοντο ἐν αὐτοῖς.</td>
    </tr>

    <tr id="v42" class="verse">
      <td class="language Bohairic"><span style="color:#b00e23">(ⲙ̅ⲃ̅)</span>
      ⲟⲩⲟϩ ⲛⲟⲩⲕⲉϩⲑⲱⲣ ϧⲉⲛ ⲟⲩϧⲣⲱⲟⲩ ⲛ̀ⲥⲩⲙⲫⲱⲛⲓⲁ ⲛⲁϩⲣⲉⲛ ⲕⲉⲣⲱⲙⲓ. ⲉ̀ⲃⲟⲗ ϧⲉⲛ ⲟⲩⲙⲏϣ
      ⲛ̀ⲣⲱⲙⲓ. ⲉ̀ⲁⲩⲓ̀ ⲉ̀ⲃⲟⲗ ϧⲉⲛ ⲡϣⲁϥⲉ ⲉⲩⲙⲟⲓ ⲛ̀ϩⲁⲛⲯⲉⲗⲗⲓⲟⲛ ⲉ̀ⲛⲟⲩϫⲓϫ. ⲟⲩⲟϩ ⲟⲩⲭⲗⲟⲙ
      ⲛ̀ϣⲟⲩϣⲟⲩ ⲉ̀ϫⲉⲛ ⲛⲟⲩⲁⲫⲏⲟⲩⲓ.</td>
      <td class="language English"><span style="color:#b00e23">(42)</span> and
      they raised a sound of music, and that with men coming from the
      wilderness out of a multitude of men, and they put bracelets on their
      hands, and a crown of glory on their heads;</td>
      <td class="language Greek"><span style="color:#b00e23">(42)</span> καὶ
      φωνὴν ἁρµονίας ἀνεκρούοντο· καὶ πρὸς ἄνδρας ἐκ πλήθους
      ἀνθρώπων ἥκοντας ἐκ τῆς ἐρήµου καὶ ἐδίδοσαν ψέλια ἐπὶ τὰς
      χεῖρας αὐτῶν καὶ στέφανον καυχήσεως ἐπὶ τὰς κεφαλὰς
      αὐτῶν.</td>
    </tr>

    <tr id="v43" class="verse">
      <td class="language Bohairic"><span style="color:#b00e23">(ⲙ̅ⲅ̅)</span>
      ⲟⲩⲟϩ ⲁⲓϫⲟⲥ ϫⲉ ⲙⲏ ⲉⲩⲉⲣⲛⲱⲓⲕ ⲁⲛ ϩⲓ ⲛⲁⲓ. ⲟⲩⲟϩ ϩⲁⲛϩⲃⲏⲟⲩⲓ ⲛⲉ ⲙ̀ⲡⲟⲣⲛⲓⲁ. ⲛ̀ⲑⲟⲥ
      ϩⲱⲥ ⲁⲥⲉⲣⲡⲟⲣⲛⲉⲩⲓⲛ</td>
      <td class="language English"><span style="color:#b00e23">(43)</span>
      Therefore I said, Do they not commit adultery with these? and has she
      also gone a-whoring after the manner of a harlot?</td>
      <td class="language Greek"><span style="color:#b00e23">(43)</span> καὶ
      εἶπα Οὐκ ἐν τούτοις µοιχεύουσιν; καὶ ἔργα πόρνης καὶ αὐτὴ
      ἐξεπόρνευσεν.</td>
    </tr>

    <tr id="v44" class="verse">
      <td class="language Bohairic"><span style="color:#b00e23">(ⲙ̅ⲇ̅)</span>
      ⲁⲩϣⲉ ⲉ̀ϧⲟⲩⲛ ϩⲁⲣⲟⲥ ⲙ̀ⲫⲣⲏϯ ⲉ̀ϣⲁⲩϣⲉ ⲉ̀ϧⲟⲩⲛ ϩⲁ ⲟⲩⲥϩⲓⲙⲓ ⲙ̀ⲡⲟⲣⲛⲏ. ⲡⲁⲓⲣⲏϯ
      ⲉ̀ϣⲁⲩϣⲉ ⲉ̀ϧⲟⲩⲛ ϩⲁ ⲱⲱⲗⲁ ⲛⲉⲙ ⲟⲟⲗⲓⲃⲁ. ⲉ̀ⲑⲣⲟⲩⲓⲣⲓ ⲛ̀ⲟⲩⲁⲛⲟⲙⲓⲁ.</td>
      <td class="language English"><span style="color:#b00e23">(44)</span> And
      they went in to her, as men go in to a harlot; so they went in to Oola
      and to Ooliba to work iniquity.</td>
      <td class="language Greek"><span style="color:#b00e23">(44)</span> καὶ
      εἰσεπορεύοντο πρὸς αὐτήν, ὃν τρόπον εἰσπορεύονται πρὸς
      γυναῖκα πόρνην, οὕτως εἰσεπορεύοντο πρὸς Οολαν καὶ πρὸς Οολιβαν
      τοῦ ποιῆσαι ἀνοµίαν.</td>
    </tr>

    <tr id="v45" class="verse">
      <td class="language Bohairic"><span style="color:#b00e23">(ⲙ̅ⲉ̅)</span>
      ⲟⲩⲟϩ ϩⲁⲛⲣⲱⲙⲓ ⲛ̀ⲑⲙⲏⲓ. ⲛ̀ⲑⲱⲟⲩ ⲉⲑⲛⲁϭⲓⲙ̀ⲡϣⲓϣ ⲙ̀ⲙⲱⲟⲩ ϧⲉⲛ ⲟⲩϭⲓⲙ̀ⲡϣⲓϣ ⲛ̀ⲥϩⲓⲙⲓ
      ⲛⲛⲱⲓⲕ. ⲛⲉⲙ ⲟⲩϭⲓⲙ̀ⲡϣⲓϣ ⲛ̀ⲥⲛⲟϥ. ⲉ̀ⲃⲟⲗ ϫⲉ ϩⲁⲛⲛⲱⲓⲕ ⲛⲉ. ⲟⲩⲟϩ ⲡⲥⲛⲟϥ ϧⲉⲛ
      ⲛⲟⲩϫⲓϫ.</td>
      <td class="language English"><span style="color:#b00e23">(45)</span> And
      they are just men, and shall take vengeance on them with the judgment of
      an adulteress and the judgment of blood: for they are adulteresses, and
      blood is in their hands.</td>
      <td class="language Greek"><span style="color:#b00e23">(45)</span> καὶ
      ἄνδρες δίκαιοι αὐτοὶ ἐκδικήσουσιν αὐτὰς ἐκδικήσει µοιχαλίδος
      καὶ ἐκδικήσει αἵµατος, ὅτι µοιχαλίδες εἰσίν, καὶ αἷµα ἐν
      χερσὶν αὐτῶν.</td>
    </tr>

    <tr id="v46" class="verse">
      <td class="language Bohairic"><span style="color:#b00e23">(ⲙ̅ⲋ̅)</span>
      ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ϯⲛⲁⲓⲛⲓ ⲉ̀ϧⲣⲏⲓ ⲉ̀ϫⲱⲟⲩ ⲛ̀ⲟⲩⲟⲭⲗⲟⲥ
      ⲟⲩⲟϩ ⲉⲓⲉ̀ϯ ⲛⲱⲟⲩ ⲛ̀ⲟⲩϣⲑⲟⲣⲧⲉⲣ ⲛⲉⲙ ⲟⲩⲧⲱⲣⲡ.</td>
      <td class="language English"><span style="color:#b00e23">(46)</span> Thus
      saith the Lord God, Bring up a multitude upon them, and send trouble and
      plunder into the midst of them.</td>
      <td class="language Greek"><span style="color:#b00e23">(46)</span> τάδε
      λέγει κύριος κύριος Ἀνάγαγε ἐπ’ αὐτὰς ὄχλον καὶ δὸς ἐν
      αὐταῖς ταραχὴν καὶ διαρπαγὴν</td>
    </tr>

    <tr id="v47" class="verse">
      <td class="language Bohairic"><span style="color:#b00e23">(ⲙ̅ⲍ̅)</span>
      ⲉⲩⲉ̀ϩⲓⲱⲛⲓ ⲉ̀ⲣⲱⲟⲩ ϧⲉⲛ ϩⲁⲛⲱⲛⲓ ⲛ̀ϫⲉ ϩⲁⲛⲙⲏϣ ⲉⲩⲉ̀ϧⲉⲗϧⲟⲗⲟⲩ ϧⲉⲛ ⲛ̀ⲟⲩⲥⲏϥⲓ.
      ⲉⲩⲉ̀ϧⲱⲧⲉⲃ ⲛ̀ⲛⲟⲩϣⲏⲣⲓ ⲛⲉⲙ ⲛⲟⲩϣⲉⲣⲓ. ⲟⲩⲟϩ ⲛⲟⲩⲏⲟⲩ ⲉⲩⲉⲣⲟⲕϩⲟⲩ ϧⲉⲛ ⲟⲩⲭⲣⲱⲙ.</td>
      <td class="language English"><span style="color:#b00e23">(47)</span> And
      stone them with the stones of a multitude, and pierce them with their
      swords: they shall slay their sons and their daughters, and shall burn up
      their houses.</td>
      <td class="language Greek"><span style="color:#b00e23">(47)</span> καὶ
      λιθοβόλησον ἐπ’ αὐτὰς λίθοις ὄχλων καὶ κατακέντει αὐτὰς ἐν
      τοῖς ξίφεσιν αὐτῶν· υἱοὺς αὐτῶν καὶ θυγατέρας αὐτῶν
      ἀποκτενοῦσι καὶ τοὺς οἴκους αὐτῶν ἐµπρήσουσιν.</td>
    </tr>

    <tr id="v48" class="verse">
      <td class="language Bohairic"><span style="color:#b00e23">(ⲙ̅ⲏ̅)</span>
      ⲉⲓⲉ̀ⲧⲁⲥⲑⲟ ⲛ̀ⲧⲟⲩⲙⲉⲧⲁⲥⲉⲃⲏⲥ ⲉ̀ⲃⲟⲗ. ϩⲓϫⲉⲛ ⲡⲕⲁϩⲓ. ⲉⲩⲉ̀ϭⲓⲥⲃⲱ ⲛ̀ϫⲉ ⲛⲓϩⲓⲟⲙⲓ
      ⲧⲏⲣⲟⲩ. ⲉ̀ϣ̀ⲧⲉⲙⲓⲣⲓ ⲕⲁⲧⲁ ⲛⲟⲩⲙⲉⲧⲁⲥⲉⲃⲏⲥ.</td>
      <td class="language English"><span style="color:#b00e23">(48)</span> And
      I will remove ungodliness out of the land, and all the women shall be
      instructed, and shall not do according to their ungodliness.</td>
      <td class="language Greek"><span style="color:#b00e23">(48)</span> καὶ
      ἀποστρέψω ἀσέβειαν ἐκ τῆς γῆς, καὶ παιδευθήσονται πᾶσαι αἱ
      γυναῖκες καὶ οὐ µὴ ποιήσουσιν κατὰ τὰς ἀσεβείας αὐτῶν.</td>
    </tr>

    <tr id="v49" class="verse">
      <td class="language Bohairic"><span style="color:#b00e23">(ⲙ̅ⲑ̅)</span>
      ⲧⲉⲧⲉⲛⲙⲉⲧⲁⲥⲉⲃⲏⲥ ⲇⲉ. ⲉⲩⲉ̀ⲓⲛⲓ ⲙ̀ⲙⲟⲥ ⲉ̀ϫⲉⲛ ⲑⲏⲛⲟⲩ. ⲟⲩⲟϩ ⲉⲣⲉⲧⲉⲛϭⲓ ⲛ̀ⲛⲓⲛⲟⲃⲓ
      ⲛ̀ⲛⲉⲧⲉⲛⲟⲩⲱϣ ⲛ̀ϩⲏⲧ. ⲉⲣⲉⲧⲉⲛⲉⲙⲓ ϫⲉ ⲁ̀ⲛⲟⲕ ⲡⲉ ⲡϭ̅ⲥ̅</td>
      <td class="language English"><span style="color:#b00e23">(49)</span> And
      your ungodliness shall be recompensed upon you, and ye shall bear the
      guilt of your devices: and ye shall know that I am the Lord.</td>
      <td class="language Greek"><span style="color:#b00e23">(49)</span> καὶ
      δοθήσεται ἡ ἀσέβεια ὑµῶν ἐφ’ ὑµᾶς, καὶ τὰς ἁµαρτίας τῶν
      ἐνθυµηµάτων ὑµῶν λήµψεσθε· καὶ γνώσεσθε διότι ἐγὼ κύριος.</td>
    </tr>
  </table>
</body>
</html>
