<!DOCTYPE html>
<html>
<head>
  <title>Second Samuel</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="second_samuel_14.html" rel="next">
  <link href="second_samuel_12.html" rel="prev">
  <script src="main.js" type="module"></script>
</head>
<body class="bible">
  <h4 id="second_samuel_13">Second Samuel 13</h4>

  <table class="chapter">
    <tr id="v1" class="verse">
      <td class="language Sahidic"><span style="color:#b00e23">(ⲁ︦)</span>
      ⲙⲛ̅ⲛ̅ⲥⲁ ⲛⲁⲓ ⲇⲉ. ⲁⲃⲉⲥⲁⲗⲱⲙ. ⲡϣⲏⲣⲉ ⲛ̅ⲇⲁⲩⲉⲓⲇ. ⲁⲩⲥⲱⲛⲉ ϣⲱⲡⲉ ⲛⲁϥ. ⲉⲛⲉⲥⲉ ϩⲣⲁⲥ
      ⲉⲙⲁⲧⲉ ⲉⲡⲉⲥⲣⲁⲛ ⲡⲉ ⲑⲁⲙⲁⲣ. ⲁⲩⲱ ⲁⲙⲛⲱⲛ ⲡϣⲏⲣⲉ ⲛ̅ⲇ̅ⲁ̅ⲇ̅ ⲁϥⲙⲉⲣⲓ̈ⲧⲥ̅.</td>
      <td class="language English"><span style="color:#b00e23">(1)</span> And
      it happened after this that Abessalom the son of David had a very
      beautiful sister, and her name was Themar; and Amnon the son of David
      loved her.</td>
      <td class="language Greek"><span style="color:#b00e23">(1)</span> Καὶ
      ἐγενήθη µετὰ ταῦτα καὶ τῷ Αβεσσαλωµ υἱῷ Δαυιδ ἀδελφὴ καλὴ τῷ εἴδει
      σφόδρα, καὶ ὄνοµα αὐτῇ Θηµαρ, καὶ ἠγάπησεν αὐτὴν Αµνων υἱὸς Δαυιδ.</td>
    </tr>

    <tr id="v2" class="verse">
      <td class="language Sahidic"><span style="color:#b00e23">(ⲃ︦)</span>
      ⲁⲙⲛⲱⲛ ⲇⲉ ⲛⲉϥⲑⲗⲓ̈ⲃⲉ ⲉⲙⲁⲧⲉ. ϩⲱⲥⲧⲉ ⲉⲧⲣⲉϥϣⲧⲟ ⲉⲡϣⲱⲛⲉ. ⲉⲧⲃⲉ ⲑⲁⲙⲁⲣ ⲧⲉϥⲥⲱⲛⲉ. ϫⲉ
      ⲛⲉ ⲟⲩⲡⲁⲣⲑⲉⲛⲟⲥ ⲧⲉ ⲉⲥⲥⲟⲃⲕ̅. ⲁⲩⲱ ⲛⲉⲣⲉ ⲡϩⲱⲃ ⲙⲟⲕϩ̅ ⲛⲁϩⲣⲁϥ ⲛ̅ⲁⲙⲛⲱⲛ. ⲉⲧⲣⲉϥⲣ̅
      ⲟⲩϩⲱⲃ ⲛⲁⲥ ⲛ̅ⲧⲉⲓⲙⲓⲛⲉ.</td>
      <td class="language English"><span style="color:#b00e23">(2)</span> And
      Amnon was distressed even to sickness, because of Themar his sister; for
      she was a virgin, and it seemed very difficult for Amnon to do anything
      to her.</td>
      <td class="language Greek"><span style="color:#b00e23">(2)</span> καὶ
      ἐθλίβετο Αµνων ὥστε ἀρρωστεῖν διὰ Θηµαρ τὴν ἀδελφὴν αὐτοῦ, ὅτι παρθένος
      ἦν αὐτή, καὶ ὑπέρογκον ἐν ὀφθαλµοῖς Αµνων τοῦ ποιῆσαί τι αὐτῇ.</td>
    </tr>

    <tr id="v3" class="verse">
      <td class="language Sahidic"><span style="color:#b00e23">(ⲅ︦)</span>
      ⲁⲙⲛⲱⲛ ⲇⲉ ⲛⲉⲟⲩⲉⲛⲧⲁϥ ⲙ̅ⲙⲁⲩ ⲛ̅ⲟⲩϣⲃⲏⲣ. ⲉⲡⲉϥⲣⲁⲛ ⲡⲉ ⲓ̈ⲱⲛⲁⲇⲁⲃ. ⲡϣⲏⲣⲉ ⲛ̅ⲥⲁⲗⲉⲙⲗⲁ
      ⲡⲥⲟⲛ ⲛ̅ⲇ̅ⲁ̅ⲇ̅. ⲁⲩⲱ ⲓ̈ⲱⲛⲁⲇⲁⲃ ⲛⲉ ⲟⲩⲣⲱⲙⲉ ⲡⲉ ⲛ̅ⲥⲟⲫⲟⲥ ⲉⲙⲁⲧⲉ.</td>
      <td class="language English"><span style="color:#b00e23">(3)</span> And
      Amnon had a friend, and his name was Jonadab, the son of Samaa the
      brother of David: and Jonadab was a very cunning man.</td>
      <td class="language Greek"><span style="color:#b00e23">(3)</span> καὶ ἦν
      τῷ Αµνων ἑταῖρος, καὶ ὄνοµα αὐτῷ Ιωναδαβ υἱὸς Σαµαα τοῦ ἀδελφοῦ Δαυιδ·
      καὶ Ιωναδαβ ἀνὴρ σοφὸς σφόδρα.</td>
    </tr>

    <tr id="v4" class="verse">
      <td class="language Sahidic"><span style="color:#b00e23">(ⲇ︦)</span>
      ⲡⲉϫⲁϥ ⲛⲁϥ ϫⲉ ⲟⲩ ⲡϩⲱⲃ ⲉⲧⲛ̅ⲙ̅ⲙⲁⲕ. ϫⲉ ⲉⲕⲟⲩⲉⲧⲟⲩⲱⲧ ϩⲓ̈ⲛⲁⲓ̈ ⲉⲕϣⲱⲛⲉ ⲡϣⲏⲣⲉ
      ⲙ̅ⲡⲣ̅ⲣⲟ. ⲧⲉⲛⲟⲩ ⲉⲓⲥ ϩⲏⲏⲧⲉ ⲛⲅ̅ⲛⲁⲧⲁⲙⲟⲓ̈ ⲁⲛ. ⲡⲉϫⲉ ⲁⲙⲛⲱⲛ ⲛⲁϥ. ϫⲉ ⲑⲁⲙⲁⲣ ⲧⲥⲱⲛⲉ
      ⲛ̅ⲁⲃⲏⲥⲁⲗⲱⲙ ⲡⲁⲥⲟⲛ ⲁⲛⲟⲕ ϯⲙⲉ ⲙ̅ⲙⲟⲥ. ⲁⲩⲱ ⲙ̅ⲡⲓϭⲉⲛ ⲉⲓⲛⲁⲣ̅ ⲟⲩ.</td>
      <td class="language English"><span style="color:#b00e23">(4)</span> And
      he said to him, What ails thee that thou art thus weak? O son of the
      king, morning by morning? wilt thou not tell me? and Ammon said, I love
      Themar the sister of my brother Abessalom.</td>
      <td class="language Greek"><span style="color:#b00e23">(4)</span> καὶ
      εἶπεν αὐτῷ Τί σοι ὅτι σὺ οὕτως ἀσθενής, υἱὲ τοῦ βασιλέως, τὸ πρωὶ πρωί;
      οὐκ ἀπαγγελεῖς µοι; καὶ εἶπεν αὐτῷ Αµνων Θηµαρ τὴν ἀδελφὴν Αβεσσαλωµ τοῦ
      ἀδελφοῦ µου ἐγὼ ἀγαπῶ.</td>
    </tr>

    <tr id="v5" class="verse">
      <td class="language Sahidic"><span style="color:#b00e23">(ⲉ︦)</span> ⲡⲉϫⲉ
      ⲓⲱⲛⲁⲇⲁⲃ ⲛⲁϥ ϫⲉ ⲛⲟϫⲕ̅ ϩⲓϫⲉⲛ ⲡⲉⲕⲙⲁ ⲛ̅ⲉⲛⲕⲟⲧⲕ̅. ⲛⲅ̅ⲟⲡⲥ̅ ϫⲉ ⲉⲕϣⲱⲛⲉ. ⲁⲩⲱ
      ⲡⲉⲕⲉⲓⲱⲧ. ϥⲛⲁⲉⲓ ⲉϩⲟⲩⲛ ϣⲁⲣⲟⲕ. ⲉϭⲉⲙ ⲡⲉⲕⲟⲩⲱ. ⲛⲅ̅ϫⲟⲟⲥ ⲛⲁϥ. ϫⲉ ⲙⲁⲣⲉ ⲑⲁⲙⲁⲣ
      ⲧⲁⲥⲱⲛⲉ. ⲉⲓ ⲛ̅ⲥⲧⲙ̅ⲟⲓ ⲛ̅ⲧⲟⲥ. ⲛ̅ⲥⲧⲁⲙⲓ̈ⲟ ϩⲁϩⲧⲏⲓ̈. ⲛ̅ⲕⲟⲗⲗⲩⲣⲓⲟⲛ ⲥⲛ̅ⲧⲉ. ⲏ
      ⲡⲉϯⲛⲁⲟⲩⲟⲙϥ̅. ϫⲉ ⲉⲓⲉⲛⲁⲩ ⲉⲣⲟⲥ ⲛ̅ⲧⲁⲟⲩⲱⲙ ⲉⲃⲟⲗ ϩⲛ̅ ⲛⲉⲥϭⲓϫ.</td>
      <td class="language English"><span style="color:#b00e23">(5)</span> And
      Jonadab said to him, Lie upon thy bed, and make thyself sick, and thy
      father shall come in to see thee; and thou shalt say to him, Let, I pray
      thee, Themar my sister come, and feed me with morsels, and let her
      prepare food before my eyes, that I may see and eat at her hands.</td>
      <td class="language Greek"><span style="color:#b00e23">(5)</span> καὶ
      εἶπεν αὐτῷ Ιωναδαβ Κοιµήθητι ἐπὶ τῆς κοίτης σου καὶ µαλακίσθητι, καὶ
      εἰσελεύσεται ὁ πατήρ σου τοῦ ἰδεῖν σε, καὶ ἐρεῖς πρὸς αὐτόν Ἐλθέτω δὴ
      Θηµαρ ἡ ἀδελφή µου καὶ ψωµισάτω µε καὶ ποιησάτω κατ’ ὀφθαλµούς µου βρῶµα,
      ὅπως ἴδω καὶ φάγω ἐκ τῶν χειρῶν αὐτῆς.</td>
    </tr>

    <tr id="v6" class="verse">
      <td class="language Sahidic"><span style="color:#b00e23">(ⲋ︦)</span> ⲁⲩⲱ
      ⲁⲙⲛⲱⲛ ⲁϥⲉⲛⲕⲟⲧⲕ̅. ⲁϥⲧⲁⲁϥ ⲉⲡϣⲱⲛⲉ. ⲡⲣ̅ⲣⲟ ⲁϥⲃⲱⲕ ⲉϩⲟⲩⲛ ϣⲁⲣⲟϥ. ⲁϥϭⲉⲙ ⲡⲉϥⲟⲩⲱ.
      ⲁⲩⲱ ⲁⲙⲛⲱⲛ ⲡⲉϫⲁϥ ⲙ̅ⲡⲉϥⲉⲓⲱⲧ. ϫⲉ ⲙⲁⲣⲉ ⲑⲁⲙⲁⲣ ⲧⲁⲥⲱⲛⲉ ⲉⲓ. ⲛⲥ̅ⲧⲁⲙⲓ̈ⲉ ⲕⲟⲗⲗⲩⲣⲓⲟⲛ
      ⲥⲛ̅ⲧⲉ ϩⲁϩⲧⲏⲓ ⲛ̅ⲧⲁⲟⲩⲱⲙ ϩⲛ̅ ⲛⲉⲥϭⲓϫ.</td>
      <td class="language English"><span style="color:#b00e23">(6)</span> So
      Ammon lay down, and made himself sick; and the king came in to see him:
      and Amnon said to the king, Let, I pray thee, my sister Themar come to
      me, and make a couple of cakes in my sight, and I will eat them at her
      hand.</td>
      <td class="language Greek"><span style="color:#b00e23">(6)</span> καὶ
      ἐκοιµήθη Αµνων καὶ ἠρρώστησεν, καὶ εἰσῆλθεν ὁ βασιλεὺς ἰδεῖν αὐτόν, καὶ
      εἶπεν Αµνων πρὸς τὸν βασιλέα Ἐλθέτω δὴ Θηµαρ ἡ ἀδελφή µου πρός µε καὶ
      κολλυρισάτω ἐν ὀφθαλµοῖς µου δύο κολλυρίδας, καὶ φάγοµαι ἐκ τῆς χειρὸς
      αὐτῆς.</td>
    </tr>

    <tr id="v7" class="verse">
      <td class="language Sahidic"><span style="color:#b00e23">(ⲍ︦)</span> ⲁⲩⲱ
      ⲇⲁⲩⲉⲓⲇ ⲁϥϫⲟⲟⲩ ⲛ̅ⲑⲁⲙⲁⲣ ⲉϩⲣⲏⲓ ⲉⲡⲉϥⲏⲓ̈. ⲉϥϫⲱ ⲙ̅ⲙⲟⲥ ⲛⲁⲥ ϫⲉ ⲃⲱⲕ ⲉϩⲣⲏⲓ ⲉⲡⲏⲓ̈
      ⲛ̅ⲁⲙⲛⲱⲛ ⲡⲟⲩⲥⲟⲛ. ⲛ̅ⲧⲉⲧⲁⲙⲓⲟ ⲛⲁϥ ⲙ̅ⲡⲉⲧⲉϥⲛⲁⲟⲩⲟⲙϥ̅.</td>
      <td class="language English"><span style="color:#b00e23">(7)</span> And
      David sent to Themar to the house, saying, Go now to thy brother’s house,
      and dress him food.</td>
      <td class="language Greek"><span style="color:#b00e23">(7)</span> καὶ
      ἀπέστειλεν Δαυιδ πρὸς Θηµαρ εἰς τὸν οἶκον λέγων Πορεύθητι δὴ εἰς τὸν
      οἶκον Αµνων τοῦ ἀδελφοῦ σου καὶ ποίησον αὐτῷ βρῶµα.</td>
    </tr>

    <tr id="v8" class="verse">
      <td class="language Sahidic"><span style="color:#b00e23">(ⲏ︦)</span> ⲁⲩⲱ
      ⲑⲁⲙⲁⲣ ⲁⲥⲃⲱⲕ ⲉϩⲣⲏⲓ ⲉⲡⲏⲓ̈ ⲛ̅ⲁⲙⲛⲱⲛ ⲡⲉⲥⲥⲟⲛ. ⲛ̅ⲧⲟϥ ⲇⲉ ⲛⲉϥⲉⲛⲕⲟⲧⲕ̅ ⲡⲉ. ⲁⲥϫⲓ ⲇⲉ
      ⲙ̅ⲡϣⲱⲧⲉ. ⲁⲥⲟⲩⲟϣⲙⲉϥ ⲁⲥⲧⲁⲙⲓⲟ ⲛ̅ⲛⲉⲕⲟⲗⲗⲩⲣⲓⲟⲛ ϩⲁϩⲧⲏϥ ⲁⲩⲱ ⲁⲥⲡⲁⲥⲧⲟⲩ.</td>
      <td class="language English"><span style="color:#b00e23">(8)</span> And
      Themar went to the house of her brother Amnon, and he was lying down: and
      she took the dough and kneaded it, and made cakes in his sight, and baked
      the cakes.</td>
      <td class="language Greek"><span style="color:#b00e23">(8)</span> καὶ
      ἐπορεύθη Θηµαρ εἰς τὸν οἶκον Αµνων ἀδελφοῦ αὐτῆς, καὶ αὐτὸς κοιµώµενος.
      καὶ ἔλαβεν τὸ σταῖς καὶ ἐφύρασεν καὶ ἐκολλύρισεν κατ’ ὀφθαλµοὺς αὐτοῦ καὶ
      ἥψησεν τὰς κολλυρίδας·</td>
    </tr>

    <tr id="v9" class="verse">
      <td class="language Sahidic"><span style="color:#b00e23">(ⲑ︦)</span> ⲁⲥϫⲓ
      ⲇⲉ ⲛ̅ⲧⲗⲁⲕⲛ̅ⲧ. ⲁⲥⲟⲩⲁⲧⲃⲉⲥ. ⲙ̅ⲡⲉϥϩⲁⲁⲧⲉ ⲉⲃⲟⲗ. ⲙ̅ⲡⲉϥⲟⲩⲱϣ ⲇⲉ ⲉⲟⲩⲱⲙ. ⲡⲉϫⲉ ⲁⲙⲛⲱⲛ
      ϫⲉ ⲛⲉϫ ⲣⲱⲙⲉ ⲛⲓⲙ ⲉⲃⲟⲗ ϩⲓ̈ϫⲱⲓ̈. ⲁⲩⲱ ⲛ̅ⲣⲱⲙⲉ ⲧⲏⲣⲟⲩ ⲁⲩⲗⲟ ⲙ̅ⲙⲁⲩ ϩⲁⲧⲏϥ.</td>
      <td class="language English"><span style="color:#b00e23">(9)</span> And
      she took the frying pan and poured them out before him, but he would not
      eat. And Amnon said, Send out every man from about me. And they removed
      every man from about him.</td>
      <td class="language Greek"><span style="color:#b00e23">(9)</span> καὶ
      ἔλαβεν τὸ τήγανον καὶ κατεκένωσεν ἐνώπιον αὐτοῦ, καὶ οὐκ ἠθέλησεν φαγεῖν.
      καὶ εἶπεν Αµνων Ἐξαγάγετε πάντα ἄνδρα ἐπάνωθέν µου· καὶ ἐξήγαγον πάντα
      ἄνδρα ἀπὸ ἐπάνωθεν αὐτοῦ.</td>
    </tr>

    <tr id="v10" class="verse">
      <td class="language Sahidic"><span style="color:#b00e23">(ⲓ︦)</span>
      ⲡⲉϫⲁϥ ⲇⲉ ⲛ̅ⲑⲁⲙⲁⲣ. ϫⲉ ⲡⲉϯⲛⲁⲟⲩⲟⲙϥ̅ ϫⲓⲧϥ ⲉϩⲟⲩⲛ ⲉⲡⲧⲁⲙⲓⲟⲛ. ϫⲉ ⲉⲓⲉⲟⲩⲟⲙϥ̅
      ⲛ̅ⲧⲟⲟⲧⲉ. ⲁⲩⲱ ⲑⲁⲙⲁⲣ ⲁⲥϫⲓ ⲛ̅ⲛⲉⲕⲟⲗⲗⲩⲣⲓⲟⲛ ⲉϩⲟⲩⲛ ⲉⲡⲧⲁⲙⲓⲟⲛ ⲛ̅ⲁⲙⲛⲱⲛ ⲡⲉⲥⲥⲟⲛ.</td>
      <td class="language English"><span style="color:#b00e23">(10)</span> And
      Amnon said to Themar, Bring in the food into the closet, and I will eat
      of thy hand. And Themar took the cakes which she had made, and brought
      them to her brother Amnon into the chamber.</td>
      <td class="language Greek"><span style="color:#b00e23">(10)</span> καὶ
      εἶπεν Αµνων πρὸς Θηµαρ Εἰσένεγκε τὸ βρῶµα εἰς τὸ ταµιεῖον, καὶ φάγοµαι ἐκ
      τῆς χειρός σου. καὶ ἔλαβεν Θηµαρ τὰς κολλυρίδας, ἃς ἐποίησεν, καὶ
      εἰσήνεγκεν τῷ Αµνων ἀδελφῷ αὐτῆς εἰς τὸν κοιτῶνα</td>
    </tr>

    <tr id="v11" class="verse">
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲥⲉⲛⲧⲟⲩ ϩⲁⲣⲱϥ ⲉⲧⲣⲉϥⲟⲩⲱⲙ. ⲁϥⲥⲟⲕⲥ̅ ⲇⲉ ⲉⲣⲟϥ ⲉϥϫⲱ ⲙ̅ⲙⲟⲥ ⲛⲁⲥ. ϫⲉ ⲁⲙⲏ.
      ⲛ̅ⲧⲉⲉⲛ̅ⲕⲟⲧⲕ̅ ϩⲁϩⲧⲏⲓ̈ ⲧⲁⲥⲱⲛⲉ.</td>
      <td class="language English"><span style="color:#b00e23">(11)</span> And
      she brought them to him to eat, and he caught hold of her, and said to
      her, Come, lie with me, my sister.</td>
      <td class="language Greek"><span style="color:#b00e23">(11)</span> καὶ
      προσήγαγεν αὐτῷ τοῦ φαγεῖν, καὶ ἐπελάβετο αὐτῆς καὶ εἶπεν αὐτῇ Δεῦρο
      κοιµήθητι µετ’ ἐµοῦ, ἀδελφή µου.</td>
    </tr>

    <tr id="v12" class="verse">
      <td class="language Sahidic"><span style="color:#b00e23">(ⲓ︦ⲃ︦)</span>
      ⲡⲉϫⲁⲥ ⲛⲁϥ ϫⲉ ⲙ̅ⲡⲱⲣ ⲡⲁⲥⲟⲛ ⲙ̅ⲡⲉⲣⲑⲃⲃⲓⲟⲓ. ϫⲉ ⲙⲉⲩⲉⲣ ⲧⲉⲓϩⲉ ϩⲛ̅ ⲡⲓ̈ⲏ̅ⲗ̅.
      ⲙ̅ⲡⲉⲣⲉⲓⲣⲉ ⲛ̅ⲧⲉⲓⲙⲛ̅ⲧⲥⲟϭ.</td>
      <td class="language English"><span style="color:#b00e23">(12)</span> And
      she said to him, Nay, my brother, do not humble me, for it ought not to
      be so done in Israel; do not this folly.</td>
      <td class="language Greek"><span style="color:#b00e23">(12)</span> καὶ
      εἶπεν αὐτῷ Μή, ἄδελφέ µου, µὴ ταπεινώσῃς µε, διότι οὐ ποιηθήσεται οὕτως
      ἐν Ισραηλ· µὴ ποιήσῃς τὴν ἀφροσύνην ταύτην·</td>
    </tr>

    <tr id="v13" class="verse">
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁⲩⲱ ⲁⲛⲟⲕ ϩⲱ ⲉⲓ̈ⲛⲁϩⲉⲡ ⲉⲡⲁⲛⲟϭⲛⲉϭ ⲧⲱⲛ. ⲛ̅ⲧⲟⲕ ⲇⲉ ϩⲱⲱⲕ ⲛⲅ̅ⲉⲣ ⲑⲉ ⲛ̅ⲟⲩⲁ ⲛ̅ⲛⲓⲁⲑⲏⲧ
      ϩⲙ̅ ⲡⲓ̈ⲏ̅ⲗ̅. ⲧⲉⲛⲟⲩ ϭⲉ ϣⲁϫⲉ ⲙⲛ̅ ⲡⲣ̅ⲣⲟ. ⲉⲕⲥⲟⲟⲩⲛ. ϫⲉ ⲛϥ̅ⲛⲁϥⲓⲧⲧ̅ ⲁⲛ
      ⲛ̅ⲧⲟⲟⲧⲕ̅.</td>
      <td class="language English"><span style="color:#b00e23">(13)</span> And
      I, whither shall I remove my reproach? and thou shalt be as one of the
      fools in Israel. And now, speak, I pray thee, to the king, for surely he
      will not keep me from thee.</td>
      <td class="language Greek"><span style="color:#b00e23">(13)</span> καὶ
      ἐγὼ ποῦ ἀποίσω τὸ ὄνειδός µου; καὶ σὺ ἔσῃ ὡς εἷς τῶν ἀφρόνων ἐν Ισραηλ·
      καὶ νῦν λάλησον δὴ πρὸς τὸν βασιλέα, ὅτι οὐ µὴ κωλύσῃ µε ἀπὸ σοῦ.</td>
    </tr>

    <tr id="v14" class="verse">
      <td class="language Sahidic"><span style="color:#b00e23">(ⲓ︦ⲇ︦)</span>
      ⲁⲩⲱ ⲙ̅ⲡⲉ ⲁⲙⲛⲱⲛ ⲉⲣϩⲛⲁϥ ⲉⲥⲱⲧⲙ̅ ⲛⲥⲁ ⲡⲉⲥϩⲣⲟⲟⲩ. ⲁⲗⲗⲁ ⲁϥϭⲙ̅ϭⲟⲙ ⲉϩⲣⲏⲓ ⲉϫⲱⲥ.
      ⲁϥⲉⲛⲕⲟⲧⲕ̅ ⲛⲙ̅ⲙⲁⲥ ⲁϥⲑⲃ̅ⲃⲓⲟⲥ.</td>
      <td class="language English"><span style="color:#b00e23">(14)</span> But
      Amnon would not hearken to her voice; and he prevailed against her, and
      humbled her, and lay with her.</td>
      <td class="language Greek"><span style="color:#b00e23">(14)</span> καὶ
      οὐκ ἠθέλησεν Αµνων τοῦ ἀκοῦσαι τῆς φωνῆς αὐτῆς καὶ ἐκραταίωσεν ὑπὲρ αὐτὴν
      καὶ ἐταπείνωσεν αὐτὴν καὶ ἐκοιµήθη µετ’ αὐτῆς.</td>
    </tr>

    <tr id="v15" class="verse">
      <td class="language Sahidic"><span style="color:#b00e23">(ⲓ︦ⲉ︦)</span>
      ⲁⲩⲱ ⲁ ⲁⲙⲛⲱⲛ ⲙⲉⲥⲧⲱⲥ ϩⲛ̅ ⲟⲩⲛⲟϭ ⲙ̅ⲙⲟⲥⲧⲉ ⲉⲙⲁⲧⲉ. ϫⲉ ⲛⲁϣⲉ ⲡⲙⲟⲥⲧⲉ ⲛ̅ⲧⲁϥⲙⲉⲥⲧⲱⲥ
      ⲛ̅ϩⲏⲧϥ̅. ⲉⲛⲁϣⲉ ⲧⲕⲁⲕⲓⲁ ⲛ̅ϩⲁⲉ. ⲉϩⲟⲩⲉ ⲉⲡⲙⲉ ⲛ̅ⲧⲁϥⲟⲩⲁϣⲥ̅ ⲛ̅ϩⲏⲧϥ̅. ⲁⲩⲱ ⲡⲉϫⲉ
      ⲁⲙⲛⲱⲛ ⲉϩⲟⲩⲛ ⲉϩⲣⲁⲥ. ϫⲉ ⲧⲱⲟⲩⲛ ⲛ̅ⲧⲉⲃⲱⲕ ⲉⲡⲟⲩⲏⲓ̈.</td>
      <td class="language English"><span style="color:#b00e23">(15)</span> Then
      Amnon hated her with very great hatred; for the hatred with which he
      hated her was greater than the love with which he had loved her, for the
      last wickedness was greater than the first: and Amnon said to her, Rise,
      and be gone.</td>
      <td class="language Greek"><span style="color:#b00e23">(15)</span> καὶ
      ἐµίσησεν αὐτὴν Αµνων µῖσος µέγα σφόδρα, ὅτι µέγα τὸ µῖσος, ὃ ἐµίσησεν
      αὐτήν, ὑπὲρ τὴν ἀγάπην, ἣν ἠγάπησεν αὐτήν. καὶ εἶπεν αὐτῇ Αµνων Ἀνάστηθι
      καὶ πορεύου.</td>
    </tr>

    <tr id="v16" class="verse">
      <td class="language Sahidic"><span style="color:#b00e23">(ⲓ︦ⲋ︦)</span>
      ⲡⲉϫⲉ ⲑⲁⲙⲁⲣ ⲛⲁϥ. ϫⲉ ⲡⲉⲓⲛⲟϭ ⲛⲥ̅ϯ ⲛ̅ⲃⲱⲱⲛ ⲁⲕⲁⲁϥ ⲛⲁⲓ. ⲉⲁⲕⲉⲓⲣⲉ ⲛⲁⲓ ⲉϩⲟⲩⲉ.
      ⲉⲟⲩⲁⲧⲣⲟⲩϩⲉ. ⲁⲩⲱ ⲕϫⲱ ⲙ̅ⲙⲟⲥ ⲛⲁⲓ. ϫⲉ ⲧⲱⲟⲩⲛ ⲛ̅ⲧⲉⲃⲱⲕ ⲉⲡⲟⲩⲏⲓ̈. ⲁⲙⲛⲱⲛ ⲇⲉ
      ⲙ̅ⲡⲉϥⲟⲩⲱϣ ⲉⲥⲱⲧⲙ̅ ⲛ̅ⲥⲱⲥ.</td>
      <td class="language English"><span style="color:#b00e23">(16)</span> And
      Themar spoke to him concerning this great mischief, greater, said she,
      than the other that thou didst me, to send me away: but Amnon would not
      hearken to her voice.</td>
      <td class="language Greek"><span style="color:#b00e23">(16)</span> καὶ
      εἶπεν αὐτῷ Θηµαρ Μή, ἄδελφε, ὅτι µεγάλη ἡ κακία ἡ ἐσχάτη ὑπὲρ τὴν πρώτην,
      ἣν ἐποίησας µετ’ ἐµοῦ, τοῦ ἐξαποστεῖλαί µε. καὶ οὐκ ἠθέλησεν Αµνων
      ἀκοῦσαι τῆς φωνῆς αὐτῆς.</td>
    </tr>

    <tr id="v17" class="verse">
      <td class="language Sahidic"><span style="color:#b00e23">(ⲓ︦ⲍ︦)</span>
      ⲁⲗⲗⲁ ⲁϥⲙⲟⲩⲧⲉ ⲉⲡⲉϥϩⲙ̅ϩⲁⲗ ⲡⲉⲧϩⲓϫⲉⲛ ⲡⲉϥⲏⲓ̈. ⲡⲉϫⲁϥ ⲛⲁϥ ϫⲉ ϥⲓ ⲧⲁⲓ ⲛⲅ̅ⲛⲟϫⲥ̅
      ⲉⲃⲟⲗ ϩⲁⲧⲏⲓ ⲉⲫⲓⲣ. ⲛⲅ̅ϣⲧⲁⲙ ⲙ̅ⲡⲣⲟ ⲉⲣⲱⲥ.</td>
      <td class="language English"><span style="color:#b00e23">(17)</span> And
      he called his servant who had charge of the house, and said to him, Put
      now this woman out from me, and shut the door after her.</td>
      <td class="language Greek"><span style="color:#b00e23">(17)</span> καὶ
      ἐκάλεσεν τὸ παιδάριον αὐτοῦ τὸν προεστηκότα τοῦ οἴκου αὐτοῦ καὶ εἶπεν
      αὐτῷ Ἐξαποστείλατε δὴ ταύτην ἀπ’ ἐµοῦ ἔξω καὶ ἀπόκλεισον τὴν θύραν ὀπίσω
      αὐτῆς.</td>
    </tr>

    <tr id="v18" class="verse">
      <td class="language Sahidic"><span style="color:#b00e23">(ⲓ︦ⲏ︦)</span>
      ⲛⲉⲣⲉ ⲟⲩϣⲧⲏⲛ ⲇⲉ ϩⲓⲱⲱⲥ ⲉⲥⲟ ⲙ̅ⲙⲟⲩⲛⲅ̅ ⲛ̅ϣⲛⲥ̅. ϫⲉ ⲧⲁⲓ̈ ⲧⲉ ⲑⲉ ⲉϣⲁⲩϯ ϩⲓⲱⲟⲩ. ⲛ̅ϭⲓ
      ⲙ̅ⲡⲁⲣⲑⲉⲛⲟⲥ. ⲛ̅ϣⲉⲉⲣⲉ ⲙ̅ⲡⲣ̅ⲣⲟ. ⲛ̅ⲛⲉⲩϩⲟⲉⲓⲧⲉ ⲉⲧϩⲓⲃⲟⲗ. ⲁⲩⲱ ⲡⲉϥϩⲙ̅ϩⲁⲗ ⲁϥⲥⲟⲕⲥ̅
      ⲁϥϥⲓⲧⲥ ϩⲁϩⲧⲏϥ. ⲁϥϣⲉⲧⲙ̅ ⲡⲣⲟ ⲉⲣⲱⲥ.</td>
      <td class="language English"><span style="color:#b00e23">(18)</span> And
      she had on her a variegated robe, for so were the king’s daughters that
      were virgins attired in their apparel: and his servant led her forth, and
      shut the door after her.</td>
      <td class="language Greek"><span style="color:#b00e23">(18)</span> καὶ ἐπ’
       αὐτῆς ἦν χιτὼν καρπωτός, ὅτι οὕτως ἐνεδιδύσκοντο αἱ θυγατέρες τοῦ
      βασιλέως αἱ παρθένοι τοὺς ἐπενδύτας αὐτῶν· καὶ ἐξήγαγεν αὐτὴν ὁ
      λειτουργὸς αὐτοῦ ἔξω καὶ ἀπέκλεισεν τὴν θύραν ὀπίσω αὐτῆς·</td>
    </tr>

    <tr id="v19" class="verse">
      <td class="language Sahidic"><span style="color:#b00e23">(ⲓ︦ⲑ︦)</span>
      ⲑⲁⲙⲁⲣ ⲇⲉ ⲁⲥϫⲓ̈ ⲛ̅ⲟⲩⲕⲣⲙⲉⲥ. ⲁⲥⲛⲟϫϥ̅ ⲉϫⲛ̅ ⲧⲉⲥⲁⲡⲉ. ⲁⲩⲱ ⲧⲉϣⲧⲏⲛ ⲉⲧⲟ ⲛⲓⲉⲡⲥⲁ
      ⲉⲧϩⲓⲱⲱⲥ. ⲁⲥϯⲧⲟⲟⲧⲥ̅ ⲙ̅ⲙⲟⲥ ⲁⲥⲡⲁϩⲥ̅. ⲁⲩⲱ ⲁⲥⲕⲁ ⲛⲉⲥϭⲓϫ ⲉϫⲛ̅ ⲧⲉⲥⲁⲡⲉ. ⲁⲥⲙⲟⲟϣⲉ
      ⲉⲥϫⲓ̈ϣⲕⲁⲕ ⲉⲃⲟⲗ.</td>
      <td class="language English"><span style="color:#b00e23">(19)</span> And
      Themar took ashes, and put them on her head; and she rent the variegated
      garment that was upon her: and she laid her hands on her head, and went
      crying continually.</td>
      <td class="language Greek"><span style="color:#b00e23">(19)</span> καὶ
      ἔλαβεν Θηµαρ σποδὸν καὶ ἐπέθηκεν ἐπὶ τὴν κεφαλὴν αὐτῆς καὶ τὸν χιτῶνα τὸν
      καρπωτὸν τὸν ἐπ’ αὐτῆς διέρρηξεν καὶ ἐπέθηκεν τὰς χεῖρας αὐτῆς ἐπὶ τὴν
      κεφαλὴν αὐτῆς καὶ ἐπορεύθη πορευοµένη καὶ κράζουσα.</td>
    </tr>

    <tr id="v20" class="verse">
      <td class="language Sahidic"><span style="color:#b00e23">(ⲕ︦)</span> ⲁⲩⲱ
      ⲁⲃⲉⲥⲁⲗⲱⲙ ⲡⲉⲥⲥⲟⲛ ⲡⲉϫⲁϥ ⲛⲁⲥ. ϫⲉ ⲙⲏ ⲁⲙⲛⲱⲛ ⲡⲟⲩⲥⲟⲛ. ⲡⲉ ⲛ̅ⲧⲁϥϣⲱⲡⲉ ⲛⲙ̅ⲙⲉ. ⲧⲉⲛⲟⲩ
      ⲇⲉ ⲕⲁⲣⲱ ⲧⲁⲥⲱⲛⲉ. ⲡⲟⲩⲥⲟⲛ ⲡⲉ. ⲙ̅ⲡⲉⲣⲕⲁ ⲡⲉⲓϣⲁϫⲉ ϩⲙ̅ ⲡⲟⲩϩⲏⲧ. ⲉⲕⲟⲧⲉ ⲉϫⲟⲟϥ. ⲁⲩⲱ
      ⲑⲁⲙⲁⲣ ⲁⲥϩⲙⲟⲟⲥ ⲉⲥⲟ ⲛ̅ⲭⲏⲣⲁ. ⲉⲥⲟ ⲛ̅ϩⲱⲣⲁ. ϩⲙ̅ ⲡⲏⲓ̈ ⲛ̅ⲁⲃⲏⲥⲁⲗⲱⲛ ⲡⲉⲥⲥⲟⲛ.</td>
      <td class="language English"><span style="color:#b00e23">(20)</span> And
      Abessalom her brother said to her, Has thy brother Amnon been with thee?
      now then, my sister, be silent, for he is thy brother: be not careful to
      mention this matter. So Themar dwelt as a widow in the house of her
      brother Abessalom.</td>
      <td class="language Greek"><span style="color:#b00e23">(20)</span> καὶ
      εἶπεν πρὸς αὐτὴν Αβεσσαλωµ ὁ ἀδελφὸς αὐτῆς Μὴ Αµνων ὁ ἀδελφός σου ἐγένετο
      µετὰ σοῦ; καὶ νῦν, ἀδελφή µου, κώφευσον, ὅτι ἀδελφός σού ἐστιν· µὴ θῇς
      τὴν καρδίαν σου τοῦ λαλῆσαι εἰς τὸ ῥῆµα τοῦτο. καὶ ἐκάθισεν Θηµαρ
      χηρεύουσα ἐν οἴκῳ Αβεσσαλωµ τοῦ ἀδελφοῦ αὐτῆς.</td>
    </tr>

    <tr id="v21" class="verse">
      <td class="language Sahidic"><span style="color:#b00e23">(ⲕ︦ⲁ︦)</span>
      ⲡⲣ̅ⲣⲟ ⲇⲉ ⲛ̅ⲇ̅ⲁ̅ⲇ̅ ⲁϥⲥⲱⲧⲙ̅ ⲉⲛⲉⲓϣⲁϫⲉ ⲧⲏⲣⲟⲩ. ⲁϥϭⲱⲛⲧ̅ ⲉⲙⲁⲧⲉ. ⲡⲉϥⲗⲩⲡⲉⲓ
      ⲙ̅ⲡⲉⲡⲛ̅ⲁ̅ ⲛ̅ⲁⲙⲛⲱⲛ ⲡⲉϥϣⲏⲣⲉ. ⲛⲉϥⲙⲉ ⲅⲁⲣ ⲙ̅ⲙⲟϥ. ϫⲉ ⲡⲉϥϣⲣⲡ ⲙⲓⲥⲉ ⲡⲉ.</td>
      <td class="language English"><span style="color:#b00e23">(21)</span> And
      king David heard of all these things, and was very angry; but he did not
      grieve the spirit of his son Amnon, because be loved him, for he was his
      first-born.</td>
      <td class="language Greek"><span style="color:#b00e23">(21)</span> καὶ
      ἤκουσεν ὁ βασιλεὺς Δαυιδ πάντας τοὺς λόγους τούτους καὶ ἐθυµώθη σφόδρα·
      καὶ οὐκ ἐλύπησεν τὸ πνεῦµα Αµνων τοῦ υἱοῦ αὐτοῦ, ὅτι ἠγάπα αὐτόν, ὅτι
      πρωτότοκος αὐτοῦ ἦν.</td>
    </tr>

    <tr id="v22" class="verse">
      <td class="language Sahidic"><span style="color:#b00e23">(ⲕ︦ⲃ︦)</span>
      ⲁⲩⲱ ⲁⲃⲏⲥⲁⲗⲱⲙ ⲙ̅ⲡⲉϥϣⲁϫⲉ ⲙⲛ̅ ⲁⲙⲛⲱⲛ ⲟⲩⲇⲉ ϩⲛ̅ ⲟⲩⲡⲉⲑⲟⲟⲩ. ⲟⲩⲇⲉ ϩⲛ̅ ⲟⲩⲡⲉⲧⲛⲁⲛⲟⲩϥ.
      ⲁⲩⲱ ⲛⲉⲣⲉ ⲁⲃⲏⲥⲁⲗⲱⲙ. ⲙⲟⲥⲧⲉ ⲛ̅ⲁⲙⲛⲱⲛ. ⲉⲧⲃⲉ ⲡϣⲁϫⲉ ⲛ̅ⲧⲁϥⲑⲃⲃⲓⲟ ⲛ̅ⲑⲁⲙⲁⲣ ⲧⲉϥⲥⲱⲛⲉ
      ⲛ̅ϩⲏⲧϥ̅.</td>
      <td class="language English"><span style="color:#b00e23">(22)</span> And
      Abessalom spoke not to Amnon, good or bad, because Abessalom hated Amnon,
      on account of his humbling his sister Themar.</td>
      <td class="language Greek"><span style="color:#b00e23">(22)</span> καὶ
      οὐκ ἐλάλησεν Αβεσσαλωµ µετὰ Αµνων ἀπὸ πονηροῦ ἕως ἀγαθοῦ, ὅτι ἐµίσει
      Αβεσσαλωµ τὸν Αµνων ἐπὶ λόγου οὗ ἐταπείνωσεν Θηµαρ τὴν ἀδελφὴν
      αὐτοῦ.</td>
    </tr>

    <tr id="v23" class="verse">
      <td class="language Sahidic"><span style="color:#b00e23">(ⲕ︦ⲅ︦)</span> ⲁ
      ⲣⲟⲙⲡⲉ ⲇⲉ ⲥⲛ̅ⲧⲉ. ⲛ̅ϩⲟⲟⲩ ϣⲱⲡⲉ. ⲁⲩⲱ ⲛⲉⲩϩⲱⲱⲕⲉ ⲡⲉ ⲛ̅ⲛⲉⲥⲟⲟⲩ ⲛ̅ⲁⲃⲏⲥⲁⲗⲱⲙ. ϩⲛ̅
      ⲃⲏⲗⲁⲥⲱⲣ. ⲧⲉⲧϩⲏⲛ ⲉϩⲟⲩⲛ ⲉⲉⲫⲣⲁⲓⲙ. ⲁⲩⲱ ⲁⲃⲉⲥⲁⲗⲱⲙ. ⲁϥⲧⲱϩⲙ̅ ⲛ̅ⲛⲉϣⲏⲣⲉ ⲧⲏⲣⲟⲩ
      ⲙ̅ⲡⲣ̅ⲣⲟ.</td>
      <td class="language English"><span style="color:#b00e23">(23)</span> And
      it came to pass at the end of two whole years, that they were shearing
      sheep for Abessalom in Belasor near Ephraim: and Abessalom invited all
      the king’s sons.</td>
      <td class="language Greek"><span style="color:#b00e23">(23)</span> Καὶ
      ἐγένετο εἰς διετηρίδα ἡµερῶν καὶ ἦσαν κείροντες τῷ Αβεσσαλωµ ἐν Βελασωρ
      τῇ ἐχόµενα Εφραιµ, καὶ ἐκάλεσεν Αβεσσαλωµ πάντας τοὺς υἱοὺς τοῦ
      βασιλέως.</td>
    </tr>

    <tr id="v24" class="verse">
      <td class="language Sahidic"><span style="color:#b00e23">(ⲕ︦ⲇ︦)</span>
      ⲁⲃⲏⲥⲁⲗⲱⲙ ⲇⲉ. ⲁϥⲉⲓ ⲉⲣⲁⲧϥ̅ ⲙ̅ⲡⲣ̅ⲣⲟ ⲉϥϫⲱ ⲙ̅ⲙⲟⲥ ⲛⲁϥ. ϫⲉ ⲉⲓⲥ ϩⲏⲏⲧⲉ ⲥⲉϩⲱⲱⲕⲉ
      ⲛ̅ⲛ̅ⲉⲥⲟⲟⲩ ⲙ̅ⲡⲉⲕϩⲙ̅ϩⲁⲗ. ⲙⲁⲣⲉ ⲡⲣ̅ⲣⲟ ϭⲉ ⲧⲱⲟⲩⲛ ⲛϥ̅ⲉⲓ ⲉⲡϩⲟⲟⲡ ⲙⲛ̅ ⲛⲉϥϣⲏⲣⲉ
      ⲙ̅ⲡⲉⲕϩⲙ̅ϩⲁⲗ.</td>
      <td class="language English"><span style="color:#b00e23">(24)</span> And
      Abessalom came to the king, and said, Behold, thy servant has a
      sheep-shearing; let now the king and his servants go with thy
      servant.</td>
      <td class="language Greek"><span style="color:#b00e23">(24)</span> καὶ
      ἦλθεν Αβεσσαλωµ πρὸς τὸν βασιλέα καὶ εἶπεν Ἰδοὺ δὴ κείρουσιν τῷ δούλῳ
      σου, πορευθήτω δὴ ὁ βασιλεὺς καὶ οἱ παῖδες αὐτοῦ µετὰ τοῦ δούλου
      σου.</td>
    </tr>

    <tr id="v25" class="verse">
      <td class="language Sahidic"><span style="color:#b00e23">(ⲕ︦ⲉ︦)</span>
      ⲡⲣ̅ⲣⲟ ⲇⲉ ⲡⲉϫⲁϥ. ⲛ̅ⲁⲃⲏⲥⲁⲗⲱⲙ ϫⲉ ⲙ̅ⲡⲱⲣ ⲡⲁϣⲏⲣⲉ. ⲙ̅ⲡⲉⲣⲧⲣⲉⲛⲧⲱⲟⲩⲛ ⲧⲏⲣⲛ̅ ⲛ̅ⲧⲉⲛⲉⲓ
      ⲛⲙ̅ⲙⲁⲕ ⲛ̅ⲧⲉⲛⲟⲩⲉϩ ⲃⲁⲣⲟⲥ ⲉⲣⲟⲕ. ⲁⲃⲉⲥⲁⲗⲱⲙ ⲇⲉ ⲁϥⲁⲛⲁⲅⲕⲁⲍⲉ ⲙ̅ⲙⲟϥ ⲙ̅ⲡⲉ ⲡⲣ̅ⲣⲟ.
      ⲟⲩⲱϣ ⲉⲃⲱⲕ. ⲁⲗⲗⲁ ⲁϥⲥⲙⲟⲩ ⲉⲣⲟϥ.</td>
      <td class="language English"><span style="color:#b00e23">(25)</span> And
      the king said to Abessalom, Nay, my son, let us not all go, and let us
      not be burdensome to thee. And he pressed him; but he would not go, but
      blessed him.</td>
      <td class="language Greek"><span style="color:#b00e23">(25)</span> καὶ
      εἶπεν ὁ βασιλεὺς πρὸς Αβεσσαλωµ Μὴ δή, υἱέ µου, µὴ πορευθῶµεν πάντες
      ἡµεῖς, καὶ οὐ µὴ καταβαρυνθῶµεν ἐπὶ σέ. καὶ ἐβιάσατο αὐτόν, καὶ οὐκ
      ἠθέλησεν τοῦ πορευθῆναι καὶ εὐλόγησεν αὐτόν.</td>
    </tr>

    <tr id="v26" class="verse">
      <td class="language Sahidic"><span style="color:#b00e23">(ⲕ︦ⲋ︦)</span>
      ⲡⲉϫⲉ ⲁⲃⲏⲥⲁⲗⲱⲙ ⲛⲁϥ. ϫⲉ ⲉϣϫⲉ ⲛⲅ̅ⲛⲁⲟⲡⲧ̅ ⲁⲛ ⲉⲉⲓ. ⲙⲁⲣⲉ ⲁⲙⲛⲱⲛ ⲡⲁⲥⲟⲛ ⲉⲓ ⲛⲙ̅ⲙⲁⲓ.
      ⲡⲉϫⲉ ⲡⲣ̅ⲣⲟ ⲛⲁϥ. ϫⲉ ⲉⲧⲃⲉ ⲟⲩ. ⲉⲣⲉ ⲁⲙⲛⲱⲛ ⲉⲓ ⲛⲙ̅ⲙⲁⲕ.</td>
      <td class="language English"><span style="color:#b00e23">(26)</span> And
      Abessalom said to him, And if not, let I pray thee, my brother Amnon go
      with us. And the king said to him, Why should he go with thee?</td>
      <td class="language Greek"><span style="color:#b00e23">(26)</span> καὶ
      εἶπεν Αβεσσαλωµ Καὶ εἰ µή, πορευθήτω δὴ µεθ’ ἡµῶν Αµνων ὁ ἀδελφός µου.
      καὶ εἶπεν αὐτῷ ὁ βασιλεύς Ἵνα τί πορευθῇ µετὰ σοῦ;</td>
    </tr>

    <tr id="v27" class="verse">
      <td class="language Sahidic"><span style="color:#b00e23">(ⲕ︦ⲍ︦)</span>
      ⲁⲃⲏⲥⲁⲗⲱⲙ ⲇⲉ ⲁϥⲁⲛⲁⲅⲕⲁⲍⲉ ⲙ̅ⲙⲟϥ. ⲁϥϫⲟⲟⲩ ⲛⲙ̅ⲙⲁϥ ⲛ̅ⲁⲙⲛⲱⲛ. ⲁⲩⲱ ⲛ̅ϣⲏⲣⲉ ⲧⲏⲣⲟⲩ
      ⲙ̅ⲡⲣ̅ⲣⲟ. ⲁⲃⲏⲥⲁⲗⲱⲙ ⲇⲉ ⲁϥⲓⲣⲉ ⲛ̅ⲟⲩϩⲟⲟⲡ ⲛ̅ⲣ̅ⲣⲟ.</td>
      <td class="language English"><span style="color:#b00e23">(27)</span> And
      Abessalom pressed him, and he sent with him Amnon and all the king’s
      sons; and Abessalom made a banquet like the banquet of the king.</td>
      <td class="language Greek"><span style="color:#b00e23">(27)</span> καὶ
      ἐβιάσατο αὐτὸν Αβεσσαλωµ, καὶ ἀπέστειλεν µετ’ αὐτοῦ τὸν Αµνων καὶ πάντας
      τοὺς υἱοὺς τοῦ βασιλέως. καὶ ἐποίησεν Αβεσσαλωµ πότον κατὰ τὸν πότον τοῦ
      βασιλέως.</td>
    </tr>

    <tr id="v28" class="verse">
      <td class="language Sahidic"><span style="color:#b00e23">(ⲕ︦ⲏ︦)</span>
      ⲁⲩⲱ ⲁⲃⲏⲥⲁⲗⲱⲙ. ⲁϥϩⲱⲛ ⲉⲧⲟⲟⲧⲟⲩ. ⲛ̅ⲛⲉϥϩⲙ̅ϩⲁⲗ ⲉϥϫⲱ ⲙ̅ⲙⲟⲥ ⲛⲁⲩ. ϫⲉ ϯϩⲧⲏⲧⲛ̅.
      ⲉⲣϣⲁⲛ ⲡϩⲏⲧ ⲛ̅ⲁⲙⲛⲱⲛ ⲟⲩⲣⲟⲧ ⲉⲣⲟϥ ϩⲁ ⲡⲏⲣⲡ̅. ⲁⲩⲱ ⲛ̅ⲧⲁϫⲟⲟⲥ ⲛⲏⲧⲛ̅ ϫⲉ ⲡⲁⲧⲁⲥⲥⲉ
      ⲙ̅ⲙⲟϥ. ⲛ̅ⲧⲉⲧⲛ̅ⲙⲟⲟⲩⲧϥ̅. ⲙ̅ⲡⲣ̅ⲣ̅ϩⲟⲧⲉ ⲛ̅ϩⲏⲧϥ̅. ⲉⲃⲟⲗ ϫⲉ ⲁⲛⲟⲕ ⲡⲉⲧϩⲱⲛ
      ⲛ̅ⲧⲉⲧⲧⲏⲧⲛ̅. ⲧⲱⲕ ⲙ̅ⲙⲱⲧⲛ̅ ⲛ̅ⲧⲉⲧⲛ̅ϣⲱⲡⲉ ⲛ̅ϩⲉⲛⲣⲱⲙⲉ ⲛ̅ϫⲱⲱⲣⲉ.</td>
      <td class="language English"><span style="color:#b00e23">(28)</span> And
      Abessalom charged his servants, saying, Mark when the heart of Amnon
      shall be merry with wine, and I shall say to you, Smite Amnon, and slay
      him: fear not; for is it not I that command you? Be courageous, and be
      valiant.</td>
      <td class="language Greek"><span style="color:#b00e23">(28)</span> καὶ
      ἐνετείλατο Αβεσσαλωµ τοῖς παιδαρίοις αὐτοῦ λέγων Ἴδετε ὡς ἂν ἀγαθυνθῇ ἡ
      καρδία Αµνων ἐν τῷ οἴνῳ καὶ εἴπω πρὸς ὑµᾶς Πατάξατε τὸν Αµνων, καὶ
      θανατώσατε αὐτόν· µὴ φοβηθῆτε, ὅτι οὐχὶ ἐγώ εἰµι ἐντέλλοµαι ὑµῖν;
      ἀνδρίζεσθε καὶ γίνεσθε εἰς υἱοὺς δυνάµεως.</td>
    </tr>

    <tr id="v29" class="verse">
      <td class="language Sahidic"><span style="color:#b00e23">(ⲕ︦ⲑ︦)</span>
      ⲁⲩⲱ ⲛ̅ϩⲙ̅ϩⲁⲗ ⲛ̅ⲁⲃⲏⲥⲁⲗⲱⲙ. ⲁⲩⲉⲓⲣⲉ ⲛ̅ⲁⲙⲛⲱⲛ. ⲕⲁⲧⲁ ⲑⲉ ⲛ̅ⲧⲁ ⲁⲃⲏⲥⲁⲗⲱⲙ ϩⲱⲛ
      ⲉⲧⲟⲟⲧⲟⲩ. ⲁⲩⲧⲱⲟⲩⲛ ⲇⲉ ⲧⲏⲣⲟⲩ ⲛ̅ϭⲓ ⲛ̅ϣⲏⲣⲉ ⲙ̅ⲡⲣ̅ⲣⲟ. ⲁ ⲡⲟⲩⲁ ⲡⲟⲩⲁ ⲁⲗⲉ ⲉⲡⲉϥⲙⲁⲥ
      ⲡⲟⲣⲕ̅. ⲁⲩϫⲱⲣⲙ̅ ⲁⲩⲡⲱⲧ.</td>
      <td class="language English"><span style="color:#b00e23">(29)</span> And
      the servants of Abessalom did to Amnon as Abessalom commanded them: and
      all the sons of the king rose up, and they mounted every man his mule,
      and fled.</td>
      <td class="language Greek"><span style="color:#b00e23">(29)</span> καὶ
      ἐποίησαν τὰ παιδάρια Αβεσσαλωµ τῷ Αµνων καθὰ ἐνετείλατο αὐτοῖς Αβεσσαλωµ.
      καὶ ἀνέστησαν πάντες οἱ υἱοὶ τοῦ βασιλέως καὶ ἐπεκάθισαν ἀνὴρ ἐπὶ τὴν
      ἡµίονον αὐτοῦ καὶ ἔφυγαν.</td>
    </tr>

    <tr id="v30" class="verse">
      <td class="language Sahidic"><span style="color:#b00e23">(ⲗ︦)</span>
      ⲁⲥϣⲱⲡⲉ ⲇⲉ ⲉⲩⲡⲏⲧ ϩⲛ̅ ⲧⲉϩⲓⲏ ⲡⲥⲟⲉⲓⲧ ⲁϥⲧⲁϩⲉ ⲡⲣ̅ⲣⲟ ⲉⲩϫⲱ ⲙ̅ⲙⲟⲥ ⲛⲁϥ. ϫⲉ ⲁⲃⲏⲥⲁⲗⲱⲙ
      ⲁϥⲡⲁⲧⲁⲥⲥⲉ ⲛ̅ⲛⲉϣⲏⲣⲉ ⲧⲏⲣⲟⲩ ⲙ̅ⲡⲣ̅ⲣⲟ. ⲁⲩⲱ ⲙ̅ⲡⲉ ⲗⲁⲁⲩ ⲛ̅ϩⲏⲧⲟⲩ ⲟⲩϫⲁⲓ.</td>
      <td class="language English"><span style="color:#b00e23">(30)</span> And
      it came to pass, when they were in the way, that a report came to David,
      saying, Abessalom has slain all the king’s sons, and there is not one of
      them left.</td>
      <td class="language Greek"><span style="color:#b00e23">(30)</span> καὶ
      ἐγένετο αὐτῶν ὄντων ἐν τῇ ὁδῷ καὶ ἡ ἀκοὴ ἦλθεν πρὸς Δαυιδ λέγων Ἐπάταξεν
      Αβεσσαλωµ πάντας τοὺς υἱοὺς τοῦ βασιλέως, καὶ οὐ κατελείφθη ἐξ αὐτῶν οὐδὲ
      εἷς.</td>
    </tr>

    <tr id="v31" class="verse">
      <td class="language Sahidic"><span style="color:#b00e23">(ⲗ︦ⲁ︦)</span>
      ⲡⲣ̅ⲣⲟ ⲇⲉ ⲁϥⲧⲱⲟⲩⲛ ⲁϥϯⲧⲟⲟⲧϥ̅ ⲉⲛⲉϥϩⲟⲉⲓⲧⲉ ⲁϥⲡⲁϩⲟⲩ ⲁⲩⲱ ⲁϥⲛⲟϫϥ̅ ⲉϫⲙ̅ ⲡⲕⲁϩ
      ⲁϥⲉⲛⲕⲟⲧⲕ̅. ⲛⲉϥⲕⲉϩⲙ̅ϩⲁⲗ ⲇⲉ ⲧⲏⲣⲟⲩ ⲉⲧⲁϩⲉⲣⲁⲧⲟⲩ ⲙ̅ⲡⲉϥⲃⲟⲗ. ⲁⲩϯⲧⲟⲟⲧⲟⲩ ⲉⲛⲉⲩϩⲟⲉⲓⲧⲉ
      ⲁⲩⲡⲁϩⲟⲩ.</td>
      <td class="language English"><span style="color:#b00e23">(31)</span> Then
      the king arose, and rent his garments, and lay upon the ground: and all
      his servants that were standing round him rent their garments.</td>
      <td class="language Greek"><span style="color:#b00e23">(31)</span> καὶ
      ἀνέστη ὁ βασιλεὺς καὶ διέρρηξεν τὰ ἱµάτια αὐτοῦ καὶ ἐκοιµήθη ἐπὶ τὴν γῆν,
      καὶ πάντες οἱ παῖδες αὐτοῦ οἱ περιεστῶτες αὐτῷ διέρρηξαν τὰ ἱµάτια
      αὐτῶν.</td>
    </tr>

    <tr id="v32" class="verse">
      <td class="language Sahidic"><span style="color:#b00e23">(ⲗ︦ⲃ︦)</span>
      ⲁϥⲟⲩⲱϣⲃ̅ ⲇⲉ ⲛ̅ϭⲓ ⲓ̈ⲱⲛⲁⲇⲁⲃ ⲡϣⲏⲣⲉ ⲛ̅ⲥⲁⲙⲁⲁ. ⲡⲥⲟⲛ ⲛ̅ⲇ̅ⲁ̅ⲇ̅ ⲉϥϫⲱ ⲙ̅ⲙⲟⲥ
      ⲙ̅ⲡⲣ̅ⲣⲟ. ϫⲉ ⲙ̅ⲡⲉⲣⲧⲣⲉ ⲡⲁϫⲟⲉⲓⲥ ϫⲟⲟⲥ. ϫⲉ ⲛ̅ϩⲙ̅ϩⲁⲗ ⲧⲏⲣⲟⲩ. ⲉⲧⲉ ⲛ̅ϣⲏⲣⲉ ⲛⲉ
      ⲙ̅ⲡⲣ̅ⲣⲟ. ⲁ ⲁⲃⲏⲥⲁⲗⲱⲙ ⲙⲟⲟⲩⲧⲟⲩ. ⲁⲗⲗⲁ ⲁⲙⲛⲱⲛ ⲙⲁⲩⲁⲁϥ ⲡⲉ ⲛ̅ⲧⲁϥⲙⲟⲩ ⲉⲃⲟⲗ ϫⲉ. ⲛⲉϥϩⲓ
      ⲧⲧⲁⲡⲣⲟ ⲛ̅ⲁⲃⲉⲥⲁⲗⲱⲙ. ⲛ̅ϫⲓⲛ ⲡⲉϩⲟⲟⲩ ⲛ̅ⲧⲁϥⲑⲃ̅ⲃⲓⲟ ⲛ̅ⲑⲁⲙⲁⲣ ⲧⲉϥⲥⲱⲛⲉ. ⲉⲉⲣ ⲡⲉⲓ̈ϩⲱⲃ
      ⲛⲁϥ.</td>
      <td class="language English"><span style="color:#b00e23">(32)</span> And
      Jonadab the son of Samaa brother of David, answered and said, Let not my
      Lord the king say that he has slain all the young men the sons of the
      king, for Amnon only of them all is dead; for he was appointed to death
      by the mouth of Abessalom from the day that he humbled his sister
      Themar.</td>
      <td class="language Greek"><span style="color:#b00e23">(32)</span> καὶ
      ἀπεκρίθη Ιωναδαβ υἱὸς Σαµαα ἀδελφοῦ Δαυιδ καὶ εἶπεν Μὴ εἰπάτω ὁ κύριός
      µου ὁ βασιλεὺς ὅτι πάντα τὰ παιδάρια τοὺς υἱοὺς τοῦ βασιλέως ἐθανάτωσεν,
      ὅτι Αµνων µονώτατος ἀπέθανεν· ὅτι ἐπὶ στόµατος Αβεσσαλωµ ἦν κείµενος ἀπὸ
      τῆς ἡµέρας, ἧς ἐταπείνωσεν Θηµαρ τὴν ἀδελφὴν αὐτοῦ·</td>
    </tr>

    <tr id="v33" class="verse">
      <td class="language Sahidic"><span style="color:#b00e23">(ⲗ︦ⲅ︦)</span>
      ⲧⲉⲛⲟⲩ ϭⲉ ⲙ̅ⲡⲉⲣⲧⲣⲉ ⲡⲁϫⲟⲉⲓⲥ ⲡⲣ̅ⲣⲟ ⲕⲁ ⲡⲉⲓ̈ϩⲱⲃ ϩⲙ̅ ⲡⲉϥϩⲏⲧ ⲉϥϫⲱ ⲙ̅ⲙⲟⲥ ϫⲉ
      ⲛ̅ϣⲏⲣⲉ ⲙ̅ⲡⲣ̅ⲣⲟ ⲁⲩⲙⲟⲩ. ⲁⲗⲗⲁ ⲁⲙⲛⲱⲛ ⲙⲁⲩⲁⲁϥ ⲡⲉ ⲛ̅ⲧⲁϥⲙⲟⲩ.</td>
      <td class="language English"><span style="color:#b00e23">(33)</span> And
      now let not my lord the king take the matter to heart, saying, All the
      king’s sons are dead: for Amnon only of them is dead.</td>
      <td class="language Greek"><span style="color:#b00e23">(33)</span> καὶ
      νῦν µὴ θέσθω ὁ κύριός µου ὁ βασιλεὺς ἐπὶ τὴν καρδίαν αὐτοῦ ῥῆµα λέγων
      Πάντες οἱ υἱοὶ τοῦ βασιλέως ἀπέθαναν, ὅτι ἀλλ’ ἢ Αµνων µονώτατος
      ἀπέθανεν.</td>
    </tr>

    <tr id="v34" class="verse">
      <td class="language Sahidic"><span style="color:#b00e23">(ⲗ︦ⲇ︦)</span>
      ⲁⲩⲱ ⲁϥⲡⲱⲧ ⲛ̅ϭⲓ ⲁⲃⲏⲥⲁⲗⲱⲙ. ⲡϩⲙ̅ϩⲁⲗ ⲇⲉ. ⲉⲧⲉ ⲡⲣⲉϥⲉⲛⲟⲩⲱ ⲡⲉ ⲙ̅ⲡⲣ̅ⲣⲟ ⲁϥϥⲓⲁⲧϥ̅
      ⲉϩⲣⲏⲓ ⲁϥⲛⲁⲩ. ⲁⲩⲱ ⲉⲓⲥ ⲟⲩⲛⲟϭ ⲙ̅ⲙⲏⲏϣⲉ ⲛⲉϥⲙⲟⲟϣⲉ ϩⲛ̅ ⲧⲉϩⲓⲏ. ⲉⲣⲁⲧϥ̅ ⲛ̅ⲥⲁ ⲥⲡⲓⲣ
      ⲙ̅ⲡⲧⲟⲟⲩ. ⲙ̅ⲡⲙⲁ ⲛ̅ⲉⲓ ⲉϩⲣⲏⲓ. ⲡⲉⲥⲕⲟⲡⲟⲥ ⲇⲉ ⲁϥⲧⲁⲙⲉ. ⲡⲣ̅ⲣⲟ ⲉϥϫⲱ ⲙ̅ⲙⲟⲥ ⲛⲁϥ. ϫⲉ
      ⲉⲓⲥ ⲛ̅ⲣⲱⲙⲉ ⲁⲓⲛⲁⲩ ⲉⲣⲟⲟⲩ. ⲛ̅ⲧⲉϩⲓⲏ ⲛ̅ⲟⲣⲱⲛⲏ ⲛ̅ⲥⲁ ⲥⲡⲓⲣ ⲙ̅ⲡⲧⲟⲟⲩ.</td>
      <td class="language English"><span style="color:#b00e23">(34)</span> And
      Abessalom escaped: and the young man the watchman, lifted up his eyes,
      and looked; and, behold, much people went in the way behind him from the
      side of the mountain in the descent: and the watchman came and told the
      king, and said, I have seen men by the way of Oronen, by the side of the
      mountain.</td>
      <td class="language Greek"><span style="color:#b00e23">(34)</span> καὶ
      ἀπέδρα Αβεσσαλωµ. καὶ ἦρεν τὸ παιδάριον ὁ σκοπὸς τοὺς ὀφθαλµοὺς αὐτοῦ καὶ
      εἶδεν καὶ ἰδοὺ λαὸς πολὺς πορευόµενος ἐν τῇ ὁδῷ ὄπισθεν αὐτοῦ ἐκ πλευρᾶς
      τοῦ ὄρους ἐν τῇ καταβάσει· καὶ παρεγένετο ὁ σκοπὸς καὶ ἀπήγγειλεν τῷ
      βασιλεῖ καὶ εἶπεν Ἄνδρας ἑώρακα ἐκ τῆς ὁδοῦ τῆς Ωρωνην ἐκ µέρους τοῦ
      ὄρους.</td>
    </tr>

    <tr id="v35" class="verse">
      <td class="language Sahidic"><span style="color:#b00e23">(ⲗ︦ⲉ︦)</span>
      ⲡⲉϫⲉ ⲓ̈ⲱⲛⲁⲇⲁⲃ ⲙ̅ⲡⲣ̅ⲣⲟ. ϫⲉ ⲉⲓⲥ ⲛ̅ϣⲏⲣⲉ ⲙ̅ⲡⲣ̅ⲣⲟ ⲁⲩⲉⲓ ⲕⲁⲧⲁ ⲡϣⲁϫⲉ ⲙ̅ⲡⲉⲕϩⲙ̅ϩⲁⲗ.
      ⲧⲁⲓ ⲧⲉ ⲑⲉ ⲛ̅ⲧⲁⲥϣⲱⲡⲉ.</td>
      <td class="language English"><span style="color:#b00e23">(35)</span> And
      Jonadab said to the king, Behold, the king’s sons are present: according
      to the word of thy servant, so has it happened.</td>
      <td class="language Greek"><span style="color:#b00e23">(35)</span> καὶ
      εἶπεν Ιωναδαβ πρὸς τὸν βασιλέα Ἰδοὺ οἱ υἱοὶ τοῦ βασιλέως πάρεισιν· κατὰ
      τὸν λόγον τοῦ δούλου σου, οὕτως ἐγένετο.</td>
    </tr>

    <tr id="v36" class="verse">
      <td class="language Sahidic"><span style="color:#b00e23">(ⲗ︦ⲋ︦)</span>
      ⲛ̅ⲧⲉⲣⲉϥⲟⲩⲱ ⲇⲉ ⲉϥϣⲁϫⲉ. ⲉⲓⲥ ⲛ̅ϣⲏⲣⲉ ⲙ̅ⲡⲣ̅ⲣⲟ ⲁⲩⲉⲓ. ⲁⲩⲱ ⲁⲩϥⲓ ϩⲣⲁⲩ ⲉⲃⲟⲗ ⲁⲩⲣⲓⲙⲉ.
      ⲡⲣ̅ⲣⲟ ⲇⲉ ϩⲱⲱϥ ⲁϥⲣⲓⲙⲉ ⲙⲛ̅ ⲛⲉϥϩⲙ̅ϩⲁⲗ. ϩⲛ̅ ⲟⲩⲛⲟϭ ⲛ̅ⲣⲓⲙⲉ ⲉⲙⲁⲧⲉ.</td>
      <td class="language English"><span style="color:#b00e23">(36)</span> And
      it came to pass when he had finished speaking, that, behold, the king’s
      sons came, and lifted up their voices and wept: and the king also and all
      his servants wept with a very great weeping.</td>
      <td class="language Greek"><span style="color:#b00e23">(36)</span> καὶ
      ἐγένετο ἡνίκα συνετέλεσεν λαλῶν, καὶ ἰδοὺ οἱ υἱοὶ τοῦ βασιλέως ἦλθαν καὶ
      ἐπῆραν τὴν φωνὴν αὐτῶν καὶ ἔκλαυσαν, καί γε ὁ βασιλεὺς καὶ πάντες οἱ
      παῖδες αὐτοῦ ἔκλαυσαν κλαυθµὸν µέγαν σφόδρα.</td>
    </tr>

    <tr id="v37" class="verse">
      <td class="language Sahidic"><span style="color:#b00e23">(ⲗ︦ⲍ︦)</span>
      ⲁⲃⲏⲥⲁⲗⲱⲙ ⲇⲉ ⲁϥⲡⲱⲧ. ⲁϥⲃⲱⲕ ⲉⲣⲁⲧϥ̅. ⲛ̅ⲑⲟⲗⲙⲉⲗⲏⲙ. ⲡϣⲏⲣⲉ ⲛ̅ⲉⲙⲓⲟⲩⲇ. ⲡⲣ̅ⲣⲟ
      ⲛ̅ⲕⲉⲇⲥⲟⲩⲣ ⲉϩⲣⲏⲓ ⲉⲡⲕⲁϩ ⲙ̅ⲙⲁⲭⲁⲗⲙⲁ. ⲁⲩⲱ ⲡⲣ̅ⲣⲟ ⲇ̅ⲁ̅ⲇ̅. ⲁϥⲣ̅ϩⲏⲃⲉ ⲙ̅ⲡⲉϥϣⲏⲣⲉ
      ⲛ̅ⲛⲉϩⲟⲟⲩ ⲧⲏⲣⲟⲩ.</td>
      <td class="language English"><span style="color:#b00e23">(37)</span> But
      Abessalom fled, and went to Tholmi son of Emiud the king of Gedsur to the
      land of Chamaachad: and king David mourned for his son continually.</td>
      <td class="language Greek"><span style="color:#b00e23">(37)</span> καὶ
      Αβεσσαλωµ ἔφυγεν καὶ ἐπορεύθη πρὸς Θολµαι υἱὸν Εµιουδ βασιλέα Γεδσουρ εἰς
      γῆν Μαχαδ. καὶ ἐπένθησεν ὁ βασιλεὺς Δαυιδ ἐπὶ τὸν υἱὸν αὐτοῦ πάσας τὰς
      ἡµέρας.</td>
    </tr>

    <tr id="v38" class="verse">
      <td class="language Sahidic"><span style="color:#b00e23">(ⲗ︦ⲏ︦)</span>
      ⲁⲃⲏⲥⲁⲗⲱⲙ ⲇⲉ ⲁϥⲡⲱⲧ. ⲁϥⲡⲱⲧ ⲉϩⲣⲏⲓ ⲉⲕⲉⲇⲥⲟⲩⲣ. ⲁⲩⲱ ⲛⲉϥⲉⲙⲙⲁⲩ ⲛ̅ϣⲟⲙⲧⲉ
      ⲛ̅ⲣⲟⲙⲡⲉ.</td>
      <td class="language English"><span style="color:#b00e23">(38)</span> So
      Abessalom fled, and departed to Gedsur, and was there three years.</td>
      <td class="language Greek"><span style="color:#b00e23">(38)</span> Καὶ
      Αβεσσαλωµ ἀπέδρα καὶ ἐπορεύθη εἰς Γεδσουρ καὶ ἦν ἐκεῖ ἔτη τρία.</td>
    </tr>

    <tr id="v39" class="verse">
      <td class="language Sahidic"><span style="color:#b00e23">(ⲗ︦ⲑ︦)</span>
      ⲡⲣⲟ ⲇⲉ ⲁϥϩⲣⲟⲕ ⲉⲧⲉⲙⲉⲓ ⲉⲃⲟⲗ. ⲉⲕⲱⲧⲉ ⲛ̅ⲥⲁ ⲁⲃⲏⲥⲁⲗⲱⲙ ⲉⲙⲟⲟⲩⲧϥ̅. ⲉⲃⲟⲗ ϫⲉ
      ⲁⲩⲥⲉⲗⲥⲱⲗϥ̅ ⲉϫⲉⲛ ⲁⲙⲛⲱⲛ ϫⲉ ⲁϥⲙⲟⲩ.</td>
      <td class="language English"><span style="color:#b00e23">(39)</span> And
      king David ceased to go out after Abessalom, for he was comforted
      concerning Amnon, touching his death.</td>
      <td class="language Greek"><span style="color:#b00e23">(39)</span> καὶ
      ἐκόπασεν τὸ πνεῦµα τοῦ βασιλέως τοῦ ἐξελθεῖν ὀπίσω Αβεσσαλωµ, ὅτι
      παρεκλήθη ἐπὶ Αµνων ὅτι ἀπέθανεν.</td>
    </tr>
  </table>
</body>
</html>
