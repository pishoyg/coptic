<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_52.html" rel="next">
  <link href="psalms_50.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="psalms51">Psalms 51</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲛ̅ⲁ̅. ⲉ̀ⲡϫⲱⲕ ⲉ̀ⲃⲟⲗ ⲉⲩⲕⲁϯ ⲛ̀ⲧⲉ
      ⲇⲁⲩⲓⲇ ϧⲉⲛ ⲡϫⲓⲛⲑⲣⲉϥⲓ̀ ⲛ̀ϫⲉ ⲇⲱⲏⲕ ⲡⲓϩⲩⲇⲟⲩⲙⲉⲟⲥ ⲉ̀ⲧⲁⲙⲉ ⲥⲁⲟⲩⲗ ⲟⲩⲟϩ ⲉ̀ϫⲟⲥ ⲛⲁϥ ϫⲉ
      ⲓⲥ ⲁ ⲇⲁⲩⲓⲇ ⲓ̀ ⲉⲡⲏⲓ ⲛ̀ⲁⲃⲓⲙⲉⲗⲉⲭ: ⲓⲥ ⲉϥⲭⲏⲡ ϩⲁⲣⲟⲛ.</span>
      </td>
      <td>ⲛⲁ. ⲉⲡϫⲱⲕ ⲉⲃⲟⲗ ⲛ̅ⲧⲙⲛ̅ⲧⲣⲙⲛ̅ϩⲏⲧ ⲛ̅ⲇⲁⲩⲉⲓⲇ ϩⲙ̅ ⲡⲧⲣⲉ ⲇⲱⲏⲕ ⲡⲓⲇⲟⲩⲁⲓⲟⲥ ⲉⲓ
      ⲛϥ̅ϫⲟⲟⲥ ⲛ̅ⲥⲁⲟⲩⲗ ϫⲉ ⲁ ⲇⲁⲩⲉⲓⲇ ⲉⲓ ⲉⲡⲏⲓ ⲛ̅ⲁⲭⲓⲙⲉⲗⲉⲭ.</td>
      <td>For the end, a Psalm of instruction by David, when Doec the Idumean
      came and told Saul, and said to him, David is gone to the house of
      Abimelech.</td>
      <td>Εἰς τὸ τέλος· συνέσεως τῷ Δαυιδ ἐν τῷ ἐλθεῖν Δωηκ τὸν Ιδουµαῖον καὶ
      ἀναγγεῖλαι τῷ Σαουλ καὶ εἰπεῖν αὐτῷ Ἦλθεν Δαυιδ εἰς τὸν οἶκον
      Αβιµελεχ.</td>
    </tr>

    <tr>
      <td><span style="color:#b00e23">(ⲁ̅)</span> ⲉⲑⲃⲉ ⲟⲩ ⲡⲓϫⲱⲣⲓ ϣⲟⲩϣⲟⲩ ⲙ̀ⲙⲟⲕ
      ϧⲉⲛ ϯⲕⲁⲕⲓⲁ:</td>
      <td><span style="color:#b00e23">(ⲁ︦)</span> ⲁϩⲣⲟϥ ϥϣⲟⲩϣⲟⲩ ⲙ̅ⲙⲟϥ ⲛ̅ϭⲓ
      ⲡⲇⲩⲛⲁⲧⲟⲥ ϩⲛ̅ ⲧⲕⲁⲕⲓⲁ.</td>
      <td><span style="color:#b00e23">(1)</span> Why dost thou, O mighty man,
      boast of iniquity in thy mischief?</td>
      <td><span style="color:#b00e23">(1)</span> Τί ἐγκαυχᾷ ἐν κακίᾳ, ὁ
      δυνατός, ἀνοµίαν ὅλην τὴν ἡµέραν;</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲛⲟⲩⲁⲛⲟⲙⲓⲁ ⲙ̀ⲡⲓⲉϩⲟⲟⲩ ⲧⲏⲣϥ: ⲡⲉⲕⲗⲁⲥ ⲁϥⲥⲟϭⲛⲓ
      ⲉ̀ϯⲁⲇⲓⲕⲓⲁ. <span style="color:#05537d">(2)</span> ⲙ̀ⲫⲣⲏϯ ⲛ̀ⲟⲩⲑⲟⲕ ⲉϥϣⲉⲃϣⲱⲃ
      ⲁⲕⲓⲣⲓ ⲛ̀ⲟⲩⲭⲣⲟϥ:</td>
      <td><span style="color:#b00e23">(ⲃ︦)</span> ⲙ̅ⲡⲉϩⲟⲟⲩ ⲧⲏⲣϥ̅ ⲁ ⲡⲉⲕⲗⲁⲥ
      ⲙⲉⲗⲉⲧⲁ ⲛ̅ⲟⲩϫⲓⲛ̅ϭⲟⲛⲥ̅. ⲛ̅ⲑⲉ ⲛ̅ⲟⲩⲧⲟⲕ ⲉϥⲧⲏⲙ ⲁⲕⲉⲓⲣⲉ ⲛ̅ⲟⲩⲕⲣⲟϥ.</td>
      <td>All the day <span style="color:#05537d">(2)</span> thy tongue has
      devised unrighteousness; like a sharpened razor thou hast wrought
      deceit.</td>
      <td><span style="color:#b00e23">(2)</span> ἀδικίαν ἐλογίσατο ἡ γλῶσσά
      σου· ὡσεὶ ξυρὸν ἠκονηµένον ἐποίησας δόλον.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲁⲕⲙⲉⲛⲣⲉ ⲟⲩⲕⲁⲕⲓⲁ ⲉ̀ϩⲟⲧⲉ ⲟⲩⲡⲉⲑⲛⲁⲛⲉϥ: ⲟⲩⲁⲇⲓⲕⲓⲁ
      ⲉ̀ϩⲟⲧⲉ ⲉ̀ⲥⲁϫⲓ ⲛ̀ⲟⲩⲙⲉⲑⲙⲏⲓ.</td>
      <td><span style="color:#b00e23">(ⲅ︦)</span> ⲁⲕⲙⲉⲣⲉ ⲡⲡⲉⲑⲟⲟⲩ ⲉϩⲟⲩⲉ
      ⲡⲡⲉⲧⲛⲁⲛⲟⲩϥ. ⲡϫⲓⲛ̅ϭⲟⲛⲥ̅ ⲉϩⲟⲩⲉ ⲛ̅ϣⲁϫⲉ ⲛ̅ⲧⲇⲓⲕⲁⲓⲟⲥⲩⲛⲏ</td>
      <td><span style="color:#b00e23">(3)</span> Thou hast loved wickedness
      more than goodness; unrighteousness better than to speak righteousness.
      Pause.</td>
      <td><span style="color:#b00e23">(3)</span> ἠγάπησας κακίαν ὑπὲρ
      ἀγαθωσύνην, ἀδικίαν ὑπὲρ τὸ λαλῆσαι δικαιοσύνην. διάψαλµα.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ⲁⲕⲙⲉⲛⲣⲉ ⲥⲁϫⲓ ⲛⲓⲃⲉⲛ ⲛ̀ⲧⲉ ⲡⲱⲙⲥ ⲛⲉⲙ ⲟⲩⲗⲁⲥ
      ⲛ̀ⲭⲣⲟϥ:</td>
      <td><span style="color:#b00e23">(ⲇ︦)</span> ⲁⲕⲙⲉⲣⲉ ⲛ̅ϣⲁϫⲉ ⲧⲏⲣⲟⲩ ⲙ̅ⲡⲱⲙⲥ̅
      ⲟⲩⲗⲁⲥ ⲛ̅ⲕⲣⲟϥ.</td>
      <td><span style="color:#b00e23">(4)</span> Thou has loved all words of
      destruction, and a deceitful tongue.</td>
      <td><span style="color:#b00e23">(4)</span> ἠγάπησας πάντα τὰ ῥήµατα
      καταποντισµοῦ, γλῶσσαν δολίαν.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲉⲑⲃⲉ ⲫⲁⲓ ϥⲛⲁⲣⲁϧⲧⲕ ⲛ̀ϫⲉ ⲫϯ ϣⲁ ϧⲁⲉ̀.
      <span style="color:#05537d">(4)</span> ⲉϥⲉ̀ϥⲟϫⲕ ⲟⲩⲟϩ ⲉϥⲉ̀ⲟⲩⲟⲑⲃⲉⲕ ⲉ̀ⲃⲟⲗ
      ϧⲉⲛ ⲡⲉⲕⲙⲁⲛ̀ϣⲱⲡⲓ: ⲛⲉⲙ ⲧⲉⲕⲛⲟⲩⲛⲓ ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲧⲉ ⲛⲏ ⲉⲧⲟⲛϧ.</td>
      <td><span style="color:#b00e23">(ⲉ︦)</span> ⲉⲧⲃⲉ ⲡⲁⲓ ⲁ ⲡⲛⲟⲩⲧⲉ ϣⲣ̅ϣⲱⲣⲕ̅
      ϣⲁⲃⲟⲗ. ⲉϥⲉϥⲟϭⲕ̅ ⲁⲩⲱ ⲛϥ̅ⲡⲟⲟⲛⲉⲕ ⲉⲃⲟⲗ ϩⲙ̅ ⲡⲉⲕⲙⲁⲛ̅ϣⲱⲡⲉ. ⲁⲩⲱ ⲧⲉⲕⲛⲟⲩⲛⲉ ⲉⲃⲟⲗ ϩⲙ̅
      ⲡⲕⲁϩ ⲛ̅ⲛⲉⲧⲟⲛϩ̅. ⲇⲓⲁⲯⲁⲗⲙⲁ.</td>
      <td><span style="color:#b00e23">(5)</span> Therefore may God destroy thee
      for ever, may he pluck thee up and utterly remove thee from thy dwelling,
      and thy root from the land of the living. Pause.</td>
      <td><span style="color:#b00e23">(5)</span> διὰ τοῦτο ὁ θεὸς καθελεῖ σε
      εἰς τέλος· ἐκτίλαι σε καὶ µεταναστεύσαι σε ἀπὸ σκηνώµατος καὶ τὸ ῥίζωµά
      σου ἐκ γῆς ζώντων. διάψαλµα.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(5)</span> ⲉⲩⲉ̀ⲛⲁⲩ ⲛ̀ϫⲉ ⲛⲓⲑⲙⲏⲓ ⲟⲩⲟϩ ⲉⲩⲉ̀ⲉⲣϩⲟϯ: ⲉⲩⲉ̀ⲥⲱⲃⲓ
      ⲉ̀ϩⲣⲏⲓ ⲉ̀ϫⲱϥ ⲟⲩⲟϩ ⲉⲩⲉ̀ϫⲟⲥ.</td>
      <td><span style="color:#b00e23">(ⲋ︦)</span> ⲥⲉⲛⲁⲛⲁⲩ ⲛ̅ϭⲓ ⲛ̅ⲇⲓⲕⲁⲓⲟⲥ
      ⲛ̅ⲥⲉⲣ̅ϩⲟⲧⲉ. ⲛ̅ⲥⲉⲥⲱⲃⲉ ⲉϩⲣⲁⲓ ⲉϫⲱϥ ⲛ̅ⲥⲉϫⲟⲟⲥ</td>
      <td><span style="color:#b00e23">(6)</span> And the righteous shall see,
      and fear, and shall laugh at him, and say,</td>
      <td><span style="color:#b00e23">(6)</span> καὶ ὄψονται δίκαιοι καὶ
      φοβηθήσονται καὶ ἐπ’ αὐτὸν γελάσονται καὶ ἐροῦσιν</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(6)</span> ϫⲉ ϩⲏⲡⲡⲉ ⲓⲥ ⲟⲩⲣⲱⲙⲓ ⲙ̀ⲡⲉϥⲭⲁ ⲫϯ ⲙ̀ⲃⲟⲏⲑⲟⲥ ⲛⲁϥ:
      ⲁⲗⲗⲁ ⲁϥⲉⲣϩⲉⲗⲡⲓⲥ ⲉ̀ϫⲉⲛ ⲡⲁϣⲁⲓ ⲛ̀ⲧⲉ ⲧⲉϥⲙⲉⲧⲣⲁⲙⲁⲟ ⲟⲩⲟϩ ⲁϥϫⲉⲙϫⲟⲙ ⲉ̀ϫⲉⲛ
      ⲛⲉϥⲙⲉⲧⲉⲫⲗⲏⲟⲩ.</td>
      <td><span style="color:#b00e23">(ⲍ︦)</span> ϫⲉ ⲉⲓⲥ ⲟⲩⲣⲱⲙⲉ ⲉⲙⲡϥ̅ⲕⲁ ⲡⲛⲟⲩⲧⲉ
      ⲛⲁϥ ⲛ̅ⲃⲟⲏⲑⲟⲥ. ⲁⲗⲗⲁ ⲁϥϩⲉⲗⲡⲓⲍⲉ ⲉϫⲙ̅ ⲡⲁϣⲁⲓ ⲛ̅ⲧⲉϥⲙⲛ̅ⲧⲣⲙ̅ⲙⲁⲟ. ⲁⲩⲱ ⲁϥϭⲙ̅ϭⲟⲙ
      ⲉϩⲣⲁⲓ ⲉϫⲙ̅ ⲡⲉϥⲡⲉⲧϣⲟⲩⲉⲓⲧ.</td>
      <td><span style="color:#b00e23">(7)</span> Behold the man who made not
      God his help; but trusted in the abundance of his wealth, and
      strengthened himself in his vanity.</td>
      <td><span style="color:#b00e23">(7)</span> Ἰδοὺ ἄνθρωπος, ὃς οὐκ ἔθετο
      τὸν θεὸν βοηθὸν αὐτοῦ, ἀλλ’ ἐπήλπισεν ἐπὶ τὸ πλῆθος τοῦ πλούτου αὐτοῦ καὶ
      ἐδυναµώθη ἐπὶ τῇ µαταιότητι αὐτοῦ.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(7)</span> ⲁ̀ⲛⲟⲕ ⲇⲉ ⲁⲓⲟⲓ ⲙ̀ⲫⲣⲏϯ ⲛ̀ⲟⲩⲃⲱ ⲛ̀ϫⲱⲓⲧ ⲉⲥⲟⲡⲧ
      ⲛ̀ⲟⲩⲟⲩⲧⲁϩ ϧⲉⲛ ⲡⲏⲓ ⲙ̀ⲫϯ: ⲁⲓⲉⲣϩⲉⲗⲡⲓⲥ ⲉ̀ⲡⲓⲛⲁⲓ ⲛ̀ⲧⲉ ⲫϯ ϣⲁ ⲉⲛⲉϩ ⲛⲉⲙ ϣⲁ ⲉⲛⲉϩ
      ⲛ̀ⲧⲉ ⲡⲓⲉⲛⲉϩ.</td>
      <td><span style="color:#b00e23">(ⲏ︦)</span> ⲁⲛⲟⲕ ⲇⲉ ⲉⲓⲟ ⲛ̅ⲑⲉ ⲛ̅ⲟⲩⲃⲱ
      ⲛ̅ⲡϫⲟⲉⲓⲧ ϩⲁ ⲡⲉⲥⲟⲩⲧⲁϩ ϩⲙ̅ ⲡⲏⲓ ⲙ̅ⲡⲛⲟⲩⲧⲉ. ⲁⲓϩⲉⲗⲡⲓⲍⲉ ⲉⲡⲛⲁ ⲙ̅ⲡⲛⲟⲩⲧⲉ ϣⲁ ⲉⲛⲉϩ
      ⲁⲩⲱ ϣⲁ ⲉⲛⲉϩ ⲛ̅ⲉⲛⲉϩ.</td>
      <td><span style="color:#b00e23">(8)</span> But I am as a fruitful olive
      in the house of God: I have trusted in the mercy of God for ever, even
      for evermore.</td>
      <td><span style="color:#b00e23">(8)</span> ἐγὼ δὲ ὡσεὶ ἐλαία κατάκαρπος
      ἐν τῷ οἴκῳ τοῦ θεοῦ· ἤλπισα ἐπὶ τὸ ἔλεος τοῦ θεοῦ εἰς τὸν αἰῶνα καὶ εἰς
      τὸν αἰῶνα τοῦ αἰῶνος.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(8)</span> ϯⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅ ϣⲁ ⲉⲛⲉϩ ϫⲉ ⲁⲕⲓⲣⲓ ⲛⲏⲓ:
      ⲟⲩⲟϩ ϯⲛⲁⲁⲙⲟⲛⲓ ⲛ̀ⲧⲟⲧ ⲙ̀ⲡⲉⲕⲣⲁⲛ ϫⲉ ϥϩⲟⲗϫ ⲙ̀ⲡⲉⲙ̀ⲑⲟ ⲛ̀ⲛⲏ ⲉⲑⲟⲩⲁⲃ ⲛ̀ⲧⲁⲕ.</td>
      <td><span style="color:#b00e23">(ⲑ︦)</span> ϯⲛⲁⲟⲩⲱⲛϩ̅ ⲛⲁⲕ ⲉⲃⲟⲗ ϣⲁ ⲉⲛⲉϩ ϫⲉ
      ⲁⲕⲉⲓⲣⲉ ⲛⲁⲓ. ⲁⲩⲱ ϯⲛⲁϩⲩⲡⲟⲙⲉⲓⲛⲉ ⲉⲡⲉⲕⲛⲁ ϫⲉ ⲟⲩⲭⲣⲏⲥⲧⲟⲥ ⲡⲉ ⲙ̅ⲡⲉⲙ̅ⲧⲟ ⲉⲃⲟⲗ
      ⲛ̅ⲛⲉⲕⲡⲉⲧⲟⲩⲁⲁⲃ:</td>
      <td><span style="color:#b00e23">(9)</span> I will give thanks to thee for
      ever, for thou hast done it: and I will wait on thy name; for it is good
      before the saints.</td>
      <td><span style="color:#b00e23">(9)</span> ἐξοµολογήσοµαί σοι εἰς τὸν
      αἰῶνα, ὅτι ἐποίησας, καὶ ὑποµενῶ τὸ ὄνοµά σου, ὅτι χρηστὸν ἐναντίον τῶν
      ὁσίων σου.</td>
    </tr>
  </table>
</body>
</html>
