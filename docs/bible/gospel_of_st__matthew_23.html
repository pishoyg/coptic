<!DOCTYPE html>
<html>
<head>
  <title>Gospel of St. Matthew</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="gospel_of_st__matthew_24.html" rel="next">
  <link href="gospel_of_st__matthew_22.html" rel="prev">
  <script src="main.js" type="module"></script>
</head>
<body class="bible">
  <h4 id="gospel_of_st__matthew_23">Gospel of St. Matthew 23</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲧⲟⲧⲉ ⲓⲏ̅ⲥ̅ ⲁϥⲥⲁϫⲓ ⲛⲉⲙ ⲛⲓⲙⲏϣ ⲛⲉⲙ ⲛⲉϥⲙⲁⲑⲏⲧⲏⲥ</td>
      <td class="language Sahidic"><span style="color:#b00e23">(ⲁ︦)</span> ⲧⲟⲧⲉ
      ⲓ̅ⲥ̅ ⲁϥϣⲁϫⲉ ⲙⲛ̅ ⲙ̅ⲙⲏⲏϣⲉ ⲁⲩⲱ ⲛⲉϥⲙⲁⲑⲏⲧⲏⲥ</td>
      <td class="language English"><span style="color:#b00e23">(1)</span> Then
      Jesus spake to the multitudes and his disciples, saying:</td>
      <td class="language Greek"><span style="color:#b00e23">(1)</span> Τότε ὁ
      Ἰησοῦς ἐλάλησεν τοῖς ὄχλοις καὶ τοῖς μαθηταῖς αὐτοῦ</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲉϥϫⲱ ⲙ̀ⲙⲟⲥ ϫⲉ ⲛⲓⲥⲁϧ ⲛⲉⲙ ⲛⲓⲫⲁⲣⲓⲥⲉⲟⲥ ⲁⲩϩⲉⲙⲥⲓ ϩⲓ ϯⲕⲁⲑⲉⲇⲣⲁ ⲛ̀ⲧⲉ ⲙⲱⲩⲥⲏⲥ</td>
      <td class="language Sahidic"><span style="color:#b00e23">(ⲃ︦)</span> ⲉϥϫⲱ
      ⲙ̅ⲙⲟⲥ. ϫⲉ ⲁⲩϩⲙⲟⲟⲥ ϩⲓ ⲧⲕⲁⲑⲉⲇⲣⲁ ⲙ̅ⲙⲱⲩ̈ⲥⲏⲥ ⲛ̅ϭⲓ ⲛⲉⲅⲣⲁⲙⲙⲁⲧⲉⲩⲥ ⲙⲛ̅
      ⲛⲉⲫⲁⲣⲓⲥⲥⲁⲓⲟⲥ.</td>
      <td class="language English"><span style="color:#b00e23">(2)</span> The
      scribes and the Pharisees sat in the seat of Moses.</td>
      <td class="language Greek"><span style="color:#b00e23">(2)</span> λέγων·
      Ἐπὶ τῆς Μωϋσέως καθέδρας ἐκάθισαν οἱ γραμματεῖς καὶ οἱ Φαρισαῖοι.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϩⲱⲃ
      ⲛⲓⲃⲉⲛ ⲉⲧⲟⲩⲛⲁϫⲟⲧⲟⲩ ⲛⲱⲧⲉⲛ ⲁⲣⲓⲧⲟⲩ ⲟⲩⲟϩ ⲁⲣⲉϩ ⲉ̀ⲣⲱⲟⲩ ⲙ̀ⲡⲉⲣⲓⲣⲓ ⲇⲉ ⲕⲁⲧⲁ
      ⲛⲟⲩϩⲃⲏⲟⲩⲓ ⲥⲉϫⲱ ⲅⲁⲣ ⲙ̀ⲙⲱⲟⲩ ⲟⲩⲟϩ ⲥⲉⲓⲣⲓ ⲙ̀ⲙⲱⲟⲩ ⲁⲛ</td>
      <td class="language Sahidic"><span style="color:#b00e23">(ⲅ︦)</span> ϩⲱⲃ
      ⲛⲓⲙ ⲉⲧⲟⲩⲛⲁϫⲟⲟⲩ ⲛⲏⲧⲛ̅ ⲁⲣⲓⲥⲟⲩ. ⲁⲩⲱ ⲛ̅ⲧⲉⲧⲛ̅ϩⲁⲣⲉϩ ⲉⲣⲟⲟⲩ. ⲙ̅ⲡⲣ̅ⲉⲓⲣⲉ ⲇⲉ ⲛ̅ⲧⲟϥ
      ⲕⲁⲧⲁ ⲛⲉⲩϩⲃⲏⲩⲉ. ⲥⲉϫⲱ ⲅⲁⲣ ⲁⲩⲱ ⲛ̅ⲥⲉⲉⲓⲣⲉ ⲁⲛ.</td>
      <td class="language English"><span style="color:#b00e23">(3)</span> All
      things which they will say to you, do them, and keep them: but do not
      according to their works; for they say them, and they do them not.</td>
      <td class="language Greek"><span style="color:#b00e23">(3)</span> πάντα
      οὖν ὅσα ἐὰν εἴπωσιν ὑμῖν ποιήσατε καὶ τηρεῖτε, κατὰ δὲ τὰ ἔργα αὐτῶν μὴ
      ποιεῖτε, λέγουσιν γὰρ καὶ οὐ ποιοῦσιν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲥⲉⲙⲟⲩⲣ ⲇⲉ ⲛ̀ϩⲁⲛⲉⲧⲫⲱⲟⲩⲓ ⲉⲩϩⲟⲣϣ ⲟⲩⲟϩ ⲥⲉⲧⲁⲗⲟ ⲙ̀ⲙⲱⲟⲩ ⲉ̀ϫⲉⲛ ⲑⲛⲁϩⲃⲓ ⲛ̀ⲛⲓⲣⲱⲙⲓ
      ⲛ̀ⲑⲱⲟⲩ ⲇⲉ ⲥⲉⲟⲩⲱϣ ⲉ̀ⲕⲓⲙ ⲉ̀ⲣⲱⲟⲩ ⲁⲛ ⲙ̀ⲡⲟⲩⲧⲏⲃ</td>
      <td class="language Sahidic"><span style="color:#b00e23">(ⲇ︦)</span>
      ⲥⲉⲙⲟⲩⲣ ⲇⲉ ⲛ̅ϩⲉⲛⲉⲧⲡⲱ ⲉⲩϩⲟⲣϣ ⲁⲩⲱ ⲉⲩⲙⲟⲕϩ̅ ⲛ̅ϥⲓⲧⲟⲩ. ⲥⲉⲧⲁⲗⲟ ⲙ̅ⲙⲟⲟⲩ ⲉϩⲣⲁⲓ ⲉϫⲛ̅
      ⲛ̅ⲛⲁϩⲃⲉ ⲛ̅ⲛⲉⲣⲱⲙⲉ. ⲛ̅ⲧⲟⲟⲩ ⲇⲉ ⲛ̅ⲥⲉⲟⲩⲱϣ ⲁⲛ ⲉⲕⲓⲙ ⲉⲣⲟⲟⲩ ⲛ̅ⲟⲩⲁ ⲛ̅ⲛⲉⲩⲧⲏⲏⲃⲉ.</td>
      <td class="language English"><span style="color:#b00e23">(4)</span> Yea,
      they bind heavy burdens and place them upon (the) shoulder of [the] men;
      but they (themselves) wish not to move them with their finger.</td>
      <td class="language Greek"><span style="color:#b00e23">(4)</span>
      δεσμεύουσιν δὲ φορτία βαρέα καὶ ἐπιτιθέασιν ἐπὶ τοὺς ὤμους τῶν ἀνθρώπων,
      αὐτοὶ δὲ τῷ δακτύλῳ αὐτῶν οὐ θέλουσιν κινῆσαι αὐτά.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲛⲟⲩϩⲃⲏⲟⲩⲓ ⲇⲉ ⲧⲏⲣⲟⲩ ⲥⲉⲓⲣⲓ ⲙ̀ⲙⲱⲟⲩ ⲉⲑⲣⲟⲩⲛⲁⲩ ⲉ̀ⲣⲱⲟⲩ ⲛ̀ϫⲉ ⲛⲓⲣⲱⲙⲓ ⲥⲉⲟⲩⲱϣⲥ ⲅⲁⲣ
      ⲛ̀ⲛⲟⲩⲫⲩⲗⲁⲕⲧⲏⲣⲓⲟⲛ ⲟⲩⲟϩ ⲥⲉⲑⲣⲟ ⲛ̀ⲛⲉⲛϣⲧⲁϯ ⲛ̀ⲛⲟⲩϩⲃⲱⲥ ⲉ̀ϣⲓⲁⲓ</td>
      <td class="language Sahidic"><span style="color:#b00e23">(ⲉ︦)</span> ϩⲱⲃ
      ⲇⲉ ⲛⲓⲙ ⲉⲧⲟⲩⲉⲓⲣⲉ ⲙ̅ⲙⲟⲟⲩ ϫⲉⲕⲁⲥ ⲉⲣⲉ ⲛ̅ⲣⲱⲙⲉ ⲛⲁⲩ ⲉⲣⲟⲟⲩ. ⲥⲉⲟⲩⲱϣⲥ̅ ⲅⲁⲣ ⲉⲃⲟⲗ
      ⲛ̅ⲛⲉⲩⲫⲩⲗⲁⲕⲧⲏⲣⲓⲟⲛ. ⲁⲩⲱ ⲥⲉⲕⲱ ⲛ̅ⲛⲉⲩⲧⲱⲧⲉ ⲉⲛⲁⲁⲁⲩ.</td>
      <td class="language English"><span style="color:#b00e23">(5)</span> But
      all their works they do that [the] men may see them: for they broaden
      their phylacteries, and they make (the) hems of their garments to be
      enlarged,</td>
      <td class="language Greek"><span style="color:#b00e23">(5)</span> πάντα
      δὲ τὰ ἔργα αὐτῶν ποιοῦσιν πρὸς τὸ θεαθῆναι τοῖς ἀνθρώποις· πλατύνουσι γὰρ
      τὰ φυλακτήρια αὐτῶν καὶ μεγαλύνουσι τὰ κράσπεδα,</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲥⲉⲙⲉⲓ ⲇⲉ ⲛ̀ⲛⲓϣⲟⲣⲡ ⲙ̀ⲙⲁⲛ̀ⲣⲱⲧⲉⲃ ϧⲉⲛ ⲛⲓⲇⲓⲡⲛⲟⲛ ⲛⲉⲙ ⲛⲓϣⲟⲣⲡ ⲙ̀ⲙⲁⲛ̀ϩⲉⲙⲥⲓ ϩⲓ
      ⲛⲓⲕⲁⲑⲉⲇⲣⲁ ϧⲉⲛ ⲛⲓⲥⲩⲛⲁⲅⲱⲅⲏ</td>
      <td class="language Sahidic"><span style="color:#b00e23">(ⲋ︦)</span> ⲥⲉⲙⲉ
      ⲇⲉ ⲛ̅ⲙ̅ⲙⲁ ⲛ̅ⲛⲟϫⲟⲩ ⲛ̅ϣⲟⲣⲡ ϩⲣⲁⲓ ϩⲛ̅ ⲛ̅ⲇⲓⲡⲛⲟⲛ ⲁⲩⲱ ⲙ̅ⲙⲁ ⲛⲉϩⲙⲟⲟⲥ ⲛ̅ϣⲟⲣⲡ̅ ϩⲛ̅
      ⲛ̅ⲥⲩⲛⲁⲅⲱⲅⲏ.</td>
      <td class="language English"><span style="color:#b00e23">(6)</span> and
      they love the first places in the feasts, and the first places on the
      seats in the synagogues,</td>
      <td class="language Greek"><span style="color:#b00e23">(6)</span> φιλοῦσι
      δὲ τὴν πρωτοκλισίαν ἐν τοῖς δείπνοις καὶ τὰς πρωτοκαθεδρίας ἐν ταῖς
      συναγωγαῖς</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲛⲉⲙ
      ⲛⲓⲁⲥⲡⲁⲥⲙⲟⲥ ϧⲉⲛ ⲛⲓⲁⲅⲟⲣⲁ ⲉⲑⲣⲟⲩⲙⲟⲩϯ ⲉ̀ⲣⲱⲟⲩ ⲛ̀ϫⲉ ⲛⲓⲣⲱⲙⲓ ϫⲉ ⲣⲁⲃⲃⲓ</td>
      <td class="language Sahidic"><span style="color:#b00e23">(ⲍ︦)</span> ⲙⲛ̅
      ⲛ̅ⲁⲥⲡⲁⲥⲙⲟⲥ ϩⲣⲁⲓ ϩⲛ̅ ⲛ̅ⲁⲅⲟⲣⲁ. ⲁⲩⲱ ⲉⲧⲣⲉⲩⲙⲟⲩⲧⲉ ⲉⲣⲟⲟⲩ ⲉⲃⲟⲗ ϩⲓⲧⲟⲟⲧⲟⲩ ⲛ̅ⲛ̅ⲣⲱⲙⲉ
      ϫⲉ ϩⲣⲁⲃⲃⲉⲓ.</td>
      <td class="language English"><span style="color:#b00e23">(7)</span> and
      the salutations in the market-places, that [the] men may call them
      "Rabbi."</td>
      <td class="language Greek"><span style="color:#b00e23">(7)</span> καὶ
      τοὺς ἀσπασμοὺς ἐν ταῖς ἀγοραῖς καὶ καλεῖσθαι ὑπὸ τῶν ἀνθρώπων·
      Ῥαββί.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲛ̀ⲑⲱⲧⲉⲛ ⲇⲉ ⲙ̀ⲡⲉⲛⲑⲣⲉⲙⲟⲩϯ ⲉ̀ⲣⲱⲧⲉⲛ ϫⲉ ⲣⲁⲃⲃⲓ ⲟⲩⲁⲓ ⲅⲁⲣ ⲡⲉ ⲡⲉⲧⲉⲛⲣⲉϥϯⲥⲃⲱ ⲛ̀ⲑⲱⲧⲉⲛ
      ⲇⲉ ⲧⲏⲣⲟⲩ ⲛ̀ⲑⲱⲧⲉⲛ ϩⲁⲛⲥⲛⲏⲟⲩ</td>
      <td class="language Sahidic"><span style="color:#b00e23">(ⲏ︦)</span>
      ⲛ̅ⲧⲱⲧⲛ̅ ⲇⲉ ⲙ̅ⲡⲣ̅ⲧⲣⲉⲩⲙⲟⲩⲧⲉ ⲉⲣⲱⲧⲛ̅ ϫⲉ ϩⲣⲁⲃⲃⲉⲓ. ⲟⲩⲁ ⲅⲁⲣ ⲡⲉ ⲡⲉⲧⲛ̅ⲥⲁϩ. ⲛ̅ⲧⲱⲧⲛ̅
      ⲅⲁⲣ ⲧⲏⲣⲧⲛ̅ ⲛ̅ⲧⲉⲧⲛ̅ ϩⲛ̅ⲥⲛⲏⲩ.</td>
      <td class="language English"><span style="color:#b00e23">(8)</span> But
      be not ye called "Rabbi:" for one is your teacher, and ye all are
      brothers.</td>
      <td class="language Greek"><span style="color:#b00e23">(8)</span> ὑμεῖς
      δὲ μὴ κληθῆτε· Ῥαββί, εἷς γάρ ἐστιν ὑμῶν ὁ διδάσκαλος, πάντες δὲ ὑμεῖς
      ἀδελφοί ἐστε·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲟⲩⲟϩ ⲙ̀ⲡⲉⲣⲙⲟⲩϯ ⲟⲩⲃⲉ ⲓⲱⲧ ⲛⲱⲧⲉⲛ ϩⲓϫⲉⲛ ⲡⲓⲕⲁϩⲓ ⲟⲩⲁⲓ ⲅⲁⲣ ⲡⲉ ⲡⲉⲧⲉⲛⲓⲱⲧ ⲉⲧϧⲉⲛ
      ⲛⲓⲫⲏⲟⲩⲓ</td>
      <td class="language Sahidic"><span style="color:#b00e23">(ⲑ︦)</span> ⲁⲩⲱ
      ⲙ̅ⲡⲣ̅ⲙⲟⲩⲧⲉ ⲛⲏⲧⲛ̅ ⲉⲉⲓⲱⲧ ϩⲣⲁⲓ ϩⲓϫⲙ̅ ⲡⲕⲁϩ. ⲟⲩⲁ ⲅⲁⲣ ⲡⲉ ⲡⲉⲧⲛ̅ⲉⲓⲱⲧ ⲉⲧϩⲛ̅
      ⲙ̅ⲡⲏⲩⲉ.</td>
      <td class="language English"><span style="color:#b00e23">(9)</span> And
      call not (any) as father to you upon the earth: for one is your father,
      who is in the heavens.</td>
      <td class="language Greek"><span style="color:#b00e23">(9)</span> καὶ
      πατέρα μὴ καλέσητε ὑμῶν ἐπὶ τῆς γῆς, εἷς γάρ ἐστιν ὑμῶν ὁ πατὴρ ὁ
      οὐράνιος·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲇⲉ ⲙ̀ⲡⲉⲣⲙⲟⲩϯ ⲉ̀ⲥⲁϧ ⲛⲱⲧⲉⲛ ⲟⲩⲁⲓ ⲅⲁⲣ ⲡⲉ ⲡⲉⲧⲉⲛⲥⲁϧ ⲡⲭ̅ⲥ̅</td>
      <td class="language Sahidic"><span style="color:#b00e23">(ⲓ︦)</span> ⲟⲩⲇⲉ
      ⲙ̅ⲡⲣⲧⲣⲉⲩⲙⲟⲩⲧⲉ ⲉⲣⲱⲧⲛ̅ ϫⲉ ⲛ̅ⲣⲉϥϯⲥⲃⲱ. ⲟⲩⲁ ⲅⲁⲣ ⲡⲉ ⲡⲉⲧⲛⲣⲉϥϯⲥⲃⲱ ⲡⲉⲭ̅ⲥ̅.</td>
      <td class="language English"><span style="color:#b00e23">(10)</span> Nor
      call (any) scribe to you: for one is your scribe, Christ.</td>
      <td class="language Greek"><span style="color:#b00e23">(10)</span> μηδὲ
      κληθῆτε καθηγηταί, ὅτι καθηγητὴς ὑμῶν ἐστιν εἷς ὁ χριστός·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲡⲓⲛⲓϣϯ ⲇⲉ ⲉⲧϧⲉⲛ ⲑⲏⲛⲟⲩ ⲉϥⲉ̀ⲉⲣⲇⲓⲁⲕⲱⲛ ⲛⲱⲧⲉⲛ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲡⲛⲟϭ ⲇⲉ ⲛ̅ϩⲏⲧⲧⲏⲩⲧⲛ̅ ⲉϥⲛⲁϣⲱⲡⲉ ⲛⲏⲧⲛ̅ ⲛ̅ⲇⲓⲁⲕⲟⲛⲟⲥ.</td>
      <td class="language English"><span style="color:#b00e23">(11)</span> But
      the great (one) who is among you shall be minister to you.</td>
      <td class="language Greek"><span style="color:#b00e23">(11)</span> ὁ δὲ
      μείζων ὑμῶν ἔσται ὑμῶν διάκονος.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲫⲏ ⲇⲉ ⲉⲑⲛⲁϭⲁⲥϥ ⲥⲉⲛⲁⲑⲉⲃⲓⲟϥ ⲟⲩⲟϩ ⲫⲏ ⲉⲑⲛⲁⲑⲉⲃⲓⲟϥ ⲥⲉⲛⲁϭⲁⲥϥ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲡⲉⲧⲛⲁϫⲓⲥⲉ ⲇⲉ ⲙ̅ⲙⲟϥ ⲥⲉⲛⲁⲑⲃ̅ⲃⲓⲟϥ. ⲁⲩⲱ ⲡⲉⲧⲛⲁⲑⲃ̅ⲃⲓⲟϥ ⲥⲉⲛϫⲁⲥⲧϥ̅.</td>
      <td class="language English"><span style="color:#b00e23">(12)</span> And
      he who will exalt himself will be humiliated, and he who will humiliate
      himself will be exalted.</td>
      <td class="language Greek"><span style="color:#b00e23">(12)</span> ὅστις
      δὲ ὑψώσει ἑαυτὸν ταπεινωθήσεται, καὶ ὅστις ταπεινώσει ἑαυτὸν
      ὑψωθήσεται.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲟⲩⲟⲓ ⲛⲱⲧⲉⲛ ⲛⲓⲥⲁϧ ⲛⲉⲙ ⲛⲓⲫⲁⲣⲓⲥⲉⲟⲥ ⲛⲓϣⲟⲃⲓ ϫⲉ ⲧⲉⲧⲉⲛⲟⲩⲱⲙ ⲡⲏⲓ ⲛ̀ⲛⲓⲭⲏⲣⲁ ϧⲉⲛ ⲉⲧⲓⲁ
      ⲛ̀ⲧⲉⲧⲉⲛⲡⲣⲟⲥⲉⲩⲭⲏ ⲉⲑⲙⲏⲛ ⲉⲑⲃⲉⲫⲁⲓ ⲧⲉⲧⲉⲛϭⲓ ⲛ̀ϩⲁⲛⲛⲓϣϯ ⲛ̀ϯϩⲁⲡ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      </td>
      <td class="language English"><span style="color:#b00e23">(13)</span>
      </td>
      <td class="language Greek"><span style="color:#b00e23">(14)</span>
      </td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲟⲩⲟⲓ ⲇⲉ ⲛⲱⲧⲉⲛ ⲛⲓⲥⲁϧ ⲛⲉⲙ ⲛⲓⲫⲁⲣⲓⲥⲉⲟⲥ ⲛⲓϣⲟⲃⲓ ϫⲉ ⲧⲉⲧⲉⲛϣⲑⲁⲙ ⲉ̀ϯⲙⲉⲧⲟⲩⲣⲟ ⲛ̀ⲧⲉ
      ⲛⲓⲫⲏⲟⲩⲓ ⲙ̀ⲡⲉⲙⲑⲟ ⲛ̀ⲛⲓⲣⲱⲙⲓ ⲛ̀ⲑⲱⲧⲉⲛ ⲅⲁⲣ ⲧⲉⲧⲉⲛⲛⲏⲟⲩ ⲉ̀ϧⲟⲩⲛ ⲁⲛ ⲟⲩⲇⲉ ⲛⲏ ⲉⲑⲛⲏⲟⲩ
      ⲧⲉⲧⲉⲛⲭⲱ ⲙ̀ⲙⲱⲟⲩ ⲁⲛ ⲉ̀ⲓ̀ ⲉ̀ϧⲟⲩⲛ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲟⲩⲟⲓ ⲇⲉ ⲛⲏⲧⲛ̅ ⲛⲉⲅⲣⲁⲙⲙⲁⲧⲉⲩⲥ ⲙⲛ̅ ⲛⲉⲫⲁⲣⲓⲥⲥⲁⲓⲟⲥ ⲛ̅ϩⲩⲡⲟⲕⲣⲓⲧⲏⲥ. ϫⲉ ⲧⲉⲧⲛ̅ϣⲧⲁⲙ
      ⲛ̅ⲧⲙⲛ̅ⲧⲣ̅ⲣⲟ ⲛ̅ⲙ̅ⲡⲏⲩⲉ ⲙ̅ⲡⲉⲙⲧⲟ ⲉⲃⲟⲗ ⲛ̅ⲛⲉⲣⲱⲙⲉ. ⲛ̅ⲧⲱⲧⲛ̅ ⲅⲁⲣ ⲛ̅ⲧⲉⲧⲛ̅ⲃⲏⲕ ⲁⲛ
      ⲉϩⲟⲩⲛ. ⲟⲩⲇⲉ ⲛⲉⲧⲃⲏⲕ ⲉϩⲟⲩⲛ ⲛ̅ⲧⲉⲧⲛ̅ⲕⲱ ⲙ̅ⲙⲟⲟⲩ ⲁⲛ ⲉⲃⲱⲕ ⲉϩⲟⲩⲛ.</td>
      <td class="language English"><span style="color:#b00e23">(14)</span> And
      woe to you [the] scribes and [the] Pharisees, [the] hypocrites! because
      ye shut the kingdom of the heavens before [the] men: for ye come not in
      (yourselves), nor they who come, do you permit them to come in. * So
      through out</td>
      <td class="language Greek"><span style="color:#b00e23">(13)</span> Οὐαὶ
      δὲ ὑμῖν, γραμματεῖς καὶ Φαρισαῖοι ὑποκριταί, ὅτι κλείετε τὴν βασιλείαν
      τῶν οὐρανῶν ἔμπροσθεν τῶν ἀνθρώπων· ὑμεῖς γὰρ οὐκ εἰσέρχεσθε, οὐδὲ τοὺς
      εἰσερχομένους ἀφίετε εἰσελθεῖν.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟⲓ ⲛⲱⲧⲉⲛ ⲛⲓⲥⲁϧ ⲛⲉⲙ ⲛⲓⲫⲁⲣⲓⲥⲉⲟⲥ ⲛⲓϣⲟⲃⲓ ϫⲉ ⲧⲉⲧⲉⲛⲕⲱϯ ⲉ̀ⲫⲓⲟⲙ ⲛⲉⲙ ⲡⲉⲧϣⲟⲩⲱⲟⲩ
      ⲉⲑⲣⲉⲧⲉⲛⲑⲁⲙⲓⲟ ⲛ̀ⲟⲩⲡⲣⲟⲥⲩⲗⲓⲧⲟⲛ ⲟⲩⲟϩ ⲉ̀ϣⲱⲡ ⲁϥϣⲁⲛϣⲱⲡⲓ ⲧⲉⲧⲉⲛⲓⲣⲓ ⲙ̀ⲙⲟϥ ⲛ̀ϣⲏⲣⲓ
      ⲛ̀ⲅⲉⲉⲛⲛⲁ ⲉϥⲕⲏⲃ ⲉ̀ⲣⲱⲧⲉⲛ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲟⲩⲟⲓ ⲛⲏⲧⲛ̅ ⲛⲉⲅⲣⲁⲙⲙⲁⲧⲉⲩⲥ ⲙⲛ̅ ⲛⲉⲫⲁⲣⲓⲥⲥⲁⲓⲟⲥ ⲛ̅ϩⲩⲡⲟⲕⲣⲓⲧⲏⲥ. ϫⲉ ⲧⲉⲧⲛ̅ⲙⲟⲩϣⲧ
      ⲛ̅ⲧⲉⲑⲁⲗⲁⲥⲥⲁ ⲙⲛ̅ ⲡⲉⲧϣⲟⲩⲱⲟⲩ ⲉⲣⲟⲩⲁ ⲙ̅ⲡⲣⲟⲥⲩⲗⲏⲧⲟⲥ. ⲁⲩⲱ ⲉϥϣⲁⲛⲉⲓⲣⲉ ϣⲁⲧⲉⲧⲛ̅ⲁⲁϥ
      ⲛ̅ϣⲏⲣⲉ ⲛ̅ⲧⲅⲉϩⲉⲛⲛⲁ ⲉϥⲕⲏⲃ ⲉⲣⲱⲧⲛ̅.</td>
      <td class="language English"><span style="color:#b00e23">(15)</span> Woe
      to you scribes and Pharisees, hypocrites! because ye go round (the) sea,
      and that which is dry, to make a proselyte; and if he should be made, ye
      make him son of Geenna twofold (more) than yourselves.</td>
      <td class="language Greek"><span style="color:#b00e23">(15)</span> Οὐαὶ
      ὑμῖν, γραμματεῖς καὶ Φαρισαῖοι ὑποκριταί, ὅτι περιάγετε τὴν θάλασσαν καὶ
      τὴν ξηρὰν ποιῆσαι ἕνα προσήλυτον, καὶ ὅταν γένηται ποιεῖτε αὐτὸν υἱὸν
      γεέννης διπλότερον ὑμῶν.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟⲓ ⲛⲱⲧⲉⲛ ⲛⲓϭⲁⲩⲙⲱⲓⲧ ⲙ̀ⲃⲉⲗⲗⲉ ⲛⲏ ⲉⲧϫⲱ ⲙ̀ⲙⲟⲥ ϫⲉ ⲫⲏ ⲉⲑⲛⲁⲱⲣⲕ ⲙ̀ⲡⲓⲉⲣⲫⲉⲓ ϩⲗⲓ ⲡⲉ
      ⲫⲏ ⲇⲉ ⲉⲑⲛⲁⲱⲣⲕ ⲙ̀ⲡⲓⲛⲟⲩⲃ ⲛ̀ⲧⲉ ⲡⲓⲉⲣⲫⲉⲓ ⲟⲩⲟⲛ ⲉ̀ⲣⲟϥ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲟⲩⲟⲓ ⲛⲏⲧⲛ̅ ⲛ̅ⲃⲗⲗⲉ ⲛ̅ϫⲁⲩⲙⲟⲉⲓⲧ. ⲛⲉⲧϫⲱ ⲙ̅ⲙⲟⲥ ϫⲉ ⲡⲉⲧⲛⲁⲱⲣⲕ̅ ⲙ̅ⲡⲣ̅ⲡⲉ ⲟⲩⲗⲁⲁⲩ ⲡⲉ.
      ⲡⲉⲧⲛⲁⲱⲣⲕ̅ ⲇⲉ ⲛ̅ⲧⲟϥ ⲙ̅ⲡⲛⲟⲩⲃ ⲙ̅ⲡⲣ̅ⲡⲉ ⲟⲩⲛ ⲟⲩⲟⲛ ⲉⲣⲟϥ.</td>
      <td class="language English"><span style="color:#b00e23">(16)</span> Woe
      to you, [the] blind guides, who say, that he who will swear by the
      temple, it is nothing; but he who will swear by the gold of the temple,
      he is a debtor.</td>
      <td class="language Greek"><span style="color:#b00e23">(16)</span> Οὐαὶ
      ὑμῖν, ὁδηγοὶ τυφλοὶ οἱ λέγοντες· Ὃς ἂν ὀμόσῃ ἐν τῷ ναῷ, οὐδέν ἐστιν, ὃς
      δʼ ἂν ὀμόσῃ ἐν τῷ χρυσῷ τοῦ ναοῦ ὀφείλει.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲛⲓⲥⲟϫ ⲟⲩⲟϩ ⲙ̀ⲃⲉⲗⲗⲉ ⲛⲓⲙ ⲅⲁⲣ ⲉⲧⲟⲓ ⲛ̀ⲛⲓϣϯ ⲡⲓⲛⲟⲩⲃ ϣⲁⲛ ⲡⲓⲉⲣⲫⲉⲓ ⲉⲧⲧⲟⲩⲃⲟ
      ⲙ̀ⲡⲓⲛⲟⲩⲃ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲛ̅ⲥⲟϭ ⲁⲩⲱ ⲛ̅ⲃⲗⲗⲉ. ⲛⲓⲙ ⲅⲁⲣ ⲡⲉ ⲡⲛⲟϭ. ⲡⲛⲟⲩⲃ ⲡⲉ ϫⲛ̅ ⲡⲣ̅ⲡⲉ ⲡⲉⲧⲧⲃ̅ⲃⲟ
      ⲙ̅ⲡⲛⲟⲩⲃ.</td>
      <td class="language English"><span style="color:#b00e23">(17)</span>
      [The] fools and blind: for which is greater, the gold, or the temple
      which halloweth the gold?</td>
      <td class="language Greek"><span style="color:#b00e23">(17)</span> μωροὶ
      καὶ τυφλοί, τίς γὰρ μείζων ἐστίν, ὁ χρυσὸς ἢ ὁ ναὸς ὁ ἁγιάσας τὸν
      χρυσόν;</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲫⲏ ⲉⲑⲛⲁⲱⲣⲕ ⲙⲡⲓⲙⲁⲛ̀ⲉⲣϣⲱⲟⲩϣⲓ ϩⲗⲓ ⲡⲉ ⲫⲏ ⲇⲉ ⲉⲑⲛⲁⲱⲣⲕ ⲙ̀ⲡⲓⲧⲁⲓⲟ ⲉⲧⲭⲏ ϩⲓϫⲱϥ
      ⲟⲩⲟⲛ ⲉ̀ⲣⲟϥ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲁⲩⲱ ⲡⲉⲧⲛⲁⲱⲣⲕ ⲙ̅ⲡⲉⲑⲩⲥⲓⲁⲥⲧⲏⲣⲓⲟⲛ ⲟⲩⲗⲁⲁⲩ ⲡⲉ. ⲡⲉⲧⲛⲁⲱⲣⲕ ⲇⲉ ⲛ̅ⲧⲟϥ ⲙ̅ⲡⲇⲱⲣⲟⲛ
      ⲉⲧϩⲓϫⲱϥ ⲟⲩⲛ ⲟⲩⲟⲛ ⲉⲣⲟϥ.</td>
      <td class="language English"><span style="color:#b00e23">(18)</span> And
      he who will swear by the altar, it is nothing; but he who will swear by
      the gift which is upon it, he is a debtor.</td>
      <td class="language Greek"><span style="color:#b00e23">(18)</span> καί·
      Ὃς ἂν ὀμόσῃ ἐν τῷ θυσιαστηρίῳ, οὐδέν ἐστιν, ὃς δʼ ἂν ὀμόσῃ ἐν τῷ δώρῳ τῷ
      ἐπάνω αὐτοῦ ὀφείλει.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲛⲓⲥⲟϫ ⲟⲩⲟϩ ⲙ̀ⲃⲉⲗⲗⲉ ⲁϣ ⲅⲁⲣ ⲉⲧⲟⲓ ⲛ̀ⲛⲓϣϯ ⲡⲓⲧⲁⲓⲟ ϣⲁⲛ ⲡⲓⲙⲁⲛ̀ⲉⲣϣⲱⲟⲩϣⲓ ⲉⲧⲧⲟⲩⲃⲟ
      ⲙ̀ⲡⲓⲧⲁⲓⲟ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲛ̅ⲥⲟϭ ⲁⲩⲱ ⲛ̅ⲃⲗ̅ⲗⲉ. ⲁϣ ⲅⲁⲣ ⲡⲉ ⲡⲛⲟϭ ⲡⲇⲱⲣⲟⲛ ⲡⲉ ϫⲛ̅ ⲡⲉⲑⲩⲥⲓⲁⲥⲧⲏⲣⲓⲟⲛ ⲡⲉⲧⲧⲃⲃⲟ
      ⲙ̅ⲡⲇⲱⲣⲟⲛ.</td>
      <td class="language English"><span style="color:#b00e23">(19)</span>
      [The] fools and blind: for what is greater, the gift, or the altar which
      halloweth the gift?</td>
      <td class="language Greek"><span style="color:#b00e23">(19)</span>
      τυφλοί, τί γὰρ μεῖζον, τὸ δῶρον ἢ τὸ θυσιαστήριον τὸ ἁγιάζον τὸ
      δῶρον;</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span> ⲫⲏ
      ⲟⲩⲛ ⲉⲧⲱⲣⲕ ⲙ̀ⲡⲓⲙⲁⲛ̀ⲉⲣϣⲱⲟⲩϣⲓ ⲁϥⲱⲣⲕ ⲙ̀ⲙⲟϥ ⲛⲉⲙ ϩⲱⲃ ⲛⲓⲃⲉⲛ ⲉⲧⲭⲏ ϩⲓϫⲱϥ</td>
      <td class="language Sahidic"><span style="color:#b00e23">(ⲕ︦)</span>
      ⲡⲉⲧⲛⲁⲱⲣⲕ ϭⲉ ⲙ̅ⲡⲉⲑⲩⲥⲓⲁⲥⲧⲏⲣⲓⲟⲛ ϥⲱⲣⲕ̅ ⲙ̅ⲙⲟϥ ⲁⲩⲱ ⲡⲉⲧⲟⲩⲏϩ ⲉϩⲣⲁⲓ ⲉϫⲱϥ.</td>
      <td class="language English"><span style="color:#b00e23">(20)</span> He,
      then, who sweareth by the altar, swore by it, and everything which is
      upon it.</td>
      <td class="language Greek"><span style="color:#b00e23">(20)</span> ὁ οὖν
      ὀμόσας ἐν τῷ θυσιαστηρίῳ ὀμνύει ἐν αὐτῷ καὶ ἐν πᾶσι τοῖς ἐπάνω
      αὐτοῦ·</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲫⲏ ⲉⲧⲱⲣⲕ ⲙ̀ⲡⲓⲉⲣⲫⲉⲓ ⲁϥⲱⲣⲕ ⲙ̀ⲙⲟϥ ⲛⲉⲙ ⲫⲏ ⲉⲧϣⲟⲡ ⲛ̀ϧⲏⲧϥ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲁⲩⲱ ⲡⲉⲧⲛⲁⲱⲣⲕ̅ ⲙ̅ⲡⲣ̅ⲡⲉ ϥⲱⲣⲕ̅ ⲙ̅ⲙⲟϥ ⲁⲩⲱ ⲡⲉⲧⲟⲩⲏϩ ϩⲣⲁⲓ ⲛ̅ϩⲏⲧϥ.</td>
      <td class="language English"><span style="color:#b00e23">(21)</span> And
      he who sweareth by the temple, swore by it, and him who dwelleth in
      it.</td>
      <td class="language Greek"><span style="color:#b00e23">(21)</span> καὶ ὁ
      ὀμόσας ἐν τῷ ναῷ ὀμνύει ἐν αὐτῷ καὶ ἐν τῷ κατοικοῦντι αὐτόν·</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲟⲩⲟϩ ⲫⲏ ⲉⲧⲱⲣⲕ ⲛ̀ⲧⲫⲉ ⲁϥⲱⲣⲕ ⲙ̀ⲡⲓⲑⲣⲟⲛⲟⲥ ⲛ̀ⲧⲉ ⲫϯ ⲛⲉⲙ ⲫⲏ ⲉⲧϩⲉⲙⲥⲓ ϩⲓϫⲱϥ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲁⲩⲱ ⲡⲉⲧⲛⲁⲱⲣⲕ̅ ⲛ̅ⲧⲡⲉ ϥⲱⲣⲕ̅ ⲙ̅ⲡⲉⲑⲣⲟⲛⲟⲥ ⲙ̅ⲡⲛⲟⲩⲧⲉ ⲁⲩⲱ ⲡⲉⲧϩⲙⲟⲟⲥ ⲉϩⲣⲁⲓ
      ⲉϫⲱϥ.</td>
      <td class="language English"><span style="color:#b00e23">(22)</span> And
      he who sweareth by (the) heaven, swore by the throne of God, and him who
      sitteth upon it</td>
      <td class="language Greek"><span style="color:#b00e23">(22)</span> καὶ ὁ
      ὀμόσας ἐν τῷ οὐρανῷ ὀμνύει ἐν τῷ θρόνῳ τοῦ θεοῦ καὶ ἐν τῷ καθημένῳ ἐπάνω
      αὐτοῦ.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲟⲩⲟⲓ ⲛⲱⲧⲉⲛ ⲛⲓⲥⲁϧ ⲛⲉⲙ ⲛⲓⲫⲁⲣⲓⲥⲉⲟⲥ ⲛⲓϣⲟⲃⲓ ϫⲉ ⲧⲉⲧⲉⲛϯ ⲙ̀ⲫⲣⲉⲙⲏⲧ ⲙ̀ⲡⲓⲁϭⲓⲛⲛ̀ⲥⲑⲟⲓ
      ⲛⲉⲙ ⲡⲓⲁⲙⲓⲥⲓ ⲛⲉⲙ ⲡⲓⲑⲁⲡⲉⲛ ⲟⲩⲟϩ ⲁⲧⲉⲧⲉⲛⲭⲱ ⲛ̀ⲛⲏ ⲉⲧϩⲟⲣϣ ⲛ̀ⲧⲉ ⲡⲓⲛⲟⲙⲟⲥ ⲛ̀ⲥⲁ ⲑⲏⲛⲟⲩ
      ⲡⲓϩⲁⲡ ⲛⲉⲙ ⲡⲓⲛⲁⲓ ⲛⲉⲙ ⲡⲓⲛⲁϩϯ ⲛⲁⲓ ⲛⲁⲥⲙⲡϣⲁ ⲛ̀ⲧⲉⲧⲉⲛⲁⲓⲧⲟⲩ ⲛⲓⲕⲉⲭⲱⲟⲩⲛⲓ ⲇⲉ
      ⲛ̀ⲧⲉⲧⲉⲛϣⲧⲉⲙⲭⲁⲩ ⲛ̀ⲥⲁ ⲑⲏⲛⲟⲩ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲟⲩⲟⲓ ⲛⲏⲧⲛ̅ ⲛⲉⲅⲣⲁⲙⲙⲁⲧⲉⲩⲥ ⲙⲛ̅ ⲛⲉⲫⲁⲣⲓⲥⲥⲁⲓⲟⲥ ⲛ̅ϩⲩⲡⲟⲕⲣⲓⲧⲏⲥ. ϫⲉ ⲧⲉⲧⲛ̅ϯ ⲙ̅ⲡⲣⲉⲙⲏⲧ
      ⲙ̅ⲡϩⲁϭⲓⲛ ⲛ̅ⲥⲧⲟⲓ. ⲙⲛ̅ ⲡⲉⲙⲓⲥⲉ ⲙⲛ̅ ⲡⲧⲁⲡⲛ. ⲛⲉⲧϩⲟⲣϣ̅ ⲇⲉ ϩⲙ̅ ⲡⲛⲟⲙⲟⲥ ⲁⲧⲉⲧⲛ̅ⲕⲁⲁⲩ
      ⲛ̅ⲥⲁⲧⲏⲩⲧⲛ̅ ⲡϩⲁⲡ ⲙⲛ̅ ⲡⲛⲁ ⲙⲛ̅ ⲧⲡⲓⲥⲧⲓⲥ. ⲛⲁⲓ ⲇⲉ ⲛⲉϣϣⲉ ⲉⲣⲱⲧⲛ̅ ⲡⲉ ⲉⲁⲁⲩ. ⲁⲩⲱ
      ⲛ̅ⲕⲟⲟⲩⲉ ⲉⲧⲙ̅ⲕⲁⲁⲩ ⲛ̅ⲥⲁⲧⲏⲩⲧⲛ̅.</td>
      <td class="language English"><span style="color:#b00e23">(23)</span> Woe
      to you, scribes and Pharisees, hypocrites! Because ye give (the) tithe of
      the mint and the anise and the cummin, and ye left (out) the weighty
      things of the law --[the] judgement and [the] pity and [the] faith: these
      it was right that ye should do, and the others that ye should not leave
      (out).</td>
      <td class="language Greek"><span style="color:#b00e23">(23)</span> Οὐαὶ
      ὑμῖν, γραμματεῖς καὶ Φαρισαῖοι ὑποκριταί, ὅτι ἀποδεκατοῦτε τὸ ἡδύοσμον
      καὶ τὸ ἄνηθον καὶ τὸ κύμινον, καὶ ἀφήκατε τὰ βαρύτερα τοῦ νόμου, τὴν
      κρίσιν καὶ τὸ ἔλεος καὶ τὴν πίστιν· ταῦτα ἔδει ποιῆσαι κἀκεῖνα μὴ
      ἀφιέναι.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲛⲓϭⲁⲩⲙⲱⲓⲧ ⲙ̀ⲃⲉⲗⲗⲉ ⲛⲏ ⲉⲧⲥⲱϥ ⲛ̀ϯϣⲟⲗⲙⲉⲥ ⲟⲩⲟϩ ⲉⲧⲱⲙⲕ ⲙ̀ⲡⲓϭⲁⲙⲟⲩⲗ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲛ̅ⲃⲗ̅ⲗⲉ ⲛ̅ϫⲁⲩⲙⲟⲉⲓⲧ ⲛⲉⲧⲑ̅ⲗⲟ ⲉⲃⲟⲗ ⲛ̅ⲧϣⲟⲗⲙⲉⲥ ⲉⲧⲱⲙⲕ̅ ⲙ̅ⲡϭⲁⲙⲟⲩⲗ.</td>
      <td class="language English"><span style="color:#b00e23">(24)</span>
      [The] blind guides, who strain out the gnat, and swallow the camel.</td>
      <td class="language Greek"><span style="color:#b00e23">(24)</span> ὁδηγοὶ
      τυφλοί, οἱ διϋλίζοντες τὸν κώνωπα τὴν δὲ κάμηλον καταπίνοντες.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲟⲩⲟⲓ ⲛⲱⲧⲉⲛ ⲛⲓⲥⲁϧ ⲛⲉⲙ ⲛⲓⲫⲁⲣⲓⲥⲉⲟⲥ ⲛⲓϣⲟⲃⲓ ϫⲉ ⲧⲉⲧⲉⲛⲧⲟⲩⲃⲟ ⲥⲁⲃⲟⲗ ⲙ̀ⲡⲓⲁⲫⲟⲧ ⲛⲉⲙ
      ϯⲡⲁⲣⲟⲯⲓⲥ ⲥⲁϧⲟⲩⲛ ⲇⲉ ⲙ̀ⲙⲱⲟⲩ ⲙⲉϩ ⲛ̀ϩⲱⲗⲉⲙ ⲛⲉⲙ ϭⲱϧⲉⲙ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲟⲩⲟⲓ ⲛⲏⲧⲛ̅ ⲛⲉⲅⲣⲁⲙⲙⲁⲧⲉⲩⲥ ⲙⲛ̅ ⲛⲉⲫⲁⲣⲓⲥⲥⲁⲓⲟⲥ ⲛ̅ϩⲩⲡⲟⲕⲣⲓⲧⲏⲥ. ϫⲉ ⲧⲉⲧⲛ̅ⲧⲃ̅ⲃⲟ
      ⲙ̅ⲡⲥⲁⲃⲟⲗ ⲙ̅ⲡⲁⲡⲟⲧ ⲙⲛ̅ ⲡⲡⲓⲛⲁⲝ. ⲡⲉⲩϩⲟⲩⲛ ⲇⲉ ⲙⲉϩ ⲛ̅ⲧⲱⲣⲡ ϩⲓ ⲁⲕⲁⲑⲁⲣⲥⲓⲁ.</td>
      <td class="language English"><span style="color:#b00e23">(25)</span> Woe
      to you, scribes and Pharisees, hypocrites Because ye cleanse outside of
      the cup and the platter, but inside of them (is) full of extortion and
      uncleanness.</td>
      <td class="language Greek"><span style="color:#b00e23">(25)</span> Οὐαὶ
      ὑμῖν, γραμματεῖς καὶ Φαρισαῖοι ὑποκριταί, ὅτι καθαρίζετε τὸ ἔξωθεν τοῦ
      ποτηρίου καὶ τῆς παροψίδος, ἔσωθεν δὲ γέμουσιν ἐξ ἁρπαγῆς καὶ
      ἀκρασίας.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲡⲓⲃⲉⲗⲗⲉ ⲙ̀ⲫⲁⲣⲓⲥⲉⲟⲥ ⲙⲁⲧⲟⲩⲃⲟ ⲥⲁϧⲟⲩⲛ ⲙ̀ⲡⲓⲁⲫⲟⲧ ⲛ̀ϣⲟⲣⲡ ⲛⲉⲙ ϯⲡⲁⲣⲟⲯⲓⲥ ϩⲓⲛⲁ ⲛ̀ⲧⲉ
      ⲥⲁⲃⲟⲗ ⲙ̀ⲙⲱⲟⲩ ⲧⲟⲩⲃⲟ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲡⲉⲫⲁⲣⲓⲥⲥⲁⲓⲟⲥ ⲡⲃⲗ̅ⲗⲉ ⲧⲃ̅ⲃⲟ ⲛ̅ϣⲟⲣⲡ ⲙ̅ⲡⲥⲁⲛ̅ϩⲟⲩⲛ ⲙ̅ⲡⲁⲡⲟⲧ ⲙⲛ̅ ⲡⲡⲓⲛⲁⲝ. ϫⲉⲕⲁⲥ
      ⲉⲣⲉ ⲡⲉⲩⲕⲉⲥⲁⲙⲃⲟⲗ ϣⲱⲡⲉ ⲉϥⲧⲃ̅ⲃⲏⲩ.</td>
      <td class="language English"><span style="color:#b00e23">(26)</span>
      [The] blind Pharisee, cleanse inside of the cup first, and the platter,
      that outside of them may be cleansed.</td>
      <td class="language Greek"><span style="color:#b00e23">(26)</span>
      Φαρισαῖε τυφλέ, καθάρισον πρῶτον τὸ ἐντὸς τοῦ ποτηρίου καὶ τῆς παροψίδος,
      ἵνα γένηται καὶ τὸ ἐκτὸς αὐτοῦ καθαρόν.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲟⲩⲟⲓ ⲛⲱⲧⲉⲛ ⲛⲓⲥⲁϧ ⲛⲉⲙ ⲛⲓⲫⲁⲣⲓⲥⲉⲟⲥ ⲛⲓϣⲟⲃⲓ ⲧⲉⲧⲉⲛⲟⲛⲓ ⲛ̀ϩⲁⲛⲙϩⲁⲩ ⲉⲩⲟϣϫ ⲛ̀ⲕⲟⲛⲓⲁ
      ⲥⲁⲃⲟⲗ ⲙⲉⲛ ⲙ̀ⲙⲱⲟⲩ ⲥⲉⲟⲩⲱⲛϩ ⲉ̀ⲃⲟⲗ ⲉ̀ⲛⲉⲥⲱⲟⲩ ⲥⲁϧⲟⲩⲛ ⲇⲉ ⲙ̀ⲙⲱⲟⲩ ⲙⲉϩ ⲛ̀ⲕⲁⲥ
      ⲛ̀ⲣⲉϥⲙⲱⲟⲩⲧ ⲛⲉⲙ ϭⲱϧⲉⲙ ⲛⲓⲃⲉⲛ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲟⲩⲟⲓ ⲛⲏⲧⲛ̅ ⲛⲉⲅⲣⲁⲙⲙⲁⲧⲉⲩⲥ ⲙⲛ̅ ⲛⲉⲫⲁⲣⲓⲥⲥⲁⲓⲟⲥ ⲛ̅ϩⲩⲡⲟⲕⲣⲓⲧⲏⲥ. ϫⲉ ⲧⲉⲧⲛ̅ⲟ ⲛ̅ⲑⲉ
      ⲛ̅ⲛⲉⲓⲧⲁⲫⲟⲥ ⲉⲧϫⲏϩ. ⲛⲁⲓ ⲉⲛⲉⲥⲱⲟⲩ ⲙⲉⲛ ϩⲙ̅ ⲡⲉⲩⲥⲁⲙⲃⲟⲗ ⲉⲣⲉ ⲡⲉⲩⲥⲁⲛ̅ϩⲟⲩⲛ ⲇⲉ ⲙⲉϩ
      ⲛ̅ⲕⲁⲥ ⲛ̅ⲕⲱⲱⲥ ϩⲓ ⲁⲕⲁⲑⲁⲣⲥⲓⲁ ⲛⲓⲙ.</td>
      <td class="language English"><span style="color:#b00e23">(27)</span> Woe
      to you, scribes and Pharisees, hypocrites Ye are like to sepulchres
      smeared with lime: outside of them, indeed, they appear beautiful, but
      inside of them (is) full of bones of dead (men) and all uncleanness.</td>
      <td class="language Greek"><span style="color:#b00e23">(27)</span> Οὐαὶ
      ὑμῖν, γραμματεῖς καὶ Φαρισαῖοι ὑποκριταί, ὅτι παρομοιάζετε τάφοις
      κεκονιαμένοις, οἵτινες ἔξωθεν μὲν φαίνονται ὡραῖοι ἔσωθεν δὲ γέμουσιν
      ὀστέων νεκρῶν καὶ πάσης ἀκαθαρσίας·</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲡⲁⲓⲣⲏϯ ⲛ̀ⲑⲱⲧⲉⲛ ϩⲱⲧⲉⲛ ⲥⲁⲃⲟⲗ ⲙⲉⲛ ⲙ̀ⲙⲱⲧⲉⲛ ⲧⲉⲧⲉⲛⲟⲩⲱⲛϩ ⲉ̀ⲃⲟⲗ ⲙ̀ⲡⲉⲙⲑⲟ ⲛ̀ⲛⲓⲣⲱⲙⲓ
      ⲙ̀ⲫⲣⲏϯ ⲛ̀ϩⲁⲛⲑⲙⲏⲓ ⲥⲁϧⲟⲩⲛ ⲇⲉ ⲙ̀ⲙⲱⲧⲉⲛ ⲙⲉϩ ⲙ̀ⲙⲉⲧϣⲟⲃⲓ ⲛⲉⲙ ⲁⲛⲟⲙⲓⲁ ⲛⲓⲃⲉⲛ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲧⲁⲓ ϩⲱⲧⲧⲏⲩⲧⲛ̅ ⲧⲉ ⲧⲉⲧⲛ̅ϩⲉ. ϩⲓⲃⲟⲗ ⲙⲉⲛ ⲧⲉⲧⲛ̅ⲟⲩⲟⲛϩ̅ ⲉⲃⲟⲗ ⲛ̅ⲛ̅ⲣⲱⲙⲉ ϩⲱⲥ ⲇⲓⲕⲁⲓⲟⲥ
      ⲡⲉⲧⲛ̅ⲥⲁⲛ̅ϩⲟⲩⲛ ⲇⲉ ⲙⲉϩ ⲛ̅ϩⲩⲡⲟⲕⲣⲓⲥⲓⲥ ϩⲓ ⲁⲛⲟⲙⲓⲁ.</td>
      <td class="language English"><span style="color:#b00e23">(28)</span> Thus
      ye also, outside of you, indeed, ye appear before [the] men as righteous,
      but inside of you (is) full of hypocrisy and all iniquity.</td>
      <td class="language Greek"><span style="color:#b00e23">(28)</span> οὕτως
      καὶ ὑμεῖς ἔξωθεν μὲν φαίνεσθε τοῖς ἀνθρώποις δίκαιοι, ἔσωθεν δέ ἐστε
      μεστοὶ ὑποκρίσεως καὶ ἀνομίας.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲟⲩⲟⲓ ⲛⲱⲧⲉⲛ ⲛⲓⲥⲁϧ ⲛⲉⲙ ⲛⲓⲫⲁⲣⲓⲥⲉⲟⲥ ⲛⲓϣⲟⲃⲓ ϫⲉ ⲧⲉⲧⲉⲛⲕⲱⲧ ⲛ̀ⲛⲓⲙϩⲁⲩ ⲛ̀ⲧⲉ
      ⲛⲓⲡⲣⲟⲫⲏⲧⲏⲥ ⲟⲩⲟϩ ⲧⲉⲧⲉⲛⲥⲟⲗⲥⲉⲗ ⲛ̀ⲛⲓⲃⲏⲃ ⲛ̀ⲧⲉ ⲛⲓⲑⲙⲏⲓ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲟⲩⲟⲓ ⲛⲏⲧⲛ̅ ⲛⲉⲅⲣⲁⲙⲙⲁⲧⲉⲩⲥ ⲙⲛ̅ ⲛⲉⲫⲁⲣⲓⲥⲥⲁⲓⲟⲥ ⲛ̅ϩⲩⲡⲟⲕⲣⲓⲧⲏⲥ. ϫⲉ ⲧⲉⲧⲛ̅ⲕⲱⲧ
      ⲛ̅ⲛ̅ⲧⲁⲫⲟⲥ ⲛ̅ⲛⲉⲡⲣⲟⲫⲏⲧⲏⲥ ⲁⲩⲱ ⲧⲉⲧⲛ̅ⲧⲥⲁⲛⲟ ⲛ̅ⲙϩⲁⲁⲩ ⲛ̅ⲛ̅ⲇⲓⲕⲁⲓⲟⲥ.</td>
      <td class="language English"><span style="color:#b00e23">(29)</span> Woe
      to you, scribes and Pharisees, hypocrites! Because ye build the
      sepulchres of the prophets, and ye garnish the caves of the
      righteous,</td>
      <td class="language Greek"><span style="color:#b00e23">(29)</span> Οὐαὶ
      ὑμῖν, γραμματεῖς καὶ Φαρισαῖοι ὑποκριταί, ὅτι οἰκοδομεῖτε τοὺς τάφους τῶν
      προφητῶν καὶ κοσμεῖτε τὰ μνημεῖα τῶν δικαίων,</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲟⲩⲟϩ ⲧⲉⲧⲉⲛϫⲱ ⲙ̀ⲙⲟⲥ ϫⲉ ⲉ̀ⲛⲁⲛⲭⲏ ϧⲉⲛ ⲛⲓⲉϩⲟⲟⲩ ⲛ̀ⲧⲉ ⲛⲉⲛⲓⲟϯ ⲛⲁⲛⲛⲁϣⲱⲡⲓ ⲉⲛⲟⲓ
      ⲛ̀ϣⲫⲏⲣ ⲉ̀ⲣⲱⲟⲩ ⲁⲛ ⲡⲉ ϧⲉⲛ ⲡⲓⲥⲛⲟϥ ⲛ̀ⲧⲉ ⲛⲓⲡⲣⲟⲫⲏⲧⲏⲥ</td>
      <td class="language Sahidic"><span style="color:#b00e23">(ⲗ︦)</span>
      ⲉⲧⲉⲧⲛ̅ϫⲱ ⲙ̅ⲙⲟⲥ ϫⲉ ⲉⲛⲉⲛϣⲟⲟⲡ ⲛ̅ⲛⲉϩⲟⲟⲩ ⲛ̅ⲛ̅ⲉⲓⲟⲧⲉ ⲛⲉⲛⲛⲁϣⲱⲡⲉ ⲁⲛ ⲛⲙ̅ⲙⲁⲩ ⲡⲉ
      ⲛ̅ⲕⲟⲓⲛⲱⲛⲟⲥ ⲉⲡⲉⲥⲛⲟϥ ⲛ̅ⲛⲉⲡⲣⲟⲫⲏⲧⲏⲥ.</td>
      <td class="language English"><span style="color:#b00e23">(30)</span> and
      ye say, that if we had been in the days of our fathers, we should not
      have been partakers with them in the blood of the prophets.</td>
      <td class="language Greek"><span style="color:#b00e23">(30)</span> καὶ
      λέγετε· Εἰ ἤμεθα ἐν ταῖς ἡμέραις τῶν πατέρων ἡμῶν, οὐκ ἂν ἤμεθα αὐτῶν
      κοινωνοὶ ἐν τῷ αἵματι τῶν προφητῶν·</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ϩⲱⲥⲧⲉ ⲧⲉⲧⲉⲛⲉⲣⲙⲉⲑⲣⲉ ϧⲁⲣⲱⲧⲉⲛ ϫⲉ ⲛ̀ⲑⲱⲧⲉⲛ ⲛⲉⲛϣⲏⲣⲓ ⲛ̀ⲛⲏ ⲉⲧⲁⲩϧⲱⲧⲉⲃ
      ⲛ̀ⲛⲓⲡⲣⲟⲫⲏⲧⲏⲥ</td>
      <td class="language Sahidic"><span style="color:#b00e23">(ⲗ︦ⲁ︦)</span>
      ϩⲱⲥⲧⲉ ⲧⲉⲧⲛ̅ⲣⲙ̅ⲛⲧⲣⲉ ⲉⲣⲱⲧⲛ̅ ϫⲉ ⲛ̅ⲧⲉⲧⲛ̅ ⲛ̅ϣⲏⲣⲉ ⲛ̅ⲛⲉⲛⲧⲁⲩϩⲱⲧⲃ̅
      ⲛ̅ⲛⲉⲡⲣⲟⲫⲏⲧⲏⲥ.</td>
      <td class="language English"><span style="color:#b00e23">(31)</span> So
      that ye bear witness against yourselves, that ye (are the) sons of them
      who slew the prophets.</td>
      <td class="language Greek"><span style="color:#b00e23">(31)</span> ὥστε
      μαρτυρεῖτε ἑαυτοῖς ὅτι υἱοί ἐστε τῶν φονευσάντων τοὺς προφήτας.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲟⲩⲟϩ ⲛ̀ⲑⲱⲧⲉⲛ ϩⲱⲧⲉⲛ ϫⲉⲕ ϣⲓ ⲛ̀ⲧⲉ ⲛⲉⲧⲉⲛⲓⲟϯ ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲗ︦ⲃ︦)</span>
      ⲛ̅ⲧⲱⲧⲛ̅ ϩⲱⲧⲧⲏⲩⲧⲛ̅ ⲁⲧⲉⲧⲛ̅ϫⲱⲕ ⲉⲃⲟⲗ ⲙ̅ⲡϣⲓ ⲛ̅ⲛⲉⲧⲛ̅ⲉⲓⲟⲧⲉ.</td>
      <td class="language English"><span style="color:#b00e23">(32)</span> And
      ye also, fill (ye) up (the) measure of your fathers.</td>
      <td class="language Greek"><span style="color:#b00e23">(32)</span> καὶ
      ὑμεῖς πληρώσατε τὸ μέτρον τῶν πατέρων ὑμῶν.</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲛⲓϩⲟϥ ⲙ̀ⲙⲓⲥⲓ ⲛ̀ⲧⲉ ⲛⲓⲁϫⲱ ⲡⲱⲥ ⲧⲉⲧⲉⲛⲛⲁϣⲫⲱⲧ ⲉ̀ⲃⲟⲗ ϧⲉⲛ ϯⲕⲣⲓⲥⲓⲥ ⲛ̀ⲧⲉ
      ϯⲅⲉⲉⲛⲛⲁ</td>
      <td class="language Sahidic"><span style="color:#b00e23">(ⲗ︦ⲅ︦)</span>
      ⲛ̅ϩⲟϥ ⲛ̅ϣⲏⲣⲉ ⲛ̅ⲛⲉϩⲃⲱ. ⲛ̅ⲁϣ ⲛ̅ϩⲉ ⲧⲉⲧⲛⲁⲣ̅ⲃⲟⲗ ⲉⲧⲉⲕⲣⲓⲥⲓⲥ ⲛ̅ⲧⲅⲉϩⲉⲛⲛⲁ.</td>
      <td class="language English"><span style="color:#b00e23">(33)</span>
      [The] serpents, offspring of [the] vipers! How will ye be able to flee
      from the judgement of the Geenna?</td>
      <td class="language Greek"><span style="color:#b00e23">(33)</span> ὄφεις
      γεννήματα ἐχιδνῶν, πῶς φύγητε ἀπὸ τῆς κρίσεως τῆς γεέννης;</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲉⲑⲃⲉⲫⲁⲓ ϩⲏⲡⲡⲉ ⲁ̀ⲛⲟⲕ ϯⲛⲁⲟⲩⲱⲣⲡ ϩⲁⲣⲱⲧⲉⲛ ⲛ̀ϩⲁⲛⲡⲣⲟⲫⲏⲧⲏⲥ ⲛⲉⲙ ϩⲁⲛⲥⲁⲃⲉⲩ ⲛ̀ⲥⲁϧ
      ⲟⲩⲟϩ ⲉⲣⲉⲧⲉⲛⲉ̀ϧⲱⲧⲉⲃ ⲉ̀ⲃⲟⲗ ⲛ̀ϧⲏⲧⲟⲩ ⲟⲩⲟϩ ⲉⲣⲉⲧⲉⲛⲉ̀ⲓϣⲓ ⲉⲣⲉⲧⲉⲛⲉⲣⲙⲁⲥⲧⲓⲅⲅⲟⲓⲛ
      ⲙ̀ⲙⲱⲟⲩ ϧⲉⲛ ⲛⲉⲧⲉⲛⲥⲩⲛⲁⲅⲱⲅⲏ ⲟⲩⲟϩ ⲉⲣⲉⲧⲉⲛⲉ̀ϭⲟϫⲓ ⲛ̀ⲥⲱⲟⲩ ⲓⲥϫⲉⲛ ⲃⲁⲕⲓ ⲉ̀ⲃⲁⲕⲓ</td>
      <td class="language Sahidic"><span style="color:#b00e23">(ⲗ︦ⲇ︦)</span>
      ⲉⲧⲃⲉ ⲡⲁⲓ ⲉⲓⲥ ϩⲏⲏⲧⲉ ⲁⲛⲟⲕ ϯⲛⲁⲧⲛⲟⲟⲩ ϣⲁⲣⲱⲧⲛ̅ ⲛ̅ϩⲉⲛⲡⲣⲟⲫⲏⲧⲏⲥ ⲙⲛ̅ ϩⲉⲛⲥⲟⲫⲟⲥ ⲙⲛ̅
      ϩⲉⲛⲅⲣⲁⲙⲙⲁⲧⲉⲩⲥ. ⲛ̅ⲧⲉⲧⲛ̅ⲙⲟⲩⲟⲩⲧ ⲉⲃⲟⲗ ⲛ̅ϩⲏⲧⲟⲩ ⲁⲩⲱ ⲛ̅ⲧⲉⲧⲛ̅ⲥⲧⲁⲩⲣⲟⲩ ⲁⲩⲱ
      ⲛ̅ⲧⲉⲧⲛⲙⲁⲥⲧⲓⲅⲟⲩ ⲉⲃⲟⲗ ⲛ̅ϩⲏⲧⲟⲩ ϩⲣⲁⲓ ϩⲛ̅ ⲛⲉⲧⲛ̅ⲥⲩⲛⲁⲅⲱⲅⲏ ⲛ̅ⲧⲉⲧⲛ̅ⲡⲱⲧ ⲛ̅ⲥⲱⲟⲩ ϫⲓⲛ
      ⲉⲡⲟⲗⲓⲥ ⲉⲡⲟⲗⲓⲥ.</td>
      <td class="language English"><span style="color:#b00e23">(34)</span>
      Therefore lo, I will send to you prophets and wise scribes: and ye shall
      kill (some) of them; and ye shall crucify (them), scourging them in your
      synagogues, and ye shall persecute them from city to city:</td>
      <td class="language Greek"><span style="color:#b00e23">(34)</span> διὰ
      τοῦτο ἰδοὺ ἐγὼ ἀποστέλλω πρὸς ὑμᾶς προφήτας καὶ σοφοὺς καὶ γραμματεῖς· ἐξ
      αὐτῶν ἀποκτενεῖτε καὶ σταυρώσετε, καὶ ἐξ αὐτῶν μαστιγώσετε ἐν ταῖς
      συναγωγαῖς ὑμῶν καὶ διώξετε ἀπὸ πόλεως εἰς πόλιν·</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ϩⲟⲡⲱⲥ ⲛ̀ⲧⲉϥⲓ ⲉ̀ϫⲉⲛ ⲑⲏⲛⲟⲩ ⲛ̀ϫⲉ ⲥⲛⲟϥ ⲛⲓⲃⲉⲛ ⲛ̀ⲑⲙⲏⲓ ⲉⲧⲁⲩⲫⲟⲛϥ ⲉ̀ⲃⲟⲗ ϩⲓϫⲉⲛ
      ⲡⲓⲕⲁϩⲓ ⲓⲥϫⲉⲛ ⲡⲥⲛⲟϥ ⲛ̀ⲧⲉ ⲁⲃⲏⲗ ⲡⲓⲑⲙⲏⲓ ϣⲁ ⲡⲥⲛⲟϥ ⲛ̀ⲍⲁⲭⲁⲣⲓⲁⲥ ⲡϣⲏⲣⲓ ⲛ̀ⲃⲁⲣⲁⲭⲓⲁⲥ
      ⲫⲏ ⲉⲧⲁⲣⲉⲧⲉⲛϧⲟⲑⲃⲉϥ ⲟⲩⲧⲉ ⲡⲓⲉⲣⲫⲉⲓ ⲛⲉⲙ ⲡⲙⲁⲛ̀ⲉⲣϣⲱⲟⲩϣⲓ</td>
      <td class="language Sahidic"><span style="color:#b00e23">(ⲗ︦ⲉ︦)</span>
      ϫⲉⲕⲁⲥ ⲉϥⲉⲉⲓ ⲉϩⲣⲁⲓ ⲉϫⲛ̅ ⲧⲏⲩⲧⲛ̅ ⲛ̅ϭⲓ ⲥⲛⲟϥ ⲛⲓⲙ ⲛ̅ⲇⲓⲕⲁⲓⲟⲥ ⲉⲁⲩⲡⲁϩⲧϥ̅ ⲉⲃⲟⲗ
      ϩⲓϫⲙ̅ ⲡⲕⲁϩ. ϫⲓⲛ ⲡⲉⲥⲛⲟϥ ⲛ̅ⲁⲃⲉⲗ ⲡⲇⲓⲕⲁⲓⲟⲥ ϣⲁ ⲉϩⲣⲁⲓ ⲉⲡⲉⲥⲛⲟϥ ⲛ̅ⲍⲁⲭⲁⲣⲓⲁⲥ ⲡϣⲏⲣⲉ
      ⲛ̅ⲃⲁⲣⲁⲭⲓⲁⲥ ⲡⲉⲛⲧⲁⲧⲉⲧⲛ̅ϩⲟⲧⲃⲉϥ ⲟⲩⲇⲉ ⲡⲣ̅ⲡⲉ ⲙⲛ̅ ⲡⲉⲑⲩⲥⲓⲁⲥⲧⲏⲣⲓⲟⲛ.</td>
      <td class="language English"><span style="color:#b00e23">(35)</span> that
      all righteous blood which was shed upon the earth may come upon you, from
      (the) blood of Abel the righteous, unto (the) blood of Zacharias (the)
      son of Barachias, whom ye slew between the temple and the altar.</td>
      <td class="language Greek"><span style="color:#b00e23">(35)</span> ὅπως
      ἔλθῃ ἐφʼ ὑμᾶς πᾶν αἷμα δίκαιον ἐκχυννόμενον ἐπὶ τῆς γῆς ἀπὸ τοῦ αἵματος
      Ἅβελ τοῦ δικαίου ἕως τοῦ αἵματος Ζαχαρίου υἱοῦ Βαραχίου, ὃν ἐφονεύσατε
      μεταξὺ τοῦ ναοῦ καὶ τοῦ θυσιαστηρίου.</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      ⲁⲙⲏⲛ ϯϫⲱ ⲙ̀ⲙⲟⲥ ⲛⲱⲧⲉⲛ ϫⲉ ⲉⲣⲉ ⲛⲁⲓ ⲧⲏⲣⲟⲩ ⲓ̀ ⲉ̀ϫⲉⲛ ⲧⲁⲓⲅⲉⲛⲉⲁ</td>
      <td class="language Sahidic"><span style="color:#b00e23">(ⲗ︦ⲋ︦)</span>
      ϩⲁⲙⲏⲛ ϯϫⲱ ⲙ̅ⲙⲟⲥ ⲛⲏⲧⲛ̅ ϫⲉ ⲛⲁⲓ ⲧⲏⲣⲟⲩ ⲛⲏⲩ ⲉϩⲣⲁⲓ ⲉϫⲛ̅ ⲧⲉⲓⲅⲉⲛⲉⲁ.</td>
      <td class="language English"><span style="color:#b00e23">(36)</span>
      Verily I say to you, that all these things shall come upon this
      generation.</td>
      <td class="language Greek"><span style="color:#b00e23">(36)</span> ἀμὴν
      λέγω ὑμῖν, ἥξει ταῦτα πάντα ἐπὶ τὴν γενεὰν ταύτην.</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      ⲓⲗ̅ⲏ̅ⲙ̅ ⲓⲗ̅ⲏ̅ⲙ̅ ⲑⲏ ⲉⲧϧⲱⲧⲉⲃ ⲛ̀ⲛⲓⲡⲣⲟⲫⲏⲧⲏⲥ ⲟⲩⲟϩ ⲉⲧϩⲓⲱⲛⲓ ⲉ̀ϫⲉⲛ ⲛⲏ ⲉⲧⲁⲩⲟⲩⲟⲣⲡⲟⲩ
      ϩⲁⲣⲟⲥ ⲟⲩⲙⲏϣ ⲛ̀ⲥⲟⲡ ⲁⲓⲟⲩⲱϣ ⲉ̀ⲑⲟⲩⲉⲧ ⲛⲉϣⲏⲣⲓ ⲙ̀ⲫⲣⲏϯ ⲛ̀ⲟⲩϩⲁⲗⲏⲧ ⲉ̀ϣⲁϥⲑⲱⲟⲩϯ
      ⲛ̀ⲛⲉϥⲙⲁⲥ ⲉ̀ϧⲟⲩⲛ ϧⲁ ⲛⲉϥⲧⲉⲛϩ ⲟⲩⲟϩ ⲙ̀ⲡⲉⲧⲉⲛⲟⲩⲱϣ</td>
      <td class="language Sahidic"><span style="color:#b00e23">(ⲗ︦ⲍ︦)</span>
      ⲑⲓⲗ̅ⲏ̅ⲙ̅. ⲑⲓⲗ̅ⲏ̅ⲙ̅ ⲧⲉⲧϩⲱⲧⲃ ⲛ̅ⲛⲉⲡⲣⲟⲫⲏⲧⲏⲥ ⲉⲧϩⲓⲱⲛⲉ ⲉⲛⲉⲛⲧⲁⲩⲧⲛⲟⲟⲩⲥⲟⲩ ϣⲁⲣⲟⲥ.
      ϩⲁϩ ⲛ̅ⲥⲟⲡ ⲁⲓⲟⲩⲱϣ ⲉⲥⲱⲟⲩϩ ⲉϩⲟⲩⲛ ⲛⲟⲩϣⲏⲣⲉ ⲛ̅ⲑⲉ ⲛ̅ⲟⲩϩⲁⲗⲏⲧ ⲛ̅ϣⲁϥⲥⲱⲟⲩϩ ⲉϩⲟⲩⲛ
      ⲛ̅ⲛⲉϥⲙⲁⲥ ϩⲁ ⲛⲉϥⲧⲏⲛϩ̅. ⲁⲩⲱ ⲙ̅ⲡⲉⲧⲛ̅ⲟⲩⲱϣ.</td>
      <td class="language English"><span style="color:#b00e23">(37)</span>
      Jerusalem, Jerusalem, who killeth the prophets, and who stoneth them who
      were sent to her! Many times I wished to gather thy sons as a bird
      gathereth in his brood under his wings, and ye wished not.</td>
      <td class="language Greek"><span style="color:#b00e23">(37)</span>
      Ἰερουσαλὴμ Ἰερουσαλήμ, ἡ ἀποκτείνουσα τοὺς προφήτας καὶ λιθοβολοῦσα τοὺς
      ἀπεσταλμένους πρὸς αὐτήν—ποσάκις ἠθέλησα ἐπισυναγαγεῖν τὰ τέκνα σου, ὃν
      τρόπον ὄρνις ἐπισυνάγει τὰ νοσσία αὐτῆς ὑπὸ τὰς πτέρυγας, καὶ οὐκ
      ἠθελήσατε;</td>
    </tr>

    <tr id="v38" class="verse">
      <td class="language Bohairic"><span style="color:#b00e23">(ⲗ̅ⲏ̅)</span>
      ϩⲏⲡⲡⲉ ϯⲛⲁⲭⲱ ⲙ̀ⲡⲉⲧⲉⲛⲏⲓ ⲛⲱⲧⲉⲛ</td>
      <td class="language Sahidic"><span style="color:#b00e23">(ⲗ︦ⲏ︦)</span>
      ⲉⲓⲥ ϩⲏⲏⲧⲉ ⲡⲉⲧⲛ̅ⲏⲓ ⲕⲏ ⲛⲏⲧⲛ̅.</td>
      <td class="language English"><span style="color:#b00e23">(38)</span> Lo,
      I will leave your house to you.</td>
      <td class="language Greek"><span style="color:#b00e23">(38)</span> ἰδοὺ
      ἀφίεται ὑμῖν ὁ οἶκος ὑμῶν ἔρημος.</td>
    </tr>

    <tr id="v39" class="verse">
      <td class="language Bohairic"><span style="color:#b00e23">(ⲗ̅ⲑ̅)</span>
      ϯϫⲱ ⲅⲁⲣ ⲙ̀ⲙⲟⲥ ⲛⲱⲧⲉⲛ ⲛ̀ⲛⲉⲧⲉⲛⲛⲁⲩ ⲉⲣⲟⲓ ⲓⲥϫⲉⲛ ϯⲛⲟⲩ ϣⲁⲧⲉⲧⲉⲛϫⲟⲥ ϫⲉ ϥⲥⲙⲁⲣⲱⲟⲩⲧ
      ⲛ̀ϫⲉ ⲫⲏ ⲉⲑⲛⲏⲟⲩ ϧⲉⲛ ⲫⲣⲁⲛ ⲙ̀ⲡϭ̅ⲥ̅</td>
      <td class="language Sahidic"><span style="color:#b00e23">(ⲗ︦ⲑ︦)</span>
      ϯϫⲱ ⲙ̅ⲙⲟⲥ ⲛⲏⲧⲛ̅ ϫⲉ ⲛ̅ⲛⲉⲧⲛ̅ⲛⲁⲩ ⲉⲣⲟⲓ ϫⲓⲛ ⲧⲉⲛⲟⲩ ϣⲁⲛⲧⲉⲧⲛ̅ϫⲟⲟⲥ ϫⲉ ϥⲥⲙⲁⲙⲁⲁⲧ
      ⲛ̅ϭⲓ ⲡⲉⲧⲛⲏⲩ ϩⲙ̅ ⲡⲣⲁⲛ ⲙ̅ⲡϫⲟⲉⲓⲥ.</td>
      <td class="language English"><span style="color:#b00e23">(39)</span> For
      I say to you, that ye shall not see me from now, until ye say, that
      blessed is he who cometh in (the) name of the Lord.'</td>
      <td class="language Greek"><span style="color:#b00e23">(39)</span> λέγω
      γὰρ ὑμῖν, οὐ μή με ἴδητε ἀπʼ ἄρτι ἕως ἂν εἴπητε· Εὐλογημένος ὁ ἐρχόμενος
      ἐν ὀνόματι κυρίου.</td>
    </tr>
  </table>
</body>
</html>
