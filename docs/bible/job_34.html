<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_35.html" rel="next">
  <link href="job_33.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="job_34">Job 34</h4>

  <table>
    <tr>
      <td><span style="color:#b00e23">(ⲁ̅)</span> ⲁϥⲉ̀ⲣⲟⲩⲱ ⲛ̀ϫⲉ ⲉⲗⲓⲟⲩⲥ
      ⲡⲉϫⲁϥ</td>
      <td><span style="color:#b00e23">(ⲁ︦)</span> ⲁ ⲉⲗⲓⲟⲩⲥ ⲇⲉ ⲟⲩⲱϣϥ̅
      ⲡⲉϫⲁϥ.</td>
      <td><span style="color:#b00e23">(1)</span> And Elius continued, and
      said,</td>
      <td><span style="color:#b00e23">(1)</span> Ὑπολαβὼν δὲ Ελιους λέγει</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ⲥⲱⲧⲉⲙ ⲉ̀ⲣⲟⲓ ⲛⲓⲥⲁⲃⲉⲩ ⲛⲏ
      ⲉⲧⲥⲱⲟⲩⲛ ⲥⲱⲧⲉⲙ ⲉ̀ⲡⲓⲡⲉⲑⲛⲁⲛⲉϥ</td>
      <td><span style="color:#b00e23">(ⲃ︦)</span> ϫⲉ ⲥⲱⲧⲙ̅ ⲉⲣⲟⲓ ⲛ̅ⲥⲟⲫⲟⲥ.
      ⲛⲉⲧⲥⲟⲟⲩⲛ ⲛ̅ϫⲓⲥⲙⲏ ⲉⲡⲡⲉⲧⲛⲁⲛⲟⲩϥ.</td>
      <td><span style="color:#b00e23">(2)</span> Hear me, ye wise men; hearken,
      ye that have knowledge.</td>
      <td><span style="color:#b00e23">(2)</span> Ἀκούσατέ µου, σοφοί·
      ἐπιστάµενοι, ἐνωτίζεσθε τὸ καλόν·</td>
    </tr>

    <tr>
      <td><span style="color:#b00e23">(ⲅ̅)</span> ϫⲉ ⲡⲓⲛⲟⲩⲥ ⲉⲧⲉⲣⲇⲟⲕⲓⲙⲁⲍⲓⲛ
      ⲛ̀ⲛⲓⲥⲁϫⲓ ϯϣⲃⲱⲃⲓ ⲉⲧϫⲉⲙϯⲡⲓ ⲛ̀ⲛⲓϧⲣⲏⲟⲩⲓ</td>
      <td><span style="color:#b00e23">(ⲅ︦)</span>
      </td>
      <td><span style="color:#b00e23">(3)</span> For the ear tries words, and
      the mouth tastes meat.</td>
      <td><span style="color:#b00e23">(3)</span> ὅτι οὖς λόγους δοκιµάζει, καὶ
      λάρυγξ γεύεται βρῶσιν.</td>
    </tr>

    <tr>
      <td><span style="color:#b00e23">(ⲇ̅)</span> ⲙⲁⲣⲉⲛⲥⲱⲧⲡ ⲛⲁⲛ ⲛ̀ⲟⲩϩⲁⲡ
      ⲙⲁⲣⲉⲛⲉⲙⲓ ⲟⲩⲧⲱⲛ ϫⲉ ⲛⲁⲛⲉⲥ</td>
      <td><span style="color:#b00e23">(ⲇ︦)</span>
      </td>
      <td><span style="color:#b00e23">(4)</span> Let us choose judgment to
      ourselves: let us know amount ourselves what is right.</td>
      <td><span style="color:#b00e23">(4)</span> κρίσιν ἑλώµεθα ἑαυτοῖς, γνῶµεν
      ἀνὰ µέσον ἑαυτῶν ὅ τι καλόν.</td>
    </tr>

    <tr>
      <td><span style="color:#b00e23">(ⲉ̅)</span> ϫⲉ ⲁϥϫⲟⲥ ⲛ̀ϫⲉ ⲓⲱⲃ ϫⲉ ⲁ̀ⲛⲟⲕ
      ⲟⲩⲑⲙⲏⲓ ⲡϭ̅ⲥ̅ ⲁϥϩⲓⲟⲩⲓ ⲙ̀ⲡⲁϩⲁⲡ ⲉ̀ⲃⲟⲗ</td>
      <td><span style="color:#b00e23">(ⲉ︦)</span> ϫⲉ ⲁ ⲓ̈ⲱⲃ ϫⲟⲟⲥ ϫⲉ ⲁⲛⲅ̅
      ⲟⲩⲇⲓⲕⲁⲓⲟⲥ ⲁ ⲡϫⲟⲉⲓⲥ ⲇⲉ ⲕⲱ ⲛ̅ⲥⲱϥ ⲙ̅ⲡⲁϩⲁⲡ.</td>
      <td><span style="color:#b00e23">(5)</span> For Job has said, I am
      righteous: the Lord has removed my judgment.</td>
      <td><span style="color:#b00e23">(5)</span> ὅτι εἴρηκεν Ιωβ Δίκαιός εἰµι,
      ὁ κύριος ἀπήλλαξέν µου τὸ κρίµα,</td>
    </tr>

    <tr>
      <td><span style="color:#b00e23">(ⲋ̅)</span> ⲁϥϫⲉⲙⲉⲑⲛⲟⲩϫ ⲇⲉ ⲉ̀ⲡⲁϩⲁⲡ
      &lt;ⲟⲩϭⲓⲛ̀ϫⲟⲛⲥ ⲡⲉ ⲡⲁⲥⲟⲑⲛⲉϥ ⲙ̀ⲡⲓⲉⲉⲁⲇⲓⲕⲓⲛ&gt;</td>
      <td><span style="color:#b00e23">(ⲋ︦)</span> ⲁϥϫⲓϭⲟⲗ ⲇⲉ ⲉⲡⲁⲕⲣⲓⲙⲁ.</td>
      <td><span style="color:#b00e23">(6)</span> And he has erred in my
      judgment: my wound is severe without unrighteousness of mine.</td>
      <td><span style="color:#b00e23">(6)</span> ἐψεύσατο δὲ τῷ κρίµατί µου,
      βίαιον τὸ βέλος µου ἄνευ ἀδικίας.</td>
    </tr>

    <tr>
      <td><span style="color:#b00e23">(ⲍ̅)</span> &lt;ⲛⲓⲙ ⲛ̀ⲣⲱⲙⲓ ⲙ̀ⲫⲣⲏϯ ⲛ̀ⲓⲱⲃ
      ⲉϥⲉ̀ⲥⲉ ⲉⲗⲕϣⲁⲓ ⲙ̀ⲫⲣⲏϯ ⲛ̀ⲟⲩⲙⲱⲟⲩ&gt;</td>
      <td><span style="color:#b00e23">(ⲍ︦)</span>
      </td>
      <td><span style="color:#b00e23">(7)</span> What man is as Job, drinking
      scorning like water?</td>
      <td><span style="color:#b00e23">(7)</span> τίς ἀνὴρ ὥσπερ Ιωβ πίνων
      µυκτηρισµὸν ὥσπερ ὕδωρ</td>
    </tr>

    <tr>
      <td><span style="color:#b00e23">(ⲏ̅)</span> ⲙ̀ⲡⲓⲉⲣⲛⲟⲃⲓ ⲟⲩⲇⲉ ⲙ̀ⲡⲓⲉⲣⲁⲥⲉⲃⲏⲥ
      ⲟⲩⲇⲉ ⲙ̀ⲡⲓⲉⲣϣⲫⲏⲣ ⲛ̀ⲛⲏ ⲉⲧⲓⲣⲓ ⲛ̀ϯⲁⲛⲟⲙⲓⲁ ⲉ̀ⲑⲣⲓⲙⲟϣⲓ ⲛⲉⲙ ⲛⲓⲁⲥⲉⲃⲏⲥ</td>
      <td><span style="color:#b00e23">(ⲏ︦)</span> ⲙ̅ⲡⲉⲓⲣ̅ⲛⲟⲃⲉ ⲁⲩⲱ ⲙ̅ⲡⲉⲓⲣϣⲁϥⲧⲉ
      ⲙ̅ⲡⲉⲓⲕⲟⲓⲛⲱⲛⲉⲓ ⲉⲧⲉϩⲓⲏ ⲙⲛ̅ ⲛⲉⲧⲉⲓⲣⲉ ⲛ̅ⲛⲁⲛⲟⲙⲟⲛ. ⲉⲧⲣⲁⲃⲱⲕ ⲙⲛ̅ ⲛ̅ⲁⲥⲉⲃⲏⲥ.</td>
      <td><span style="color:#b00e23">(8)</span> saying, I have not sinned, nor
      committed ungodliness, nor had fellowship with workers of iniquity, to go
      with the ungodly.</td>
      <td><span style="color:#b00e23">(8)</span> οὐχ ἁµαρτὼν οὐδὲ ἀσεβήσας ἢ
      ὁδοῦ κοινωνήσας µετὰ ποιούντων τὰ ἄνοµα τοῦ πορευθῆναι µετὰ ἀσεβῶν;</td>
    </tr>

    <tr>
      <td><span style="color:#b00e23">(ⲑ̅)</span> ⲙ̀ⲡⲉⲣϫⲟⲥ ϫⲉ ⲙ̀ⲙⲟⲛ ϫⲉⲙⲡϣⲓⲛⲓ
      ⲛⲁϣⲱⲡⲓ ⲙ̀ⲡⲓⲣⲱⲙⲓ ϫⲉ ⲟⲩⲟⲛ ϫⲉⲙⲡϣⲓⲛⲓ ϣⲟⲡ ⲛⲁϥ ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅</td>
      <td><span style="color:#b00e23">(ⲑ︦)</span> ⲙ̅ⲡⲣϫⲟⲟⲥ ⲅⲁⲣ ϫⲉ ⲙⲛ̅ ϭⲙ̅ⲡϣⲓⲛⲉ
      ϣⲟⲟⲡ ⲙ̅ⲡⲣⲱⲙⲉ. ⲁⲩⲱ ϭⲙ̅ⲡϣⲓⲛⲉ ⲉⲃⲟⲗ ϩⲓⲧⲙ̅ ⲡⲉϥϫⲟⲉⲓⲥ.</td>
      <td><span style="color:#b00e23">(9)</span> For thou shouldest not say,
      There shall be no visitation of a man, whereas there is a visitation on
      him from the Lord.</td>
      <td><span style="color:#b00e23">(9)</span> µὴ γὰρ εἴπῃς ὅτι Οὐκ ἔσται
      ἐπισκοπὴ ἀνδρός· καὶ ἐπισκοπὴ αὐτῷ παρὰ κυρίου.</td>
    </tr>

    <tr>
      <td><span style="color:#b00e23">(ⲓ̅)</span> ⲉⲑⲃⲉⲫⲁⲓ ⲛⲓⲥⲁⲃⲉⲩ ϧⲉⲛ ⲡⲟⲩϩⲏⲧ
      ⲥⲱⲧⲉⲙ ⲉ̀ⲣⲟⲓ ⲛ̀ⲛⲉϥϣⲱⲡⲓ ⲛⲏⲓ ⲉ̀ⲉⲣⲁⲥⲉⲃⲏⲥ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲟⲩⲇⲉ ⲉ̀ϣⲑⲟⲣⲧⲉⲣ
      ⲛ̀ϯⲙⲉⲑⲙⲏⲓ ⲙ̀ⲡⲉⲙ̀ⲑⲟ ⲙ̀ⲡⲓⲡⲁⲛⲧⲟⲕⲣⲁⲧⲱⲣ</td>
      <td><span style="color:#b00e23">(ⲓ︦)</span> ⲉⲧⲃⲉ ⲡⲁⲓ ⲛ̅ⲥⲟⲫⲟⲥ ϩⲙ̅ ⲡⲉⲩϩⲏⲧ
      ⲥⲱⲧⲙ̅ ⲉⲣⲟⲓ. ⲛ̅ⲛⲉⲥϣⲱⲡⲉ ⲉⲧⲣⲁⲣ̅ⲛⲟⲃⲉ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲁⲩⲱ ⲉϣⲧⲟⲣⲧⲣ̅
      ⲛ̅ⲧⲙⲛ̅ⲧⲙⲉ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡⲡⲁⲛⲧⲱⲕⲣⲁⲧⲱⲣ.</td>
      <td><span style="color:#b00e23">(10)</span> Wherefore hear me, ye that
      are wise in heart: far be it from me to sin before the Lord, and to
      pervert righteousness before the almighty.</td>
      <td><span style="color:#b00e23">(10)</span> διό, συνετοὶ καρδίας,
      ἀκούσατέ µου Μή µοι εἴη ἔναντι κυρίου ἀσεβῆσαι καὶ ἔναντι παντοκράτορος
      ταράξαι τὸ δίκαιον·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲁⲗⲗⲁ ⲁϥϯϣⲉⲃⲓⲱ ⲙ̀ⲡⲓⲣⲱⲙⲓ ⲕⲁⲧⲁ
      ⲛⲏ ⲉⲧⲁϥⲓⲣⲓ ⲙ̀ⲙⲱⲟⲩ ⲟⲩⲟϩ ⲁϥⲛⲁϫⲉⲙ ⲡⲓⲣⲱⲙⲓ ϧⲉⲛ ⲛⲉϥⲙⲱⲓⲧ</td>
      <td><span style="color:#b00e23">(ⲓ︦ⲁ︦)</span> ⲁⲗⲗⲁ ⲉϥϯ ⲙ̅ⲡⲣⲱⲙⲉ ⲕⲁⲧⲁ ⲑⲉ
      ⲉⲧⲉⲣⲉ ⲡⲟⲩⲁ ⲡⲟⲩⲁ ⲉⲓⲣⲉ ⲙ̅ⲙⲟⲥ.</td>
      <td><span style="color:#b00e23">(11)</span> Yea, he renders to a man
      accordingly as each of them does, and in a man’s path he will find
      him.</td>
      <td><span style="color:#b00e23">(11)</span> ἀλλὰ ἀποδιδοῖ ἀνθρώπῳ καθὰ
      ποιεῖ ἕκαστος αὐτῶν, καὶ ἐν τρίβῳ ἀνδρὸς εὑρήσει αὐτόν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲭⲙⲉⲩⲓ ⲇⲉ ϫⲉ ⲡϭ̅ⲥ̅ ⲛⲁⲓⲣⲓ
      ⲛ̀ⲟⲩⲙⲉⲧⲟϫⲓ ⲓⲉ ⲡⲓⲡⲁⲛⲧⲟⲕⲣⲁⲧⲱⲣ ⲛⲁϣⲑⲟⲣⲧⲉⲣ ⲙ̀ⲡⲓⲕⲁϩⲓ ⲫⲏ ⲉⲧⲁϥⲑⲁⲙⲓⲟ ⲙ̀ⲡⲓⲕⲁϩⲓ</td>
      <td><span style="color:#b00e23">(ⲓ︦ⲃ︦)</span> ⲉⲕⲙⲉⲉⲩⲉ ⲇⲉ ϫⲉ ⲉⲣⲉ ⲡϫⲟⲉⲓⲥ
      ⲛⲁⲣ̅ ⲛⲉⲧⲉⲙⲉϣϣⲉ. ⲏ ϫⲉ ⲡⲡⲁⲛⲧⲱⲕⲣⲁⲧⲱⲣ ⲛⲁϣⲧⲣ̅ⲧⲣ̅ ⲡϩⲁⲡ.</td>
      <td><span style="color:#b00e23">(12)</span> And thinkest thou that the
      Lord will do wrong, or will the Almighty who made the earth wrest
      judgment?</td>
      <td><span style="color:#b00e23">(12)</span> οἴῃ δὲ τὸν κύριον ἄτοπα
      ποιήσειν; ἢ ὁ παντοκράτωρ ταράξει κρίσιν;</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲛⲓⲙ ⲡⲉ ⲉⲧⲁϥⲑⲁⲙⲓⲉ ⲛⲏ
      ⲉⲧⲥⲁⲡⲉⲥⲏⲧ ⲛ̀ⲧⲫⲉ ⲛⲉⲙ ϩⲱⲃ ⲛⲓⲃⲉⲛ ⲉⲧϣⲟⲡ ⲛ̀ϧⲏⲧⲟⲩ</td>
      <td><span style="color:#b00e23">(ⲓ︦ⲅ︦)</span> ⲡⲉⲛⲧⲁϥⲧⲁⲙⲓⲉ ⲧⲡⲉ ⲙⲛ̅ ⲡⲕⲁϩ.
      ⲛⲓⲙ ⲡⲉⲛⲧⲁϥⲧⲁⲙⲉⲓⲉ ⲧⲡⲉ ⲙⲛ̅ ⲡⲕⲁϩ ⲙⲛ̅ ⲛⲉⲧⲛ̅ϩⲏⲧϥ̅ ⲧⲏⲣⲟⲩ.</td>
      <td><span style="color:#b00e23">(13)</span> And who is he that made the
      whole world under heaven, and all things therein?</td>
      <td><span style="color:#b00e23">(13)</span> ὃς ἐποίησεν τὴν γῆν· τίς δέ
      ἐστιν ὁ ποιῶν τὴν ὑπ’ οὐρανὸν καὶ τὰ ἐνόντα πάντα;</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲁϥϣⲁⲛⲟⲩϣ ⲉ̀ⲁⲙⲟⲛⲓ ⲟⲩⲟϩ
      ⲛ̀ⲧⲉϥⲧⲁϩⲛⲟ ⲙ̀ⲡⲓⲡⲛ̅ⲁ̅ ϧⲁⲧⲟⲧϥ</td>
      <td><span style="color:#b00e23">(ⲓ︦ⲇ︦)</span> ⲉϥϣⲁⲛⲟⲩⲱϣ ⲅⲁⲣ ⲉⲙⲁϩⲧⲉ ⲁⲩⲱ
      ⲉⲕⲁ ⲡⲉⲡⲛ̅ⲁ̅ ϩⲁϩⲧⲏϥ.</td>
      <td><span style="color:#b00e23">(14)</span> For if he would confine, and
      restrain his spirit with himself;</td>
      <td><span style="color:#b00e23">(14)</span> εἰ γὰρ βούλοιτο συνέχειν καὶ
      τὸ πνεῦµα παρ’ αὐτῷ κατασχεῖν,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲥⲉⲛⲁⲙⲟⲩ ⲉⲩⲥⲟⲡ ⲛ̀ϫⲉ ⲥⲁⲣⲝ
      ⲛⲓⲃⲉⲛ ⲣⲱⲙⲓ ⲇⲉ ⲛⲓⲃⲉⲛ ⲉⲧⲛⲁⲧⲁⲥⲑⲟ ⲉ̀ⲡⲕⲁϩⲓ ⲡⲓⲙⲁ ⲉⲧⲁⲩⲉⲣⲡⲗⲁⲍⲓⲛ ⲙ̀ⲙⲱⲟⲩ ⲉ̀ⲃⲟⲗ
      ⲛ̀ϧⲏⲧϥ</td>
      <td><span style="color:#b00e23">(ⲓ︦ⲉ︦)</span> ⲥⲁⲣⲝ̅ ⲛⲓⲙ ⲛⲁⲙⲟⲩ ϩⲓⲟⲩⲥⲟⲡ.
      ⲣⲱⲙⲉ ⲇⲉ ⲛⲓⲙ ⲛⲁⲕⲧⲟϥ ⲉⲡⲕⲁϩ ⲡⲙⲁ ⲛ̅ⲧⲁⲩⲡⲗⲁⲥⲥⲉ ⲙ̅ⲙⲟϥ ⲛ̅ϩⲏⲧϥ̅.</td>
      <td><span style="color:#b00e23">(15)</span> all flesh would die together,
      and every mortal would return to the earth, whence also he was
      formed.</td>
      <td><span style="color:#b00e23">(15)</span> τελευτήσει πᾶσα σὰρξ
      ὁµοθυµαδόν, πᾶς δὲ βροτὸς εἰς γῆν ἀπελεύσεται, ὅθεν καὶ ἐπλάσθη.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲓⲥϫⲉ ⲇⲉ ⲭⲛⲁϭⲓⲥⲃⲱ ⲁⲛ ⲥⲱⲧⲉⲙ
      ⲉ̀ⲛⲁⲓ ϭⲓⲥⲙⲏ ⲉ̀ⲡϧⲣⲱⲟⲩ ⲛ̀ⲧⲉ ⲛⲁⲥⲁϫⲓ</td>
      <td><span style="color:#b00e23">(ⲓ︦ⲋ︦)</span> ⲉϣϫⲉ ⲛⲅ̅ⲛⲁϫⲓⲥⲃⲱ ⲁⲛ ⲉⲥⲱⲧⲙ̅
      ⲉⲛⲁⲓ. ϫⲓⲥⲙⲏ ⲉⲡⲉϩⲣⲟⲟⲩ ⲛ̅ϩⲉⲛϣⲁϫⲉ.</td>
      <td><span style="color:#b00e23">(16)</span> Take heed lest he rebuke
      thee: hear this, hearken to the voice of words.</td>
      <td><span style="color:#b00e23">(16)</span> εἰ δὲ µὴ νουθετῇ, ἄκουε
      ταῦτα, ἐνωτίζου φωνὴν ῥηµάτων.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲓⲥϫⲉ ⲇⲉ ⲛ̀ⲑⲟⲕ ⲡⲉ ⲉⲑⲙⲟⲥϯ
      ⲛ̀ⲛⲓⲁⲛⲟⲙⲟⲥ ⲉⲕⲉ̀ⲧⲁⲕⲟ ⲙ̀ⲡⲓⲥⲁⲙⲡⲉⲧϩⲱⲟⲩ ⲡⲓϣⲁ ⲉⲛⲉϩ ⲛ̀ⲑⲙⲏⲓ</td>
      <td><span style="color:#b00e23">(ⲓ︦ⲍ︦)</span> ⲉϣϫⲉ ⲛ̅ⲧⲟⲕ ⲕⲣ̅ϣⲁϥⲧⲉ
      ⲉⲡⲉⲧⲙⲟⲥⲧⲉ ⲙ̅ⲡⲛⲟⲃⲉ. ⲁⲩⲱ ⲡⲉⲧⲧⲁⲕⲟ ⲛ̅ⲙ̅ⲡⲟⲛⲉⲣⲟⲥ ⲉⲩϣⲁ ⲉⲛⲉϩ ⲡⲉ ⲛ̅ⲇⲓⲕⲁⲓⲟⲥ.</td>
      <td><span style="color:#b00e23">(17)</span> Behold then the one that
      hates iniquities, and that destroys the wicked, who is for ever
      just.</td>
      <td><span style="color:#b00e23">(17)</span> ἰδὲ σὺ τὸν µισοῦντα ἄνοµα καὶ
      τὸν ὀλλύντα τοὺς πονηροὺς ὄντα αἰώνιον δίκαιον.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲁⲥⲉⲃⲏⲥ ⲡⲉ ⲫⲏ ⲉⲧϫⲱ ⲙ̀ⲙⲟⲥ
      ⲛ̀ⲟⲩⲟⲩⲣⲟ ϫⲉ ⲁⲕⲉⲣⲡⲁⲣⲁⲛⲟⲙⲓⲛ ⲟⲩⲟϩ ⲟⲩⲁⲥⲉⲃⲏⲥ ⲡⲉ ⲛ̀ⲛⲓⲁⲣⲭⲱⲛ</td>
      <td><span style="color:#b00e23">(ⲓ︦ⲏ︦)</span> ⲡⲉⲧϫⲱ ⲙ̅ⲙⲟⲥ ⲛ̅ⲟⲩⲣ̅ⲣⲟ ϫⲉ
      ⲉⲕⲡⲁⲣⲁⲛⲟⲙⲓ.</td>
      <td><span style="color:#b00e23">(18)</span> He is ungodly that says to a
      king, Thou art a transgressor, that says to princes, O most ungodly
      one.</td>
      <td><span style="color:#b00e23">(18)</span> ἀσεβὴς ὁ λέγων βασιλεῖ
      Παρανοµεῖς, ἀσεβέστατε τοῖς ἄρχουσιν·</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲫⲏ ⲉⲧⲉ ⲙ̀ⲡⲉϥϣⲫⲓⲧ ϧⲁⲧϩⲏ
      ⲛ̀ⲟⲩⲁⲓ ⲉϥⲧⲁⲓⲏⲟⲩⲧ ⲟⲩⲇⲉ ⲛ̀ϥⲥⲱⲟⲩⲛ ⲁⲛ ⲉ̀ϯⲧⲁⲓⲟ ⲛ̀ϩⲁⲛϫⲱⲣⲓ ⲟⲩⲟϩ ⲉ̀ⲉⲣϣⲫⲏⲣⲓ
      ⲙ̀ⲡⲟⲩϩⲟ</td>
      <td><span style="color:#b00e23">(ⲓ︦ⲑ︦)</span> ⲡⲁⲓ ⲉⲧⲉ ⲙⲉϥϣⲓⲡⲉ ϩⲏⲧϥ̅ ⲙ̅ⲡϩⲟ
      ⲙ̅ⲡⲉⲧⲧⲁⲓⲏⲩ. ⲁⲩⲱ ⲛϥ̅ⲥⲟⲟⲩⲛ ⲁⲛ ⲛ̅ϯⲧⲁⲓⲟ ⲛ̅ⲛ̅ϫⲱⲱⲣⲉ ⲉⲣ̅ϣⲡⲏⲣⲉ ⲛ̅ⲛⲉⲩϩⲟ.</td>
      <td><span style="color:#b00e23">(19)</span> Such a one as would not
      reverence the face of an honourable man, neither knows how to give honour
      to the great, so as that their persons should be respected.</td>
      <td><span style="color:#b00e23">(19)</span> ὃς οὐκ ἐπῃσχύνθη πρόσωπον
      ἐντίµου οὐδὲ οἶδεν τιµὴν θέσθαι ἁδροῖς θαυµασθῆναι πρόσωπα αὐτῶν.</td>
    </tr>

    <tr>
      <td><span style="color:#b00e23">(ⲕ̅)</span> ϩⲁⲛⲡⲉⲧϣⲟⲩⲓⲧ ⲇⲉ ⲡⲉⲧⲛⲁⲧⲁϩⲱⲟⲩ
      ⲁⲩϣⲁⲛⲱϣ ⲉ̀ⲃⲟⲗ ⲛ̀ⲥⲉⲧⲱⲃϩ ⲛ̀ⲟⲩⲣⲱⲙⲓ ⲁⲩⲉⲣ ⲙⲉⲧⲡⲁⲣⲁⲛⲟⲙⲟⲥ ⲅⲁⲣ ⲁⲩϭⲓⲛ̀ϫⲟⲛⲥ</td>
      <td>ϩⲉⲛⲡⲉⲧϣⲟⲩⲉⲓⲧ ⲅⲁⲣ ⲛⲉ ⲛⲉⲧϣⲟⲟⲡ ⲙ̅ⲙⲟⲟⲩ. ϩⲙ̅ ⲡⲣⲉⲩϫⲓϣⲕⲁⲕ ⲉⲃⲟⲗ ⲁⲩⲱ ⲉⲧⲉⲃϩ̅
      ⲣⲱⲙⲉ. <span style="color:#b00e23">(ⲕ︦)</span> ⲁⲩⲣ̅ϩⲱⲃ ⲅⲁⲣ ⲡⲁⲣⲁ ⲡⲛⲟⲙⲟⲥ ϩⲙ̅
      ⲡϩⲟϫϩϫ̅ ⲛ̅ⲛ̅ϭⲱⲃ.</td>
      <td><span style="color:#b00e23">(20)</span> But it shall turn out vanity
      to them, to cry and beseech a man; for they dealt unlawfully, the poor
      being turned aside from their right.</td>
      <td><span style="color:#b00e23">(20)</span> κενὰ δὲ αὐτοῖς ἀποβήσεται τὸ
      κεκραγέναι καὶ δεῖσθαι ἀνδρός· ἐχρήσαντο γὰρ παρανόµως ἐκκλινοµένων
      ἀδυνάτων.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲛ̀ⲑⲟϥ ⲅⲁⲣ ⲟⲩⲣⲉϥⲛⲁⲩ ⲡⲉ
      ⲉ̀ⲛⲓϩⲃⲏⲟⲩⲓ ⲛ̀ⲧⲉ ⲛⲓⲣⲱⲙⲓ ⲙ̀ⲙⲟⲛ ϩⲗⲓ ⲇⲉ ⲉϥϩⲏⲡ ⲉ̀ⲣⲟϥ ϧⲉⲛ ⲛⲏ ⲉⲧⲟⲩⲓⲣⲓ
      ⲙ̀ⲙⲱⲟⲩ</td>
      <td><span style="color:#b00e23">(ⲕ︦ⲁ︦)</span> ϥⲛⲁⲩ ⲅⲁⲣ ⲛ̅ⲧⲟϥ ⲉⲛⲉϩⲃⲏⲩⲉ
      ⲛ̅ⲛ̅ⲣⲱⲙⲉ. ⲙⲛ̅ ⲗⲁⲁⲩ ⲇⲉ ⲟⲃϣ̅ ⲉⲣⲟϥ ⲛ̅ⲛⲉⲧⲟⲩⲉⲓⲣⲉ ⲙ̅ⲙⲟⲟⲩ.</td>
      <td><span style="color:#b00e23">(21)</span> For he surveys the works of
      men, and nothing of what they do has escaped him.</td>
      <td><span style="color:#b00e23">(21)</span> αὐτὸς γὰρ ὁρατής ἐστιν ἔργων
      ἀνθρώπων, λέληθεν δὲ αὐτὸν οὐδὲν ὧν πράσσουσιν,</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲇⲉ ⲙ̀ⲙⲟⲛ ⲙⲁ ⲛⲁⲭⲟⲡⲟⲩ
      ⲛ̀ϧⲏⲧϥ ⲛ̀ϫⲉ ⲛⲏ ⲉⲧⲓⲣⲓ ⲛ̀ϯⲁⲛⲟⲙⲓⲁ</td>
      <td><span style="color:#b00e23">(ⲕ︦ⲃ︦)</span> ⲁⲩⲱ ⲙⲛ̅ ⲙⲁ ⲛ̅ϣⲱⲡⲉ ⲉⲧⲣⲉ
      ⲛ̅ⲣⲉϥⲣ̅ⲛⲟⲃⲉ ϩⲟⲡⲟⲩ.</td>
      <td><span style="color:#b00e23">(22)</span> Neither shall there be a
      place for the workers of iniquity to hide themselves.</td>
      <td><span style="color:#b00e23">(22)</span> οὐδὲ ἔσται τόπος τοῦ κρυβῆναι
      τοὺς ποιοῦντας τὰ ἄνοµα·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> &lt;ϫⲉ ϥⲛⲁⲭⲁϩⲑϥ ⲉⲣⲱⲙⲓ ⲁⲛ
      ϫⲉ&gt; ⲡϭ̅ⲥ̅ ⲅⲁⲣ ⲛⲁⲩ ⲉ̀ⲟⲩⲟⲛ ⲛⲓⲃⲉⲛ ⲫⲏ ⲉⲧⲧⲁϩⲟ ⲛ̀ⲛⲓⲁⲧϧⲉⲧϧⲱⲧⲟⲩ</td>
      <td><span style="color:#b00e23">(ⲕ︦ⲅ︦)</span> ⲡϫⲟⲉⲓⲥ ⲅⲁⲣ ⲛⲁⲩ ⲉⲟⲩⲟⲛ
      ⲛⲓⲙ.</td>
      <td><span style="color:#b00e23">(23)</span> For he will not lay upon a
      man more than right.</td>
      <td><span style="color:#b00e23">(23)</span> ὅτι οὐκ ἐπ’ ἄνδρα θήσει ἔτι·ὁ
      γὰρ κύριος πάντας ἐφορᾷ</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲛⲉⲙ ⲛⲓϩⲃⲏⲟⲩⲓ ⲉⲧⲧⲁⲓⲏⲟⲩⲧ ⲛⲉⲙ
      ⲛⲓϣⲫⲏⲣⲓ ⲛⲏ ⲉⲧⲉⲙ̀ⲙⲟⲛ ⲏⲡⲓ ⲧⲟⲓ ⲉ̀ⲣⲱⲟⲩ</td>
      <td><span style="color:#b00e23">(ⲕ︦ⲇ︦)</span> ⲡⲉⲧⲧⲁϩⲟ ⲛ̅ⲛ̅ⲉⲓⲁⲧⲁⲣⲏϫⲛⲟⲩ
      ⲛⲉⲧϩⲁ ⲉⲟⲟⲩ ⲁⲩⲱ ⲛⲉⲓϣⲡⲏⲣⲉ ⲉⲧⲉ ⲙⲛ̅ⲧⲟⲩ ⲏⲡⲉ.</td>
      <td><span style="color:#b00e23">(24)</span> For the Lord looks down upon
      all men, who comprehends unsearchable things, glorious also and excellent
      things without number.</td>
      <td><span style="color:#b00e23">(24)</span> ὁ καταλαµβάνων ἀνεξιχνίαστα,
      ἔνδοξά τε καὶ ἐξαίσια, ὧν οὐκ ἔστιν ἀριθµός·</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲫⲏ ⲉⲧⲥⲱⲟⲩⲛ ⲛ̀ⲛⲟⲩϩⲃⲏⲟⲩⲓ ⲟⲩⲟϩ
      ⲉϥⲫⲱⲛϩ ⲛ̀ⲛⲟⲩⲉϫⲱⲣϩ ⲟⲩⲟϩ ⲉϥⲉ̀ⲑⲉⲃⲓⲟϥ</td>
      <td><span style="color:#b00e23">(ⲕ︦ⲉ︦)</span> ⲡⲉⲧⲉⲓⲙⲉ ⲉⲛⲉⲩϩⲃⲏⲩⲉ
      ⲧⲏⲣⲟⲩ</td>
      <td><span style="color:#b00e23">(25)</span> Who discovers their works,
      and will bring night about upon them, and they shall be brought low.</td>
      <td><span style="color:#b00e23">(25)</span> ὁ γνωρίζων αὐτῶν τὰ ἔργα καὶ
      στρέψει νύκτα, καὶ ταπεινωθήσονται.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲁϥⲱϣⲉⲙ ⲇⲉ ⲛ̀ⲛⲓⲁⲥⲉⲃⲏⲥ
      ⲥⲉⲟⲩⲟⲛϩ ⲇⲉ ⲉ̀ⲃⲟⲗ ⲙ̀ⲡⲉϥⲙ̀ⲑⲟ</td>
      <td><span style="color:#b00e23">(ⲕ︦ⲋ︦)</span> ⲁϥⲱϣⲙ ⲇⲉ ⲛ̅ⲛ̅ⲁⲥⲉⲃⲏⲥ.
      ⲥⲉⲟⲩⲟⲛϩ̅ ⲇⲉ ⲉⲃⲟⲗ ⲙ̅ⲡⲉϥⲙ̅ⲧⲟ ⲉⲃⲟⲗ.</td>
      <td><span style="color:#b00e23">(26)</span> And he quite destroys the
      ungodly, for they are seen before him.</td>
      <td><span style="color:#b00e23">(26)</span> ἔσβεσεν δὲ ἀσεβεῖς, ὁρατοὶ δὲ
      ἐναντίον αὐτοῦ,</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ϫⲉ ⲁⲩⲣⲓⲕⲓ ⲉ̀ⲃⲟⲗ ϧⲉⲛ ⲫⲛⲟⲙⲟⲥ
      ⲙⲫϯ ⲛⲉϥⲙⲉⲑⲙⲏⲓ ⲇⲉ ⲙ̀ⲡⲟⲩⲥⲟⲩⲱⲛⲟⲩ</td>
      <td><span style="color:#b00e23">(ⲕ︦ⲍ︦)</span> ϫⲉ ⲁⲩⲣⲁⲕⲧⲟⲩ ⲉⲃⲟⲗ ⲙ̅ⲡⲛⲟⲙⲟⲥ
      ⲙ̅ⲡⲛⲟⲩⲧⲉ. ⲁⲩⲱ ⲙ̅ⲡⲟⲩⲥⲟⲩⲛ ⲛⲉϥⲇⲓⲕⲁⲓⲱⲙⲁ.</td>
      <td><span style="color:#b00e23">(27)</span> Because they turned aside
      from the law of God, and did not regard his ordinances,</td>
      <td><span style="color:#b00e23">(27)</span> ὅτι ἐξέκλιναν ἐκ νόµου θεοῦ,
      δικαιώµατα δὲ αὐτοῦ οὐκ ἐπέγνωσαν</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲉ̀ⲓⲛⲓ ⲉ̀ⲣⲟϥ ⲙ̀ⲡϧⲣⲱⲟⲩ
      ⲛ̀ⲟⲩϩⲏⲕⲓ ⲟⲩⲟϩ ⲧⲥⲙⲏ ⲛ̀ⲛⲓϩⲏⲕⲓ ⲉϥⲉ̀ⲥⲱⲧⲉⲙ ⲉ̀ⲣⲟⲥ</td>
      <td><span style="color:#b00e23">(ⲕ︦ⲏ︦)</span>
      </td>
      <td><span style="color:#b00e23">(28)</span> so as to bring before him the
      cry of the needy; for he will hear the cry of the poor.</td>
      <td><span style="color:#b00e23">(28)</span> τοῦ ἐπαγαγεῖν ἐπ’ αὐτὸν
      κραυγὴν πένητος, καὶ κραυγὴν πτωχῶν εἰσακούσεται.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲟⲩⲟϩ ⲛ̀ⲑⲟϥ ⲉϥⲉ̀ϯ ⲛ̀ⲟⲩⲏⲥⲓⲭⲓⲁ
      ⲟⲩⲟϩ ⲛⲓⲙ ⲉⲧϩⲓⲟⲩⲓ ⲙ̀ⲡϩⲁⲡ ⲟⲩⲟϩ ⲉϥⲉ̀ⲭⲱⲡ ⲙ̀ⲡⲉϥⲙ̀ⲑⲟ ⲟⲩⲟϩ ⲛⲓⲙ ⲉⲑⲛⲁⲛⲁⲩ
      ⲉ̀ⲣⲟϥ</td>
      <td><span style="color:#b00e23">(ⲕ︦ⲑ︦)</span>
      </td>
      <td><span style="color:#b00e23">(29)</span> And he will give quiet, and
      who will condemn? and he will hide his face, and who shall see him?
      whether it be done against a nation, or against a man also:</td>
      <td><span style="color:#b00e23">(29)</span> καὶ αὐτὸς ἡσυχίαν παρέξει,
      καὶ τίς καταδικάσεται; καὶ κρύψει πρόσωπον, καὶ τίς ὄψεται αὐτόν; καὶ
      κατὰ ἔθνους καὶ κατὰ ἀνθρώπου ὁµοῦ</td>
    </tr>

    <tr>
      <td><span style="color:#b00e23">(ⲗ̅)</span> &lt;ⲟⲩⲟϩ ⲉ̀ϫⲉⲛ ⲟⲩⲉⲑⲛⲟⲥ ⲛⲉⲙ
      ⲉϫⲉⲛ ⲟⲩⲣⲱⲙⲓ ⲉⲩⲥⲟⲡ&gt; ⲉϥⲓⲣⲓ ⲛ̀ⲟⲩⲣⲱⲙⲓ ⲛ̀ϣⲟⲃⲓ ⲛ̀ⲟⲩⲣⲟ ⲉ̀ⲃⲟⲗ ϧⲉⲛ
      ⲟⲩⲙⲉⲧⲧⲓⲥⲕⲟⲗⲟⲥ &lt;ⲛ̀ⲧⲉ ⲟⲩⲗⲁⲟⲥ&gt;</td>
      <td><span style="color:#b00e23">(ⲗ︦)</span>
      </td>
      <td><span style="color:#b00e23">(30)</span> causing a hypocrite to be
      king, because of the waywardness of the people.</td>
      <td><span style="color:#b00e23">(30)</span> βασιλεύων ἄνθρωπον ὑποκριτὴν
      ἀπὸ δυσκολίας λαοῦ.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ϫⲉ ⲫⲏ ⲉⲧϫⲱ ⲙ̀ⲙⲟⲥ ⲟⲩⲃⲉ
      ⲡⲓϫⲱⲣⲓ ⲁⲓϭⲓ ⲛ̀ⲛⲁⲉⲗ ⲁⲟⲩⲱ</td>
      <td><span style="color:#b00e23">(ⲗ︦ⲁ︦)</span>
      </td>
      <td><span style="color:#b00e23">(31)</span> For there is one that says to
      the Mighty One, I have received blessings; I will not take a pledge:</td>
      <td><span style="color:#b00e23">(31)</span> ὅτι πρὸς τὸν ἰσχυρὸν ὁ λέγων
      Εἴληφα, οὐκ ἐνεχυράσω·</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲭⲱⲣⲉⲥⲧ ⲉⲓⲉ̀ⲛⲁⲩ ⲛ̀ⲑⲟⲕ
      ⲙⲁⲧⲁⲙⲟⲓ ⲓⲥϫⲉ ⲁⲓⲉⲣϩⲱⲃ ⲉ̀ⲟⲩϭⲓⲛ̀ϫⲟⲛⲥ ⲛ̀ⲛⲁⲟⲩⲁϩⲧⲟⲧ ϫⲉ</td>
      <td><span style="color:#b00e23">(ⲗ︦ⲃ︦)</span>
      </td>
      <td><span style="color:#b00e23">(32)</span> I will see apart from myself:
      do thou shew me if I have done unrighteousness; I will not do so any
      more.</td>
      <td><span style="color:#b00e23">(32)</span> ἄνευ ἐµαυτοῦ ὄψοµαι, σὺ
      δεῖξόν µοι· εἰ ἀδικίαν ἠργασάµην, οὐ µὴ προσθήσω.</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲙⲏ ⲁⲕⲛⲁⲧⲏⲓⲥ ⲛ̀ϣⲉⲃⲓⲱ ⲉ̀ⲃⲟⲗ
      ϩⲓⲧⲟⲧⲕ ϫⲉ ⲁⲕϩⲓⲟⲩⲓ ⲉ̀ⲃⲟⲗ ϫⲉ ⲛ̀ⲑⲟⲕ ⲁⲕⲥⲱⲧⲡ ⲟⲩⲟϩ ⲁ̀ⲛⲟⲕ ⲁⲛ ⲟⲩⲟϩ ⲟⲩ ⲡⲉ ⲉⲧⲁⲕⲉⲙⲓ
      ϫⲉ ϥⲛⲁⲥⲁϫⲓ ⲙ̀ⲙⲟϥ</td>
      <td><span style="color:#b00e23">(ⲗ︦ⲅ︦)</span>
      </td>
      <td><span style="color:#b00e23">(33)</span> Will he take vengeance for it
      on thee, whereas thou wilt put it far from thee? for thou shalt choose,
      and not I; and what thou knowest, speak thou.</td>
      <td><span style="color:#b00e23">(33)</span> µὴ παρὰ σοῦ ἀποτείσει αὐτήν;
      ὅτι ἀπώσῃ, ὅτι σὺ ἐκλέξῃ καὶ οὐκ ἐγώ· καὶ τί ἔγνως λάλησον.</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ⲉⲑⲃⲉⲫⲁⲓ ⲛⲓⲥⲁⲃⲉⲩ ϧⲉⲛ ⲡⲟⲩϩⲏⲧ
      ⲥⲉⲛⲁϫⲉ ⲛⲁⲓ ⲟⲩⲣⲱⲙⲓ ⲛ̀ⲥⲁⲃⲉ ⲁϥⲥⲱⲧⲉⲙ ⲉ̀ⲡⲁⲥⲁϫⲓ</td>
      <td><span style="color:#b00e23">(ⲗ︦ⲇ︦)</span> ⲉⲧⲃⲉ ⲡⲁⲓ ⲛ̅ⲥⲁⲃⲉ ϩⲙ̅ ⲡⲉⲩϩⲏⲧ
      ⲛⲁϫⲉ ⲛⲁⲓ. ⲁⲩⲣⲱⲙⲉ ⲛ̅ⲥⲟⲫⲟⲥ ⲥⲱⲧⲙ̅ ⲉⲡⲁϣⲁϫⲉ.</td>
      <td><span style="color:#b00e23">(34)</span> Because the wise in heart
      shall say this, and a wise man listens to my word.</td>
      <td><span style="color:#b00e23">(34)</span> διὸ συνετοὶ καρδίας ἐροῦσιν
      ταῦτα, ἀνὴρ δὲ σοφὸς ἀκήκοέν µου τὸ ῥῆµα.</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ⲓⲱⲃ ⲇⲉ ⲙ̀ⲡⲉϥⲥⲁϫⲓ ϧⲉⲛ ⲟⲩⲕⲁϯ
      ⲛⲉϥⲥⲁϫⲓ ⲇⲉ ⲥⲉϧⲉⲛ ⲟⲩⲉⲡⲓⲥⲧⲓⲙⲏ ⲁⲛ</td>
      <td><span style="color:#b00e23">(ⲗ︦ⲉ︦)</span> ⲙ̅ⲡⲉ ⲓ̈ⲱⲃ ⲇⲉ ϣⲁϫⲉ ϩⲛ̅
      ⲟⲩⲙⲛ̅ⲧⲣⲙ̅ⲛ̅ϩⲏⲧ. ⲁⲩⲱ ⲛⲉϥϣⲁϫⲉ ϩⲛ̅ ⲟⲩⲙⲛ̅ⲧⲥⲁⲃⲉ ⲁⲛ.</td>
      <td><span style="color:#b00e23">(35)</span> But Job has not spoken with
      understanding, his words are not uttered with knowledge.</td>
      <td><span style="color:#b00e23">(35)</span> Ιωβ δὲ οὐκ ἐν συνέσει
      ἐλάλησεν, τὰ δὲ ῥήµατα αὐτοῦ οὐκ ἐν ἐπιστήµῃ.</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> ⲡⲁⲓⲣⲏϯ ⲇⲉ ⲁⲛ ⲁⲗⲗⲁ ϭⲓⲥⲃⲱ ⲓⲱⲃ
      ⲙ̀ⲡⲉⲣⲟⲩⲟϩⲉⲙ ϫⲉ ⲙ̀ⲫⲣⲏϯ ⲛ̀ⲛⲓⲁⲧϩⲏⲧ</td>
      <td><span style="color:#b00e23">(ⲗ︦ⲋ︦)</span> ⲙ̅ⲙⲟⲛ ⲇⲉ ⲁⲗⲗⲁ ⲉⲓⲙⲉ ⲓ̈ⲱⲃ
      ⲙ̅ⲡⲣ̅ⲟⲩⲱϣⲃ̅ ⲇⲉ ⲛ̅ⲑⲉ ⲛ̅ⲛⲉⲓⲁⲑⲏⲧ.</td>
      <td><span style="color:#b00e23">(36)</span> Howbeit do thou learn, Job:
      no longer make answer as the foolish:</td>
      <td><span style="color:#b00e23">(36)</span> οὐ µὴν δὲ ἀλλὰ µάθε, Ιωβ, µὴ
      δῷς ἔτι ἀνταπόκρισιν ὥσπερ οἱ ἄφρονες,</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ϩⲓⲛⲁ ⲛ̀ⲧⲉⲛϣ̀ⲧⲉⲙⲟⲩⲟϩ ⲉ̀ϩⲣⲏⲓ
      ⲉ̀ϫⲉⲛ ⲛⲓⲛⲟⲃⲓ ⲥⲉⲛⲁⲉⲡ ⲟⲩⲁⲛⲟⲙⲓⲁ ⲇⲉ ⲉ̀ⲣⲟⲛ ⲉⲛϫⲱ ⲛ̀ⲟⲩⲙⲏϣ ⲛ̀ⲥⲁϫⲓ ⲙ̀ⲡⲉⲙ̀ⲑⲟ
      ⲙ̀ⲡϭ̅ⲥ̅</td>
      <td><span style="color:#b00e23">(ⲗ︦ⲍ︦)</span> ϫⲉ ⲛ̅ⲛⲉⲛⲟⲩⲱϩ ⲉϫⲛ̅ ⲛⲉⲛⲛⲟⲃⲉ
      ⲛϥ̅ⲧⲱⲡ ⲉⲣⲟⲛ ⲉⲩⲛⲟⲃⲉ ⲉⲛ̅ⲣ̅ϩⲁϩ ⲛ̅ϣⲁϫⲉ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ:</td>
      <td><span style="color:#b00e23">(37)</span> that we add not to our sins:
      for iniquity will be reckoned against us, if we speak many words before
      the Lord.</td>
      <td><span style="color:#b00e23">(37)</span> ἵνα µὴ προσθῶµεν ἐφ’
      ἁµαρτίαις ἡµῶν, ἀνοµία δὲ ἐφ’ ἡµῖν λογισθήσεται πολλὰ λαλούντων ῥήµατα
      ἐναντίον τοῦ κυρίου.</td>
    </tr>
  </table>
</body>
</html>
