<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_35.html" rel="next">
  <link href="job_33.html" rel="prev">
  <script src="main.js" type="module"></script>
</head>
<body class="chapter">
  <h4 id="job_34" class="title">Job 34</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁϥⲉ̀ⲣⲟⲩⲱ ⲛ̀ϫⲉ ⲉⲗⲓⲟⲩⲥ ⲡⲉϫⲁϥ</td>
      <td class="language Sahidic"><span style="color:#b00e23">(ⲁ︦)</span> ⲁ
      ⲉⲗⲓⲟⲩⲥ ⲇⲉ ⲟⲩⲱϣϥ̅ ⲡⲉϫⲁϥ.</td>
      <td class="language English"><span style="color:#b00e23">(1)</span> And
      Elius continued, and said,</td>
      <td class="language Greek"><span style="color:#b00e23">(1)</span>
      Ὑπολαβὼν δὲ Ελιους λέγει</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲥⲱⲧⲉⲙ ⲉ̀ⲣⲟⲓ ⲛⲓⲥⲁⲃⲉⲩ ⲛⲏ ⲉⲧⲥⲱⲟⲩⲛ ⲥⲱⲧⲉⲙ ⲉ̀ⲡⲓⲡⲉⲑⲛⲁⲛⲉϥ</td>
      <td class="language Sahidic"><span style="color:#b00e23">(ⲃ︦)</span> ϫⲉ
      ⲥⲱⲧⲙ̅ ⲉⲣⲟⲓ ⲛ̅ⲥⲟⲫⲟⲥ. ⲛⲉⲧⲥⲟⲟⲩⲛ ⲛ̅ϫⲓⲥⲙⲏ ⲉⲡⲡⲉⲧⲛⲁⲛⲟⲩϥ.</td>
      <td class="language English"><span style="color:#b00e23">(2)</span> Hear
      me, ye wise men; hearken, ye that have knowledge.</td>
      <td class="language Greek"><span style="color:#b00e23">(2)</span>
      Ἀκούσατέ µου, σοφοί· ἐπιστάµενοι, ἐνωτίζεσθε τὸ καλόν·</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϫⲉ
      ⲡⲓⲛⲟⲩⲥ ⲉⲧⲉⲣⲇⲟⲕⲓⲙⲁⲍⲓⲛ ⲛ̀ⲛⲓⲥⲁϫⲓ ϯϣⲃⲱⲃⲓ ⲉⲧϫⲉⲙϯⲡⲓ ⲛ̀ⲛⲓϧⲣⲏⲟⲩⲓ</td>
      <td class="language Sahidic"><span style="color:#b00e23">(ⲅ︦)</span>
      </td>
      <td class="language English"><span style="color:#b00e23">(3)</span> For
      the ear tries words, and the mouth tastes meat.</td>
      <td class="language Greek"><span style="color:#b00e23">(3)</span> ὅτι
      οὖς λόγους δοκιµάζει, καὶ λάρυγξ γεύεται βρῶσιν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲙⲁⲣⲉⲛⲥⲱⲧⲡ ⲛⲁⲛ ⲛ̀ⲟⲩϩⲁⲡ ⲙⲁⲣⲉⲛⲉⲙⲓ ⲟⲩⲧⲱⲛ ϫⲉ ⲛⲁⲛⲉⲥ</td>
      <td class="language Sahidic"><span style="color:#b00e23">(ⲇ︦)</span>
      </td>
      <td class="language English"><span style="color:#b00e23">(4)</span> Let
      us choose judgment to ourselves: let us know amount ourselves what is
      right.</td>
      <td class="language Greek"><span style="color:#b00e23">(4)</span> κρίσιν
      ἑλώµεθα ἑαυτοῖς, γνῶµεν ἀνὰ µέσον ἑαυτῶν ὅ τι καλόν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ϫⲉ
      ⲁϥϫⲟⲥ ⲛ̀ϫⲉ ⲓⲱⲃ ϫⲉ ⲁ̀ⲛⲟⲕ ⲟⲩⲑⲙⲏⲓ ⲡϭ̅ⲥ̅ ⲁϥϩⲓⲟⲩⲓ ⲙ̀ⲡⲁϩⲁⲡ ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲉ︦)</span> ϫⲉ ⲁ
      ⲓ̈ⲱⲃ ϫⲟⲟⲥ ϫⲉ ⲁⲛⲅ̅ ⲟⲩⲇⲓⲕⲁⲓⲟⲥ ⲁ ⲡϫⲟⲉⲓⲥ ⲇⲉ ⲕⲱ ⲛ̅ⲥⲱϥ ⲙ̅ⲡⲁϩⲁⲡ.</td>
      <td class="language English"><span style="color:#b00e23">(5)</span> For
      Job has said, I am righteous: the Lord has removed my judgment.</td>
      <td class="language Greek"><span style="color:#b00e23">(5)</span> ὅτι
      εἴρηκεν Ιωβ Δίκαιός εἰµι, ὁ κύριος ἀπήλλαξέν µου τὸ
      κρίµα,</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁϥϫⲉⲙⲉⲑⲛⲟⲩϫ ⲇⲉ ⲉ̀ⲡⲁϩⲁⲡ &lt;ⲟⲩϭⲓⲛ̀ϫⲟⲛⲥ ⲡⲉ ⲡⲁⲥⲟⲑⲛⲉϥ ⲙ̀ⲡⲓⲉⲉⲁⲇⲓⲕⲓⲛ&gt;</td>
      <td class="language Sahidic"><span style="color:#b00e23">(ⲋ︦)</span>
      ⲁϥϫⲓϭⲟⲗ ⲇⲉ ⲉⲡⲁⲕⲣⲓⲙⲁ.</td>
      <td class="language English"><span style="color:#b00e23">(6)</span> And
      he has erred in my judgment: my wound is severe without unrighteousness
      of mine.</td>
      <td class="language Greek"><span style="color:#b00e23">(6)</span>
      ἐψεύσατο δὲ τῷ κρίµατί µου, βίαιον τὸ βέλος µου ἄνευ
      ἀδικίας.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      &lt;ⲛⲓⲙ ⲛ̀ⲣⲱⲙⲓ ⲙ̀ⲫⲣⲏϯ ⲛ̀ⲓⲱⲃ ⲉϥⲉ̀ⲥⲉ ⲉⲗⲕϣⲁⲓ ⲙ̀ⲫⲣⲏϯ ⲛ̀ⲟⲩⲙⲱⲟⲩ&gt;</td>
      <td class="language Sahidic"><span style="color:#b00e23">(ⲍ︦)</span>
      </td>
      <td class="language English"><span style="color:#b00e23">(7)</span> What
      man is as Job, drinking scorning like water?</td>
      <td class="language Greek"><span style="color:#b00e23">(7)</span> τίς
      ἀνὴρ ὥσπερ Ιωβ πίνων µυκτηρισµὸν ὥσπερ ὕδωρ</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲙ̀ⲡⲓⲉⲣⲛⲟⲃⲓ ⲟⲩⲇⲉ ⲙ̀ⲡⲓⲉⲣⲁⲥⲉⲃⲏⲥ ⲟⲩⲇⲉ ⲙ̀ⲡⲓⲉⲣϣⲫⲏⲣ ⲛ̀ⲛⲏ ⲉⲧⲓⲣⲓ ⲛ̀ϯⲁⲛⲟⲙⲓⲁ
      ⲉ̀ⲑⲣⲓⲙⲟϣⲓ ⲛⲉⲙ ⲛⲓⲁⲥⲉⲃⲏⲥ</td>
      <td class="language Sahidic"><span style="color:#b00e23">(ⲏ︦)</span>
      ⲙ̅ⲡⲉⲓⲣ̅ⲛⲟⲃⲉ ⲁⲩⲱ ⲙ̅ⲡⲉⲓⲣϣⲁϥⲧⲉ ⲙ̅ⲡⲉⲓⲕⲟⲓⲛⲱⲛⲉⲓ ⲉⲧⲉϩⲓⲏ ⲙⲛ̅ ⲛⲉⲧⲉⲓⲣⲉ ⲛ̅ⲛⲁⲛⲟⲙⲟⲛ.
      ⲉⲧⲣⲁⲃⲱⲕ ⲙⲛ̅ ⲛ̅ⲁⲥⲉⲃⲏⲥ.</td>
      <td class="language English"><span style="color:#b00e23">(8)</span>
      saying, I have not sinned, nor committed ungodliness, nor had fellowship
      with workers of iniquity, to go with the ungodly.</td>
      <td class="language Greek"><span style="color:#b00e23">(8)</span> οὐχ
      ἁµαρτὼν οὐδὲ ἀσεβήσας ἢ ὁδοῦ κοινωνήσας µετὰ ποιούντων τὰ
      ἄνοµα τοῦ πορευθῆναι µετὰ ἀσεβῶν;</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲙ̀ⲡⲉⲣϫⲟⲥ ϫⲉ ⲙ̀ⲙⲟⲛ ϫⲉⲙⲡϣⲓⲛⲓ ⲛⲁϣⲱⲡⲓ ⲙ̀ⲡⲓⲣⲱⲙⲓ ϫⲉ ⲟⲩⲟⲛ ϫⲉⲙⲡϣⲓⲛⲓ ϣⲟⲡ ⲛⲁϥ ⲉ̀ⲃⲟⲗ
      ϩⲓⲧⲉⲛ ⲡϭ̅ⲥ̅</td>
      <td class="language Sahidic"><span style="color:#b00e23">(ⲑ︦)</span>
      ⲙ̅ⲡⲣϫⲟⲟⲥ ⲅⲁⲣ ϫⲉ ⲙⲛ̅ ϭⲙ̅ⲡϣⲓⲛⲉ ϣⲟⲟⲡ ⲙ̅ⲡⲣⲱⲙⲉ. ⲁⲩⲱ ϭⲙ̅ⲡϣⲓⲛⲉ ⲉⲃⲟⲗ ϩⲓⲧⲙ̅
      ⲡⲉϥϫⲟⲉⲓⲥ.</td>
      <td class="language English"><span style="color:#b00e23">(9)</span> For
      thou shouldest not say, There shall be no visitation of a man, whereas
      there is a visitation on him from the Lord.</td>
      <td class="language Greek"><span style="color:#b00e23">(9)</span> µὴ
      γὰρ εἴπῃς ὅτι Οὐκ ἔσται ἐπισκοπὴ ἀνδρός· καὶ ἐπισκοπὴ
      αὐτῷ παρὰ κυρίου.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲉⲑⲃⲉⲫⲁⲓ ⲛⲓⲥⲁⲃⲉⲩ ϧⲉⲛ ⲡⲟⲩϩⲏⲧ ⲥⲱⲧⲉⲙ ⲉ̀ⲣⲟⲓ ⲛ̀ⲛⲉϥϣⲱⲡⲓ ⲛⲏⲓ ⲉ̀ⲉⲣⲁⲥⲉⲃⲏⲥ ⲙ̀ⲡⲉⲙ̀ⲑⲟ
      ⲙ̀ⲡϭ̅ⲥ̅ ⲟⲩⲇⲉ ⲉ̀ϣⲑⲟⲣⲧⲉⲣ ⲛ̀ϯⲙⲉⲑⲙⲏⲓ ⲙ̀ⲡⲉⲙ̀ⲑⲟ ⲙ̀ⲡⲓⲡⲁⲛⲧⲟⲕⲣⲁⲧⲱⲣ</td>
      <td class="language Sahidic"><span style="color:#b00e23">(ⲓ︦)</span> ⲉⲧⲃⲉ
      ⲡⲁⲓ ⲛ̅ⲥⲟⲫⲟⲥ ϩⲙ̅ ⲡⲉⲩϩⲏⲧ ⲥⲱⲧⲙ̅ ⲉⲣⲟⲓ. ⲛ̅ⲛⲉⲥϣⲱⲡⲉ ⲉⲧⲣⲁⲣ̅ⲛⲟⲃⲉ ⲙ̅ⲡⲙ̅ⲧⲟ ⲉⲃⲟⲗ
      ⲙ̅ⲡϫⲟⲉⲓⲥ. ⲁⲩⲱ ⲉϣⲧⲟⲣⲧⲣ̅ ⲛ̅ⲧⲙⲛ̅ⲧⲙⲉ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡⲡⲁⲛⲧⲱⲕⲣⲁⲧⲱⲣ.</td>
      <td class="language English"><span style="color:#b00e23">(10)</span>
      Wherefore hear me, ye that are wise in heart: far be it from me to sin
      before the Lord, and to pervert righteousness before the almighty.</td>
      <td class="language Greek"><span style="color:#b00e23">(10)</span> διό,
      συνετοὶ καρδίας, ἀκούσατέ µου Μή µοι εἴη ἔναντι κυρίου
      ἀσεβῆσαι καὶ ἔναντι παντοκράτορος ταράξαι τὸ δίκαιον·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁⲗⲗⲁ ⲁϥϯϣⲉⲃⲓⲱ ⲙ̀ⲡⲓⲣⲱⲙⲓ ⲕⲁⲧⲁ ⲛⲏ ⲉⲧⲁϥⲓⲣⲓ ⲙ̀ⲙⲱⲟⲩ ⲟⲩⲟϩ ⲁϥⲛⲁϫⲉⲙ ⲡⲓⲣⲱⲙⲓ ϧⲉⲛ
      ⲛⲉϥⲙⲱⲓⲧ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲁⲗⲗⲁ ⲉϥϯ ⲙ̅ⲡⲣⲱⲙⲉ ⲕⲁⲧⲁ ⲑⲉ ⲉⲧⲉⲣⲉ ⲡⲟⲩⲁ ⲡⲟⲩⲁ ⲉⲓⲣⲉ ⲙ̅ⲙⲟⲥ.</td>
      <td class="language English"><span style="color:#b00e23">(11)</span> Yea,
      he renders to a man accordingly as each of them does, and in a man’s path
      he will find him.</td>
      <td class="language Greek"><span style="color:#b00e23">(11)</span> ἀλλὰ
      ἀποδιδοῖ ἀνθρώπῳ καθὰ ποιεῖ ἕκαστος αὐτῶν, καὶ ἐν τρίβῳ
      ἀνδρὸς εὑρήσει αὐτόν.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲭⲙⲉⲩⲓ ⲇⲉ ϫⲉ ⲡϭ̅ⲥ̅ ⲛⲁⲓⲣⲓ ⲛ̀ⲟⲩⲙⲉⲧⲟϫⲓ ⲓⲉ ⲡⲓⲡⲁⲛⲧⲟⲕⲣⲁⲧⲱⲣ ⲛⲁϣⲑⲟⲣⲧⲉⲣ ⲙ̀ⲡⲓⲕⲁϩⲓ ⲫⲏ
      ⲉⲧⲁϥⲑⲁⲙⲓⲟ ⲙ̀ⲡⲓⲕⲁϩⲓ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲉⲕⲙⲉⲉⲩⲉ ⲇⲉ ϫⲉ ⲉⲣⲉ ⲡϫⲟⲉⲓⲥ ⲛⲁⲣ̅ ⲛⲉⲧⲉⲙⲉϣϣⲉ. ⲏ ϫⲉ ⲡⲡⲁⲛⲧⲱⲕⲣⲁⲧⲱⲣ ⲛⲁϣⲧⲣ̅ⲧⲣ̅
      ⲡϩⲁⲡ.</td>
      <td class="language English"><span style="color:#b00e23">(12)</span> And
      thinkest thou that the Lord will do wrong, or will the Almighty who made
      the earth wrest judgment?</td>
      <td class="language Greek"><span style="color:#b00e23">(12)</span> οἴῃ
      δὲ τὸν κύριον ἄτοπα ποιήσειν; ἢ ὁ παντοκράτωρ ταράξει
      κρίσιν;</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲛⲓⲙ ⲡⲉ ⲉⲧⲁϥⲑⲁⲙⲓⲉ ⲛⲏ ⲉⲧⲥⲁⲡⲉⲥⲏⲧ ⲛ̀ⲧⲫⲉ ⲛⲉⲙ ϩⲱⲃ ⲛⲓⲃⲉⲛ ⲉⲧϣⲟⲡ ⲛ̀ϧⲏⲧⲟⲩ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲡⲉⲛⲧⲁϥⲧⲁⲙⲓⲉ ⲧⲡⲉ ⲙⲛ̅ ⲡⲕⲁϩ. ⲛⲓⲙ ⲡⲉⲛⲧⲁϥⲧⲁⲙⲉⲓⲉ ⲧⲡⲉ ⲙⲛ̅ ⲡⲕⲁϩ ⲙⲛ̅ ⲛⲉⲧⲛ̅ϩⲏⲧϥ̅
      ⲧⲏⲣⲟⲩ.</td>
      <td class="language English"><span style="color:#b00e23">(13)</span> And
      who is he that made the whole world under heaven, and all things
      therein?</td>
      <td class="language Greek"><span style="color:#b00e23">(13)</span> ὃς
      ἐποίησεν τὴν γῆν· τίς δέ ἐστιν ὁ ποιῶν τὴν ὑπ’ οὐρανὸν καὶ
      τὰ ἐνόντα πάντα;</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲁϥϣⲁⲛⲟⲩϣ ⲉ̀ⲁⲙⲟⲛⲓ ⲟⲩⲟϩ ⲛ̀ⲧⲉϥⲧⲁϩⲛⲟ ⲙ̀ⲡⲓⲡⲛ̅ⲁ̅ ϧⲁⲧⲟⲧϥ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲉϥϣⲁⲛⲟⲩⲱϣ ⲅⲁⲣ ⲉⲙⲁϩⲧⲉ ⲁⲩⲱ ⲉⲕⲁ ⲡⲉⲡⲛ̅ⲁ̅ ϩⲁϩⲧⲏϥ.</td>
      <td class="language English"><span style="color:#b00e23">(14)</span> For
      if he would confine, and restrain his spirit with himself;</td>
      <td class="language Greek"><span style="color:#b00e23">(14)</span> εἰ
      γὰρ βούλοιτο συνέχειν καὶ τὸ πνεῦµα παρ’ αὐτῷ κατασχεῖν,</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲥⲉⲛⲁⲙⲟⲩ ⲉⲩⲥⲟⲡ ⲛ̀ϫⲉ ⲥⲁⲣⲝ ⲛⲓⲃⲉⲛ ⲣⲱⲙⲓ ⲇⲉ ⲛⲓⲃⲉⲛ ⲉⲧⲛⲁⲧⲁⲥⲑⲟ ⲉ̀ⲡⲕⲁϩⲓ ⲡⲓⲙⲁ
      ⲉⲧⲁⲩⲉⲣⲡⲗⲁⲍⲓⲛ ⲙ̀ⲙⲱⲟⲩ ⲉ̀ⲃⲟⲗ ⲛ̀ϧⲏⲧϥ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲥⲁⲣⲝ̅ ⲛⲓⲙ ⲛⲁⲙⲟⲩ ϩⲓⲟⲩⲥⲟⲡ. ⲣⲱⲙⲉ ⲇⲉ ⲛⲓⲙ ⲛⲁⲕⲧⲟϥ ⲉⲡⲕⲁϩ ⲡⲙⲁ ⲛ̅ⲧⲁⲩⲡⲗⲁⲥⲥⲉ ⲙ̅ⲙⲟϥ
      ⲛ̅ϩⲏⲧϥ̅.</td>
      <td class="language English"><span style="color:#b00e23">(15)</span> all
      flesh would die together, and every mortal would return to the earth,
      whence also he was formed.</td>
      <td class="language Greek"><span style="color:#b00e23">(15)</span>
      τελευτήσει πᾶσα σὰρξ ὁµοθυµαδόν, πᾶς δὲ βροτὸς εἰς γῆν
      ἀπελεύσεται, ὅθεν καὶ ἐπλάσθη.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲓⲥϫⲉ ⲇⲉ ⲭⲛⲁϭⲓⲥⲃⲱ ⲁⲛ ⲥⲱⲧⲉⲙ ⲉ̀ⲛⲁⲓ ϭⲓⲥⲙⲏ ⲉ̀ⲡϧⲣⲱⲟⲩ ⲛ̀ⲧⲉ ⲛⲁⲥⲁϫⲓ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲉϣϫⲉ ⲛⲅ̅ⲛⲁϫⲓⲥⲃⲱ ⲁⲛ ⲉⲥⲱⲧⲙ̅ ⲉⲛⲁⲓ. ϫⲓⲥⲙⲏ ⲉⲡⲉϩⲣⲟⲟⲩ ⲛ̅ϩⲉⲛϣⲁϫⲉ.</td>
      <td class="language English"><span style="color:#b00e23">(16)</span> Take
      heed lest he rebuke thee: hear this, hearken to the voice of words.</td>
      <td class="language Greek"><span style="color:#b00e23">(16)</span> εἰ
      δὲ µὴ νουθετῇ, ἄκουε ταῦτα, ἐνωτίζου φωνὴν ῥηµάτων.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲓⲥϫⲉ ⲇⲉ ⲛ̀ⲑⲟⲕ ⲡⲉ ⲉⲑⲙⲟⲥϯ ⲛ̀ⲛⲓⲁⲛⲟⲙⲟⲥ ⲉⲕⲉ̀ⲧⲁⲕⲟ ⲙ̀ⲡⲓⲥⲁⲙⲡⲉⲧϩⲱⲟⲩ ⲡⲓϣⲁ ⲉⲛⲉϩ
      ⲛ̀ⲑⲙⲏⲓ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲉϣϫⲉ ⲛ̅ⲧⲟⲕ ⲕⲣ̅ϣⲁϥⲧⲉ ⲉⲡⲉⲧⲙⲟⲥⲧⲉ ⲙ̅ⲡⲛⲟⲃⲉ. ⲁⲩⲱ ⲡⲉⲧⲧⲁⲕⲟ ⲛ̅ⲙ̅ⲡⲟⲛⲉⲣⲟⲥ ⲉⲩϣⲁ ⲉⲛⲉϩ
      ⲡⲉ ⲛ̅ⲇⲓⲕⲁⲓⲟⲥ.</td>
      <td class="language English"><span style="color:#b00e23">(17)</span>
      Behold then the one that hates iniquities, and that destroys the wicked,
      who is for ever just.</td>
      <td class="language Greek"><span style="color:#b00e23">(17)</span> ἰδὲ
      σὺ τὸν µισοῦντα ἄνοµα καὶ τὸν ὀλλύντα τοὺς πονηροὺς ὄντα
      αἰώνιον δίκαιον.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲁⲥⲉⲃⲏⲥ ⲡⲉ ⲫⲏ ⲉⲧϫⲱ ⲙ̀ⲙⲟⲥ ⲛ̀ⲟⲩⲟⲩⲣⲟ ϫⲉ ⲁⲕⲉⲣⲡⲁⲣⲁⲛⲟⲙⲓⲛ ⲟⲩⲟϩ ⲟⲩⲁⲥⲉⲃⲏⲥ ⲡⲉ
      ⲛ̀ⲛⲓⲁⲣⲭⲱⲛ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲡⲉⲧϫⲱ ⲙ̅ⲙⲟⲥ ⲛ̅ⲟⲩⲣ̅ⲣⲟ ϫⲉ ⲉⲕⲡⲁⲣⲁⲛⲟⲙⲓ.</td>
      <td class="language English"><span style="color:#b00e23">(18)</span> He
      is ungodly that says to a king, Thou art a transgressor, that says to
      princes, O most ungodly one.</td>
      <td class="language Greek"><span style="color:#b00e23">(18)</span>
      ἀσεβὴς ὁ λέγων βασιλεῖ Παρανοµεῖς, ἀσεβέστατε τοῖς
      ἄρχουσιν·</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲫⲏ ⲉⲧⲉ ⲙ̀ⲡⲉϥϣⲫⲓⲧ ϧⲁⲧϩⲏ ⲛ̀ⲟⲩⲁⲓ ⲉϥⲧⲁⲓⲏⲟⲩⲧ ⲟⲩⲇⲉ ⲛ̀ϥⲥⲱⲟⲩⲛ ⲁⲛ ⲉ̀ϯⲧⲁⲓⲟ
      ⲛ̀ϩⲁⲛϫⲱⲣⲓ ⲟⲩⲟϩ ⲉ̀ⲉⲣϣⲫⲏⲣⲓ ⲙ̀ⲡⲟⲩϩⲟ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲡⲁⲓ ⲉⲧⲉ ⲙⲉϥϣⲓⲡⲉ ϩⲏⲧϥ̅ ⲙ̅ⲡϩⲟ ⲙ̅ⲡⲉⲧⲧⲁⲓⲏⲩ. ⲁⲩⲱ ⲛϥ̅ⲥⲟⲟⲩⲛ ⲁⲛ ⲛ̅ϯⲧⲁⲓⲟ ⲛ̅ⲛ̅ϫⲱⲱⲣⲉ
      ⲉⲣ̅ϣⲡⲏⲣⲉ ⲛ̅ⲛⲉⲩϩⲟ.</td>
      <td class="language English"><span style="color:#b00e23">(19)</span> Such
      a one as would not reverence the face of an honourable man, neither knows
      how to give honour to the great, so as that their persons should be
      respected.</td>
      <td class="language Greek"><span style="color:#b00e23">(19)</span> ὃς
      οὐκ ἐπῃσχύνθη πρόσωπον ἐντίµου οὐδὲ οἶδεν τιµὴν θέσθαι
      ἁδροῖς θαυµασθῆναι πρόσωπα αὐτῶν.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ϩⲁⲛⲡⲉⲧϣⲟⲩⲓⲧ ⲇⲉ ⲡⲉⲧⲛⲁⲧⲁϩⲱⲟⲩ ⲁⲩϣⲁⲛⲱϣ ⲉ̀ⲃⲟⲗ ⲛ̀ⲥⲉⲧⲱⲃϩ ⲛ̀ⲟⲩⲣⲱⲙⲓ ⲁⲩⲉⲣ
      ⲙⲉⲧⲡⲁⲣⲁⲛⲟⲙⲟⲥ ⲅⲁⲣ ⲁⲩϭⲓⲛ̀ϫⲟⲛⲥ</td>
      <td class="language Sahidic">ϩⲉⲛⲡⲉⲧϣⲟⲩⲉⲓⲧ ⲅⲁⲣ ⲛⲉ ⲛⲉⲧϣⲟⲟⲡ ⲙ̅ⲙⲟⲟⲩ. ϩⲙ̅
      ⲡⲣⲉⲩϫⲓϣⲕⲁⲕ ⲉⲃⲟⲗ ⲁⲩⲱ ⲉⲧⲉⲃϩ̅ ⲣⲱⲙⲉ. <span style="color:#b00e23">(ⲕ︦)</span>
      ⲁⲩⲣ̅ϩⲱⲃ ⲅⲁⲣ ⲡⲁⲣⲁ ⲡⲛⲟⲙⲟⲥ ϩⲙ̅ ⲡϩⲟϫϩϫ̅ ⲛ̅ⲛ̅ϭⲱⲃ.</td>
      <td class="language English"><span style="color:#b00e23">(20)</span> But
      it shall turn out vanity to them, to cry and beseech a man; for they
      dealt unlawfully, the poor being turned aside from their right.</td>
      <td class="language Greek"><span style="color:#b00e23">(20)</span> κενὰ
      δὲ αὐτοῖς ἀποβήσεται τὸ κεκραγέναι καὶ δεῖσθαι ἀνδρός·
      ἐχρήσαντο γὰρ παρανόµως ἐκκλινοµένων ἀδυνάτων.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲛ̀ⲑⲟϥ ⲅⲁⲣ ⲟⲩⲣⲉϥⲛⲁⲩ ⲡⲉ ⲉ̀ⲛⲓϩⲃⲏⲟⲩⲓ ⲛ̀ⲧⲉ ⲛⲓⲣⲱⲙⲓ ⲙ̀ⲙⲟⲛ ϩⲗⲓ ⲇⲉ ⲉϥϩⲏⲡ ⲉ̀ⲣⲟϥ ϧⲉⲛ
      ⲛⲏ ⲉⲧⲟⲩⲓⲣⲓ ⲙ̀ⲙⲱⲟⲩ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ϥⲛⲁⲩ ⲅⲁⲣ ⲛ̅ⲧⲟϥ ⲉⲛⲉϩⲃⲏⲩⲉ ⲛ̅ⲛ̅ⲣⲱⲙⲉ. ⲙⲛ̅ ⲗⲁⲁⲩ ⲇⲉ ⲟⲃϣ̅ ⲉⲣⲟϥ ⲛ̅ⲛⲉⲧⲟⲩⲉⲓⲣⲉ
      ⲙ̅ⲙⲟⲟⲩ.</td>
      <td class="language English"><span style="color:#b00e23">(21)</span> For
      he surveys the works of men, and nothing of what they do has escaped
      him.</td>
      <td class="language Greek"><span style="color:#b00e23">(21)</span>
      αὐτὸς γὰρ ὁρατής ἐστιν ἔργων ἀνθρώπων, λέληθεν δὲ αὐτὸν
      οὐδὲν ὧν πράσσουσιν,</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲟⲩⲇⲉ ⲙ̀ⲙⲟⲛ ⲙⲁ ⲛⲁⲭⲟⲡⲟⲩ ⲛ̀ϧⲏⲧϥ ⲛ̀ϫⲉ ⲛⲏ ⲉⲧⲓⲣⲓ ⲛ̀ϯⲁⲛⲟⲙⲓⲁ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲁⲩⲱ ⲙⲛ̅ ⲙⲁ ⲛ̅ϣⲱⲡⲉ ⲉⲧⲣⲉ ⲛ̅ⲣⲉϥⲣ̅ⲛⲟⲃⲉ ϩⲟⲡⲟⲩ.</td>
      <td class="language English"><span style="color:#b00e23">(22)</span>
      Neither shall there be a place for the workers of iniquity to hide
      themselves.</td>
      <td class="language Greek"><span style="color:#b00e23">(22)</span> οὐδὲ
      ἔσται τόπος τοῦ κρυβῆναι τοὺς ποιοῦντας τὰ ἄνοµα·</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      &lt;ϫⲉ ϥⲛⲁⲭⲁϩⲑϥ ⲉⲣⲱⲙⲓ ⲁⲛ ϫⲉ&gt; ⲡϭ̅ⲥ̅ ⲅⲁⲣ ⲛⲁⲩ ⲉ̀ⲟⲩⲟⲛ ⲛⲓⲃⲉⲛ ⲫⲏ ⲉⲧⲧⲁϩⲟ
      ⲛ̀ⲛⲓⲁⲧϧⲉⲧϧⲱⲧⲟⲩ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲡϫⲟⲉⲓⲥ ⲅⲁⲣ ⲛⲁⲩ ⲉⲟⲩⲟⲛ ⲛⲓⲙ.</td>
      <td class="language English"><span style="color:#b00e23">(23)</span> For
      he will not lay upon a man more than right.</td>
      <td class="language Greek"><span style="color:#b00e23">(23)</span> ὅτι
      οὐκ ἐπ’ ἄνδρα θήσει ἔτι·ὁ γὰρ κύριος πάντας ἐφορᾷ</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲛⲉⲙ ⲛⲓϩⲃⲏⲟⲩⲓ ⲉⲧⲧⲁⲓⲏⲟⲩⲧ ⲛⲉⲙ ⲛⲓϣⲫⲏⲣⲓ ⲛⲏ ⲉⲧⲉⲙ̀ⲙⲟⲛ ⲏⲡⲓ ⲧⲟⲓ ⲉ̀ⲣⲱⲟⲩ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲡⲉⲧⲧⲁϩⲟ ⲛ̅ⲛ̅ⲉⲓⲁⲧⲁⲣⲏϫⲛⲟⲩ ⲛⲉⲧϩⲁ ⲉⲟⲟⲩ ⲁⲩⲱ ⲛⲉⲓϣⲡⲏⲣⲉ ⲉⲧⲉ ⲙⲛ̅ⲧⲟⲩ ⲏⲡⲉ.</td>
      <td class="language English"><span style="color:#b00e23">(24)</span> For
      the Lord looks down upon all men, who comprehends unsearchable things,
      glorious also and excellent things without number.</td>
      <td class="language Greek"><span style="color:#b00e23">(24)</span> ὁ
      καταλαµβάνων ἀνεξιχνίαστα, ἔνδοξά τε καὶ ἐξαίσια, ὧν οὐκ
      ἔστιν ἀριθµός·</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲫⲏ ⲉⲧⲥⲱⲟⲩⲛ ⲛ̀ⲛⲟⲩϩⲃⲏⲟⲩⲓ ⲟⲩⲟϩ ⲉϥⲫⲱⲛϩ ⲛ̀ⲛⲟⲩⲉϫⲱⲣϩ ⲟⲩⲟϩ ⲉϥⲉ̀ⲑⲉⲃⲓⲟϥ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲡⲉⲧⲉⲓⲙⲉ ⲉⲛⲉⲩϩⲃⲏⲩⲉ ⲧⲏⲣⲟⲩ</td>
      <td class="language English"><span style="color:#b00e23">(25)</span> Who
      discovers their works, and will bring night about upon them, and they
      shall be brought low.</td>
      <td class="language Greek"><span style="color:#b00e23">(25)</span> ὁ
      γνωρίζων αὐτῶν τὰ ἔργα καὶ στρέψει νύκτα, καὶ
      ταπεινωθήσονται.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲁϥⲱϣⲉⲙ ⲇⲉ ⲛ̀ⲛⲓⲁⲥⲉⲃⲏⲥ ⲥⲉⲟⲩⲟⲛϩ ⲇⲉ ⲉ̀ⲃⲟⲗ ⲙ̀ⲡⲉϥⲙ̀ⲑⲟ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲁϥⲱϣⲙ ⲇⲉ ⲛ̅ⲛ̅ⲁⲥⲉⲃⲏⲥ. ⲥⲉⲟⲩⲟⲛϩ̅ ⲇⲉ ⲉⲃⲟⲗ ⲙ̅ⲡⲉϥⲙ̅ⲧⲟ ⲉⲃⲟⲗ.</td>
      <td class="language English"><span style="color:#b00e23">(26)</span> And
      he quite destroys the ungodly, for they are seen before him.</td>
      <td class="language Greek"><span style="color:#b00e23">(26)</span>
      ἔσβεσεν δὲ ἀσεβεῖς, ὁρατοὶ δὲ ἐναντίον αὐτοῦ,</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ϫⲉ ⲁⲩⲣⲓⲕⲓ ⲉ̀ⲃⲟⲗ ϧⲉⲛ ⲫⲛⲟⲙⲟⲥ ⲙⲫϯ ⲛⲉϥⲙⲉⲑⲙⲏⲓ ⲇⲉ ⲙ̀ⲡⲟⲩⲥⲟⲩⲱⲛⲟⲩ</td>
      <td class="language Sahidic"><span style="color:#b00e23">(ⲕ︦ⲍ︦)</span> ϫⲉ
      ⲁⲩⲣⲁⲕⲧⲟⲩ ⲉⲃⲟⲗ ⲙ̅ⲡⲛⲟⲙⲟⲥ ⲙ̅ⲡⲛⲟⲩⲧⲉ. ⲁⲩⲱ ⲙ̅ⲡⲟⲩⲥⲟⲩⲛ ⲛⲉϥⲇⲓⲕⲁⲓⲱⲙⲁ.</td>
      <td class="language English"><span style="color:#b00e23">(27)</span>
      Because they turned aside from the law of God, and did not regard his
      ordinances,</td>
      <td class="language Greek"><span style="color:#b00e23">(27)</span> ὅτι
      ἐξέκλιναν ἐκ νόµου θεοῦ, δικαιώµατα δὲ αὐτοῦ οὐκ
      ἐπέγνωσαν</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲉ̀ⲓⲛⲓ ⲉ̀ⲣⲟϥ ⲙ̀ⲡϧⲣⲱⲟⲩ ⲛ̀ⲟⲩϩⲏⲕⲓ ⲟⲩⲟϩ ⲧⲥⲙⲏ ⲛ̀ⲛⲓϩⲏⲕⲓ ⲉϥⲉ̀ⲥⲱⲧⲉⲙ ⲉ̀ⲣⲟⲥ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      </td>
      <td class="language English"><span style="color:#b00e23">(28)</span> so
      as to bring before him the cry of the needy; for he will hear the cry of
      the poor.</td>
      <td class="language Greek"><span style="color:#b00e23">(28)</span> τοῦ
      ἐπαγαγεῖν ἐπ’ αὐτὸν κραυγὴν πένητος, καὶ κραυγὴν πτωχῶν
      εἰσακούσεται.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲟⲩⲟϩ ⲛ̀ⲑⲟϥ ⲉϥⲉ̀ϯ ⲛ̀ⲟⲩⲏⲥⲓⲭⲓⲁ ⲟⲩⲟϩ ⲛⲓⲙ ⲉⲧϩⲓⲟⲩⲓ ⲙ̀ⲡϩⲁⲡ ⲟⲩⲟϩ ⲉϥⲉ̀ⲭⲱⲡ
      ⲙ̀ⲡⲉϥⲙ̀ⲑⲟ ⲟⲩⲟϩ ⲛⲓⲙ ⲉⲑⲛⲁⲛⲁⲩ ⲉ̀ⲣⲟϥ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      </td>
      <td class="language English"><span style="color:#b00e23">(29)</span> And
      he will give quiet, and who will condemn? and he will hide his face, and
      who shall see him? whether it be done against a nation, or against a man
      also:</td>
      <td class="language Greek"><span style="color:#b00e23">(29)</span> καὶ
      αὐτὸς ἡσυχίαν παρέξει, καὶ τίς καταδικάσεται; καὶ κρύψει
      πρόσωπον, καὶ τίς ὄψεται αὐτόν; καὶ κατὰ ἔθνους καὶ κατὰ
      ἀνθρώπου ὁµοῦ</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      &lt;ⲟⲩⲟϩ ⲉ̀ϫⲉⲛ ⲟⲩⲉⲑⲛⲟⲥ ⲛⲉⲙ ⲉϫⲉⲛ ⲟⲩⲣⲱⲙⲓ ⲉⲩⲥⲟⲡ&gt; ⲉϥⲓⲣⲓ ⲛ̀ⲟⲩⲣⲱⲙⲓ ⲛ̀ϣⲟⲃⲓ
      ⲛ̀ⲟⲩⲣⲟ ⲉ̀ⲃⲟⲗ ϧⲉⲛ ⲟⲩⲙⲉⲧⲧⲓⲥⲕⲟⲗⲟⲥ &lt;ⲛ̀ⲧⲉ ⲟⲩⲗⲁⲟⲥ&gt;</td>
      <td class="language Sahidic"><span style="color:#b00e23">(ⲗ︦)</span>
      </td>
      <td class="language English"><span style="color:#b00e23">(30)</span>
      causing a hypocrite to be king, because of the waywardness of the
      people.</td>
      <td class="language Greek"><span style="color:#b00e23">(30)</span>
      βασιλεύων ἄνθρωπον ὑποκριτὴν ἀπὸ δυσκολίας λαοῦ.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ϫⲉ ⲫⲏ ⲉⲧϫⲱ ⲙ̀ⲙⲟⲥ ⲟⲩⲃⲉ ⲡⲓϫⲱⲣⲓ ⲁⲓϭⲓ ⲛ̀ⲛⲁⲉⲗ ⲁⲟⲩⲱ</td>
      <td class="language Sahidic"><span style="color:#b00e23">(ⲗ︦ⲁ︦)</span>
      </td>
      <td class="language English"><span style="color:#b00e23">(31)</span> For
      there is one that says to the Mighty One, I have received blessings; I
      will not take a pledge:</td>
      <td class="language Greek"><span style="color:#b00e23">(31)</span> ὅτι
      πρὸς τὸν ἰσχυρὸν ὁ λέγων Εἴληφα, οὐκ ἐνεχυράσω·</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲭⲱⲣⲉⲥⲧ ⲉⲓⲉ̀ⲛⲁⲩ ⲛ̀ⲑⲟⲕ ⲙⲁⲧⲁⲙⲟⲓ ⲓⲥϫⲉ ⲁⲓⲉⲣϩⲱⲃ ⲉ̀ⲟⲩϭⲓⲛ̀ϫⲟⲛⲥ ⲛ̀ⲛⲁⲟⲩⲁϩⲧⲟⲧ
      ϫⲉ</td>
      <td class="language Sahidic"><span style="color:#b00e23">(ⲗ︦ⲃ︦)</span>
      </td>
      <td class="language English"><span style="color:#b00e23">(32)</span> I
      will see apart from myself: do thou shew me if I have done
      unrighteousness; I will not do so any more.</td>
      <td class="language Greek"><span style="color:#b00e23">(32)</span> ἄνευ
      ἐµαυτοῦ ὄψοµαι, σὺ δεῖξόν µοι· εἰ ἀδικίαν ἠργασάµην, οὐ µὴ
      προσθήσω.</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲙⲏ ⲁⲕⲛⲁⲧⲏⲓⲥ ⲛ̀ϣⲉⲃⲓⲱ ⲉ̀ⲃⲟⲗ ϩⲓⲧⲟⲧⲕ ϫⲉ ⲁⲕϩⲓⲟⲩⲓ ⲉ̀ⲃⲟⲗ ϫⲉ ⲛ̀ⲑⲟⲕ ⲁⲕⲥⲱⲧⲡ ⲟⲩⲟϩ
      ⲁ̀ⲛⲟⲕ ⲁⲛ ⲟⲩⲟϩ ⲟⲩ ⲡⲉ ⲉⲧⲁⲕⲉⲙⲓ ϫⲉ ϥⲛⲁⲥⲁϫⲓ ⲙ̀ⲙⲟϥ</td>
      <td class="language Sahidic"><span style="color:#b00e23">(ⲗ︦ⲅ︦)</span>
      </td>
      <td class="language English"><span style="color:#b00e23">(33)</span> Will
      he take vengeance for it on thee, whereas thou wilt put it far from thee?
      for thou shalt choose, and not I; and what thou knowest, speak thou.</td>
      <td class="language Greek"><span style="color:#b00e23">(33)</span> µὴ
      παρὰ σοῦ ἀποτείσει αὐτήν; ὅτι ἀπώσῃ, ὅτι σὺ ἐκλέξῃ καὶ
      οὐκ ἐγώ· καὶ τί ἔγνως λάλησον.</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲉⲑⲃⲉⲫⲁⲓ ⲛⲓⲥⲁⲃⲉⲩ ϧⲉⲛ ⲡⲟⲩϩⲏⲧ ⲥⲉⲛⲁϫⲉ ⲛⲁⲓ ⲟⲩⲣⲱⲙⲓ ⲛ̀ⲥⲁⲃⲉ ⲁϥⲥⲱⲧⲉⲙ ⲉ̀ⲡⲁⲥⲁϫⲓ</td>
      <td class="language Sahidic"><span style="color:#b00e23">(ⲗ︦ⲇ︦)</span>
      ⲉⲧⲃⲉ ⲡⲁⲓ ⲛ̅ⲥⲁⲃⲉ ϩⲙ̅ ⲡⲉⲩϩⲏⲧ ⲛⲁϫⲉ ⲛⲁⲓ. ⲁⲩⲣⲱⲙⲉ ⲛ̅ⲥⲟⲫⲟⲥ ⲥⲱⲧⲙ̅ ⲉⲡⲁϣⲁϫⲉ.</td>
      <td class="language English"><span style="color:#b00e23">(34)</span>
      Because the wise in heart shall say this, and a wise man listens to my
      word.</td>
      <td class="language Greek"><span style="color:#b00e23">(34)</span> διὸ
      συνετοὶ καρδίας ἐροῦσιν ταῦτα, ἀνὴρ δὲ σοφὸς ἀκήκοέν µου τὸ
      ῥῆµα.</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ⲓⲱⲃ ⲇⲉ ⲙ̀ⲡⲉϥⲥⲁϫⲓ ϧⲉⲛ ⲟⲩⲕⲁϯ ⲛⲉϥⲥⲁϫⲓ ⲇⲉ ⲥⲉϧⲉⲛ ⲟⲩⲉⲡⲓⲥⲧⲓⲙⲏ ⲁⲛ</td>
      <td class="language Sahidic"><span style="color:#b00e23">(ⲗ︦ⲉ︦)</span>
      ⲙ̅ⲡⲉ ⲓ̈ⲱⲃ ⲇⲉ ϣⲁϫⲉ ϩⲛ̅ ⲟⲩⲙⲛ̅ⲧⲣⲙ̅ⲛ̅ϩⲏⲧ. ⲁⲩⲱ ⲛⲉϥϣⲁϫⲉ ϩⲛ̅ ⲟⲩⲙⲛ̅ⲧⲥⲁⲃⲉ ⲁⲛ.</td>
      <td class="language English"><span style="color:#b00e23">(35)</span> But
      Job has not spoken with understanding, his words are not uttered with
      knowledge.</td>
      <td class="language Greek"><span style="color:#b00e23">(35)</span> Ιωβ
      δὲ οὐκ ἐν συνέσει ἐλάλησεν, τὰ δὲ ῥήµατα αὐτοῦ οὐκ ἐν
      ἐπιστήµῃ.</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      ⲡⲁⲓⲣⲏϯ ⲇⲉ ⲁⲛ ⲁⲗⲗⲁ ϭⲓⲥⲃⲱ ⲓⲱⲃ ⲙ̀ⲡⲉⲣⲟⲩⲟϩⲉⲙ ϫⲉ ⲙ̀ⲫⲣⲏϯ ⲛ̀ⲛⲓⲁⲧϩⲏⲧ</td>
      <td class="language Sahidic"><span style="color:#b00e23">(ⲗ︦ⲋ︦)</span>
      ⲙ̅ⲙⲟⲛ ⲇⲉ ⲁⲗⲗⲁ ⲉⲓⲙⲉ ⲓ̈ⲱⲃ ⲙ̅ⲡⲣ̅ⲟⲩⲱϣⲃ̅ ⲇⲉ ⲛ̅ⲑⲉ ⲛ̅ⲛⲉⲓⲁⲑⲏⲧ.</td>
      <td class="language English"><span style="color:#b00e23">(36)</span>
      Howbeit do thou learn, Job: no longer make answer as the foolish:</td>
      <td class="language Greek"><span style="color:#b00e23">(36)</span> οὐ
      µὴν δὲ ἀλλὰ µάθε, Ιωβ, µὴ δῷς ἔτι ἀνταπόκρισιν ὥσπερ οἱ
      ἄφρονες,</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      ϩⲓⲛⲁ ⲛ̀ⲧⲉⲛϣ̀ⲧⲉⲙⲟⲩⲟϩ ⲉ̀ϩⲣⲏⲓ ⲉ̀ϫⲉⲛ ⲛⲓⲛⲟⲃⲓ ⲥⲉⲛⲁⲉⲡ ⲟⲩⲁⲛⲟⲙⲓⲁ ⲇⲉ ⲉ̀ⲣⲟⲛ ⲉⲛϫⲱ
      ⲛ̀ⲟⲩⲙⲏϣ ⲛ̀ⲥⲁϫⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅</td>
      <td class="language Sahidic"><span style="color:#b00e23">(ⲗ︦ⲍ︦)</span> ϫⲉ
      ⲛ̅ⲛⲉⲛⲟⲩⲱϩ ⲉϫⲛ̅ ⲛⲉⲛⲛⲟⲃⲉ ⲛϥ̅ⲧⲱⲡ ⲉⲣⲟⲛ ⲉⲩⲛⲟⲃⲉ ⲉⲛ̅ⲣ̅ϩⲁϩ ⲛ̅ϣⲁϫⲉ ⲙ̅ⲡⲙ̅ⲧⲟ ⲉⲃⲟⲗ
      ⲙ̅ⲡϫⲟⲉⲓⲥ:</td>
      <td class="language English"><span style="color:#b00e23">(37)</span> that
      we add not to our sins: for iniquity will be reckoned against us, if we
      speak many words before the Lord.</td>
      <td class="language Greek"><span style="color:#b00e23">(37)</span> ἵνα
      µὴ προσθῶµεν ἐφ’ ἁµαρτίαις ἡµῶν, ἀνοµία δὲ ἐφ’ ἡµῖν
      λογισθήσεται πολλὰ λαλούντων ῥήµατα ἐναντίον τοῦ κυρίου.</td>
    </tr>
  </table>
</body>
</html>
