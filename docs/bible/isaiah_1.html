<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_2.html" rel="next">
  <link href="wisdom_of_jesus_son_of_sirach_51.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="isaiah1">Isaiah 1</h3>

  <table>
    <tr>
      <td><span style="color:#b00e23">(ⲁ̅)</span> ϯϩⲟⲣⲁⲥⲓⲥ ⲉⲧⲁϥⲛⲁⲩ ⲉ̀ⲣⲟⲥ ⲛ̀ϫⲉ
      ⲏⲥⲁⲓⲁⲥ ⲡϣⲏⲣⲓ ⲛ̀ⲁⲙⲱⲥ ⲑⲏ ⲉⲧⲁϥⲛⲁⲩ ⲉ̀ⲣⲟⲥ ϧⲁ ϯⲓⲟⲩⲇⲉⲁ ⲛⲉⲙ ϧⲁ ⲓⲗ̅ⲏ̅ⲙ̅ ϧⲉⲛ
      ⲑⲙⲉⲧⲟⲩⲣⲟ ⲛ̀ⲟⲥⲓⲁⲥ ⲛⲉⲙ ⲓⲱⲁⲑⲁⲙ ⲛⲉⲙ ⲁⲭⲁⲥ ⲛⲉⲙ ⲉⲍⲉⲕⲓⲁⲥ ⲛⲏ ⲉⲧⲁⲩⲉⲣⲟⲩⲣⲟ ϧⲉⲛ
      ϯⲓⲟⲩⲇⲉⲁ</td>
      <td><span style="color:#b00e23">(1)</span> The vision which Esaias the
      son of Amos saw, which he saw against Juda, and against Jerusalem, in the
      reign of Ozias, and Joatham, and Achaz, and Ezekias, who reigned over
      Judea.</td>
      <td><span style="color:#b00e23">(1)</span> Ὅρασις, ἣν εἶδεν Ησαιας υἱὸς
      Αµως, ἣν εἶδεν κατὰ τῆς Ιουδαίας καὶ κατὰ Ιερουσαληµ ἐν βασιλείᾳ Οζιου
      καὶ Ιωαθαµ καὶ Αχαζ καὶ Εζεκιου, οἳ ἐβασίλευσαν τῆς Ιουδαίας.</td>
    </tr>

    <tr>
      <td><span style="color:#b00e23">(ⲃ̅)</span> ⲥⲱⲧⲉⲙ ⲧⲫⲉ ⲟⲩⲟϩ ϭⲓⲥⲙⲏ ⲡⲕⲁϩⲓ ϫⲉ
      ⲡϭ̅ⲥ̅ ⲡⲉⲧⲁϥⲥⲁϫⲓ ϩⲁⲛϣⲏⲣⲓ ⲁⲓϫⲫⲱⲟⲩ ⲟⲩⲟϩ ⲁⲓϭⲁⲥⲟⲩ ⲛ̀ⲑⲱⲟⲩ ⲇⲉ ⲁⲩⲉⲣⲁⲑⲉⲧⲓⲛ
      ⲙ̀ⲙⲟⲓ</td>
      <td><span style="color:#b00e23">(2)</span> Hear, O heaven, and hearken, O
      earth: for the Lord has spoken, saying, I have begotten and reared up
      children, but they have rebelled against me.</td>
      <td><span style="color:#b00e23">(2)</span> Ἄκουε, οὐρανέ, καὶ ἐνωτίζου,
      γῆ, ὅτι κύριος ἐλάλησεν· υἱοὺς ἐγέννησα καὶ ὕψωσα, αὐτοὶ δέ µε
      ἠθέτησαν.</td>
    </tr>

    <tr>
      <td><span style="color:#b00e23">(ⲅ̅)</span> ⲁ ⲟⲩⲉϩⲉ ⲥⲟⲩⲉⲛ ⲫⲏ ⲉⲧⲁϥϣⲟⲡϥ
      ⲟⲩⲟϩ ⲟⲩⲉⲱ ⲁϥⲥⲟⲩⲉⲛ ⲫⲟⲩⲟⲛϩϥ ⲛ̀ⲧⲉ ⲡⲉϥϭ̅ⲥ̅ ⲡⲓⲥ̅ⲗ̅ ⲇⲉ ⲙ̀ⲡⲉϥⲥⲱⲟⲩⲛⲧ ⲟⲩⲟϩ ⲡⲁⲗⲁⲟⲥ
      ⲙ̀ⲡⲉϥⲕⲁϯ ⲉ̀ⲣⲟⲓ</td>
      <td><span style="color:#b00e23">(3)</span> The ox knows his owner, and
      the ass his master’s crib: but Israel does not know me, and the people
      has not regarded me.</td>
      <td><span style="color:#b00e23">(3)</span> ἔγνω βοῦς τὸν κτησάµενον καὶ
      ὄνος τὴν φάτνην τοῦ κυρίου αὐτοῦ· Ισραηλ δέ µε οὐκ ἔγνω, καὶ ὁ λαός µε οὐ
      συνῆκεν.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟⲓ ⲙ̀ⲡⲓϣⲗⲟⲗ ⲛ̀ⲣⲉϥⲉⲣⲛⲟⲃⲓ
      ⲡⲓⲗⲁⲟⲥ ⲉⲑⲙⲉϩ ⲛ̀ⲁⲙⲁⲣⲧⲓⲁ ⲡϫⲣⲟϫ ⲙ̀ⲡⲟⲛⲏⲣⲟⲛ ⲛⲓϣⲏⲣⲓ ⲛ̀ⲁⲛⲟⲙⲟⲥ ⲁⲣⲉⲧⲉⲛⲭⲁ ⲡϭ̅ⲥ̅
      ⲛ̀ⲥⲁ ⲑⲏⲛⲟⲩ ⲡⲉⲑⲟⲩⲁⲃ ⲛ̀ⲧⲉ ⲡⲓⲥ̅ⲗ̅ ⲁⲣⲉⲧⲉⲛϯϫⲱⲛⲧ ⲛⲁϥ</td>
      <td><span style="color:#b00e23">(4)</span> Ah sinful nation, a people
      full of sins, an evil seed, lawless children: ye have forsaken the Lord,
      and provoked the Holy One of Israel.</td>
      <td><span style="color:#b00e23">(4)</span> οὐαὶ ἔθνος ἁµαρτωλόν, λαὸς
      πλήρης ἁµαρτιῶν, σπέρµα πονηρόν, υἱοὶ ἄνοµοι· ἐγκατελίπατε τὸν κύριον καὶ
      παρωργίσατε τὸν ἅγιον τοῦ Ισραηλ.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟⲛ ⲛ̀ⲉⲣϧⲟⲧ ⲉⲧⲉⲧⲉⲛⲛⲁϭⲓⲧϥ
      ⲉⲣⲉⲧⲉⲛⲧⲟⲩϩⲉ ⲁⲛⲟⲙⲓⲁ ⲉ̀ϫⲉⲛ ⲁⲛⲟⲙⲓⲁ ⲁⲫⲉ ⲛⲓⲃⲉⲛ ⲉ̀ⲡⲉⲙⲕⲁϩ ⲟⲩⲟϩ ϩⲏⲧ ⲛⲓⲃⲉⲛ
      ⲉ̀ⲡⲉⲙⲕⲁϩ ⲛ̀ϩⲏⲧ</td>
      <td><span style="color:#b00e23">(5)</span> Why should ye be smitten any
      more, transgressing more and more? the whole head is pained, and the
      whole heart sad.</td>
      <td><span style="color:#b00e23">(5)</span> τί ἔτι πληγῆτε προστιθέντες
      ἀνοµίαν; πᾶσα κεφαλὴ εἰς πόνον καὶ πᾶσα καρδία εἰς λύπην.</td>
    </tr>

    <tr>
      <td><span style="color:#b00e23">(ⲋ̅)</span> ⲓⲥϫⲉⲛ ⲛⲓϭⲁⲗⲁⲩϫ ϣⲁ ⲟⲩⲁⲫⲉ
      ⲛ̀ⲟⲩⲫⲱⲗϩ ⲁⲛ ⲡⲉ ⲟⲩⲇⲉ ⲟⲩⲗⲉⲭⲏⲙⲓ ⲁⲛ ⲡⲉ ⲟⲩⲇⲉ ⲟⲩⲉⲣϧⲟⲧ ⲁⲛ ⲡⲉ ⲉⲧϧⲙⲟⲙ ⲙ̀ⲙⲟⲛ
      ⲙⲁⲗⲁⲭⲙⲁ ⲉ̀ⲧⲏⲓϥ ⲉ̀ⲣⲟϥ ⲟⲩⲇⲉ ⲟⲩⲛⲉϩ ⲟⲩⲇⲉ ⲟⲩⲙⲟⲩⲣ</td>
      <td><span style="color:#b00e23">(6)</span> From the feet to the head,
      there is no soundness in them; neither wound, nor bruise, nor festering
      ulcer are healed: it is not possible to apply a plaister, nor oil, nor
      bandages.</td>
      <td><span style="color:#b00e23">(6)</span> ἀπὸ ποδῶν ἕως κεφαλῆς οὔτε
      τραῦµα οὔτε µώλωψ οὔτε πληγὴ φλεγµαίνουσα, οὐκ ἔστιν µάλαγµα ἐπιθεῖναι
      οὔτε ἔλαιον οὔτε καταδέσµους.</td>
    </tr>

    <tr>
      <td><span style="color:#b00e23">(ⲍ̅)</span> ⲡⲉⲧⲉⲛⲕⲁϩⲓ ⲉϥⲉ̀ϣⲱϥ ⲛⲉⲧⲉⲛⲭⲱⲣⲁ
      ⲉⲩⲉ̀ⲟⲩⲟⲙⲟⲩ ⲙ̀ⲡⲉⲧⲉⲛⲙ̀ⲑⲟ ⲉ̀ⲃⲟⲗ ⲛⲉⲧⲉⲛⲃⲁⲕⲓ ⲉⲩⲉ̀ⲣⲟⲕϩⲟⲩ ϧⲉⲛ ⲡⲓⲭⲣⲱⲙ ⲁⲥϣⲱϥ ⲟⲩⲟϩ
      ⲁⲥⲟⲩⲱϫⲡ ⲛ̀ⲧⲉ ϩⲁⲛⲗⲁⲟⲥ ⲛ̀ϣⲉⲙⲙⲟ</td>
      <td><span style="color:#b00e23">(7)</span> Your land is desolate, your
      cities burned with fire: your land, strangers devour it in your presence,
      and it is made desolate, overthrown by strange nations.</td>
      <td><span style="color:#b00e23">(7)</span> ἡ γῆ ὑµῶν ἔρηµος, αἱ πόλεις
      ὑµῶν πυρίκαυστοι· τὴν χώραν ὑµῶν ἐνώπιον ὑµῶν ἀλλότριοι κατεσθίουσιν
      αὐτήν, καὶ ἠρήµωται κατεστραµµένη ὑπὸ λαῶν ἀλλοτρίων.</td>
    </tr>

    <tr>
      <td><span style="color:#b00e23">(ⲏ̅)</span> ⲉⲩⲉ̀ⲥⲱϫⲡ ⲛ̀ⲧϣⲉⲣⲓ ⲛ̀ⲥⲓⲱⲛ
      ⲙ̀ⲫⲣⲏϯ ⲛ̀ⲟⲩⲙⲁⲛ̀ⲁⲣⲉϩ ⲛ̀ϫⲓϫⲓ ϧⲉⲛ ⲟⲩⲃⲟⲛϯ ⲛⲉⲙ ⲙ̀ⲫⲣⲏϯ ⲛ̀ⲟⲩⲥⲕⲩⲛⲏ ϧⲉⲛ ⲟⲩⲓⲁϩⲁⲗⲟⲗⲓ
      ⲛⲉⲙ ⲙ̀ⲫⲣⲏϯ ⲛ̀ⲟⲩⲃⲁⲕⲓ ⲉⲩϣⲱⲗ ⲙ̀ⲙⲟⲥ</td>
      <td><span style="color:#b00e23">(8)</span> The daughter of Sion shall be
      deserted as a tent in a vineyard, and as a storehouse of fruits in a
      garden of cucumbers, as a besieged city.</td>
      <td><span style="color:#b00e23">(8)</span> ἐγκαταλειφθήσεται ἡ θυγάτηρ
      Σιων ὡς σκηνὴ ἐν ἀµπελῶνι καὶ ὡς ὀπωροφυλάκιον ἐν σικυηράτῳ, ὡς πόλις
      πολιορκουµένη·</td>
    </tr>

    <tr>
      <td><span style="color:#b00e23">(ⲑ̅)</span> ⲉⲃⲏⲗ ϫⲉ ⲁ ⲡϭ̅ⲥ̅ ⲥⲁⲃⲁⲱⲑ ⲥⲱϫⲡ
      ⲛⲁⲛ ⲛ̀ⲟⲩϫⲣⲟϫ ⲛⲉⲓⲉⲑⲛⲉⲓ ⲡⲉ. ⲁⲛⲉⲣ ⲙ̀ⲫⲣⲏϯ ⲛ̀ⲥⲟⲇⲟⲙⲁ ⲟⲩⲟϩ ⲁⲛⲓⲛⲓ ⲛ̀ⲅⲟⲙⲟⲣⲣⲁ
      ⲡⲉ</td>
      <td><span style="color:#b00e23">(9)</span> And if the Lord of Sabaoth had
      not left us a seed, we should have been as Sodom, and we should have been
      made like Gomorrha.</td>
      <td><span style="color:#b00e23">(9)</span> καὶ εἰ µὴ κύριος σαβαωθ
      ἐγκατέλιπεν ἡµῖν σπέρµα, ὡς Σοδοµα ἂν ἐγενήθηµεν καὶ ὡς Γοµορρα ἂν
      ὡµοιώθηµεν.</td>
    </tr>

    <tr>
      <td><span style="color:#b00e23">(ⲓ̅)</span> ⲥⲱⲧⲉⲙ ⲉ̀ⲡⲥⲁϫⲓ ⲙ̀ⲡϭ̅ⲥ̅ ⲛⲓⲁⲣⲭⲱⲛ
      ⲛ̀ⲧⲉ ⲥⲟⲇⲟⲙⲁ ⲙⲁϩⲑⲏⲧⲉⲛ ⲉ̀ⲫⲛⲟⲙⲟⲥ ⲙ̀ⲫϯ. ⲫⲗⲁⲟⲥ ⲛ̀ⲅⲟⲙⲟⲣⲣⲁ</td>
      <td><span style="color:#b00e23">(10)</span> Hear the word of the Lord, ye
      rulers of Sodoma; attend to the law of God, thou people of Gomorrha.</td>
      <td><span style="color:#b00e23">(10)</span> Ἀκούσατε λόγον κυρίου,
      ἄρχοντες Σοδοµων· προσέχετε νόµον θεοῦ, λαὸς Γοµορρας.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲉⲣⲉ ⲟⲩ ⲛⲏⲓ ⲙ̀ⲡⲁϣⲁⲓ ⲛ̀ⲧⲉ
      ⲛⲉⲧⲉⲛϣⲟⲩϣⲱⲟⲩϣⲓ ⲡⲉϫⲉ ⲡϭ̅ⲥ̅. ϯⲙⲉϩ ⲛϭⲗⲓⲗ ⲛ̀ⲱⲓⲗⲓ ⲟⲩϩⲓⲏⲃ ⲛ̀ⲧⲉ ϩⲁⲛⲱⲓⲗⲓ ⲛⲉⲙ
      ⲡⲥⲛⲟϥ ⲛ̀ⲧⲉ ϩⲁⲛⲃⲁⲣⲓⲏⲧ ⲛⲉⲙ ⲛ̀ⲧⲉ ϩⲁⲛⲙⲁⲥⲓ. ⲛ̀ϯⲟⲩⲁϣⲟⲩ ⲁⲛ ⲡⲉϫⲉ ⲡϭ̅ⲥ̅</td>
      <td><span style="color:#b00e23">(11)</span> Of what value to me is the
      abundance of your sacrifices? saith the Lord: I am full of
      whole-burnt-offerings of rams; and I delight not in the fat of lambs, and
      the blood of bulls and goats:</td>
      <td><span style="color:#b00e23">(11)</span> τί µοι πλῆθος τῶν θυσιῶν
      ὑµῶν; λέγει κύριος· πλήρης εἰµὶ ὁλοκαυτωµάτων κριῶν καὶ στέαρ ἀρνῶν καὶ
      αἷµα ταύρων καὶ τράγων οὐ βούλοµαι,</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲛⲓⲙ ⲡⲉⲧⲁϥⲕⲱϯ ⲛ̀ⲥⲁ ⲛⲁⲓ ⲉ̀ⲃⲟⲗ
      ϧⲉⲛ ⲛⲉⲧⲉⲛϫⲓϫ.</td>
      <td><span style="color:#b00e23">(12)</span> neither shall ye come with
      these to appear before me; for who has required these things at your
      hands? Ye shall no more tread my court.</td>
      <td><span style="color:#b00e23">(12)</span> οὐδ’ ἐὰν ἔρχησθε ὀφθῆναί µοι.
      τίς γὰρ ἐξεζήτησεν ταῦτα ἐκ τῶν χειρῶν ὑµῶν; πατεῖν τὴν αὐλήν µου</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲫⲏ ⲉⲧⲓⲛⲓ ⲛⲏⲓ ⲛ̀ⲟⲩⲥⲓⲙⲉⲇⲁⲗⲓⲟⲛ
      ⲟⲩⲉⲫⲗⲏⲟⲩ ⲛⲏⲓ ⲡⲉ ⲟⲩⲥⲑⲟⲓⲛⲟⲩϥⲓ ⲟⲩⲱⲣⲉⲃ ⲛⲏⲓ ⲡⲉ.ⲛⲉⲧⲉⲛⲥⲟⲩⲁⲓ ϯⲛⲁⲉⲣⲁⲛⲉⲭⲉⲥⲑⲉ ⲙ̀ⲙⲱⲟⲩ
      ⲁⲛ</td>
      <td><span style="color:#b00e23">(13)</span> Though ye bring fine flour,
      it is vain; incense is an abomination to me; I cannot bear your new
      moons, and your sabbaths, and the great day;</td>
      <td><span style="color:#b00e23">(13)</span> οὐ προσθήσεσθε· ἐὰν φέρητε
      σεµίδαλιν, µάταιον· θυµίαµα βδέλυγµά µοί ἐστιν· τὰς νουµηνίας ὑµῶν καὶ τὰ
      σάββατα καὶ ἡµέραν µεγάλην οὐκ ἀνέχοµαι· νηστείαν καὶ ἀργίαν</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛⲉⲧⲉⲛⲛⲏⲥⲧⲓⲁ ⲛⲉⲙ ⲛⲉⲧⲉⲛⲥⲟⲩⲁⲓ
      ⲛⲉⲙ ⲛⲉⲧⲉⲛⲛⲓϣϯ ⲛ̀ⲉϩⲟⲟⲩ ⲛ̀ϣⲁⲓ ⲧⲁⲯⲩⲭⲏ ⲙⲟⲥϯ ⲙ̀ⲙⲱⲟⲩ ⲛⲉⲧⲉⲛⲕⲱⲣϥ ⲛⲉⲙ
      ⲛⲉⲧⲉⲛⲥⲁⲃⲃⲁⲧⲱⲛ ⲛⲉⲙ</td>
      <td><span style="color:#b00e23">(14)</span> your fasting, and rest from
      work, your new moons also, and your feasts my soul hates: ye have become
      loathsome to me; I will no more pardon your sins.</td>
      <td><span style="color:#b00e23">(14)</span> καὶ τὰς νουµηνίας ὑµῶν καὶ
      τὰς ἑορτὰς ὑµῶν µισεῖ ἡ ψυχή µου· ἐγενήθητέ µοι εἰς πλησµονήν, οὐκέτι
      ἀνήσω τὰς ἁµαρτίας ὑµῶν.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲉ̀ϣⲱⲡ ⲁⲣⲉⲧⲉⲛϣⲁⲛⲫⲱⲣϣ
      ⲛ̀ⲛⲉⲧⲉⲛϫⲓϫ ⲉ̀ⲡϣⲱⲓ ϩⲁⲣⲟⲓ ϯⲛⲁⲫⲱⲛϩ ⲙ̀ⲡⲁϩⲟ ⲥⲁⲃⲟⲗ ⲙ̀ⲙⲱⲧⲉⲛ. ⲉ̀ϣⲱⲡ ⲁⲣⲉⲧⲉⲛϣⲁⲛⲑⲣⲉ
      ⲡⲉⲧⲉⲛⲧⲱⲃϩ ⲁϣⲁⲓ ϯⲛⲁⲥⲱⲧⲉⲙ ⲉ̀ⲣⲱⲧⲉⲛ ⲁⲛ ⲁⲣⲉⲧⲉⲛϣⲱⲡⲓ ⲛⲏⲓ ⲉⲩⲥⲓ. ⲛⲉⲧⲉⲛϫⲓϫ ⲥⲉⲑⲱⲗⲉⲃ
      ϧⲉⲛ ϩⲁⲛⲥⲛⲟϥ</td>
      <td><span style="color:#b00e23">(15)</span> When ye stretch forth your
      hands, I will turn away mine eyes from you: and though ye make many
      supplications, I will not hearken to you; for your hands are full of
      blood.</td>
      <td><span style="color:#b00e23">(15)</span> ὅταν τὰς χεῖρας ἐκτείνητε
      πρός µε, ἀποστρέψω τοὺς ὀφθαλµούς µου ἀφ’ ὑµῶν, καὶ ἐὰν πληθύνητε τὴν
      δέησιν, οὐκ εἰσακούσοµαι ὑµῶν· αἱ γὰρ χεῖρες ὑµῶν αἵµατος πλήρεις.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ϫⲉⲕⲉⲙ ⲑⲏⲛⲟⲩ ⲟⲩⲟϩ ⲙⲁⲧⲟⲩⲃⲉ
      ⲑⲏⲛⲟⲩ ⲱⲗⲓ ⲛ̀ⲛⲓⲡⲟⲛⲏⲣⲓⲁ. ⲉ̀ⲃⲟⲗ ϧⲉⲛ ⲛⲉⲧⲉⲛⲯⲩⲭⲏ ⲙ̀ⲡⲉⲙ̀ⲑⲟ ⲛ̀ⲛⲁⲃⲁⲗ ⲉ̀ⲃⲟⲗ ⲟⲩⲟϩ
      ⲙⲁⲧⲁⲗϭⲉ ⲑⲏⲛⲟⲩ ⲉ̀ⲃⲟⲗ ϧⲉⲛ ⲛⲉⲧⲉⲛⲡⲟⲛⲏⲣⲓⲁ</td>
      <td><span style="color:#b00e23">(16)</span> Wash you, be clean; remove
      your iniquities from your souls before mine eyes; cease from your
      iniquities;</td>
      <td><span style="color:#b00e23">(16)</span> λούσασθε, καθαροὶ γένεσθε,
      ἀφέλετε τὰς πονηρίας ἀπὸ τῶν ψυχῶν ὑµῶν ἀπέναντι τῶν ὀφθαλµῶν µου,
      παύσασθε ἀπὸ τῶν πονηριῶν ὑµῶν,</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ϭⲓⲥⲃⲱ ⲉ̀ⲓⲣⲓ ⲙ̀ⲡⲓⲡⲉⲑⲛⲁⲛⲉϥ.
      ⲕⲱϯ ⲛ̀ⲥⲁ ⲟⲩϩⲁⲡ ⲛⲟϩⲉⲙ ⲙ̀ⲫⲏ ⲉⲧϭⲏⲟⲩ ⲛ̀ϫⲟⲛⲥ ⲙⲁϩⲁⲡ ⲉ̀ⲟⲩⲟⲣⲫⲁⲛⲟⲥ ⲟⲩⲟϩ ⲙⲁⲑⲙⲁⲓⲉ
      ⲟⲩⲭⲏⲣⲁ</td>
      <td><span style="color:#b00e23">(17)</span> learn to do well; diligently
      seek judgment, deliver him that is suffering wrong, plead for the orphan,
      and obtain justice for the widow.</td>
      <td><span style="color:#b00e23">(17)</span> µάθετε καλὸν ποιεῖν,
      ἐκζητήσατε κρίσιν, ῥύσασθε ἀδικούµενον, κρίνατε ὀρφανῷ καὶ δικαιώσατε
      χήραν·</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲁⲙⲱⲓⲛⲓ ⲙⲁⲣⲉⲛⲥⲁϩⲱⲛ ⲡⲉϫⲉ
      ⲡϭ̅ⲥ̅. ⲟⲩⲟϩ ⲉ̀ϣⲱⲡ ⲉⲣⲉ ⲛⲉⲧⲉⲛⲛⲟⲃⲓ ⲟⲓ ⲙ̀ⲫⲣⲏϯ ⲛ̀ⲟⲩⲫⲟⲓⲛⲓⲕⲟⲩⲙ ⲉⲓⲉ̀ⲑⲣⲟⲩⲟⲩⲃⲁϣ
      ⲙ̀ⲫⲣⲏϯ ⲛ̀ⲟⲩⲭⲓⲱⲛ. ⲟⲩⲟϩ ⲉ̀ϣⲱⲡ ⲉⲩⲟⲓ ⲙ̀ⲫⲣⲏϯ ⲛ̀ⲟⲩⲕⲟⲕⲕⲟⲥ. ϯⲛⲁⲑⲣⲟⲩⲟⲩⲃⲁϣ ⲙ̀ⲫⲣⲏϯ
      ⲛ̀ⲟⲩⲥⲟⲣⲧ ⲛ̀ⲟⲩⲱⲃϣ</td>
      <td><span style="color:#b00e23">(18)</span> And come, let us reason
      together, saith the Lord: and though your sins be as purple, I will make
      them white as snow; and though they be as scarlet, I will make them white
      as wool.</td>
      <td><span style="color:#b00e23">(18)</span> καὶ δεῦτε καὶ διελεγχθῶµεν,
      λέγει κύριος, καὶ ἐὰν ὦσιν αἱ ἁµαρτίαι ὑµῶν ὡς φοινικοῦν, ὡς χιόνα
      λευκανῶ, ἐὰν δὲ ὦσιν ὡς κόκκινον, ὡς ἔριον λευκανῶ.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲟⲩⲟϩ ⲉ̀ϣⲱⲡ ⲧⲉⲧⲉⲛⲟⲩⲱϣ ⲟⲩⲟϩ
      ⲧⲉⲧⲉⲛⲥⲱⲧⲉⲙ ⲛ̀ⲥⲱⲓ. ⲛⲓⲁⲅⲁⲑⲟⲛ ⲛ̀ⲧⲉ ⲡⲕⲁϩⲓ ⲉⲣⲉⲧⲉⲛⲟⲩⲟⲙⲟⲩ</td>
      <td><span style="color:#b00e23">(19)</span> And if ye be willing, and
      hearken to me, ye shall eat the good of the land:</td>
      <td><span style="color:#b00e23">(19)</span> καὶ ἐὰν θέλητε καὶ
      εἰσακούσητέ µου, τὰ ἀγαθὰ τῆς γῆς φάγεσθε·</td>
    </tr>

    <tr>
      <td><span style="color:#b00e23">(ⲕ̅)</span> ⲉ̀ϣⲱⲡ ⲇⲉ ⲁⲣⲉⲧⲉⲛϣ̀ⲧⲉⲙⲟⲩⲱϣ.
      ⲟⲩⲇⲉ ⲧⲉⲧⲉⲛϣ̀ⲧⲉⲙⲥⲱⲧⲉⲙ ⲛ̀ⲥⲱⲓ. ⲟⲩⲥⲏϥⲓ ⲉⲥⲉ̀ⲟⲩⲉⲙ ⲑⲏⲛⲟⲩ. ⲣⲱϥ ⲅⲁⲣ ⲙ̀ⲡϭ̅ⲥ̅
      ⲡⲉⲧⲁϥⲥⲁϫⲓ ⲛ̀ⲛⲁⲓ</td>
      <td><span style="color:#b00e23">(20)</span> but if ye be not willing, nor
      hearken to me, a sword shall devour you: for the mouth of the Lord has
      spoken this.</td>
      <td><span style="color:#b00e23">(20)</span> ἐὰν δὲ µὴ θέλητε µηδὲ
      εἰσακούσητέ µου, µάχαιρα ὑµᾶς κατέδεται· τὸ γὰρ στόµα κυρίου ἐλάλησεν
      ταῦτα.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲡⲱⲥ ⲁⲥϣⲱⲡⲓ ⲛ̀ⲟⲩⲡⲟⲣⲛⲏ ⲛ̀ϫⲉ
      ϯⲃⲁⲕⲓ ϯⲡⲓⲥⲧⲏ ⲥⲓⲱⲛ ⲑⲏ ⲉⲑⲙⲉϩ ⲛ̀ϩⲁⲡ. ⲑⲏ ⲉⲧⲁ ϯⲙⲉⲑⲙⲏⲓ ⲉⲛⲕⲟⲧ ⲛ̀ϧⲏⲧⲥ. ϯⲛⲟⲩ ϫⲉ
      ϩⲁⲛⲣⲉϥϧⲱⲧⲉⲃ</td>
      <td><span style="color:#b00e23">(21)</span> How has the faithful city
      Sion, once full of judgment, become a harlot! wherein righteousness
      lodged, but now murderers.</td>
      <td><span style="color:#b00e23">(21)</span> Πῶς ἐγένετο πόρνη πόλις πιστὴ
      Σιων, πλήρης κρίσεως, ἐν ᾗ δικαιοσύνη ἐκοιµήθη ἐν αὐτῇ, νῦν δὲ
      φονευταί.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲛⲉ ⲡⲟⲩϩⲁⲧ ⲟⲩⲁⲇⲟⲕⲓⲙⲟⲛ ⲡⲉ
      ⲛⲉⲧⲉⲛⲕⲁⲡⲏⲗⲟⲥ. ⲥⲉⲙⲟⲩϫⲧ ⲙ̀ⲡⲓⲏⲣⲡ ⲙ̀ⲙⲱⲟⲩ.</td>
      <td><span style="color:#b00e23">(22)</span> Your silver is worthless, thy
      wine merchants mix the wine with water.</td>
      <td><span style="color:#b00e23">(22)</span> τὸ ἀργύριον ὑµῶν ἀδόκιµον· οἱ
      κάπηλοί σου µίσγουσι τὸν οἶνον ὕδατι·</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲛⲉⲁⲣⲭⲱⲛ ⲥⲉⲟⲓ ⲛ̀ⲁⲧⲥⲱⲧⲉⲙ.
      ⲟⲩⲟϩ ⲥⲉⲟⲓ ⲛ̀ϣⲫⲏⲣ ⲉ̀ⲛⲓⲣⲉϥϭⲓⲟⲩⲓ. ⲉⲩⲙⲉⲓ ⲛ̀ⲛⲓⲇⲱⲣⲟⲛ. ⲉⲩϭⲟϫⲓ ⲛ̀ⲥⲁ ⲟⲩ ϯϣⲉⲃⲓⲱ
      ⲛ̀ⲥⲉϯϩⲁⲡ ⲁⲛ ⲉ̀ⲟⲩⲟⲣⲫⲁⲛⲟⲥ. ⲟⲩⲟϩ ⲛ̀ⲥⲉϯ ⲛ̀ϩⲑⲏⲟⲩ ⲁⲛ ⲉ̀ⲡϩⲁⲡ ⲛ̀ⲟⲩⲭⲏⲣⲁ. ϩⲱⲥⲇⲉ
      ⲛ̀ⲧⲉϥϣⲱⲡⲓ ⲛ̀ϫⲉ ⲟⲩⲟⲣⲫⲁⲛⲟⲥ ⲉⲩϣⲱⲗ. ⲟⲩⲟϩ ⲟⲩⲭⲏⲣⲁ ⲉⲩϩⲱⲗⲉⲙ</td>
      <td><span style="color:#b00e23">(23)</span> Thy princes are rebellious,
      companions of thieves, loving bribes, seeking after rewards; not pleading
      for orphans, and not heeding the cause of widows.</td>
      <td><span style="color:#b00e23">(23)</span> οἱ ἄρχοντές σου ἀπειθοῦσιν,
      κοινωνοὶ κλεπτῶν, ἀγαπῶντες δῶρα, διώκοντες ἀνταπόδοµα, ὀρφανοῖς οὐ
      κρίνοντες καὶ κρίσιν χηρῶν οὐ προσέχοντες.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ
      ⲙ̀ⲙⲱⲟⲩ ⲛ̀ϫⲉ ⲫⲛⲏⲃ ⲡϭ̅ⲥ̅ ⲥⲁⲃⲁⲱⲑ ⲟⲩⲟⲓ ⲛ̀ⲛⲏ ⲉⲧϫⲟⲣ ⲛ̀ⲧⲉ ⲡⲓⲥ̅ⲗ̅. ⲛ̀ⲛⲉϥⲗⲟϫϥ ⲅⲁⲣ
      ⲛ̀ϫⲉ ⲡⲁⲙⲃⲟⲛ ϧⲉⲛ ⲛⲏ ⲉⲧϯ ⲟⲩⲃⲏⲓ ⲟⲩⲟϩ ⲉⲓⲉ̀ⲓⲣⲓ ⲛ̀ⲟⲩϩⲁⲡ ϧⲉⲛ ⲛⲁϫⲁϫⲓ</td>
      <td><span style="color:#b00e23">(24)</span> Therefore thus saith the
      Lord, the Lord of hosts, Woe to the mighty men of Israel; for my wrath
      shall not cease against mine adversaries, and I will execute judgment on
      mine enemies.</td>
      <td><span style="color:#b00e23">(24)</span> διὰ τοῦτο τάδε λέγει ὁ
      δεσπότης κύριος σαβαωθ Οὐαὶ οἱ ἰσχύοντες Ισραηλ· οὐ παύσεται γάρ µου ὁ
      θυµὸς ἐν τοῖς ὑπεναντίοις, καὶ κρίσιν ἐκ τῶν ἐχθρῶν µου ποιήσω.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲟⲩⲟϩ ⲉⲓⲉ̀ⲓⲛⲓ ⲛ̀ⲧⲁϫⲓϫ ⲉ̀ϩⲣⲏⲓ
      ⲉ̀ϫⲱ. ⲟⲩⲟϩ ⲉⲓⲉ̀ⲫⲁⲥϯ ⲉ̀ⲟⲩⲧⲟⲩⲃⲟ. ⲟⲩⲟϩ ⲉⲓⲉ̀ⲧⲁⲕⲟ ⲛ̀ⲛⲏ ⲉⲧⲟⲓ ⲛ̀ⲁⲧⲑⲱⲧ ⲛ̀ϩⲏⲧ.
      ⲟⲩⲟϩ ⲉⲓⲉ̀ⲱⲗⲓ ⲛ̀ⲛⲓⲁⲛⲟⲙⲟⲥ ⲉ̀ⲃⲟⲗ ⲛ̀ϧⲏϯ ⲟⲩⲟϩ ⲛⲓϭⲁⲥⲓ ϩⲏⲧ ⲧⲏⲣⲟⲩ
      ⲉⲓⲉ̀ⲑⲉⲃⲓⲱⲟⲩ</td>
      <td><span style="color:#b00e23">(25)</span> And I will bring my hand upon
      thee, and purge thee completely, and I will destroy the rebellious, and
      will take away from thee all transgressors.</td>
      <td><span style="color:#b00e23">(25)</span> καὶ ἐπάξω τὴν χεῖρά µου ἐπὶ
      σὲ καὶ πυρώσω σε εἰς καθαρόν, τοὺς δὲ ἀπειθοῦντας ἀπολέσω καὶ ἀφελῶ
      πάντας ἀνόµους ἀπὸ σοῦ καὶ πάντας ὑπερηφάνους ταπεινώσω.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲟⲩⲟϩ ⲉⲓⲉ̀ⲭⲱ ⲛ̀ⲛⲉⲣⲉϥϯϩⲁⲡ
      ⲙ̀ⲫⲣⲏϯ ⲛ̀ϣⲟⲣⲡ. ⲛⲉⲙ ⲛ̀ⲉⲣⲉϥⲥⲟϭⲛⲓ ⲙ̀ⲫⲣⲏϯ ⲓⲥϫⲉⲛ ϩⲏ. ⲟⲩⲟϩ ⲙⲉⲛⲉⲛⲥⲁ ⲛⲁⲓ ⲉⲩⲉ̀ⲙⲟⲩϯ
      ⲉ̀ⲣⲟ ϫⲉ ϯⲃⲁⲕⲓ ⲛ̀ⲧⲉ ϯⲙⲉⲑⲙⲏⲓ ϯⲙⲉⲧⲣⲟⲡⲟⲗⲓⲥⲧⲏⲥ ϯⲡⲓⲥⲧⲏ ⲥⲓⲱⲛ.</td>
      <td><span style="color:#b00e23">(26)</span> And I will establish thy
      judges as before, and thy counsellors as at the beginning: and afterward
      thou shalt be called the city of righteousness, the faithful mother-city
      of Sion.</td>
      <td><span style="color:#b00e23">(26)</span> καὶ ἐπιστήσω τοὺς κριτάς σου
      ὡς τὸ πρότερον καὶ τοὺς συµβούλους σου ὡς τὸ ἀπ’ ἀρχῆς· καὶ µετὰ ταῦτα
      κληθήσῃ Πόλις δικαιοσύνης, µητρόπολις πιστὴ Σιων.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ϧⲉⲛ ⲟⲩϩⲁⲡ ⲅⲁⲣ ⲉⲥⲉ̀ⲛⲟϩⲉⲙ
      ⲛ̀ϫⲉ ⲧⲉⲥⲉⲭⲙⲁⲗⲱⲥⲓⲁ. ⲟⲩⲟϩ ⲡⲉⲥϫⲓⲛⲧⲁⲥⲑⲟ ϧⲉⲛ ⲟⲩⲇⲓⲕⲉⲟⲥⲩⲛⲏ ϧⲉⲛ ⲟⲩⲙⲉⲑⲛⲁⲏⲧ</td>
      <td><span style="color:#b00e23">(27)</span> For her captives shall be
      saved with judgment, and with mercy.</td>
      <td><span style="color:#b00e23">(27)</span> µετὰ γὰρ κρίµατος σωθήσεται ἡ
      αἰχµαλωσία αὐτῆς καὶ µετὰ ἐλεηµοσύνης·</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲉⲩⲉ̀ϧⲟⲙϧⲉⲙ ⲛ̀ⲛⲓⲁⲛⲟⲙⲟⲥ. ⲛⲉⲙ
      ⲛⲓⲣⲉϥⲉⲣⲛⲟⲃⲓ ⲉⲩⲥⲟⲡ ⲟⲩⲟϩ ⲛⲏ ⲉⲧⲁⲩⲭⲁ ⲡϭ̅ⲥ̅ ⲛ̀ⲥⲱⲟⲩ ⲉⲩⲉ̀ⲙⲟⲩⲛⲕ</td>
      <td><span style="color:#b00e23">(28)</span> And the transgressors and the
      sinners shall be crushed together, and they that forsake the Lord shall
      be utterly consumed.</td>
      <td><span style="color:#b00e23">(28)</span> καὶ συντριβήσονται οἱ ἄνοµοι
      καὶ οἱ ἁµαρτωλοὶ ἅµα, καὶ οἱ ἐγκαταλείποντες τὸν κύριον
      συντελεσθήσονται.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ϫⲉ ⲟⲩⲏⲓ ⲥⲉⲛⲁϭⲓϣⲓⲡⲓ ⲉ̀ϫⲉⲛ
      ⲛⲟⲩⲓⲇⲱⲗⲟⲛ. ⲛⲏ ⲉⲧⲁⲩⲟⲩⲁϣⲟⲩ ⲟⲩⲟϩ ⲁⲩϣⲫⲓⲧ ⲉ̀ϫⲉⲛ ⲛⲓϭⲱⲙ. ⲛⲏ ⲉⲧⲁⲩⲉⲣⲉⲡⲓⲑⲩⲙⲓⲛ
      ⲉ̀ⲣⲱⲟⲩ</td>
      <td><span style="color:#b00e23">(29)</span> For they shall be ashamed of
      their idols, which they delighted in, and they are made ashamed of the
      gardens which they coveted.</td>
      <td><span style="color:#b00e23">(29)</span> διότι αἰσχυνθήσονται ἐπὶ τοῖς
      εἰδώλοις αὐτῶν, ἃ αὐτοὶ ἠβούλοντο, καὶ ἐπῃσχύνθησαν ἐπὶ τοῖς κήποις
      αὐτῶν, ἃ ἐπεθύµησαν·</td>
    </tr>

    <tr>
      <td><span style="color:#b00e23">(ⲗ̅)</span> ⲉⲩⲉ̀ϣⲱⲡⲓ ⲙ̀ⲫⲣⲏϯ ⲛ̀ⲟⲩⲧⲉⲣⲉⲃⲓ
      ⲛ̀ⲑⲟⲥ ⲉ̀ⲁⲥϩⲓ ⲛⲉⲥϫⲱⲃⲓ ⲉ̀ⲃⲟⲗ ⲛⲉⲙ ⲙ̀ⲫⲣⲏϯ ⲛ̀ⲟⲩⲡⲁⲣⲁⲇⲓⲥⲟⲥ. ⲙ̀ⲙⲟⲛⲧⲉϥ ⲙⲱⲟⲩ
      ⲙ̀ⲙⲁⲩ</td>
      <td><span style="color:#b00e23">(30)</span> For they shall be as a
      turpentine tree that has cast its leaves, and as a garden that has no
      water.</td>
      <td><span style="color:#b00e23">(30)</span> ἔσονται γὰρ ὡς τερέβινθος
      ἀποβεβληκυῖα τὰ φύλλα καὶ ὡς παράδεισος ὕδωρ µὴ ἔχων·</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲟⲩⲟϩ ⲉⲥⲉ̀ϣⲱⲡⲓ ⲛ̀ϫⲉ ⲧⲟⲩϫⲟⲙ
      ⲙ̀ⲫⲣⲏϯ ⲛ̀ⲟⲩⲣⲱⲟⲩⲓ ⲙ̀ⲙⲁϩⲓ ⲟⲩⲟϩ ⲛⲟⲩϩⲃⲏⲟⲩⲓ ⲙ̀ⲫⲣⲏϯ ⲛ̀ϩⲁⲛϭⲱⲣ ⲛ̀ⲭⲣⲱⲙ. ⲟⲩⲟϩ
      ⲉⲩⲉ̀ⲣⲱⲕϩ ⲛ̀ϫⲉ ⲛⲓⲣⲉϥⲉⲣⲛⲟⲃⲓ. ⲛⲉⲙ ⲛⲓⲁⲛⲟⲙⲟⲥ ⲉⲩⲥⲟⲡ. ⲛⲏ ⲉⲧⲁⲩⲭⲁ ⲡϭ̅ⲥ̅ ⲛ̀ⲥⲱⲟⲩ
      ⲟⲩⲟϩ ⲛ̀ⲛⲉϥϣⲱⲡⲓ ⲛ̀ϫⲉ ⲫⲏ ⲉⲑⲛⲁϭⲉⲛⲱⲟⲩ</td>
      <td><span style="color:#b00e23">(31)</span> And their strength shall be
      as a thread of tow, and their works as sparks, and the transgressors and
      the sinners shall be burnt up together, and there shall be none to quench
      them.</td>
      <td><span style="color:#b00e23">(31)</span> καὶ ἔσται ἡ ἰσχὺς αὐτῶν ὡς
      καλάµη στιππύου καὶ αἱ ἐργασίαι αὐτῶν ὡς σπινθῆρες πυρός, καὶ
      κατακαυθήσονται οἱ ἄνοµοι καὶ οἱ ἁµαρτωλοὶ ἅµα, καὶ οὐκ ἔσται ὁ
      σβέσων.</td>
    </tr>
  </table>
</body>
</html>
