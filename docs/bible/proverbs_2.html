<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_3.html" rel="next">
  <link href="proverbs_1.html" rel="prev">
  <script src="main.js" type="module"></script>
</head>
<body class="bible">
  <h4 id="proverbs_2">Proverbs 2</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡⲁϣⲏⲣⲓ ⲉ̀ϣⲱⲡ ⲁⲕϣⲁⲛϭⲓ ⲛ̀ⲛⲁⲥⲁϫⲓ ⲛ̀ⲧⲉ ⲛⲁⲉⲛⲧⲟⲗⲏ ⲛ̀ⲧⲉⲕⲭⲟⲡⲟⲩ ⲛ̀ϧⲏⲧⲕ</td>
      <td class="language Sahidic"><span style="color:#b00e23">(ⲁ︦)</span>
      ⲡⲁϣⲏⲣⲉ ⲉⲕϣⲁⲛϫⲓ ⲛ̅ⲛ̅ϣⲁϫⲉ ⲛ̅ⲧⲁⲉⲛⲧⲟⲗⲏ ⲛⲅ̅ϩⲟⲡⲟⲩ ϩⲁϩⲧⲏⲕ.</td>
      <td class="language English"><span style="color:#b00e23">(1)</span> My
      son, if thou wilt receive the utterance of my commandment, and hide it
      with thee;</td>
      <td class="language Greek"><span style="color:#b00e23">(1)</span> Υἱέ,
      ἐὰν δεξάµενος ῥῆσιν ἐµῆς ἐντολῆς κρύψῃς παρὰ σεαυτῷ,</td>
      <td class="language Akhmimic"><span style="color:#b00e23">(ⲁ︦)</span>
      ⲡⲁϣⲏⲣⲉ ⲁⲕϣⲁϫⲓ ⲛ̅ⲛ̅ϣⲉϫⲉ ⲛ̅ⲧⲁⲉⲛⲧⲟⲗⲏ ⲕϩⲁⲡⲟⲩ ⳉⲁϩⲧⲏⲕ</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲡⲉⲕⲙⲁϣϫ ⲉϥⲉ̀ⲥⲱⲧⲉⲙ ⲉ̀ⲟⲩⲥⲟⲫⲓⲁ ⲟⲩⲟϩ ⲉⲕⲉ̀ϯ ⲙ̀ⲡⲉⲕϩⲏⲧ ⲉ̀ⲟⲩⲕⲁϯ ⲟⲩⲟϩ ⲉⲕⲉ̀ⲧⲏⲓϥ
      ⲛ̀ⲥⲃⲱ ⲙ̀ⲡⲉⲕϣⲏⲣⲓ</td>
      <td class="language Sahidic"><span style="color:#b00e23">(ⲃ︦)</span>
      ⲡⲉⲕⲙⲁⲁϫⲉ ⲛⲁⲥⲱⲧⲙ̅ ⲛ̅ⲥⲁ ⲧⲥⲟⲫⲓⲁ ⲡⲉ ⲁⲩⲱ ⲕⲛⲁϯ ⲙ̅ⲡⲉⲕϩⲏⲧ ⲉⲩⲙⲛ̅ⲧⲥⲁⲃⲉ ⲛⲅ̅ⲧⲁⲁⲥ ⲇⲉ
      ⲙ̅ⲡⲉⲕϣⲏⲣⲉ ⲛ̅ⲥⲃⲱ.</td>
      <td class="language English"><span style="color:#b00e23">(2)</span> thine
      ear shall hearken to wisdom; thou shalt also apply thine heart to
      understanding, and shalt apply it to the instruction of thy son.</td>
      <td class="language Greek"><span style="color:#b00e23">(2)</span>
      ὑπακούσεται σοφίας τὸ οὖς σου, καὶ παραβαλεῖς καρδίαν σου εἰς σύνεσιν,
      παραβαλεῖς δὲ αὐτὴν ἐπὶ νουθέτησιν τῷ υἱῷ σου.</td>
      <td class="language Akhmimic"><span style="color:#b00e23">(ⲃ︦)</span>
      ⲡⲕⲙⲉⲉϫⲉ ⲛⲁⲥⲱⲧⲙⲉ ⲥⲉ ⲧⲥⲟⲫⲓⲁ ⲡⲉ ⲁⲟⲩ ⲕⲛⲁϯ ⲙ̅ⲡⲕ̅ϩⲏⲧ ⲛ̅ⲧⲙⲛ̅ⲧⲥⲁⲃⲉ ⲕⲧⲉⲉⲥ ⲇⲉ
      ⲙ̅ⲡⲕ̅ϣⲏⲣⲉ ⲛ̅ⲥⲃⲟⲩ</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲉ̀ϣⲱⲡ ⲇⲉ ⲁⲕϣⲁⲛⲧⲱⲃϩ ⲛ̀ⲥⲁ ϯⲥⲟⲫⲓⲁ ⲟⲩⲟϩ ⲛ̀ⲧⲉⲕϯ ⲙ̀ⲡⲉⲕϧⲣⲱⲟⲩ ϧⲉⲛ ⲟⲩⲕⲁϯ ⲟⲩⲟϩ
      ⲛ̀ⲧⲉⲕⲕⲱϯ ⲛ̀ⲥⲁ ϯⲉⲥⲑⲉⲥⲓⲥ ϧⲉⲛ ⲟⲩⲛⲓϣϯ ⲛ̀ⲥⲙⲏ</td>
      <td class="language Sahidic"><span style="color:#b00e23">(ⲅ︦)</span>
      ⲉϣⲱⲡⲉ ⲅⲁⲣ ⲉⲣⲕϣⲁⲛⲙⲟⲩⲧⲉ ⲟⲩⲃⲉ ⲧⲥⲟⲫⲓⲁ ⲛⲅ̅ⲙⲟⲩⲧⲉ ⲇⲉ ⲉⲧⲁⲓⲥⲑⲏⲥⲓⲥ ϩⲛ̅ ⲟⲩⲛⲟϭ
      ⲛ̅ⲥⲙⲏ.</td>
      <td class="language English"><span style="color:#b00e23">(3)</span> For
      it thou shalt call to wisdom, and utter thy voice for understanding;</td>
      <td class="language Greek"><span style="color:#b00e23">(3)</span> ἐὰν γὰρ
      τὴν σοφίαν ἐπικαλέσῃ καὶ τῇ συνέσει δῷς φωνήν σου, τὴν δὲ αἴσθησιν
      ζητήσῃς µεγάλῃ τῇ φωνῇ,</td>
      <td class="language Akhmimic"><span style="color:#b00e23">(ⲅ︦)</span>
      ⲉⳉⲱⲡⲉ ⲅⲁⲣ ⲁⲕϣⲁⲙⲟⲩⲧⲉ ⲁⲧⲥⲟⲫⲓⲁ ⲕⲙⲟⲩⲧⲉ ⲇⲉ ⲁⲧⲁⲓⲥⲑⲏⲥⲓⲥ ⳉⲛ̅ ⲟⲩⲛⲁϭ ⲛ̅ⲥⲙⲉⲓ</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲁⲕϣⲁⲛⲕⲱϯ ⲛ̀ⲥⲱⲥ ⲙ̀ⲫⲣⲏϯ ⲛ̀ⲟⲩϩⲁⲧ ⲟⲩⲟϩ ⲛ̀ⲧⲉⲕϧⲟⲧϧⲉⲧ ⲛ̀ⲥⲱⲥ ⲙ̀ⲫⲣⲏϯ
      ⲛ̀ϩⲁⲛⲁϩⲱⲣ</td>
      <td class="language Sahidic"><span style="color:#b00e23">(ⲇ︦)</span>
      ⲛⲅ̅ϣⲓⲛⲉ ⲇⲉ ⲛ̅ⲥⲱⲥ ⲛ̅ⲑⲉ ⲛ̅ϩⲉⲛⲁϩⲟ ⲛ̅ϩⲁⲧ ⲛⲅ̅ϩⲟⲧϩⲧ ⲛ̅ⲥⲱⲥ ϩⲛ̅ ⲟⲩⲟⲩⲣⲟⲧ.</td>
      <td class="language English"><span style="color:#b00e23">(4)</span> and
      if thou shalt seek it as silver, and search diligently for it as for
      treasures;</td>
      <td class="language Greek"><span style="color:#b00e23">(4)</span> καὶ ἐὰν
      ζητήσῃς αὐτὴν ὡς ἀργύριον καὶ ὡς θησαυροὺς ἐξερευνήσῃς αὐτήν,</td>
      <td class="language Akhmimic">ⲕϣⲓⲛⲉ ⲇⲉ ⲛ̅ⲥⲱⲥ ⲛ̅ⲧⳉⲉ ⲛ̅ϩⲉⲛⲉϩⲟ <span style=
      "color:#b00e23">(ⲇ︦)</span> ⲁⲟⲩ ⲕⳉⲁⲧⳉⲧ̅ ⲛ̅ⲥⲱⲥ ⳉⲛ̅ ⲟⲩⲟⲩⲣⲁⲧ</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲧⲟⲧⲉ ⲉⲕⲉ̀ⲕⲁϯ ⲉ̀ϯϩⲟϯ ⲛ̀ⲧⲉ ⲡϭ̅ⲥ̅ ⲟⲩⲟϩ ⲥⲟⲩⲟⲛ ⲙ̀ⲫⲛⲟⲩϯ ⲉⲕⲉ̀ϫⲉⲙϥ</td>
      <td class="language Sahidic"><span style="color:#b00e23">(ⲉ︦)</span> ⲧⲟⲧⲉ
      ⲕⲛⲁⲛⲟⲓ ⲛ̅ⲧⲙⲛ̅ⲧⲙⲁⲓⲛⲟⲩⲧⲉ ⲛⲅ̅ϩⲉ ⲉⲧⲁⲓⲥⲑⲏⲥⲓⲥ ⲉⲧⲟⲩⲁⲁⲃ ⲛ̅ⲧⲉⲧⲉⲕⲟⲩⲉⲣⲏⲧⲉ
      ⲧⲙ̅ϫⲓϫⲣⲟⲡ.</td>
      <td class="language English"><span style="color:#b00e23">(5)</span> then
      shalt thou understand the fear of the Lord, and find the knowledge of
      God.</td>
      <td class="language Greek"><span style="color:#b00e23">(5)</span> τότε
      συνήσεις φόβον κυρίου καὶ ἐπίγνωσιν θεοῦ εὑρήσεις.</td>
      <td class="language Akhmimic"><span style="color:#b00e23">(ⲉ︦)</span>
      ⲧⲟⲧⲉ ⲕⲛⲁⲛⲟⲉⲓ ⲛ̅ⲧⲙⲛ̅ⲧⲙⲁⲉⲓ ⲛⲟⲩⲧⲉ ⲡⲉ ⲕ̅ϭⲓⲛⲉ ⲛ̅ⲧⲁⲓⲥⲑⲏⲥⲓⲥ ⲉⲧⲟⲩⲁⲁⲃⲉ ⲧⲉ ⲧⲕⲟⲩⲣⲏⲧⲉ
      ⲧⲙϫⲓ ϫⲣⲁⲡ</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ϫⲉ
      ⲡϭ̅ⲥ̅ ⲡⲉⲧϯ ⲛ̀ⲟⲩⲥⲟⲫⲓⲁ ⲟⲩⲟϩ ϯⲅⲛⲱⲥⲓⲥ ⲛⲉⲙ ⲡⲓⲕⲁϯ ϩⲁⲛⲉ̀ⲃⲟⲗ ϩⲓⲧⲉⲛ ⲡⲉϥϩⲟ ⲛⲉ</td>
      <td class="language Sahidic"><span style="color:#b00e23">(ⲋ︦)</span>
      ⲡⲛⲟⲩⲧⲉ ⲅⲁⲣ ⲛⲁϯ ⲛⲁⲕ ⲛ̅ⲧⲥⲟⲫⲓⲁ ⲉⲃⲟⲗ ϩⲛ̅ ⲣⲱϥ ⲙⲛ̅ⲟⲩⲁⲓⲥⲑⲏⲥⲓⲥ ⲙⲛ̅
      ⲟⲩⲙⲛ̅ⲧⲣⲙⲛ̅ϩⲏⲧ.</td>
      <td class="language English"><span style="color:#b00e23">(6)</span> For
      the Lord gives wisdom; and from his presence come knowledge and
      understanding,</td>
      <td class="language Greek"><span style="color:#b00e23">(6)</span> ὅτι
      κύριος δίδωσιν σοφίαν, καὶ ἀπὸ προσώπου αὐτοῦ γνῶσις καὶ σύνεσις·</td>
      <td class="language Akhmimic"><span style="color:#b00e23">(ⲋ︦)</span>
      ⲡⲛⲟⲩⲧⲉ ⲅⲁⲣ ⲛⲁϯ ⲛⲉⲕ ⲛ̅ⲧⲥⲟⲫⲓⲁ ⲁⲃⲁⲗ ⳉⲛ̅ ⲣⲱϥ ⲙⲛ̅ ⲟⲩⲁⲓⲥⲑⲏⲥⲓⲥ ⲙⲛ̅
      ⲟⲩⲙⲛ̅ⲧⲣⲙ̅ⲛ̅ϩⲏⲧ</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ϥⲛⲁϩⲓⲟⲩⲓ ⲉ̀ϧⲟⲩⲛ ⲛ̀ⲟⲩⲟⲩϫⲁⲓ ⲛ̀ⲛⲏ ⲉⲧⲧⲁϩⲟ ⲙ̀ⲙⲱⲟⲩ ⲉ̀ⲣⲁⲧⲟⲩ ⲉϥⲉ̀ⲉⲣⲛⲁϣϯ
      ⲙ̀ⲡⲟⲩⲙⲱⲓⲧ</td>
      <td class="language Sahidic"><span style="color:#b00e23">(ⲍ︦)</span> ⲁⲩⲱ
      ϣⲁϥⲥⲉⲩϩ ⲃⲟⲏⲑⲓⲁ ⲉϩⲟⲩⲛ ⲛ̅ⲛ̅ⲇⲓⲕⲁⲓⲟⲥ ⲉϥⲣ̅ⲛⲁϣⲧⲉ ⲉⲛⲉⲩϩⲓⲟⲟⲩⲉ ⲉϥϩⲁϩⲉϩ ⲉⲛⲉϩⲓⲟⲟⲩⲉ
      ⲛ̅ⲧⲙⲉ.</td>
      <td class="language English"><span style="color:#b00e23">(7)</span> and
      he treasures up salvation for them that walk uprightly: he will protect
      their way;</td>
      <td class="language Greek"><span style="color:#b00e23">(7)</span> καὶ
      θησαυρίζει τοῖς κατορθοῦσι σωτηρίαν, ὑπερασπιεῖ τὴν πορείαν αὐτῶν</td>
      <td class="language Akhmimic"><span style="color:#b00e23">(ⲍ︦)</span> ⲁⲟⲩ
      ⳉⲁⲣⲉϥⲥⲱⲟⲩϩ ⲟⲩⲃⲟⲏⲑⲉⲓⲁ ⲁⳉⲟⲩⲛ ⲛ̅ⲛ̅ⲇⲓⲕⲁⲓⲟⲥ ⲉϥⲣ̅ⲛⲁϩⲧⲉ ⲁⲛⲟⲩⳉⲱⲟⲩ</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲉ̀ⲑⲣⲟⲩⲁⲣⲉϩ ⲉ̀ⲛⲓⲙⲱⲓⲧ ⲛ̀ⲧⲉ ϯⲙⲉⲑⲙⲏⲓ ⲟⲩⲟϩ ⲫⲙⲱⲓⲧ ⲛ̀ⲛⲏ ⲉⲧⲉⲣϩⲟϯ ϧⲁⲧⲉϥϩⲏ ⲉϥⲉ̀ⲁⲣⲉϩ
      ⲉ̀ⲣⲟϥ</td>
      <td class="language Sahidic"><span style="color:#b00e23">(ⲏ︦)</span>
      ϣⲁϥϯϩⲧⲏϥ ⲇⲉ ⲉⲛⲉϩⲓⲟⲟⲩⲉ ⲛ̅ⲛ̅ⲛⲁⲏⲧ.</td>
      <td class="language English"><span style="color:#b00e23">(8)</span> that
      he may guard the righteous ways: and he will preserve the way of them
      that fear him.</td>
      <td class="language Greek"><span style="color:#b00e23">(8)</span> τοῦ
      φυλάξαι ὁδοὺς δικαιωµάτων καὶ ὁδὸν εὐλαβουµένων αὐτὸν διαφυλάξει.</td>
      <td class="language Akhmimic"><span style="color:#b00e23">(ⲏ︦)</span>
      ⲉϥⲉⲣⲏϩⲧⲉ ⲁⲛⳉⲱⲟⲩ ⲛ̅ⲧⲙⲓⲉ ⳉⲁⲣⲉϥϯϩⲧⲏϥ ⲇⲉ ⲁⲛⳉⲱⲟⲩ ⲛ̅ⲛ̅ⲛⲁⲏⲧ</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲧⲟⲧⲉ ⲉⲕⲉ̀ⲕⲁϯ ⲉ̀ⲟⲩⲇⲓⲕⲉⲟⲥⲩⲛⲏ ⲛⲉⲙ ⲟⲩϩⲁⲡ ⲟⲩⲟϩ ⲁⲍⲱⲛ ⲛⲓⲃⲉⲛ ⲛ̀ⲁⲅⲁⲑⲟⲛ ⲉⲕⲉ̀ⲧⲁϩⲱⲟⲩ
      ⲉ̀ⲣⲁⲧⲟⲩ</td>
      <td class="language Sahidic"><span style="color:#b00e23">(ⲑ︦)</span> ⲧⲁⲓ̈
      ϭⲉ ⲧⲉ ⲑⲉ ⲛ̅ϩⲟⲩⲟ ⲉⲧⲕ̅ⲛⲁⲛⲟⲓ ⲛ̅ⲧⲇⲓⲕⲁⲓⲟⲥⲩⲛⲏ ⲙⲛ̅ⲧⲙⲉ ⲟⲩⲛ̅ⲧⲉ ⲧⲙⲉ ⲅⲁⲣ ϩⲛ̅ ϩⲓⲟⲟⲩⲉ
      ⲉⲩⲥⲟⲩⲧⲱⲛ ⲁⲩⲱ ϣⲁⲣⲉ ⲛⲉϩⲓⲟⲟⲩⲉ ⲙ̅ⲡⲉ ⲡⲉⲧⲛⲁⲛⲟⲩϥ ⲥⲟⲟⲩⲧⲛ̅.</td>
      <td class="language English"><span style="color:#b00e23">(9)</span> Then
      shalt thou understand righteousness, and judgment; and shalt direct all
      thy course aright.</td>
      <td class="language Greek"><span style="color:#b00e23">(9)</span> τότε
      συνήσεις δικαιοσύνην καὶ κρίµα καὶ κατορθώσεις πάντας ἄξονας
      ἀγαθούς.</td>
      <td class="language Akhmimic"><span style="color:#b00e23">(ⲑ︦)</span>
      ⲧⲉⲓ̈ ⲧⲉ ⲧⳉⲉ ⲛ̅ϩⲟⲩⲟ ⲉⲧⲕ̅ⲛⲁⲣ̅ⲛⲟⲓ̈ⲉ ⲛ̅ⲧⲇⲓⲕⲁⲓⲟⲥⲩⲛⲏ ⲙⲛ̅ ⲧⲙⲓⲉ ⲟⲩⲛ̅ⲧⲉ ⲧⲙⲓⲉ ⲅⲁⲣ
      ϩⲉⲛⳉⲱⲟⲩ ⲉⲩⲥⲟⲩⲧⲱⲛ ⲁⲟⲩ ⳉⲁⲣⲉ ⲛ̅ⳉⲱⲟⲩ ⲙ̅ⲡ​ⲡⲉⲧⲛⲁⲛⲟⲩϥ ⲥⲁⲩⲧⲛⲉ</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲉ̀ϣⲱⲡ ⲁⲥϣⲁⲛⲓ̀ ⲛ̀ϫⲉ ϯⲥⲟⲫⲓⲁ ⲉ̀ϫⲉⲛ ⲡⲉⲕϩⲏⲧ ϯⲉⲥⲑⲉⲥⲓⲥ ⲇⲉ ⲛ̀ⲧⲉ ⲧⲉⲕⲯⲩⲭⲏ ⲙⲉⲩⲓ ϫⲉ
      ⲛⲁⲛⲉⲥ</td>
      <td class="language Sahidic"><span style="color:#b00e23">(ⲓ︦)</span>
      ⲉⲣϣⲁⲛ ⲧⲥⲟⲫⲓⲁ ⲅⲁⲣ ⲉⲓ ⲉⲡⲉⲕϩⲏⲧ ⲁⲩⲱ ⲛⲅ̅ⲙⲉⲉⲩⲉ ⲉⲧⲁⲓⲥⲑⲏⲥⲓⲥ ϫⲉ ⲛⲁⲛⲟⲩⲥ
      ⲛ̅ⲧⲉⲕⲯⲩⲭⲏ</td>
      <td class="language English"><span style="color:#b00e23">(10)</span> For
      if wisdom shall come into thine understanding, and discernment shall seem
      pleasing to thy soul,</td>
      <td class="language Greek"><span style="color:#b00e23">(10)</span> ἐὰν
      γὰρ ἔλθῃ ἡ σοφία εἰς σὴν διάνοιαν, ἡ δὲ αἴσθησις τῇ σῇ ψυχῇ καλὴ εἶναι
      δόξῃ,</td>
      <td class="language Akhmimic"><span style="color:#b00e23">(ⲓ︦)</span> ⲁϣⲁ
      ⲧⲥⲟⲫⲓⲁ ⲅⲁⲣ ⲉⲓ ⲁⲡⲕ̅ϩⲏⲧ ⲁⲟⲩ ⲕⲙⲉⲩⲉ ⲁⲧⲁⲓⲥⲑⲏⲥⲓⲥ ϫⲉ ⲛⲁⲛⲟⲩⲥ ⲛ̅ⲧⲕ̅ⲯⲩⲭⲏ</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲥⲟϭⲛⲓ ⲉ̀ⲛⲁⲛⲉϥ ⲉϥⲉ̀ⲁⲣⲉϩ ⲉ̀ⲣⲟⲕ ⲟⲩⲟϩ ⲟⲩⲙⲉⲩⲓ ⲉϥⲟⲩⲁⲃ ⲉϥⲉ̀ⲧⲟⲩϫⲟⲕ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲡϣⲟϫⲛⲉ ⲉⲧⲛⲁⲛⲟⲩϥ ⲛⲁϩⲁⲣⲉϩ ⲉⲣⲟⲕ ⲡⲉ ⲛ̅ⲧⲉ ⲡⲙⲉⲉⲩⲉ ⲉⲧⲟⲩⲁⲁⲃ ϯϩⲧⲏϥ ⲉⲣⲟⲕ</td>
      <td class="language English"><span style="color:#b00e23">(11)</span> good
      counsel shall guard thee, and holy understanding shall keep thee;</td>
      <td class="language Greek"><span style="color:#b00e23">(11)</span> βουλὴ
      καλὴ φυλάξει σε, ἔννοια δὲ ὁσία τηρήσει σε,</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ⲡϣⲁϫⲛⲉ ⲉⲧⲛⲁⲛⲟⲩϥ ⲛⲁⲉⲣⲏϩ ⲁⲣⲁⲕ ⲡⲉ ⲧⲉ ⲡⲙⲉⲩⲉ ⲉⲧⲟⲩⲁⲁⲃⲉ ϯϩⲧⲏϥ ⲁⲣⲁⲕ</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ϩⲓⲛⲁ ⲛ̀ⲧⲉϥⲛⲁϩⲙⲉⲕ ⲉ̀ⲃⲟⲗ ϩⲁ ⲟⲩⲙⲱⲓⲧ ⲉϥϩⲱⲟⲩ ⲛⲉⲙ ⲉ̀ⲃⲟⲗ ϩⲁ ⲟⲩⲣⲱⲙⲓ ⲛ̀ϥϫⲉ ϩⲗⲓ
      ⲛ̀ⲥⲁϫⲓ ⲉϥⲉⲛϩⲟⲧ</td>
      <td class="language Sahidic"><span style="color:#b00e23">(ⲓ︦ⲃ︦)</span> ϫⲉ
      ⲉϥⲉⲛⲁϩⲙⲉⲕ ⲉⲩϩⲓⲏ ⲉⲥϩⲟⲟⲩ ⲁⲩⲱ ⲉⲩⲣⲱⲙⲉ ⲉⲛϥ̅ϫⲉ ⲗⲁⲁⲩ ⲁⲛ ⲙ̅ⲙⲉ.</td>
      <td class="language English"><span style="color:#b00e23">(12)</span> to
      deliver thee from the evil way, and from the man that speaks nothing
      faithfully.</td>
      <td class="language Greek"><span style="color:#b00e23">(12)</span> ἵνα
      ῥύσηταί σε ἀπὸ ὁδοῦ κακῆς καὶ ἀπὸ ἀνδρὸς λαλοῦντος µηδὲν πιστόν.</td>
      <td class="language Akhmimic"><span style="color:#b00e23">(ⲓ︦ⲃ︦)</span>
      ϫⲁϥⲛⲁⲛⲁϩⲙⲉⲕ ⲁⲩⳉⲟ ⲉϥϩⲁⲩ ⲁⲟⲩ ⲁⲩⲣⲱⲙⲉ ⲉϥϫⲉ ⲗⲁⲩⲉ ⲉⲛ ⲙ̅ⲙⲓⲉ</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span> ⲱ
      ⲛⲏ ⲉⲧⲭⲱ ⲛ̀ⲥⲱⲟⲩ ⲛ̀ⲛⲓⲙⲱⲓⲧ ⲉⲧⲥⲟⲩⲧⲱⲛ ⲉ̀ⲑⲣⲟⲩⲙⲟϣⲓ ϧⲉⲛ ⲛⲓⲙⲱⲓⲧ ⲛ̀ⲧⲉ ⲡⲭⲁⲕⲓ</td>
      <td class="language Sahidic"><span style="color:#b00e23">(ⲓ︦ⲅ︦)</span> ⲱ
      ⲛⲉⲧⲕⲱ ⲛ̅ⲥⲱⲟⲩ ⲛ̅ⲛ̅ϩⲓⲟⲟⲩⲉ ⲉⲧⲥⲟⲩⲧⲱⲛ ⲉⲧⲥⲱⲧⲡ̅ ⲛⲁⲩ ⲛ̅ϩⲉⲛϩⲓⲟⲟⲩⲉ ⲛ̅ⲕⲁⲕⲉ.</td>
      <td class="language English"><span style="color:#b00e23">(13)</span> Alas
      for those who forsake right paths, to walk in ways of darkness;</td>
      <td class="language Greek"><span style="color:#b00e23">(13)</span> ὦ οἱ
      ἐγκαταλείποντες ὁδοὺς εὐθείας τοῦ πορεύεσθαι ἐν ὁδοῖς σκότους,</td>
      <td class="language Akhmimic"><span style="color:#b00e23">(ⲓ︦ⲅ︦)</span> ⲱ
      ⲛⲉⲧⲕⲟⲩ ⲛ̅ⲥⲱⲟⲩ ⲛ̅ⲛ̅ⳉⲱⲟⲩ ⲉⲧⲥⲟⲩⲧⲱⲛ ⲉⲧⲥⲱⲧⲡ̅ ⲛⲉⲩ ⲛ̅ⲛ̅ⳉⲱⲟⲩ ⲛ̅ⲕⲉⲕⲉ</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲛⲏ ⲉⲧⲟⲩⲛⲟϥ ⲉ̀ϫⲉⲛ ϩⲁⲛⲡⲉⲧϩⲱⲟⲩ ⲟⲩ ⲉⲧⲣⲁϣⲓ ⲉ̀ϫⲉⲛ ⲟⲩⲫⲱⲛϫ ⲉϥϩⲱⲟⲩ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲛⲉⲧⲉⲩⲫⲣⲁⲛⲉ ⲉϫⲛ̅ ⲛ̅ⲣⲉϥⲣ̅ⲡⲉⲑⲟⲟⲩ ⲉⲧⲥⲱⲃⲉ ⲉϫⲛ̅ ⲛⲉⲑⲟⲟⲩ.</td>
      <td class="language English"><span style="color:#b00e23">(14)</span> who
      rejoice in evils, and delight in wicked perverseness;</td>
      <td class="language Greek"><span style="color:#b00e23">(14)</span> οἱ
      εὐφραινόµενοι ἐπὶ κακοῖς καὶ χαίροντες ἐπὶ διαστροφῇ κακῇ,</td>
      <td class="language Akhmimic"><span style="color:#b00e23">(ⲓ︦ⲇ︦)</span>
      ⲉⲧⲣ̅ⲉⲩⲫⲣⲁⲛⲉ ⲁϫⲛ̅ ⲛ̅ⲣⲉϥⲣ̅ⲡⲉⲑⲁⲩ ⲉⲧⲥⲱⲃⲉ ⲁϫⲛ̅ ⲛⲉⲧϩⲁⲩ</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲛⲏ ⲉⲧⲉ ⲛ̀ⲟⲩⲙⲱⲓⲧ ⲕⲟⲗϫ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲛⲁⲓ̈ ⲉⲣⲉ ⲛⲉⲩϩⲓⲟⲟⲩⲉ ϭⲟⲟⲙⲉ ⲁⲩⲱ ⲉⲣⲉ ⲛⲉⲩⲙⲁⲙ̅ⲙⲟⲟϣⲉ ϭⲏⲩ ⲛ̅ⲕⲟⲧⲥ̅.</td>
      <td class="language English"><span style="color:#b00e23">(15)</span>
      whose paths are crooked, and their courses winding;</td>
      <td class="language Greek"><span style="color:#b00e23">(15)</span> ὧν αἱ
      τρίβοι σκολιαὶ καὶ καµπύλαι αἱ τροχιαὶ αὐτῶν</td>
      <td class="language Akhmimic"><span style="color:#b00e23">(ⲓ︦ⲉ︦)</span>
      ⲛⲉⲓ̈ ⲉⲧⲉ ⲛⲟⲩⳉⲱⲟⲩ ϭⲁⲩϭ ⲁⲟⲩ ⲉⲛⲟⲩⲙⲁⲙ̅ⲙⲁϩⲉ ϫⲏⲩ ⲛ̅ⲕⲁⲧⲥ̅</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ϩⲓⲛⲁ ⲛ̀ⲧⲟⲩⲑⲣⲉⲕⲟⲩⲉⲓ ⲉ̀ⲃⲟⲗ ϩⲁ ⲡⲓⲙⲱⲓⲧ ⲉⲧⲥⲟⲩⲧⲱⲛ ⲟⲩⲟϩ ⲛ̀ⲧⲟⲩⲁⲓⲕ ⲛ̀ϣⲉⲙⲙⲟ
      ⲙ̀ⲡⲓⲥⲟϭⲛⲓ ⲛ̀ⲑⲙⲏⲓ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲉⲧⲣⲉⲕⲟⲩⲉ ⲁⲩⲱ ⲉⲁⲁⲕ ⲛ̅ϣⲙ̅ⲙⲟ ⲉⲧⲉⲅⲛⲱⲙⲏ ⲛ̅ⲛ̅ⲇⲓⲕⲁⲓⲟⲥ.</td>
      <td class="language English"><span style="color:#b00e23">(16)</span> to
      remove thee far from the straight way, and to estrange thee from a
      righteous purpose. My son, let not evil counsel overtake thee,</td>
      <td class="language Greek"><span style="color:#b00e23">(16)</span> τοῦ
      µακράν σε ποιῆσαι ἀπὸ ὁδοῦ εὐθείας καὶ ἀλλότριον τῆς δικαίας γνώµης.</td>
      <td class="language Akhmimic"><span style="color:#b00e23">(ⲓ︦ⲋ︦)</span>
      ⲁⲧⲕⲟⲩⲉⲓ̈ⲉ ⲁⲃⲁⲗ ⲙ̅ⲡⳉⲟ ⲉⲧⲥⲟⲩⲧⲱⲛ ⲁⲟⲩ ⲁⲉⲉⲕ ⲛ̅ϣⲙ̅ⲙⲟ ⲁⲧⲅⲛⲱⲙⲏ ⲛ̅ⲛ̅ⲇⲓⲕⲁⲓⲟⲥ</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲡⲁϣⲏⲣⲓ ⲙ̀ⲡⲉⲛⲑⲣⲉϥⲧⲁϩⲟⲕ ⲛ̀ϫⲉ ⲟⲩⲥⲟϭⲛⲓ ⲉϥϩⲱⲟⲩ ⲫⲏ ⲉⲧⲁϥⲕⲱϯ ⲛ̀ⲥⲱϥ ⲛ̀ϯⲥⲃⲱ ⲓⲥϫⲉⲛ
      ⲧⲉϥⲙⲉⲧⲁⲗⲟⲩ ⲟⲩⲟϩ ⲛ̀ⲧⲉϥⲉⲣⲡⲱⲃϣ ⲛ̀ϯⲇⲓⲁⲑⲏⲕⲏ ⲉⲑⲟⲩⲁⲃ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲡⲁϣⲏⲣⲉ ⲙ̅ⲡⲣ̅ⲧⲣⲉ ⲟⲩϣⲟϫⲛⲉ ⲉϥϩⲟⲟⲩ ⲧⲁϩⲟⲕ ⲡⲁⲓ ⲉⲧⲕⲱ ⲛ̅ⲥⲱϥ ⲛ̅ⲧⲉⲥⲃⲱ ϫⲓⲛ
      ⲧⲉϥⲙⲛ̅ⲧⲕⲟⲩⲓ̈ ⲁⲩⲱ ⲉⲧⲟⲃϣ̅ ⲉⲧⲇⲓⲁⲑⲏⲕⲏ ⲉⲧⲟⲩⲁⲁⲃⲉ</td>
      <td class="language English"><span style="color:#b00e23">(17)</span> of
      her who has forsaken the instruction of her youth, and forgotten the
      covenant of God.</td>
      <td class="language Greek"><span style="color:#b00e23">(17)</span> υἱέ,
      µή σε καταλάβῃ κακὴ βουλὴ ἡ ἀπολείπουσα διδασκαλίαν νεότητος καὶ διαθήκην
      θείαν ἐπιλελησµένη·</td>
      <td class="language Akhmimic"><span style="color:#b00e23">(ⲓ︦ⲍ︦)</span>
      ⲡⲁϣⲏⲣⲉ ⲙⲛ̅ⲧⲉ ⲟⲩϣⲁϫⲛⲉ ⲉϥϩⲁⲩ ⲧⲉϩⲁⲕ ⲡⲉⲉⲓ ⲉⲧⲕⲟⲩ ⲛ̅ⲥⲱϥ ⲛ̅ⲧⲥⲃⲟⲩ ϫⲛ̅
      ⲛ̅ⲧϥ̅ⲙⲛ̅ⲧⲗⲓⲗⲟⲩ ⲁⲟⲩ ⲉⲧⲁⲃϣ̅ ⲁⲧⲇⲓⲁⲑⲏⲕⲏ ⲉⲧⲟⲩⲁⲁⲃⲉ</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲁϥⲭⲱ ⲅⲁⲣ ⲙ̀ⲡⲉϥⲏⲓ ϧⲁⲧⲉⲛ ⲫⲙⲟⲩ ⲟⲩⲟϩ ⲛⲉϥⲙⲁⲛ̀ⲙⲟϣⲓ ϧⲁⲧⲉⲛ ⲁⲙⲉⲛϯ ⲛⲉⲙ ⲛⲓϫⲫⲟ ⲛ̀ⲧⲉ
      ⲡⲕⲁϩⲓ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲁϥⲕⲁ ⲡⲉϥⲏⲓ̈ ⲅⲁⲣ ϩⲁⲧⲙ̅ ⲡⲙⲟⲩ ⲁⲩⲱ ⲉⲣⲉ ⲛⲉϥⲙⲁⲙ̅ⲙⲟⲟϣⲉ ⲙⲛ̅ ⲛ̅ⲣⲱⲙⲉ ϩⲁⲧⲛ̅
      ⲁⲙⲛ̅ⲧⲉ</td>
      <td class="language English"><span style="color:#b00e23">(18)</span> For
      she has fixed her house near death, and guided her wheels near Hades with
      the giants.</td>
      <td class="language Greek"><span style="color:#b00e23">(18)</span> ἔθετο
      γὰρ παρὰ τῷ θανάτῳ τὸν οἶκον αὐτῆς καὶ παρὰ τῷ ᾅδῃ µετὰ τῶν γηγενῶν τοὺς
      ἄξονας αὐτῆς·</td>
      <td class="language Akhmimic"><span style="color:#b00e23">(ⲓ︦ⲏ︦)</span>
      ⲁϥⲕⲁ ⲡϥ̅ⲏⲉⲓ ⲅⲁⲣ ⳉⲁϩⲧⲉ ⲡⲙⲟⲩ ⲁⲟⲩ ⲁ ⲛⲉϥⲙⲁⲙ̅ⲙⲁϩⲉ ⲙⲛ̅ ⲛ̅ⲣⲱⲙⲉ ⳉⲁϩⲧⲉ ⲁⲙⲛ̅ⲧⲉ</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟⲛ ⲛⲓⲃⲉⲛ ⲉⲧⲙⲟϣⲓ ⲛ̀ϧⲏⲧϥ ⲛ̀ⲛⲟⲩⲧⲁⲥⲑⲟ ⲟⲩⲇⲉ ⲛ̀ⲛⲟⲩⲧⲁϩⲟ ⲛ̀ϩⲁⲛⲙⲁⲛ̀ⲙⲟϣⲓ
      ⲉⲩⲉ̀ⲥⲟⲩⲧⲱⲛ ⲥⲉⲧⲁϩⲟ ⲙ̀ⲙⲱⲟⲩ ⲅⲁⲣ ⲁⲛ ⲛ̀ϫⲉ ϩⲁⲛⲣⲟⲙⲡⲓ ⲛ̀ⲧⲉ ⲡⲱⲛϧ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲛ̅ⲛⲉ ⲟⲩⲟⲛ ⲛⲓⲙ ⲉⲧⲥⲟⲟⲩϩ ⲉⲣⲟϥ ⲕⲟⲧⲟⲩ ⲁⲩⲱ ⲛ̅ⲛⲉⲩⲧⲁϩⲉ ⲛⲉϩⲓⲟⲟⲩⲉ ⲙ̅ⲡⲱⲛϩ ⲁⲗⲗⲁ
      ⲥⲉⲛⲁⲣ̅ⲡⲕⲉⲣϩⲧⲏⲩ ⲛ̅ⲛⲉⲣⲟⲙⲡⲉ ⲅⲁⲣ ⲙ̅ⲡⲱⲛϩ ⲧⲁϩⲟⲟⲩ.</td>
      <td class="language English"><span style="color:#b00e23">(19)</span> None
      that go by her shall return, neither shall they take hold of right paths,
      for they are not apprehended of the years of life.</td>
      <td class="language Greek"><span style="color:#b00e23">(19)</span> πάντες
      οἱ πορευόµενοι ἐν αὐτῇ οὐκ ἀναστρέψουσιν οὐδὲ µὴ καταλάβωσιν τρίβους
      εὐθείας· οὐ γὰρ καταλαµβάνονται ὑπὸ ἐνιαυτῶν ζωῆς.</td>
      <td class="language Akhmimic"><span style="color:#b00e23">(ⲓ︦ⲑ︦)</span>
      ⲛⲉ ⲟⲩⲁⲛ ⲛⲓⲙ ⲉⲧⲥⲁⲩⲛⲉ ⲁⲣⲁϥ ⲕⲧⲁⲩ ⲁⲟⲩ ⲛⲟⲩⲧⲉϩⲟ ⲛ̅ⳉⲱⲟⲩ ⲙ̅ⲡⲱⲛⳉ ⲁⲗⲗⲁ ⲥⲉⲛⲁⲣ̅
      ⲡⲕⲉⲣ̅ϩⲧⲏⲟⲩ. ⲛⲉ ⲛ̅ⲣⲁⲙⲡⲉ ⲅⲁⲣ ⲙ̅ⲡⲱⲛⳉ ⲧⲉϩⲁⲩ</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲉ̀ⲛⲁⲩⲙⲟϣⲓ ⲅⲁⲣ ϩⲓ ϩⲁⲛⲙⲁⲛⲙⲟϣⲓ ⲉⲩⲥⲟⲩⲧⲱⲛ ⲛⲁⲩⲛⲁϫⲓⲙⲓ ⲛ̀ⲛⲓⲙⲁⲛ̀ⲙⲟϣⲓ ⲉⲧϫⲏⲛ ⲛ̀ⲧⲉ
      ϯⲙⲉⲑⲙⲏⲓ</td>
      <td class="language Sahidic"><span style="color:#b00e23">(ⲕ︦)</span> ⲉⲛⲉ
      ⲛ̅ⲧⲁⲩⲙⲟⲟϣⲉ ⲅⲁⲣ ϩⲓ ⲛⲉϩⲓⲟⲟⲩⲉ ⲉⲧⲛⲁⲛⲟⲩⲟⲩ ⲛⲉⲩⲛⲁϭⲛ̅ ⲛⲉϩⲓⲟⲟⲩⲉ ⲛ̅ⲛ̅ⲇⲓⲕⲁⲓⲟⲥ
      ⲉⲩⲥⲗⲉϭⲗⲱϭ ⲛⲉ.</td>
      <td class="language English"><span style="color:#b00e23">(20)</span> For
      had they gone in good paths, they would have found the paths of
      righteousness easy.</td>
      <td class="language Greek"><span style="color:#b00e23">(20)</span> εἰ γὰρ
      ἐπορεύοντο τρίβους ἀγαθάς, εὕροσαν ἂν τρίβους δικαιοσύνης λείους.</td>
      <td class="language Akhmimic"><span style="color:#b00e23">(ⲕ︦)</span>
      ⲉⲛⲁⲩⲙⲁϩⲉ ⲅⲁⲣ ϩⲓ ⲛ̅ⳉⲱⲟⲩ ⲉⲧⲛⲁⲛⲟⲩⲟⲩ ⲛⲁⲩ​ⲛⲁϭⲛ̅ ⲛ̅ⳉⲱⲟⲩ ⲡⲉ ⲛ̅ⲛ̅ⲇⲓⲕⲁⲓⲟⲥ
      ⲉⲩⲥⲗⲉϭⲗⲁϭⲧ</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ϩⲁⲛϩⲉⲗϫⲉⲩ ⲉⲩⲉ̀ϣⲱⲡⲓ ϩⲓϫⲉⲛ ⲡⲕⲁϩⲓ ϩⲁⲛⲁⲧⲡⲉⲧϩⲱⲟⲩ ⲇⲉ ⲉⲩⲉ̀ⲥⲱϫⲡ ϩⲓⲱⲧϥ ϫⲉ ⲛⲏ
      ⲉⲧⲥⲟⲩⲧⲱⲛ ⲉⲧⲛⲁϣⲱⲡⲓ ϩⲓϫⲉⲛ ⲡⲕⲁϩⲓ ⲟⲩⲟϩ ⲛⲏ ⲉⲧⲟⲩⲃⲏⲟⲩⲧ ⲉⲧⲛⲁⲥⲱϫⲡ ϩⲓⲱⲧϥ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲛⲉⲧⲛⲁⲛⲟⲩⲟⲩ ⲛⲁⲟⲩⲱϩ ϩⲓϫⲙ̅ ⲡⲕⲁϩ ⲛ̅ⲃⲁⲗϩⲏⲧ ⲇⲉ ⲛⲁϣⲱϫⲡ̅ ϩⲓϫⲱϥ ϫⲉ ⲛⲉⲧⲥⲟⲩⲧⲱⲛ
      ⲛⲁⲟⲩⲱϩ ϩⲓϫⲙ̅ ⲡⲕⲁϩ ⲁⲩⲱ ⲛ̅ⲃⲁⲗϩⲏⲧ ⲛⲁϣⲱϫⲡ̅ ϩⲓϫⲱϥ.</td>
      <td class="language English"><span style="color:#b00e23">(21)</span> For
      the upright shall dwell in the earth, and the holy shall be left behind
      in it.</td>
      <td class="language Greek"><span style="color:#b00e23">(21)</span>
      χρηστοὶ ἔσονται οἰκήτορες γῆς, ἄκακοι δὲ ὑπολειφθήσονται ἐν αὐτῇ, ὅτι
      εὐθεῖς κατασκηνώσουσι γῆν, καὶ ὅσιοι ὑπολειφθήσονται ἐν αὐτῇ·</td>
      <td class="language Akhmimic"><span style="color:#b00e23">(ⲕ︦ⲁ︦)</span>
      ⲛⲉⲧⲛⲁⲛⲟⲩⲟⲩ ⲛⲁⲟⲩⲱϩ ϩⲓϫⲙ̅ ⲡⲕⲁϩ ⲛ̅ⲃⲁⲗϩⲏⲧ ⲇⲉ ⲛⲁϣⲱϫⲡ̅ ϩⲓϫⲱϥ ϫⲉ ⲛⲉⲧⲥⲟⲩⲧⲁⲛⲧ
      ⲛⲁⲟⲩⲱϩ ϩⲓϫⲙ̅ ⲡⲕⲁϩ ⲁⲟⲩ ⲛⲉⲧⲟⲩⲁⲁⲃⲉ ⲛⲁϣⲱϫⲡ̅ ϩⲓϫⲱϥ</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲛⲓⲙⲱⲓⲧ ⲛ̀ⲧⲉ ⲛⲓⲁⲥⲉⲃⲏⲥ ⲉⲩⲉ̀ⲧⲁⲕⲟ ϩⲓϫⲉⲛ ⲡⲕⲁϩⲓ ⲛⲓⲡⲁⲣⲁⲛⲟⲙⲟⲥ ⲉⲩⲉ̀ϥⲱϯ ⲉ̀ⲃⲟⲗ
      ϩⲓⲱⲧϥ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲥⲉⲛⲁⲱϫⲛ̅ ⲛ̅ⲧⲟⲟⲩ ⲛ̅ⲛ̅ⲁⲥⲉⲃⲏⲥ ϩⲓϫⲙ̅ ⲡⲕⲁϩ ⲁⲩⲱ ⲙ̅ⲡⲁⲣⲁⲛⲟⲙⲟⲥ ⲥⲉⲛⲁϥⲟⲧⲟⲩ ⲉⲃⲟⲗ
      ϩⲓϫⲱϥ.</td>
      <td class="language English"><span style="color:#b00e23">(22)</span> The
      paths of the ungodly shall perish out of the earth, and transgressors
      shall be driven away from it.</td>
      <td class="language Greek"><span style="color:#b00e23">(22)</span> ὁδοὶ
      ἀσεβῶν ἐκ γῆς ὀλοῦνται, οἱ δὲ παράνοµοι ἐξωσθήσονται ἀπ’ αὐτῆς.</td>
      <td class="language Akhmimic"><span style="color:#b00e23">(ⲕ︦ⲃ︦)</span>
      ⲥⲉⲛⲁⲱϫⲛⲉ ⲛ̅ⲧⲁⲩⲛ̅ ⲛ̅ⲁⲥⲉⲃⲏⲥ ϩⲓϫⲙ̅ ⲡⲕⲁϩ ⲁⲟⲩ ⲙ̅ⲡⲁⲣⲁⲛⲟⲙⲟⲥ ⲥⲉⲛⲁϥⲁⲧⲟⲩ ⲁⲃⲁⲗ
      ϩⲓϫⲱϥ</td>
    </tr>
  </table>
</body>
</html>
