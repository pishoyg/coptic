<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_82.html" rel="next">
  <link href="psalms_80.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_81">Psalms 81</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲡ̅ⲁ̅.
      ⲛ̀ⲧⲉ ⲁⲥⲁⲫ</span>
      </td>
      <td class="language Sahidic">ⲡ̅ⲁ̅. ⲡⲉⲯⲁⲗⲙⲟⲥ ⲛ̅ⲁⲥⲁⲫ</td>
      <td class="language English">A Psalm for Asaph.</td>
      <td class="language Greek">Ψαλµὸς τῷ Ασαφ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲁ
      ⲫϯ ⲟϩⲓ ⲉ̀ⲣⲁⲧϥ ϧⲉⲛ ⲧⲥⲩⲛⲁⲅⲱⲅⲏ ⲛ̀ⲛⲓⲛⲟⲩϯ: ϧⲉⲛ ⲑⲙⲏϯ ⲇⲉ ϥⲛⲁϯϩⲁⲡ ⲉ̀ϩⲁⲛⲛⲟⲩϯ</td>
      <td class="language Sahidic"><span style="color:#b00e23">(ⲁ︦)</span> ⲁ
      ⲡⲛⲟⲩⲧⲉ ⲁϩⲉⲣⲁⲧϥ̅ ϩⲛ̅ ⲧⲥⲩⲛⲁⲅⲱⲅⲏ ⲛ̅ⲛ̅ⲛⲟⲩⲧⲉ. ⲉϥϩⲛ̅ ⲧⲙⲛ̅ⲧⲉ ⲇⲉ ϥⲛⲁϫⲛⲉ
      ⲛ̅ⲛⲟⲩⲧⲉ</td>
      <td class="language English"><span style="color:#b00e23">(1)</span> God
      stands in the assembly of gods; and in the midst of them will judge
      gods.</td>
      <td class="language Greek"><span style="color:#b00e23">(1)</span> Ὁ θεὸς
      ἔστη ἐν συναγωγῇ θεῶν, ἐν µέσῳ δὲ θεοὺς διακρίνει</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span> ϣⲁ
      ⲑⲛⲁⲩ ϫⲉ ⲧⲉⲧⲉⲛϯϩⲁⲡ ϧⲉⲛ ⲟⲩϭⲓⲛϫⲟⲛⲥ: ⲟⲩⲟϩ ⲧⲉⲧⲉⲛϭⲓ ⲙ̀ⲡϩⲟ ⲛ̀ⲛⲓⲣⲉϥⲉⲣⲛⲟⲃⲓ.</td>
      <td class="language Sahidic"><span style="color:#b00e23">(ⲃ︦)</span> ϫⲉ
      ϣⲁⲧⲛⲁⲩ ⲧⲉⲧⲛ̅ⲕⲣⲓⲛⲉ ⲙ̅ⲡϫⲓⲛ̅ϭⲟⲛⲥ. ⲧⲉⲧⲛ̅ϫⲓ ⲙ̅ⲡϩⲟ ⲛ̅ⲛ̅ⲣⲉϥⲣ̅ⲛⲟⲃⲉ.
      ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(2)</span> How
      long will ye judge unrighteously, and accept the persons of sinners?
      Pause.</td>
      <td class="language Greek"><span style="color:#b00e23">(2)</span> Ἕως
      πότε κρίνετε ἀδικίαν καὶ πρόσωπα ἁµαρτωλῶν λαµβάνετε; διάψαλµα.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲙⲁϩⲁⲡ ⲉ̀ⲡⲓⲟⲣⲫⲁⲛⲟⲥ ⲛⲉⲙ ⲡⲓϩⲏⲕⲓ: ⲙⲁⲑⲙⲁⲓⲉ ⲫⲏ ⲉⲧⲑⲉⲃⲓⲏⲟⲩⲧ ⲛⲉⲙ ⲡⲓϩⲏⲕⲓ.</td>
      <td class="language Sahidic"><span style="color:#b00e23">(ⲅ︦)</span>
      ⲕⲣⲓⲛⲉ ⲙ̅ⲡⲟⲣⲫⲁⲛⲟⲥ ⲙⲛ̅ ⲫⲏⲕⲉ ⲛ̅ⲧⲉⲧⲛ̅ⲧⲙⲁⲉⲓⲟ ⲙ̅ⲡⲉⲧⲑⲃ̅ⲃⲓⲏⲩ ⲙⲛ̅ ⲡⲉⲃⲓⲏⲛ</td>
      <td class="language English"><span style="color:#b00e23">(3)</span> Judge
      the orphan and poor: do justice to the low and needy.</td>
      <td class="language Greek"><span style="color:#b00e23">(3)</span> κρίνατε
      ὀρφανὸν καὶ πτωχόν, ταπεινὸν καὶ πένητα δικαιώσατε·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲛⲟϩⲉⲙ ⲛ̀ⲟⲩϩⲏⲕⲓ ⲛⲉⲙ ⲟⲩϫⲱⲃ ⲛⲁϩⲙⲟⲩ ⲉ̀ⲃⲟⲗ ϧⲉⲛ ⲧϫⲓϫ ⲛ̀ⲧⲉ ⲟⲩⲣⲉϥⲉⲣⲛⲟⲃⲓ:</td>
      <td class="language Sahidic"><span style="color:#b00e23">(ⲇ︦)</span>
      ⲙⲁⲧⲟⲩϫⲉ ⲡⲉⲃⲓⲏⲛ ⲙⲛ̅ ⲡϩⲏⲕⲉ. ⲛⲁϩⲙⲉϥ ⲉⲧϭⲓϫ ⲛ̅ⲛ̅ⲣⲉϥⲣ̅ⲛⲟⲃⲉ.</td>
      <td class="language English"><span style="color:#b00e23">(4)</span>
      Rescue the needy, and deliver the poor out of the hand of the
      sinner.</td>
      <td class="language Greek"><span style="color:#b00e23">(4)</span>
      ἐξέλεσθε πένητα καὶ πτωχόν, ἐκ χειρὸς ἁµαρτωλοῦ ῥύσασθε.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(4)</span> ⲙ̀ⲡⲟⲩⲉⲙⲓ ⲟⲩⲇⲉ ⲙ̀ⲡⲟⲩⲕⲁϯ: ⲥⲉⲙⲟϣⲓ ϧⲉⲛ
      ⲡⲭⲁⲕⲓ ⲉⲩⲉ̀ⲕⲓⲙ ⲛ̀ϫⲉ ⲛⲓⲥⲉⲛϯ ⲧⲏⲣⲟⲩ ⲛ̀ⲧⲉ ⲡⲕⲁϩⲓ.</td>
      <td class="language Sahidic"><span style="color:#b00e23">(ⲉ︦)</span>
      ⲙ̅ⲡⲟⲩⲉⲓⲙⲉ ⲙ̅ⲡⲟⲩϭⲙ̅ ⲡⲉⲩϩⲏⲧ. ⲉⲩⲙⲟⲟϣⲉ ϩⲙ̅ ⲡⲕⲁⲕⲉ. ⲥⲉⲛⲁⲕⲓⲙ ⲛ̅ϭⲓ ⲛ̅ⲥⲛ̅ⲧⲉ
      ⲙ̅ⲡⲕⲁϩ.</td>
      <td class="language English"><span style="color:#b00e23">(5)</span> They
      know not, nor understand; they walk on in darkness: all the foundations
      of the earth shall be shaken.</td>
      <td class="language Greek"><span style="color:#b00e23">(5)</span> οὐκ
      ἔγνωσαν οὐδὲ συνῆκαν, ἐν σκότει διαπορεύονται· σαλευθήσονται πάντα τὰ
      θεµέλια τῆς γῆς.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(5)</span> ⲁ̀ⲛⲟⲕ ⲁⲓϫⲟⲥ ϫⲉ ⲛ̀ⲑⲱⲧⲉⲛ ϩⲁⲛⲛⲟⲩϯ:
      ⲟⲩⲟϩ ϩⲁⲛϣⲏⲣⲓ ⲛ̀ⲧⲉ ⲡⲉⲧϭⲟⲥⲓ ⲧⲏⲣⲟⲩ:</td>
      <td class="language Sahidic"><span style="color:#b00e23">(ⲋ︦)</span> ⲁⲛⲟⲕ
      ⲁⲓϫⲟⲟⲥ ϫⲉ ⲛ̅ⲧⲉⲧⲛ̅ ϩⲉⲛⲛⲟⲩⲧⲉ. ⲛ̅ⲧⲉⲧⲛ̅ ⲛ̅ϣⲏⲣⲉ ⲙ̅ⲡⲉⲧϫⲟⲥⲉ ⲧⲏⲣⲧⲛ̅.</td>
      <td class="language English"><span style="color:#b00e23">(6)</span> I
      have said, Ye are gods; and all of you children of the Most High.</td>
      <td class="language Greek"><span style="color:#b00e23">(6)</span> ἐγὼ
      εἶπα Θεοί ἐστε καὶ υἱοὶ ὑψίστου πάντες·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(5)</span> ⲛ̀ⲑⲱⲧⲉⲛ ⲇⲉ ⲧⲉⲧⲉⲛⲛⲁⲙⲟⲩ ⲙ̀ⲫⲣⲏϯ
      ⲛ̀ϩⲁⲛⲣⲱⲙⲓ: ⲟⲩⲟϩ ⲙ̀ⲫⲣⲏϯ ⲛ̀ⲟⲩⲁⲓ ⲛ̀ⲛⲓⲁⲣⲭⲱⲛ ⲧⲉⲧⲉⲛⲛⲁϩⲉⲓ.</td>
      <td class="language Sahidic"><span style="color:#b00e23">(ⲍ︦)</span> ⲉⲓⲥ
      ϩⲏⲏⲧⲉ ⲧⲉⲧⲉⲧⲛⲁⲙⲟⲩ ⲛ̅ⲑⲉ ⲛ̅ⲛ̅ⲣⲱⲙⲉ. ⲁⲩⲱ ⲧⲉⲧⲛⲁϩⲉ ⲛ̅ⲑⲉ ⲛ̅ⲟⲩⲁ ⲛ̅ⲛ̅ⲁⲣⲭⲱⲛ:</td>
      <td class="language English"><span style="color:#b00e23">(7)</span> But
      ye die as men, and fall as one of the princes.</td>
      <td class="language Greek"><span style="color:#b00e23">(7)</span> ὑµεῖς
      δὲ ὡς ἄνθρωποι ἀποθνῄσκετε καὶ ὡς εἷς τῶν ἀρχόντων πίπτετε.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(6)</span> ⲧⲱⲛⲕ ⲫϯ ⲙⲁϩⲁⲡ ⲉ̀ⲡⲕⲁϩⲓ: ϫⲉ ⲛ̀ⲑⲟⲕ
      ⲉⲑⲛⲁⲉⲣⲕⲗⲏⲣⲟⲛⲟⲙⲓⲛ ⲛ̀ϧⲣⲏⲓ ϧⲉⲛ ⲛⲓⲉⲑⲛⲟⲥ ⲧⲏⲣⲟⲩ.</td>
      <td class="language Sahidic"><span style="color:#b00e23">(ⲏ︦)</span>
      ⲧⲱⲟⲩⲛⲅ̅ ⲡⲛⲟⲩⲧⲉ ⲛⲅ̅ⲕⲣⲓⲛⲉ ⲙ̅ⲡⲕⲁϩ. ϫⲉ ⲛ̅ⲧⲟⲕ ⲡⲉⲧⲛⲁϥⲱⲧⲉ ⲉⲃⲟⲗ ⲛ̅ⲛ̅ϩⲉⲑⲛⲟⲥ
      ⲧⲏⲣⲟⲩ:</td>
      <td class="language English"><span style="color:#b00e23">(8)</span>
      Arise, O God, judge the earth: for thou shalt inherit all nations.</td>
      <td class="language Greek"><span style="color:#b00e23">(8)</span> ἀνάστα,
      ὁ θεός, κρῖνον τὴν γῆν, ὅτι σὺ κατακληρονοµήσεις ἐν πᾶσιν τοῖς
      ἔθνεσιν.</td>
    </tr>
  </table>
</body>
</html>
