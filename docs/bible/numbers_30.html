<!DOCTYPE html>
<html>
<head>
  <title>Numbers</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="numbers_31.html" rel="next">
  <link href="numbers_29.html" rel="prev">
  <script src="main.js" type="module"></script>
</head>
<body class="chapter">
  <h4 id="numbers_30" class="title">Numbers 30</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲁ ⲙⲱⲩ̀ⲥⲏⲥ ⲥⲁϫⲓ ⲛⲉⲙ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲕⲁⲧⲁ ϩⲱⲃ ⲛⲓⲃⲉⲛ ⲉⲧⲁ ⲡϭ̅ⲥ̅ ϩⲟⲛϩⲉⲛ
      ⲙ̀ⲙⲱⲩ̀ⲥⲏⲥ ⲉ̀ⲣⲱⲟⲩ</td>
      <td class="language English"><span style="color:#b00e23">(1)</span> And
      Moses spoke to the children of Israel according to all that the Lord
      commanded Moses.</td>
      <td class="language Greek"><span style="color:#b00e23">(1)</span> Καὶ
      ἐλάλησεν Μωυσῆς τοῖς υἱοῖς Ισραηλ κατὰ πάντα, ὅσα ἐνετείλατο
      κύριος τῷ Μωυσῇ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲁ ⲙⲱⲩ̀ⲥⲏⲥ ⲥⲁϫⲓ ⲛⲉⲙ ⲛⲓⲁⲣⲭⲱⲛ ⲛ̀ⲧⲉ ⲛⲓⲫⲩⲗⲏ ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉⲩϫⲱ
      ⲙ̀ⲙⲟⲥ ϫⲉ ⲫⲁⲓ ⲡⲉ ⲡⲓⲥⲁϫⲓ ⲉⲧⲁ ⲡϭ̅ⲥ̅ ⲟⲩⲁϩⲥⲁϩⲛⲓ ⲙ̀ⲙⲟϥ</td>
      <td class="language English"><span style="color:#b00e23">(2)</span> And
      Moses spoke to the heads of the tribes of the children of Israel, saying,
      This is the thing which the Lord has commanded.</td>
      <td class="language Greek"><span style="color:#b00e23">(2)</span> Καὶ
      ἐλάλησεν Μωυσῆς πρὸς τοὺς ἄρχοντας τῶν φυλῶν Ισραηλ λέγων
      Τοῦτο τὸ ῥῆµα, ὃ συνέταξεν κύριος·</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϫⲉ
      ⲡⲓⲣⲱⲙⲓ ⲉⲧⲛⲁⲓⲣⲓ ⲛ̀ⲟⲩⲉⲩⲭⲏ ⲙ̀ⲡϭ̅ⲥ̅ ⲓⲉ ⲉⲧⲛⲁⲱⲣⲕ ⲛ̀ⲟⲩⲁⲛⲁϣ ⲓⲉ ⲉⲧⲛⲁⲓⲣⲓ ⲛ̀ⲟⲩⲑⲱϣ
      ⲉ̀ϫⲉⲛ ⲧⲉϥⲯⲩⲭⲏ ⲛ̀ⲛⲉϥⲥⲱϥ ⲙ̀ⲡⲉϥⲥⲁϫⲓ ⲛⲉⲙ ϩⲱⲃ ⲛⲓⲃⲉⲛ ⲉⲧⲛⲏⲟⲩ ⲉ̀ⲃⲟⲗ ϧⲉⲛ ⲣⲱϥ
      ⲉϥⲉ̀ⲁⲓⲧⲟⲩ</td>
      <td class="language English"><span style="color:#b00e23">(3)</span>
      Whatsoever man shall vow a vow to the Lord, or swear an oath, or bind
      himself with an obligation upon his soul, he shall not break his word;
      all that shall come out of his mouth he shall do.</td>
      <td class="language Greek"><span style="color:#b00e23">(3)</span>
      ἄνθρωπος ἄνθρωπος, ὃς ἂν εὔξηται εὐχὴν κυρίῳ ἢ ὀµόσῃ
      ὅρκον ἢ ὁρίσηται ὁρισµῷ περὶ τῆς ψυχῆς αὐτοῦ, οὐ
      βεβηλώσει τὸ ῥῆµα αὐτοῦ· πάντα, ὅσα ἐὰν ἐξέλθῃ ἐκ τοῦ
      στόµατος αὐτοῦ, ποιήσει.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲉ̀ϣⲱⲡ ⲇⲉ ⲛ̀ⲧⲉ ⲟⲩⲥϩⲓⲙⲓ ⲱϣ ⲛ̀ⲟⲩⲉⲩⲭⲏ ⲙ̀ⲡϭ̅ⲥ̅ ⲓⲉ ⲛ̀ⲧⲉⲥⲑⲱϣ ⲛ̀ⲟⲩⲑⲱϣ ϧⲉⲛ ⲡⲏⲓ
      ⲙ̀ⲡⲉⲥⲓⲱⲧ ϧⲉⲛ ⲧⲉⲥⲙⲉⲧⲁⲗⲟⲩ</td>
      <td class="language English"><span style="color:#b00e23">(4)</span> And
      if a woman shall vow a vow to the Lord, or bind herself with an
      obligation in her youth in her father’s house;</td>
      <td class="language Greek"><span style="color:#b00e23">(4)</span> ἐὰν
      δὲ γυνὴ εὔξηται εὐχὴν κυρίῳ ἢ ὁρίσηται ὁρισµὸν ἐν τῷ
      οἴκῳ τοῦ πατρὸς αὐτῆς ἐν τῇ νεότητι αὐτῆς</td>
    </tr>

    <tr class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲛ̀ⲧⲉϥⲥⲱⲧⲉⲙ ⲛ̀ϫⲉ ⲡⲉⲥⲓⲱⲧ ⲉ̀ⲛⲉⲥⲉⲩⲭⲏ ⲛⲉⲙ ⲛⲉⲥⲑⲱϣ ⲉⲧⲁⲥⲁⲓⲧⲟⲩ ϧⲁ ⲧⲉⲥⲯⲩⲭⲏ
      ⲟⲩⲟϩ ⲛ̀ⲧⲉϥⲭⲁⲣⲱϥ ⲛ̀ϫⲉ ⲡⲉⲥⲓⲱⲧ ⲟⲩⲟϩ ⲉⲩⲉ̀ⲥⲉⲙⲛⲓ ⲛⲁⲥ ⲛ̀ⲛⲉⲥⲉⲩⲭⲏ ⲧⲏⲣⲟⲩ ⲛⲉⲙ ⲛⲉⲥⲑⲱϣ
      ⲧⲏⲣⲟⲩ ⲉⲧⲁⲥⲑⲁϣⲟⲩ ϧⲉⲛ ⲧⲉⲥⲯⲩⲭⲏ ⲉⲩⲉ̀ϣⲱⲡⲓ ⲛⲁⲥ</td>
      <td class="language English">and her father should hear her vows and her
      obligations, wherewith she has bound her soul, and her father should hold
      his peace at her, then all her vows shall stand, <span style=
      "color:#b00e23">(5)</span> and all the obligations with which she has
      bound her soul, shall remain to her.</td>
      <td class="language Greek"><span style="color:#b00e23">(5)</span> καὶ
      ἀκούσῃ ὁ πατὴρ αὐτῆς τὰς εὐχὰς αὐτῆς καὶ τοὺς ὁρισµοὺς
      αὐτῆς, οὓς ὡρίσατο κατὰ τῆς ψυχῆς αὐτῆς, καὶ παρασιωπήσῃ
      αὐτῆς ὁ πατήρ, καὶ στήσονται πᾶσαι αἱ εὐχαὶ αὐτῆς, καὶ
      πάντες οἱ ὁρισµοί, οὓς ὡρίσατο κατὰ τῆς ψυχῆς αὐτῆς,
      µενοῦσιν αὐτῇ.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲉ̀ϣⲱⲡ ⲇⲉ ϧⲉⲛ ⲟⲩⲣⲓⲕⲓ ⲛ̀ⲧⲉϥⲣⲓⲕⲓ ⲛ̀ϫⲉ ⲡⲉⲥⲓⲱⲧ ϧⲉⲛ ⲡⲓⲉϩⲟⲟⲩ ⲉⲧⲉϥⲛⲁⲥⲱⲧⲉⲙ
      ⲉ̀ⲛⲉⲥⲉⲩⲭⲏ ⲧⲏⲣⲟⲩ ⲛⲉⲙ ⲛⲉⲥⲑⲱϣ ⲉⲧⲁⲥⲑⲁϣⲟⲩ ϧⲉⲛ ⲧⲉⲥⲯⲩⲭⲏ ⲛ̀ⲛⲟⲩⲥⲉⲙⲛⲓ ⲟⲩⲟϩ
      ⲉϥⲉ̀ⲧⲟⲩⲃⲟⲥ ⲛ̀ϫⲉ ⲡϭ̅ⲥ̅ ϫⲉ ⲁϥⲣⲓⲕⲓ ⲛ̀ϫⲉ ⲡⲉⲥⲓⲱⲧ</td>
      <td class="language English"><span style="color:#b00e23">(6)</span> But
      if her father straitly forbid her in the day in which he shall hear all
      her vows and her obligations, which she has contracted upon her soul,
      they shall not stand; and the Lord shall hold her guiltless, because her
      father forbade her.</td>
      <td class="language Greek"><span style="color:#b00e23">(6)</span> ἐὰν
      δὲ ἀνανεύων ἀνανεύσῃ ὁ πατὴρ αὐτῆς, ᾗ ἂν ἡµέρᾳ
      ἀκούσῃ πάσας τὰς εὐχὰς αὐτῆς καὶ τοὺς ὁρισµούς, οὓς
      ὡρίσατο κατὰ τῆς ψυχῆς αὐτῆς, οὐ στήσονται· καὶ κύριος
      καθαριεῖ αὐτήν, ὅτι ἀνένευσεν ὁ πατὴρ αὐτῆς. —</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲉ̀ϣⲱⲡ ⲇⲉ ⲁⲥϣⲁⲛϣⲱⲡⲓ ⲛⲉⲙ ⲟⲩϩⲁⲓ ⲉⲣⲉ ⲛⲉⲥⲉⲩⲭⲏ ϩⲓϫⲱⲥ ϧⲉⲛ ⲛⲉⲥⲥⲫⲟⲧⲟⲩ ⲛⲏ ⲧⲏⲣⲟⲩ
      ⲉⲧⲁⲥⲑⲁϣⲟⲩ ϧⲉⲛ ⲧⲉⲥⲯⲩⲭⲏ</td>
      <td class="language English"><span style="color:#b00e23">(7)</span> But
      if she should be indeed married, and her vows be upon her according to
      the utterance of her lips, in respect of the obligations which she has
      contracted upon her soul;</td>
      <td class="language Greek"><span style="color:#b00e23">(7)</span> ἐὰν
      δὲ γενοµένη γένηται ἀνδρὶ καὶ αἱ εὐχαὶ αὐτῆς ἐπ’ αὐτῇ
      κατὰ τὴν διαστολὴν τῶν χειλέων αὐτῆς, οὓς ὡρίσατο κατὰ τῆς
      ψυχῆς αὐτῆς,</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲛ̀ⲧⲉϥⲥⲱⲧⲉⲙ ⲛ̀ϫⲉ ⲡⲉⲥϩⲁⲓ ⲟⲩⲟϩ ⲛ̀ⲧⲉϥⲭⲁⲣⲱϥ ⲉ̀ⲣⲟⲥ ϧⲉⲛ ⲡⲓⲉϩⲟⲟⲩ ⲉⲧⲉϥⲛⲁⲥⲱⲧⲉⲙ
      ⲡⲁⲓⲣⲏϯ ⲉⲩⲉ̀ⲟϩⲓ ⲉ̀ⲣⲁⲧⲟⲩ ⲛ̀ϫⲉ ⲛⲉⲥⲉⲩⲭⲏ ⲟⲩⲟϩ ⲛⲉⲥⲑⲱϣ ⲉⲧⲁⲥⲑⲁϣⲟⲩ ϧⲉⲛ ⲧⲉⲥⲯⲩⲭⲏ
      ⲉⲩⲉ̀ⲥⲉⲙⲛⲓ</td>
      <td class="language English"><span style="color:#b00e23">(8)</span> and
      her husband should hear, and hold his peace at her in the day in which he
      should hear, then thus shall all her vows be binding, and her
      obligations, which she has contracted upon her soul shall stand.</td>
      <td class="language Greek"><span style="color:#b00e23">(8)</span> καὶ
      ἀκούσῃ ὁ ἀνὴρ αὐτῆς καὶ παρασιωπήσῃ αὐτῇ, ᾗ ἂν
      ἡµέρᾳ ἀκούσῃ, καὶ οὕτως στήσονται πᾶσαι αἱ εὐχαὶ αὐτῆς,
      καὶ οἱ ὁρισµοὶ αὐτῆς, οὓς ὡρίσατο κατὰ τῆς ψυχῆς αὐτῆς,
      στήσονται.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉ̀ϣⲱⲡ ⲇⲉ ϧⲉⲛ ⲟⲩⲣⲓⲕⲓ ⲛ̀ⲧⲉϥⲣⲓⲕⲓ ⲛ̀ϫⲉ ⲡⲉⲥϩⲁⲓ ϧⲉⲛ ⲡⲓⲉϩⲟⲟⲩ ⲉⲧⲉϥⲛⲁⲥⲱⲧⲉⲙ
      ⲉ̀ⲛⲉⲥⲉⲩⲭⲏ ⲧⲏⲣⲟⲩ ⲛⲉⲙ ⲛⲉⲥⲑⲱϣ ⲉⲧⲁⲥⲑⲁϣⲟⲩ ϧⲁ ⲧⲉⲥⲯⲩⲭⲏ ⲛ̀ⲛⲟⲩϣⲱⲡⲓ ⲛⲁⲥ ϫⲉ ⲁϥⲣⲓⲕⲓ
      ⲛ̀ϫⲉ ⲡⲉⲥϩⲁⲓ ⲟⲩⲟϩ ⲉϥⲉ̀ⲧⲟⲩⲃⲟⲥ ⲛ̀ϫⲉ ⲡϭ̅ⲥ̅</td>
      <td class="language English"><span style="color:#b00e23">(9)</span> But
      if her husband should straitly forbid her in the day in which he should
      hear her, none of her vows or obligations which she has contracted upon
      her soul shall stand, because her husband has disallowed her, and the
      Lord shall hold her guiltless.</td>
      <td class="language Greek"><span style="color:#b00e23">(9)</span> ἐὰν
      δὲ ἀνανεύων ἀνανεύσῃ ὁ ἀνὴρ αὐτῆς, ᾗ ἂν ἡµέρᾳ
      ἀκούσῃ, πᾶσαι αἱ εὐχαὶ αὐτῆς καὶ οἱ ὁρισµοὶ αὐτῆς, οὓς
      ὡρίσατο κατὰ τῆς ψυχῆς αὐτῆς, οὐ µενοῦσιν, ὅτι ὁ ἀνὴρ
      ἀνένευσεν ἀπ’ αὐτῆς, καὶ κύριος καθαριεῖ αὐτήν.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟϩ ⲟⲩⲉⲩⲭⲏ ⲛ̀ⲧⲉ ⲟⲩⲭⲏⲣⲁ ⲛ̀ⲧⲉ ⲟⲩⲭⲏⲣⲁ ⲛⲉⲙ ⲟⲩⲓ ⲉⲥϩⲱⲟⲩⲓ ⲉ̀ⲃⲟⲗ ⲛⲏ ⲧⲏⲣⲟⲩ
      ⲉ̀ⲧⲉⲥⲧⲱⲃϩ ⲙ̀ⲙⲱⲟⲩ ϧⲁ ⲧⲉⲥⲯⲩⲭⲏ ⲉⲩⲉ̀ϣⲱⲡⲓ ⲛⲁⲥ</td>
      <td class="language English"><span style="color:#b00e23">(10)</span> And
      the vow of a widow and of her that is put away, whatsoever she shall bind
      upon her soul, shall stand to her.</td>
      <td class="language Greek"><span style="color:#b00e23">(10)</span> καὶ
      εὐχὴ χήρας καὶ ἐκβεβληµένης, ὅσα ἂν εὔξηται κατὰ τῆς ψυχῆς
      αὐτῆς, µενοῦσιν αὐτῇ. —</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉ̀ϣⲱⲡ ⲇⲉ ⲛ̀ⲧⲉⲥⲑⲱϣ ϧⲉⲛ ⲡⲏⲓ ⲛ̀ⲧⲉ ⲡⲉⲥϩⲁⲓ ⲛ̀ⲛⲉⲥⲉⲩⲭⲏ ⲓⲉ ⲡⲓⲑⲱϣ ⲉⲧⲁⲥⲑⲁϣϥ ϧⲁ
      ⲧⲉⲥⲯⲩⲭⲏ ϧⲉⲛ ⲟⲩⲁⲛⲁϣ</td>
      <td class="language English"><span style="color:#b00e23">(11)</span> And
      if her vow be made in the house of her husband, or the obligation upon
      her soul with an oath,</td>
      <td class="language Greek"><span style="color:#b00e23">(11)</span> ἐὰν
      δὲ ἐν τῷ οἴκῳ τοῦ ἀνδρὸς αὐτῆς ἡ εὐχὴ αὐτῆς ἢ ὁ
      ὁρισµὸς κατὰ τῆς ψυχῆς αὐτῆς µεθ’ ὅρκου</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲟⲩⲟϩ ⲛ̀ⲧⲉϥⲥⲱⲧⲉⲙ ⲛ̀ϫⲉ ⲡⲉⲥϩⲁⲓ ⲟⲩⲟϩ ⲛ̀ⲧⲉϥⲭⲁⲣⲱϥ ⲉ̀ⲣⲟⲥ ⲟⲩⲟϩ ⲛ̀ⲧⲉϥϣ̀ⲧⲉⲙⲣⲓⲕⲓ
      ⲉ̀ⲣⲟⲥ ⲟⲩⲟϩ ⲉⲩⲉ̀ⲥⲉⲙⲛⲓ ⲛⲁⲥ ⲛ̀ϫⲉ ⲛⲉⲥⲉⲩⲭⲏ ⲧⲏⲣⲟⲩ ⲛⲉⲙ ⲛⲉⲥⲑⲱϣ ⲧⲏⲣⲟⲩ ⲉⲧⲁⲥⲑⲁϣⲟⲩ
      ϧⲉⲛ ⲧⲉⲥⲯⲩⲭⲏ ⲉⲩⲉ̀ⲥⲉⲙⲛⲓ ϧⲁⲧⲟⲧⲥ</td>
      <td class="language English"><span style="color:#b00e23">(12)</span> and
      her husband should hear, and hold his peace at her, and not disallow her,
      then all her vows shall stand, and all the obligations which she
      contracted against her soul, shall stand against her.</td>
      <td class="language Greek"><span style="color:#b00e23">(12)</span> καὶ
      ἀκούσῃ ὁ ἀνὴρ αὐτῆς καὶ παρασιωπήσῃ αὐτῇ καὶ µὴ
      ἀνανεύσῃ αὐτῇ, καὶ στήσονται πᾶσαι αἱ εὐχαὶ αὐτῆς, καὶ
      πάντες οἱ ὁρισµοὶ αὐτῆς, οὓς ὡρίσατο κατὰ τῆς ψυχῆς αὐτῆς,
      στήσονται κατ’ αὐτῆς.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲉ̀ϣⲱⲡ ⲇⲉ ⲁϥϣⲁⲛⲫⲱⲛϩ ϧⲉⲛ ⲟⲩⲫⲱⲛϩ ⲛ̀ϫⲉ ⲡⲉⲥϩⲁⲓ ϧⲉⲛ ⲡⲓⲉϩⲟⲟⲩ ⲉⲧⲉϥⲛⲁⲥⲱⲧⲉⲙ ⲉ̀ϩⲱⲃ
      ⲛⲓⲃⲉⲛ ⲉⲧⲁⲩⲓ̀ ⲉ̀ⲃⲟⲗ ϧⲉⲛ ⲛⲉⲥⲥⲫⲟⲧⲟⲩ ⲕⲁⲧⲁ ⲛⲉⲥⲉⲩⲭⲏ ⲛⲉⲙ ⲕⲁⲧⲁ ⲛⲉⲥⲁⲛⲁϣ ⲉⲧⲁⲥⲑⲁϣⲟⲩ
      ϧⲁ ⲧⲉⲥⲯⲩⲭⲏ ⲛ̀ⲛⲟⲩϣⲱⲡⲓ ⲛⲁⲥ ϫⲉ ⲁϥⲫⲱⲛϩ ⲛ̀ϫⲉ ⲡⲉⲥϩⲁⲓ ⲟⲩⲟϩ ⲡϭ̅ⲥ̅ ⲉϥⲉ̀ⲧⲟⲩⲃⲟⲥ</td>
      <td class="language English"><span style="color:#b00e23">(13)</span> But
      if her husband should utterly cancel the vow in the day in which he shall
      hear it, none of the things which shall proceed out of her lips in her
      vows, and in the obligations contracted upon her soul, shall stand to
      her; her husband has cancelled them, and the Lord shall hold her
      guiltless.</td>
      <td class="language Greek"><span style="color:#b00e23">(13)</span> ἐὰν
      δὲ περιελὼν περιέλῃ ὁ ἀνὴρ αὐτῆς, ᾗ ἂν ἡµέρᾳ ἀκούσῃ
      πάντα, ὅσα ἐὰν ἐξέλθῃ ἐκ τῶν χειλέων αὐτῆς κατὰ τὰς
      εὐχὰς αὐτῆς καὶ κατὰ τοὺς ὁρισµοὺς τοὺς κατὰ τῆς ψυχῆς
      αὐτῆς, οὐ µενεῖ αὐτῇ· ὁ ἀνὴρ αὐτῆς περιεῖλεν, καὶ κύριος
      καθαρίσει αὐτήν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲉⲩⲭⲏ ⲛⲓⲃⲉⲛ ⲛⲉⲙ ⲁⲛⲁϣ ⲛⲓⲃⲉⲛ ⲛ̀ⲧⲉ ⲟⲩⲥⲛⲁⲩϩ ⲉ̀ⲧϩⲉⲙⲕⲟ ⲛ̀ⲟⲩⲯⲩⲭⲏ ⲉϥⲉ̀ⲥⲉⲙⲛⲓ ⲛⲁⲥ
      ⲛ̀ϫⲉ ⲡⲉⲥϩⲁⲓ ⲟⲩⲟϩ ⲡⲉⲥϩⲁⲓ ⲉϥⲉ̀ⲱⲗⲓ</td>
      <td class="language English"><span style="color:#b00e23">(14)</span>
      Every vow, and every binding oath to afflict her soul, her husband shall
      confirm it to her, or her husband shall cancel it.</td>
      <td class="language Greek"><span style="color:#b00e23">(14)</span> πᾶσα
      εὐχὴ καὶ πᾶς ὅρκος δεσµοῦ κακῶσαι ψυχήν, ὁ ἀνὴρ αὐτῆς
      στήσει αὐτῇ καὶ ὁ ἀνὴρ αὐτῆς περιελεῖ.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲉ̀ϣⲱⲡ ⲇⲉ ϧⲉⲛ ⲟⲩⲭⲁⲣⲱϥ ⲛ̀ⲧⲉϥⲭⲁⲣⲱϥ ⲉ̀ⲣⲟⲥ ⲛ̀ϫⲉ ⲡⲉⲥϩⲁⲓ ⲛ̀ⲉϩⲟⲟⲩ ϧⲁⲧϩⲏ ⲛ̀ⲉϩⲟⲟⲩ
      ⲟⲩⲟϩ ⲉϥⲉ̀ⲥⲉⲙⲛⲓ ⲛⲁⲥ ⲛ̀ⲛⲉⲥⲉⲩⲭⲏ ⲧⲏⲣⲟⲩ ⲛⲉⲙ ⲛⲉⲥⲑⲱϣ ⲧⲏⲣⲟⲩ ϫⲉ ⲁϥⲭⲁⲣⲱϥ ⲉ̀ⲣⲟⲥ
      ⲙ̀ⲡⲓⲉϩⲟⲟⲩ ⲉⲧⲁϥⲥⲱⲧⲉⲙ</td>
      <td class="language English"><span style="color:#b00e23">(15)</span> But
      if he be wholly silent at her from day to day, then shall he bind upon
      her all her vows; and he shall confirm to her the obligations which she
      has bound upon herself, because he held his peace at her in the day in
      which he heard her.</td>
      <td class="language Greek"><span style="color:#b00e23">(15)</span> ἐὰν
      δὲ σιωπῶν παρασιωπήσῃ αὐτῇ ἡµέραν ἐξ ἡµέρας, καὶ στήσει
      αὐτῇ πάσας τὰς εὐχὰς αὐτῆς, καὶ τοὺς ὁρισµοὺς τοὺς ἐπ’
      αὐτῆς στήσει αὐτῇ, ὅτι ἐσιώπησεν αὐτῇ τῇ ἡµέρᾳ, ᾗ
      ἤκουσεν.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲉ̀ϣⲱⲡ ⲇⲉ ϧⲉⲛ ⲟⲩⲫⲱⲛϩ ⲛ̀ⲧⲉϥⲫⲱⲛϩ ⲛ̀ϫⲉ ⲡⲉⲥϩⲁⲓ ⲙⲉⲛⲉⲛⲥⲁ ⲡⲓⲉϩⲟⲟⲩ ⲉⲧⲁϥⲥⲱⲧⲉⲙ ⲙ̀ⲙⲟϥ
      ⲉϥⲉ̀ϭⲓ ⲙ̀ⲡⲉϥⲛⲟⲃⲓ</td>
      <td class="language English"><span style="color:#b00e23">(16)</span> And
      if her husband should in any wise cancel them after the day in which he
      heard them, then he shall bear his iniquity.</td>
      <td class="language Greek"><span style="color:#b00e23">(16)</span> ἐὰν
      δὲ περιελὼν περιέλῃ αὐτῆς µετὰ τὴν ἡµέραν, ἣν ἤκουσεν, καὶ
      λήµψεται τὴν ἁµαρτίαν αὐτοῦ. —</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ⲛⲁⲓ ⲛⲉ ⲛⲓⲙⲉⲑⲙⲏⲓ ⲉⲧⲁ ⲡϭ̅ⲥ̅ ϩⲟⲛϩⲉⲛ ⲙ̀ⲙⲱⲩ̀ⲥⲏⲥ ⲉ̀ⲣⲱⲟⲩ ⲟⲩⲧⲉ ⲟⲩⲣⲱⲙⲓ ⲛⲉⲙ
      ⲟⲩⲧⲉ ⲟⲩⲥϩⲓⲙⲓ ⲛⲉⲙ ⲟⲩⲧⲉ ⲟⲩⲓⲱⲧ ⲛⲉⲙ ⲟⲩⲧⲉ ⲟⲩϣⲉⲣⲓ ϧⲉⲛ ⲧⲉⲥⲙⲉⲧⲁⲗⲟⲩ ϧⲉⲛ ⲡⲏⲓ
      ⲙ̀ⲡⲉⲥⲓⲱⲧ</td>
      <td class="language English"><span style="color:#b00e23">(17)</span>
      These are the ordinances which the Lord commanded Moses, between a man
      and his wife, and between a father and daughter in her youth in the house
      of her father.</td>
      <td class="language Greek"><span style="color:#b00e23">(17)</span> ταῦτα
      τὰ δικαιώµατα, ὅσα ἐνετείλατο κύριος τῷ Μωυσῇ ἀνὰ µέσον
      ἀνδρὸς καὶ γυναικὸς αὐτοῦ καὶ ἀνὰ µέσον πατρὸς καὶ θυγατρὸς
      ἐν νεότητι ἐν οἴκῳ πατρός.</td>
    </tr>
  </table>
</body>
</html>
