<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_38.html" rel="next">
  <link href="isaiah_36.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="isaiah37">Isaiah 37</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲁⲥϣⲱⲡⲓ ⲉⲧⲁϥⲥⲱⲧⲉⲙ ⲛ̀ϫⲉ
      ⲉⲍⲉⲕⲓⲁⲥ ⲁϥⲫⲱϧ ⲛ̀ⲛⲉϥϩⲃⲱⲥ ⲟⲩⲟϩ ⲁϥϯ ⲛ̀ⲟⲩⲥⲟⲕ ϩⲓⲱⲧϥ. ⲟⲩⲟϩ ⲁϥϣⲉ ⲉ̀ϩⲣⲏⲓ ⲉ̀ⲡⲏⲓ
      ⲙ̀ⲡϭ̅ⲥ̅</td>
      <td><span style="color:#b00e23">(1)</span> And it came to pass, when king
      Ezekias heard it, that he rent his clothes, and put on sackcloth, and
      went up to the house of the Lord.</td>
      <td><span style="color:#b00e23">(1)</span> καὶ ἐγένετο ἐν τῷ ἀκοῦσαι τὸν
      βασιλέα Εζεκιαν ἔσχισεν τὰ ἱµάτια καὶ σάκκον περιεβάλετο καὶ ἀνέβη εἰς
      τὸν οἶκον κυρίου.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲁϥⲟⲩⲱⲣⲡ ⲛ̀ⲉⲗⲓⲁⲕⲓⲙ
      ⲡⲓⲟⲓⲕⲟⲛⲟⲙⲟⲥ ⲛⲉⲙ ⲥⲟⲙⲛⲁⲥ ⲡⲓⲥⲁϧ. ⲛⲉⲙ ⲛⲓⲡⲣⲉⲥⲃⲩⲧⲉⲣⲟⲥ ⲛ̀ⲧⲉ ⲛⲓⲟⲩⲏⲃ. ⲉ̀ⲟⲩⲟⲛ
      ϩⲁⲛⲥⲟⲕ ⲧⲟⲓ ϩⲓⲱⲧⲟⲩ. ϩⲁ ⲏⲥⲁⲓⲁⲥ ⲡϣⲏⲣⲓ ⲛ̀ⲁⲙⲱⲥ ⲡⲓⲡⲣⲟⲫⲏⲧⲏⲥ.</td>
      <td><span style="color:#b00e23">(2)</span> And he sent Heliakim the
      steward, and Somnas the scribe, and the elders of the priests clothed
      with sackcloth, to Esaias the son of Amos, the prophet. And they said to
      him, Thus says Ezekias,</td>
      <td><span style="color:#b00e23">(2)</span> καὶ ἀπέστειλεν Ελιακιµ τὸν
      οἰκονόµον καὶ Σοµναν τὸν γραµµατέα καὶ τοὺς πρεσβυτέρους τῶν ἱερέων
      περιβεβληµένους σάκκους πρὸς Ησαιαν υἱὸν Αµως τὸν προφήτην,</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲡⲉϫⲱⲟⲩ ⲛⲁϥ ϫⲉ ⲛⲁⲓ ⲛⲉ ⲛⲏ
      ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲉⲍⲉⲕⲓⲁⲥ. ϫⲉ ⲟⲩⲉϩⲟⲟⲩ ⲛ̀ϩⲟϫϩⲉϫ ⲡⲉ ⲛⲉⲙ ⲡϣⲱϣ ⲛⲉⲙ ⲡⲥⲁϩⲟⲩⲓ
      ⲛⲉⲙ ⲡϫⲱⲛⲧ ⲡⲉ ⲡⲁⲓⲉϩⲟⲟⲩ ⲛ̀ⲧⲉ ⲫⲟⲟⲩ. ϫⲉ ⲁⲥⲓ̀ ⲛ̀ϫⲉ ϯⲛⲁⲕϩⲓ ⲛ̀ⲑⲏ ⲉⲑⲛⲁⲙⲓⲥⲓ. ⲟⲩⲟϩ
      ⲙ̀ⲙⲟⲛ ϣ̀ϫⲟⲙ ⲙ̀ⲙⲟⲥ ⲉ̀ⲙⲓⲥⲓ.</td>
      <td><span style="color:#b00e23">(3)</span> To-day is a day of affliction,
      and reproach, and rebuke, and anger: for the pangs are come upon the
      travailing woman, but she has not strength to bring forth.</td>
      <td><span style="color:#b00e23">(3)</span> καὶ εἶπαν αὐτῷ Τάδε λέγει
      Εζεκιας Ἡµέρα θλίψεως καὶ ὀνειδισµοῦ καὶ ἐλεγµοῦ καὶ ὀργῆς ἡ σήµερον
      ἡµέρα, ὅτι ἥκει ἡ ὠδὶν τῇ τικτούσῃ, ἰσχὺν δὲ οὐκ ἔχει τοῦ τεκεῖν.</td>
    </tr>

    <tr>
      <td><span style="color:#b00e23">(ⲇ̅)</span> ⲉϥⲉ̀ⲥⲱⲧⲉⲙ ⲛ̀ϫⲉ ⲡϭ̅ⲥ̅ ⲡⲉⲕⲛⲟⲩϯ
      ⲛ̀ⲛⲓⲥⲁϫⲓ ⲛ̀ⲧⲉ ⲣⲁⲯⲁⲕⲏⲥ. ⲛⲏ ⲉⲧⲁϥⲟⲩⲟⲣⲡⲟⲩ ⲛ̀ϫⲉ ⲡⲟⲩⲣⲟ ⲛ̀ⲛⲓⲁⲥⲥⲩⲣⲓⲟⲥ. ⲉ̀ϯϣⲱϣ ϧⲉⲛ
      ϩⲁⲛⲥⲁϫⲓ ⲛⲏ ⲉⲧⲁϥⲥⲟⲑⲙⲟⲩ ⲛ̀ϫⲉ ⲡϭ̅ⲥ̅ ⲡⲉⲕⲛⲟⲩϯ. ⲟⲩⲟϩ ⲉⲕⲉ̀ⲧⲱⲃϩ ⲙ̀ⲡϭ̅ⲥ̅ ⲡⲉⲕⲛⲟⲩϯ.
      ⲉⲑⲃⲉ ⲛⲏ ⲉⲧⲁⲩⲥⲉⲡⲓ.</td>
      <td><span style="color:#b00e23">(4)</span> May the Lord thy God hear the
      words of Rabsaces, which the king of the Assyrians has sent, to reproach
      the living God, even to reproach with the words which the Lord thy God
      has heard: therefore thou shalt pray to thy Lord for these that are
      left.</td>
      <td><span style="color:#b00e23">(4)</span> εἰσακούσαι κύριος ὁ θεός σου
      τοὺς λόγους Ραψακου, οὓς ἀπέστειλεν βασιλεὺς Ἀσσυρίων ὀνειδίζειν θεὸν
      ζῶντα καὶ ὀνειδίζειν λόγους, οὓς ἤκουσεν κύριος ὁ θεός σου· καὶ δεηθήσῃ
      πρὸς κύριον τὸν θεόν σου περὶ τῶν καταλελειµµένων τούτων.</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲁⲩⲓ̀ ⲉ̀ϧⲟⲩⲛ ϩⲁ ⲏⲥⲁⲓⲁⲥ
      ⲛ̀ϫⲉ ⲛⲓⲁⲗⲱⲟⲩⲓ ⲛ̀ⲧⲉ ⲡⲟⲩⲣⲟ ⲉⲍⲉⲕⲓⲁⲥ.</td>
      <td><span style="color:#b00e23">(5)</span> So the servants of king
      Ezekias came to Esaias.</td>
      <td><span style="color:#b00e23">(5)</span> καὶ ἦλθον οἱ παῖδες τοῦ
      βασιλέως πρὸς Ησαιαν,</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲡⲉϫⲉ ⲏⲥⲁⲓⲁⲥ ⲛⲱⲟⲩ. ϫⲉ
      ⲡⲁⲓⲣⲏϯ ⲉⲣⲉⲧⲉⲛⲉ̀ϫⲟⲥ ⲙ̀ⲡⲉⲧⲉⲛϭ̅ⲥ̅. ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ϫⲉ
      ⲙ̀ⲡⲉⲣⲉⲣϩⲟϯ ϧⲁⲧϩⲏ ⲛ̀ⲛⲓⲥⲁϫⲓ ⲉⲧⲁⲕⲥⲟⲑⲙⲟⲩ. ⲛⲏ ⲉⲧⲁⲩϯϣⲱϣ ⲛⲏⲓ ⲛ̀ϧⲏⲧⲟⲩ ⲛ̀ϫⲉ
      ⲛⲓⲡⲣⲉⲥⲃⲩⲧⲉⲣⲟⲥ ⲛ̀ⲧⲉ ⲡⲟⲩⲣⲟ ⲛ̀ⲛⲓⲁⲥⲥⲩⲣⲓⲟⲥ</td>
      <td><span style="color:#b00e23">(6)</span> And Esaias said to them, Thus
      shall ye say to your master, Thus saith the Lord, Be not thou afraid at
      the words which thou hast heard, wherewith the ambassadors of the king of
      the Assyrians have reproached me,</td>
      <td><span style="color:#b00e23">(6)</span> καὶ εἶπεν αὐτοῖς Ησαιας Οὕτως
      ἐρεῖτε πρὸς τὸν κύριον ὑµῶν Τάδε λέγει κύριος Μὴ φοβηθῇς ἀπὸ τῶν λόγων,
      ὧν ἤκουσας, οὓς ὠνείδισάν µε οἱ πρέσβεις βασιλέως Ἀσσυρίων·</td>
    </tr>

    <tr>
      <td><span style="color:#b00e23">(ⲍ̅)</span> ϩⲏⲡⲡⲉ ⲁ̀ⲛⲟⲕ ϯⲛⲁϩⲓⲟⲩⲓ
      ⲛ̀ⲟⲩⲡⲛ̅ⲁ̅ ⲉ̀ϧⲟⲩⲛ ⲉ̀ⲣⲟϥ. ⲉϥⲉ̀ⲥⲱⲧⲉⲙ ⲉ̀ⲟⲩϣⲓⲛⲓ. ⲉϥⲉ̀ⲧⲁⲥⲑⲟ ⲉ̀ⲧⲉϥⲭⲱⲣⲁ ⲟⲩⲟϩ
      ⲉϥⲉ̀ϩⲉⲓ ⲛ̀ⲧⲥⲏϥⲓ ϧⲉⲛ ⲡⲉϥⲕⲁϩⲓ.</td>
      <td><span style="color:#b00e23">(7)</span> Behold, I will send a blast
      upon him, and he shall hear a report, and return to his own country, and
      he shall fall by the sword in his own land.</td>
      <td><span style="color:#b00e23">(7)</span> ἰδοὺ ἐγὼ ἐµβαλῶ εἰς αὐτὸν
      πνεῦµα, καὶ ἀκούσας ἀγγελίαν ἀποστραφήσεται εἰς τὴν χώραν αὐτοῦ καὶ
      πεσεῖται µαχαίρᾳ ἐν τῇ γῇ αὐτοῦ.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲁϥⲧⲁⲥⲑⲟ ⲛ̀ϫⲉ ⲣⲁⲯⲁⲕⲏⲥ.
      ⲁϥϫⲉⲙ ⲡⲟⲩⲣⲟ ⲉϥϯ ⲟⲩⲃⲉ ⲗⲟⲙⲙⲁ. ⲟⲩⲟϩ ⲁϥⲥⲱⲧⲉⲙ ⲛ̀ϫⲉ ⲡⲟⲩⲣⲟ ⲛ̀ⲧⲉ ⲛⲓⲁⲥⲥⲩⲣⲓⲟⲥ</td>
      <td><span style="color:#b00e23">(8)</span> So Rabsaces returned, and
      found the king of the Assyrians besieging Lobna: for he had heard that he
      had departed from Lachis.</td>
      <td><span style="color:#b00e23">(8)</span> Καὶ ἀπέστρεψεν Ραψακης καὶ
      κατέλαβεν πολιορκοῦντα τὸν βασιλέα Λοµναν. καὶ ἤκουσεν βασιλεὺς Ἀσσυρίων
      ὅτι</td>
    </tr>

    <tr>
      <td><span style="color:#b00e23">(ⲑ̅)</span> ϫⲉ ⲁϥⲓ̀ ⲉ̀ⲃⲟⲗ ⲛ̀ϫⲉ ⲑⲁⲣⲁⲑⲁ
      ⲡⲟⲩⲣⲟ ⲛ̀ⲧⲉ ⲛⲓⲉⲑⲁⲩϣ ⲉ̀ϯ ⲟⲩⲃⲏϥ. ⲟⲩⲟϩ ⲉⲧⲁϥⲥⲱⲧⲉⲙ ⲁϥⲧⲁⲥⲑⲟ. ⲟⲩⲟϩ ⲁϥⲟⲩⲱⲣⲡ
      ⲛ̀ϩⲁⲛⲣⲉⲙⲛ̀ϩⲱⲃ ϩⲁ ⲉⲍⲉⲕⲓⲁⲥ ⲉϥϫⲱ ⲙ̀ⲙⲟⲥ.</td>
      <td><span style="color:#b00e23">(9)</span> And Tharaca king of the
      Ethiopians went forth to attack him. And when he heard it, he turned
      aside, and sent messengers to Ezekias, saying,</td>
      <td><span style="color:#b00e23">(9)</span> ἐξῆλθεν Θαρακα βασιλεὺς
      Αἰθιόπων πολιορκῆσαι αὐτόν· καὶ ἀκούσας ἀπέστρεψεν καὶ ἀπέστειλεν
      ἀγγέλους πρὸς Εζεκιαν λέγων</td>
    </tr>

    <tr>
      <td><span style="color:#b00e23">(ⲓ̅)</span> ϫⲉ ⲡⲁⲓⲣⲏϯ ⲉⲣⲉⲧⲉⲛⲉ̀ϫⲱⲥ
      ⲛ̀ⲉⲍⲉⲕⲓⲁⲥ ⲡⲟⲩⲣⲟ ⲛ̀ⲧⲉ ϯⲓⲟⲩⲇⲉⲁ. ϫⲉ ⲙ̀ⲡⲉⲛⲑⲣⲉϥⲉⲣϩⲁⲗ ⲙ̀ⲙⲟⲕ ⲛ̀ϫⲉ ⲡⲉⲕⲛⲟⲩϯ ⲫⲏ
      ⲉⲧⲉϩⲑⲏⲕ ⲭⲏ ⲉ̀ⲣⲟϥ ⲉϥϫⲱ ⲙ̀ⲙⲟⲥ. ϫⲉ ϯⲛⲁϯ ⲛ̀ⲓⲗ̅ⲏ̅ⲙ̅ ⲁⲛ ⲉ̀ϧⲣⲏⲓ ⲉ̀ⲛⲉⲛϫⲓϫ
      ⲙ̀ⲡⲟⲩⲣⲟ. ⲛ̀ⲧⲉ ⲛⲓⲁⲥⲥⲩⲣⲓⲟⲥ.</td>
      <td><span style="color:#b00e23">(10)</span> Thus shall ye say to Ezekias
      king of Judea, Let not thy God, in whom thou trustest, deceive thee,
      saying, Jerusalem shall not be delivered into the hand of the king of the
      Assyrians.</td>
      <td><span style="color:#b00e23">(10)</span> Οὕτως ἐρεῖτε Εζεκια βασιλεῖ
      τῆς Ιουδαίας Μή σε ἀπατάτω ὁ θεός σου, ἐφ’ ᾧ πεποιθὼς εἶ ἐπ’ αὐτῷ λέγων
      Οὐ µὴ παραδοθῇ Ιερουσαληµ εἰς χεῖρας βασιλέως Ἀσσυρίων.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ϣⲁⲛ ⲙ̀ⲡⲉⲕⲥⲱⲧⲉⲙ ⲉ̀ⲛⲏ
      ⲉⲧⲁⲩⲁⲓⲧⲟⲩ ⲛ̀ϫⲉ ⲛⲓⲟⲩⲣⲱⲟⲩ ⲛ̀ⲧⲉ ⲛⲓⲁⲥⲥⲩⲣⲓⲟⲥ ⲙ̀ⲡⲓⲕⲁϩⲓ ⲧⲏⲣϥ ⲙ̀ⲫⲣⲏϯ
      ⲉⲧⲁⲩⲧⲁⲕⲟϥ.</td>
      <td><span style="color:#b00e23">(11)</span> Hast thou not heard what the
      kings of the Assyrians have done, how they have destroyed the whole
      earth? and shalt thou be delivered?</td>
      <td><span style="color:#b00e23">(11)</span> ἢ οὐκ ἤκουσας ἃ ἐποίησαν
      βασιλεῖς Ἀσσυρίων πᾶσαν τὴν γῆν ὡς ἀπώλεσαν;</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲙⲏ ⲁⲩϣ̀ⲛⲁϩⲙⲟⲩ ⲛ̀ϫⲉ ⲛⲓⲛⲟⲩϯ
      ⲛ̀ⲧⲉ ⲛⲓⲉⲑⲛⲟⲥ. ⲛⲏ ⲉⲧⲁⲩⲧⲁⲕⲱⲟⲩ ⲛ̀ϫⲉ ⲛⲁⲓⲟϯ ⲅⲱⲍⲁ. ⲛⲉⲙ ⲭⲁⲣⲣⲁⲛ ⲛⲉⲙ ⲣⲁⲫⲓⲥ ⲛⲏ ⲉⲧⲭⲏ
      ϧⲉⲛ ⲧⲭⲱⲣⲁ ⲛ̀ⲑⲉⲙⲁⲛ.</td>
      <td><span style="color:#b00e23">(12)</span> Have the gods of the nations
      which my fathers destroyed delivered them, both Gozan, and Charrhan, and
      Rapheth, which are in the land of Theemath?</td>
      <td><span style="color:#b00e23">(12)</span> µὴ ἐρρύσαντο αὐτοὺς οἱ θεοὶ
      τῶν ἐθνῶν, οὓς οἱ πατέρες µου ἀπώλεσαν, τήν τε Γωζαν καὶ Χαρραν καὶ
      Ραφες, αἵ εἰσιν ἐν χώρᾳ Θεµαδ;</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲁⲩⲑⲱⲛ ⲛⲓⲟⲩⲣⲱⲟⲩ ⲛ̀ⲧⲉ ⲁⲙⲁⲁⲑ.
      ⲛⲉⲙ ⲁⲣⲫⲁⲑ. ⲛⲉⲙ ⲡⲟⲡⲟⲁ ⲛ̀ⲧⲉ ϯⲃⲁⲕⲓ. ⲥⲉⲡⲫⲁⲣⲟⲩⲓⲙ. ⲛⲉⲙ ⲅⲁⲩⲁ.</td>
      <td><span style="color:#b00e23">(13)</span> Where are the kings of Emath?
      and where is the king of Arphath? and where is the king of the city of
      Eppharuaim, and of Anagugana?</td>
      <td><span style="color:#b00e23">(13)</span> ποῦ εἰσιν οἱ βασιλεῖς Αιµαθ
      καὶ Αρφαθ καὶ πόλεως Σεπφαριµ, Αναγ, Ουγαυα; —</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ⲉⲍⲉⲕⲓⲁⲥ ⲁϥϭⲓ ⲙ̀ⲡⲓϫⲱⲙ
      ⲛ̀ⲧⲟⲧⲟⲩ ⲛ̀ⲛⲓⲣⲉⲙⲛ̀ϩⲱⲃ ⲟⲩⲟϩ ⲁϥⲟⲩⲱⲛ ⲙ̀ⲡⲓϫⲱⲙ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅.</td>
      <td><span style="color:#b00e23">(14)</span> And Ezekias received the
      letter from the messengers, and read it, and went up to the house of the
      Lord, and opened it before the Lord.</td>
      <td><span style="color:#b00e23">(14)</span> καὶ ἔλαβεν Εζεκιας τὸ βιβλίον
      παρὰ τῶν ἀγγέλων καὶ ἤνοιξεν αὐτὸ ἐναντίον κυρίου,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲁϥⲉⲣⲡⲣⲟⲥⲉⲩⲭⲉⲥⲑⲉ ⲛ̀ϫⲉ
      ⲉⲍⲉⲕⲓⲁⲥ ϩⲁ ⲡϭ̅ⲥ̅ ⲉϥϫⲱ ⲙ̀ⲙⲟⲥ.</td>
      <td><span style="color:#b00e23">(15)</span> And Ezekias prayed to the
      Lord, saying,</td>
      <td><span style="color:#b00e23">(15)</span> καὶ προσεύξατο Εζεκιας πρὸς
      κύριον λέγων</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ϫⲉ ⲡϭ̅ⲥ̅ ⲥⲁⲃⲁⲱⲑ ⲫϯ ⲛ̀ⲧⲉ
      ⲡⲓⲥ̅ⲗ̅ ⲫⲏ ⲉⲧϩⲉⲙⲥⲓ ϩⲓϫⲉⲛ ⲛⲓⲭⲉⲣⲟⲩⲃⲓⲙ. ⲛ̀ⲑⲟⲕ ⲡⲉ ⲫϯ ⲙ̀ⲙⲁⲩⲁⲧϥ ⲛ̀ⲧⲉ ⲙⲉⲧⲟⲩⲣⲟ
      ⲛⲓⲃⲉⲛ ⲛ̀ⲧⲉ ϯⲟⲓⲕⲟⲩⲙⲉⲛⲏ. ⲛ̀ⲑⲟⲕ ⲁⲕⲑⲁⲙⲓⲟ ⲛ̀ⲧⲫⲉ ⲛⲉⲙ ⲡⲕⲁϩⲓ.</td>
      <td><span style="color:#b00e23">(16)</span> O Lord of hosts, God of
      Israel, who sittest upon the cherubs, thou alone art the God of every
      kingdom of the world: thou hast made heaven and earth.</td>
      <td><span style="color:#b00e23">(16)</span> Κύριε σαβαωθ ὁ θεὸς Ισραηλ ὁ
      καθήµενος ἐπὶ τῶν χερουβιν, σὺ θεὸς µόνος εἶ πάσης βασιλείας τῆς
      οἰκουµένης, σὺ ἐποίησας τὸν οὐρανὸν καὶ τὴν γῆν.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲥⲱⲧⲉⲙ ⲡϭ̅ⲥ̅ ϫⲟⲩϣⲧ ⲡϭ̅ⲥ̅
      ⲟⲩⲟϩ ⲁⲛⲁⲩ ⲉ̀ⲛⲓⲥⲁϫⲓ ⲛ̀ⲧⲉ ⲥⲩⲛⲁⲭⲏⲣⲓⲙ. ⲛⲏ ⲉⲧⲁϥⲟⲩⲟⲣⲡⲟⲩ ⲉ̀ϯϣⲱϣ ⲙ̀ⲫϯ ⲉⲧⲟⲛϧ.</td>
      <td><span style="color:#b00e23">(17)</span> Incline thine ear, O Lord,
      hearken, O Lord; open thine eyes, O Lord, look, O Lord: and behold the
      words of Sennacherim, which he has sent to reproach the living God.</td>
      <td><span style="color:#b00e23">(17)</span> εἰσάκουσον, κύριε, εἴσβλεψον,
      κύριε, καὶ ἰδὲ τοὺς λόγους, οὓς ἀπέστειλεν Σενναχηριµ ὀνειδίζειν θεὸν
      ζῶντα.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ϧⲉⲛ ⲟⲩⲙⲉⲑⲙⲏⲓ ⲅⲁⲣ ⲁ ⲛⲓⲟⲩⲣⲱⲟⲩ
      ⲛ̀ⲧⲉ ⲛⲓⲁⲥⲥⲩⲣⲓⲟⲥ ⲁⲩϣⲱϥ ⲛ̀ϯⲟⲓⲕⲟⲩⲙⲉⲛⲏ ⲧⲏⲣⲥ. ⲛⲉⲙ ⲧⲟⲩⲭⲱⲣⲁ</td>
      <td><span style="color:#b00e23">(18)</span> For of a truth, Lord, the
      kings of the Assyrians have laid waste the whole world, and the countries
      thereof,</td>
      <td><span style="color:#b00e23">(18)</span> ἐπ’ ἀληθείας γὰρ ἠρήµωσαν
      βασιλεῖς Ἀσσυρίων τὴν οἰκουµένην ὅλην καὶ τὴν χώραν αὐτῶν</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲟⲩⲟϩ ⲁⲩϩⲓⲟⲩⲓ ⲛ̀ⲛⲟⲩⲓⲇⲱⲗⲟⲛ
      ⲉ̀ⲡⲭⲣⲱⲙ. ⲛⲉ ϩⲁⲛⲛⲟⲩϯ ⲅⲁⲣ ⲁⲛ ⲛⲉ. ⲁⲗⲗⲁ ϩⲁⲛϩⲃⲏⲟⲩⲓ ⲛ̀ϫⲓϫ ⲛ̀ⲣⲱⲙⲓ ⲛⲉ ϩⲁⲛϣⲉ. ⲛⲉⲙ
      ϩⲁⲛⲱⲛⲓ. ⲟⲩⲟϩ ⲁⲩⲧⲁⲕⲱⲟⲩ</td>
      <td><span style="color:#b00e23">(19)</span> and have cast their idols
      into the fire: for, they were no gods, but the work of men’s hands, wood
      and stone; and they have cast them away.</td>
      <td><span style="color:#b00e23">(19)</span> καὶ ἐνέβαλον τὰ εἴδωλα αὐτῶν
      εἰς τὸ πῦρ, οὐ γὰρ θεοὶ ἦσαν ἀλλὰ ἔργα χειρῶν ἀνθρώπων, ξύλα καὶ λίθοι,
      καὶ ἀπώλεσαν αὐτούς.</td>
    </tr>

    <tr>
      <td><span style="color:#b00e23">(ⲕ̅)</span> ϯⲛⲟⲩ ϫⲉ ⲡϭ̅ⲥ̅ ⲡⲉⲛⲛⲟⲩϯ ⲛⲁϩⲙⲉⲛ
      ⲉ̀ⲃⲟⲗ ϧⲉⲛ ⲛⲟⲩϫⲓϫ. ϩⲓⲛⲁ ⲛ̀ⲧⲟⲩⲉⲙⲓ ⲛ̀ϫⲉ ⲛⲓⲙⲉⲧⲟⲩⲣⲱⲟⲩ ⲧⲏⲣⲟⲩ ⲛ̀ⲧⲉ ⲡⲕⲁϩⲓ ϫⲉ
      ⲛ̀ⲑⲟⲕ ⲡⲉ ⲫϯ ⲙ̀ⲙⲁⲩⲁⲧⲕ.</td>
      <td><span style="color:#b00e23">(20)</span> But now, O Lord our God,
      deliver us from his hands, that every kingdom of the earth may know that
      thou art God alone.</td>
      <td><span style="color:#b00e23">(20)</span> σὺ δέ, κύριε ὁ θεὸς ἡµῶν,
      σῶσον ἡµᾶς ἐκ χειρὸς αὐτῶν, ἵνα γνῷ πᾶσα βασιλεία τῆς γῆς ὅτι σὺ εἶ ὁ
      θεὸς µόνος.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲟⲩⲟϩ ⲁⲩⲟⲩⲱⲣⲡ ⲛ̀ⲏⲥⲁⲓⲁⲥ ⲡϣⲏⲣⲓ
      ⲛ̀ⲁⲙⲱⲥ ϩⲁ ⲉⲍⲉⲕⲓⲁⲥ. ⲟⲩⲟϩ ⲡⲉϫⲁϥ ⲛⲁϥ. ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅
      ⲫϯ ⲙ̀ⲡⲓⲥ̅ⲗ̅ ϫⲉ ⲁⲓⲥⲱⲧⲉⲙ ⲉ̀ⲛⲏ ⲉⲧⲁⲕⲧⲱⲃϩ ⲙ̀ⲙⲱⲟⲩ. ⲉⲑⲃⲉ ⲥⲩⲛⲁⲭⲏⲣⲓⲙ ⲡⲟⲩⲣⲟ ⲛ̀ⲧⲉ
      ⲛⲓⲁⲥⲥⲩⲣⲓⲟⲥ.</td>
      <td><span style="color:#b00e23">(21)</span> And Esaias the son of Amos
      was sent to Ezekias, and said to him, Thus saith the Lord, the God of
      Israel, I have heard thy prayer to me concerning Sennacherim king of the
      Assyrians.</td>
      <td><span style="color:#b00e23">(21)</span> Καὶ ἀπεστάλη Ησαιας υἱὸς Αµως
      πρὸς Εζεκιαν καὶ εἶπεν αὐτῷ Τάδε λέγει κύριος ὁ θεὸς Ισραηλ Ἤκουσα ἃ
      προσηύξω πρός µε περὶ Σενναχηριµ βασιλέως Ἀσσυρίων.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲫⲁⲓ ⲡⲉ ⲡⲓⲥⲁϫⲓ ⲉⲧⲁ ⲫϯ ⲥⲁϫⲓ
      ⲙ̀ⲙⲟϥ ⲉⲑⲃⲏⲧϥ ⲁⲥϣⲟϣⲕ. ⲟⲩⲟϩ ⲁⲥⲉⲗⲕϣⲁⲓ ⲛ̀ⲥⲱⲕ ⲛ̀ϫⲉ ϯⲡⲁⲣⲑⲉⲛⲟⲥ ⲧϣⲉⲣⲓ ⲛ̀ⲥⲓⲱⲛ.
      ⲁⲥⲕⲓⲙ ⲛ̀ⲧⲉⲥⲁⲫⲉ ⲉ̀ϩⲣⲏⲓ ⲉ̀ϫⲱⲕ ⲛ̀ϫⲉ ⲧϣⲉⲣⲓ ⲛ̀ⲓⲗ̅ⲏ̅ⲙ̅</td>
      <td><span style="color:#b00e23">(22)</span> This is the word which God
      has spoken concerning him; The virgin daughter of Sion has despised thee,
      and mocked thee; the daughter of Jerusalem has shaken her head at
      thee.</td>
      <td><span style="color:#b00e23">(22)</span> οὗτος ὁ λόγος, ὃν ἐλάλησεν
      περὶ αὐτοῦ ὁ θεός Ἐφαύλισέν σε καὶ ἐµυκτήρισέν σε παρθένος θυγάτηρ Σιων,
      ἐπὶ σοὶ κεφαλὴν ἐκίνησεν θυγάτηρ Ιερουσαληµ.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲉⲧⲁⲕϯϣⲱϣ ⲛ̀ⲛⲓⲙ ⲟⲩⲟϩ
      ⲉⲧⲁⲕϯϫⲱⲛⲧ ⲛ̀ⲛⲓⲙ. ⲓⲉ ⲉⲧⲁⲕϭⲓⲥⲓ ⲛ̀ⲧⲉⲕⲥⲙⲏ ⲟⲩⲃⲉ ⲛⲓⲙ. ⲟⲩⲟϩ ⲙ̀ⲡⲉⲕϥⲁⲓ ⲛ̀ⲛⲉⲕⲃⲁⲗ
      ⲉ̀ⲡϭⲓⲥⲓ ϩⲁ ⲡⲉⲑⲟⲩⲁⲃ ⲛ̀ⲧⲉ ⲡⲓⲥ̅ⲗ̅.</td>
      <td><span style="color:#b00e23">(23)</span> Whom hast thou reproached and
      provoked? and against whom hast thou lifted up thy voice? and hast thou
      not lifted up thine eyes on high against the Holy One of Israel?</td>
      <td><span style="color:#b00e23">(23)</span> τίνα ὠνείδισας καὶ παρώξυνας;
      ἢ πρὸς τίνα ὕψωσας τὴν φωνήν σου; καὶ οὐκ ἦρας εἰς ὕψος τοὺς ὀφθαλµούς
      σου εἰς τὸν ἅγιον τοῦ Ισραηλ.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ϫⲉ ⲉ̀ⲃⲟⲗ ϩⲓⲧⲉⲛ ϩⲁⲛⲣⲉⲙⲛ̀ϩⲱⲃ
      ⲁⲕϯϣⲱϣ ⲙ̀ⲡϭ̅ⲥ̅. ⲛ̀ⲑⲟⲕ ⲇⲉ ⲁⲕϫⲟⲥ ϧⲉⲛ ⲡⲁϣⲁⲓ ⲛ̀ϩⲁⲛϩⲁⲣⲙⲁ. ⲁ̀ⲛⲟⲕ ⲁⲓϣⲉ ⲉ̀ⲡϣⲱⲓ
      ⲉ̀ϫⲉⲛ ⲡϭⲓⲥⲓ ⲛ̀ⲧⲉ ϩⲁⲛⲧⲱⲟⲩ. ⲛⲉⲙ ⲛⲓϧⲁⲉⲩ ⲛ̀ⲧⲉ ⲡⲓⲗⲓⲃⲁⲛⲟⲥ. ⲛⲉⲙ ⲉ̀ϫⲉⲛ ⲡϭⲓⲥⲓ ⲛ̀ⲧⲉ
      ⲡⲓⲕⲁⲣⲙⲉⲗⲟⲥ. ⲟⲩⲟϩ ⲁⲓⲕⲱⲣϫ ⲙ̀ⲡϭⲓⲥⲓ ⲛ̀ⲧⲉ ⲡⲓϣⲉⲛⲥⲓϥⲓ. ⲛⲉⲙ ⲡⲥⲁⲓ ⲛ̀ⲧⲉ
      ⲡⲉϥⲕⲉⲡⲁⲣⲓⲥⲟⲥ. ⲟⲩⲟϩ ⲁⲓϣⲉ ⲉ̀ϧⲟⲩⲛ ⲉ̀ⲡϭⲓⲥⲓ ⲛ̀ⲧⲉ ⲟⲩⲙⲉⲣⲟⲥ ⲛ̀ⲧⲉ ⲡⲓⲇⲣⲩⲙⲟⲥ.</td>
      <td><span style="color:#b00e23">(24)</span> For thou hast reproached the
      Lord by messengers; for thou hast said, With the multitude of chariots
      have I ascended to the height of mountains, and to the sides of Libanus;
      and I have cropped the height of his cedars and the beauty of his
      cypresses; and I entered into the height of the forest region:</td>
      <td><span style="color:#b00e23">(24)</span> ὅτι δι’ ἀγγέλων ὠνείδισας
      κύριον· σὺ γὰρ εἶπας Τῷ πλήθει τῶν ἁρµάτων ἐγὼ ἀνέβην εἰς ὕψος ὀρέων καὶ
      εἰς τὰ ἔσχατα τοῦ Λιβάνου καὶ ἔκοψα τὸ ὕψος τῆς κέδρου αὐτοῦ καὶ τὸ
      κάλλος τῆς κυπαρίσσου καὶ εἰσῆλθον εἰς ὕψος µέρους τοῦ δρυµοῦ</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲟⲩⲟϩ ⲁⲓⲭⲱ ⲛ̀ⲟⲩⲇⲓⲁⲃⲁⲑⲣⲁ
      ⲁⲓϣⲱϥ ⲛ̀ϩⲁⲛⲙⲱⲟⲩ ⲛⲉⲙ ⲑⲱⲟⲩⲧⲥ ⲛⲓⲃⲉⲛ ⲛ̀ⲧⲉ ⲛⲓⲙⲱⲟⲩ.</td>
      <td><span style="color:#b00e23">(25)</span> and I have made a bridge, and
      dried up the waters, and every pool of water.</td>
      <td><span style="color:#b00e23">(25)</span> καὶ ἔθηκα γέφυραν καὶ ἠρήµωσα
      ὕδατα καὶ πᾶσαν συναγωγὴν ὕδατος.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲙⲏ ⲙ̀ⲡⲉⲕⲥⲱⲧⲉⲙ ⲉ̀ⲛⲁⲓ. ⲓⲥϫⲉ
      ⲛ̀ϣⲟⲣⲡ ⲛⲏ ⲉⲧⲁⲓⲑⲁⲙⲓⲱⲟⲩ ⲁ̀ⲛⲟⲕ. ⲓⲥϫⲉⲛ ⲛⲓⲉϩⲟⲟⲩ ⲛ̀ⲁⲣⲭⲉⲟⲥ. ⲁⲓⲟⲩⲁϩⲥⲁϩⲛⲓ ⲙ̀ⲙⲱⲟⲩ.
      ϯⲛⲟⲩ ⲇⲉ ⲁⲓⲟⲩⲟⲛϩⲟⲩ ⲉ̀ⲃⲟⲗ ⲉ̀ϣⲱϥ ⲛ̀ϩⲁⲛⲉⲑⲛⲟⲥ ⲉⲩϫⲟⲣ ϧⲉⲛ ϩⲁⲛⲙⲁ ⲉⲩϭⲟⲥⲓ. ⲛⲉⲙ
      ϩⲁⲛⲟⲩⲟⲛ ⲉⲩϣⲟⲡ ϧⲉⲛ ϩⲁⲛⲃⲁⲕⲓ ⲉⲩϫⲟⲣ.</td>
      <td><span style="color:#b00e23">(26)</span> Hast thou not heard of these
      things which I did of old? I appointed them from ancient times; but now
      have I manifested my purpose of desolating nations in their strong holds,
      and them that dwell in strong cities.</td>
      <td><span style="color:#b00e23">(26)</span> οὐ ταῦτα ἤκουσας πάλαι, ἃ ἐγὼ
      ἐποίησα; ἐξ ἀρχαίων ἡµερῶν συνέταξα, νῦν δὲ ἐπέδειξα ἐξερηµῶσαι ἔθνη ἐν
      ὀχυροῖς καὶ ἐνοικοῦντας ἐν πόλεσιν ὀχυραῖς·</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲁⲓⲧⲁϩⲛⲟ ⲛ̀ⲛⲁϫⲓϫ ⲟⲩⲟϩ
      ⲁⲩϣⲱⲟⲩⲓ ⲟⲩⲟϩ ⲁⲩⲉⲣ ⲙ̀ⲫⲣⲏϯ ⲛ̀ⲟⲩⲥⲱⲟⲩⲃⲉⲛ ⲉϥϣⲟⲩⲱⲟⲩ ϩⲓϫⲉⲛ ⲟⲩϫⲉⲛⲉⲫⲱⲣ. ⲛⲉⲙ ⲙ̀ⲫⲣⲏϯ
      ⲛ̀ⲟⲩⲁⲕⲣⲟⲥⲑⲉⲛ.</td>
      <td><span style="color:#b00e23">(27)</span> I weakened their hands, and
      they withered; and they became as dry grass on the house-tops, and as
      grass.</td>
      <td><span style="color:#b00e23">(27)</span> ἀνῆκα τὰς χεῖρας, καὶ
      ἐξηράνθησαν καὶ ἐγένοντο ὡς χόρτος ξηρὸς ἐπὶ δωµάτων καὶ ὡς
      ἄγρωστις.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ϯⲛⲟⲩ ⲇⲉ ⲡⲉⲕⲙⲧⲟⲛ ⲛⲉⲙ ⲡⲉⲕⲙⲱⲓⲧ
      ⲉ̀ϧⲟⲩⲛ. ⲛⲉⲙ ⲡⲉⲕⲙⲱⲓⲧ ⲉ̀ⲃⲟⲗ. ⲁ̀ⲛⲟⲕ ϯⲥⲱⲟⲩⲛ ⲙ̀ⲙⲟϥ.</td>
      <td><span style="color:#b00e23">(28)</span> But now I know thy rest, and
      thy going out, and thy coming in.</td>
      <td><span style="color:#b00e23">(28)</span> νῦν δὲ τὴν ἀνάπαυσίν σου καὶ
      τὴν ἔξοδόν σου καὶ τὴν εἴσοδόν σου ἐγὼ ἐπίσταµαι·</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲡⲉⲕⲙⲃⲟⲛ ⲇⲉ ⲉⲧⲁⲕⲙⲟⲕⲙⲉⲕ ⲉ̀ⲣⲟϥ
      ⲛⲉⲙ ⲡⲉⲕϣⲁϣⲓ ⲁϥⲓ̀ ⲉ̀ⲡϣⲱⲓ ϩⲁⲣⲟⲓ. ⲟⲩⲟϩ ⲡⲉⲕϫⲓⲛⲥⲱⲟⲩⲧⲉⲛ ⲁⲩⲥⲟⲑⲙⲉϥ ⲛ̀ϫⲉ ⲛⲁⲙⲁϣϫ.
      ⲉⲓⲉ̀ϯ ⲛ̀ⲟⲩⲧⲁⲧϩⲟ ⲉ̀ⲡⲉⲕϣⲁⲓ ⲛⲉⲙ ⲟⲩⲕⲁⲗⲓⲛⲟⲩⲥ ⲉ̀ⲛⲉⲕⲥⲫⲟⲧⲟⲩ. ⲟⲩⲟϩ ⲉⲓⲉ̀ⲧⲁⲥⲑⲟⲕ
      ⲉ̀ⲡⲓⲙⲱⲓⲧ ⲉⲧⲁⲕⲓ̀ ⲙ̀ⲙⲟϥ.</td>
      <td><span style="color:#b00e23">(29)</span> And thy wrath wherewith thou
      hast been enraged, and thy rancour has come up to me; therefore I will
      put a hook in thy nose, and a bit in thy lips, and will turn thee back by
      the way by which thou camest.</td>
      <td><span style="color:#b00e23">(29)</span> ὁ δὲ θυµός σου, ὃν ἐθυµώθης,
      καὶ ἡ πικρία σου ἀνέβη πρός µε, καὶ ἐµβαλῶ φιµὸν εἰς τὴν ῥῖνά σου καὶ
      χαλινὸν εἰς τὰ χείλη σου καὶ ἀποστρέψω σε τῇ ὁδῷ, ᾗ ἦλθες ἐν αὐτῇ.</td>
    </tr>

    <tr>
      <td><span style="color:#b00e23">(ⲗ̅)</span> ⲫⲁⲓ ⲇⲉ ⲡⲉ ⲡⲓⲙⲏⲓⲛⲓ ⲉⲑⲛⲁϣⲱⲡⲓ
      ⲛⲁⲕ. ⲟⲩⲱⲙ ϧⲉⲛ ϯⲣⲟⲙⲡⲓ ⲛ̀ⲛⲏ ⲉⲧⲁⲕⲥⲁⲧⲟⲩ ⲡⲓⲥⲱϫⲡ ⲇⲉ ϧⲉⲛ ϯⲣⲟⲙⲡⲓ ⲙ̀ⲙⲁϩⲥⲛⲟⲩϯ. ϧⲉⲛ
      ϯⲙⲁϩⲅ̅ ⲇⲉ ⲁⲣⲉⲧⲉⲛϣⲁⲛⲥⲓϯ. ⲉⲣⲉⲧⲉⲛⲉ̀ⲱⲥϧ ϭⲟ ⲛ̀ϩⲁⲛⲓⲁϩⲁⲗⲟⲗⲓ. ⲟⲩⲟϩ ⲉⲣⲉⲧⲉⲛⲟⲩⲱⲙ
      ⲛ̀ⲛⲟⲩⲟⲩⲧⲁϩ.</td>
      <td><span style="color:#b00e23">(30)</span> And this shall be a sign to
      thee, Eat this year what thou hast sown; and the second year that which
      is left: and the third year sow, and reap, and plant vineyards, and eat
      the fruit of them.</td>
      <td><span style="color:#b00e23">(30)</span> τοῦτο δέ σοι τὸ σηµεῖον· φάγε
      τοῦτον τὸν ἐνιαυτὸν ἃ ἔσπαρκας, τῷ δὲ ἐνιαυτῷ τῷ δευτέρῳ τὸ κατάλειµµα,
      τῷ δὲ τρίτῳ σπείραντες ἀµήσατε καὶ φυτεύσατε ἀµπελῶνας καὶ φάγεσθε τὸν
      καρπὸν αὐτῶν.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲟⲩⲟϩ ⲉⲩⲉ̀ϣⲱⲡⲓ ⲛ̀ϫⲉ ⲛⲏ
      ⲉⲧⲁⲩⲥⲱϫⲡ ϧⲉⲛ ϯⲓⲟⲩⲇⲉⲁ ⲉⲩⲉ̀ⲣⲉⲧ ⲛⲟⲩⲛⲓ ⲉ̀ⲡⲉⲥⲏⲧ ⲟⲩⲟϩ ⲉⲩⲉ̀ⲓⲣⲓ ⲛ̀ⲟⲩϫⲣⲟϫ
      ⲙ̀ⲡϣⲱⲓ.</td>
      <td><span style="color:#b00e23">(31)</span> And they that are left in
      Judea shall take root downward, and bear fruit upward:</td>
      <td><span style="color:#b00e23">(31)</span> καὶ ἔσονται οἱ
      καταλελειµµένοι ἐν τῇ Ιουδαίᾳ φυήσουσιν ῥίζαν κάτω καὶ ποιήσουσιν σπέρµα
      ἄνω.</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ϫⲉ ⲉⲩⲉ̀ϣⲱⲡⲓ ⲉ̀ⲃⲟⲗ ϧⲉⲛ
      ⲓⲗ̅ⲏ̅ⲙ̅ ⲛ̀ϫⲉ ⲛⲏ ⲉⲧⲁⲩⲥⲱϫⲡ. ⲟⲩⲟϩ ⲛⲏ ⲉⲧⲛⲁⲛⲟϩⲉⲙ ⲉ̀ⲃⲟⲗ ϧⲉⲛ ⲡⲧⲱⲟⲩ ⲛ̀ⲥⲓⲱⲛ. ⲡⲭⲟϩ
      ⲙ̀ⲡϭ̅ⲥ̅ ⲥⲁⲃⲁⲱⲑ ⲉϥⲉ̀ⲓⲣⲓ ⲛ̀ⲛⲁⲓ.</td>
      <td><span style="color:#b00e23">(32)</span> for out of Jerusalem there
      shall be a remnant, and the saved ones out of mount Sion: the zeal of the
      Lord of hosts shall perform this.</td>
      <td><span style="color:#b00e23">(32)</span> ὅτι ἐξ Ιερουσαληµ
      ἐξελεύσονται οἱ καταλελειµµένοι καὶ οἱ σῳζόµενοι ἐξ ὄρους Σιων· ὁ ζῆλος
      κυρίου σαβαωθ ποιήσει ταῦτα.</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ
      ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ⲉ̀ϫⲉⲛ ⲡⲟⲩⲣⲟ ⲛ̀ⲛⲓⲁⲥⲥⲩⲣⲓⲟⲥ. ⲛ̀ⲛⲉϥⲓ̀ ⲉ̀ϧⲟⲩⲛ ⲉ̀ⲧⲁⲓⲃⲁⲕⲓ.
      ⲟⲩⲇⲉ ⲛ̀ⲛⲉϥϩⲓ ⲥⲟⲑⲛⲉϥ ⲉ̀ⲣⲟⲥ. ⲟⲩⲇⲉ ⲛ̀ⲛⲉϥⲉⲛ ϣⲉⲃϣⲓ ⲉ̀ϫⲱⲥ. ⲟⲩⲇⲉ ⲛ̀ⲛⲉϥⲧⲁⲕⲧⲉ ϭⲗⲟ
      ⲉ̀ⲣⲟⲥ.</td>
      <td><span style="color:#b00e23">(33)</span> Therefore thus saith the Lord
      concerning the king of the Assyrians, He shall not enter into this city,
      nor cast a weapon against it, nor bring a shield against it, nor make a
      rampart round it.</td>
      <td><span style="color:#b00e23">(33)</span> διὰ τοῦτο οὕτως λέγει κύριος
      ἐπὶ βασιλέα Ἀσσυρίων Οὐ µὴ εἰσέλθῃ εἰς τὴν πόλιν ταύτην οὐδὲ µὴ βάλῃ ἐπ’
      αὐτὴν βέλος οὐδὲ µὴ ἐπιβάλῃ ἐπ’ αὐτὴν θυρεὸν οὐδὲ µὴ κυκλώσῃ ἐπ’ αὐτὴν
      χάρακα,</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ⲁⲗⲗⲁ ⲡⲓⲙⲱⲓⲧ ⲉⲧⲁϥⲓ̀ ⲙ̀ⲙⲟϥ
      ⲉϥⲉ̀ⲧⲁⲥⲑⲟ ϩⲓⲱⲧϥ. ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅.</td>
      <td><span style="color:#b00e23">(34)</span> But by the way by which he
      came, by it shall he return, and shall not enter into this city: thus
      saith the Lord.</td>
      <td><span style="color:#b00e23">(34)</span> ἀλλὰ τῇ ὁδῷ, ᾗ ἦλθεν, ἐν αὐτῇ
      ἀποστραφήσεται· τάδε λέγει κύριος.</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ϫⲉ ⲉⲓⲉ̀ϯ ⲉ̀ϩⲣⲏⲓ ⲉ̀ϫⲉⲛ
      ⲧⲁⲓⲃⲁⲕⲓ ⲉ̀ⲫⲛⲁϩⲙⲉⲥ. ⲉⲑⲃⲏⲧ ⲛⲉⲙ ⲉⲑⲃⲉ ⲇⲁⲩⲓⲇ ⲡⲁⲁⲗⲟⲩ.</td>
      <td><span style="color:#b00e23">(35)</span> I will protect this city to
      save it for my own sake, and for my servant David’s sake.</td>
      <td><span style="color:#b00e23">(35)</span> ὑπερασπιῶ ὑπὲρ τῆς πόλεως
      ταύτης τοῦ σῶσαι αὐτὴν δι’ ἐµὲ καὶ διὰ Δαυιδ τὸν παῖδά µου.</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> ⲟⲩⲟϩ ⲉϥⲉ̀ⲓ̀ ⲉ̀ⲃⲟⲗ ⲛ̀ϫⲉ
      ⲟⲩⲁⲅⲅⲉⲗⲟⲥ ⲛ̀ⲧⲉ ⲡϭ̅ⲥ̅ ⲟⲩⲟϩ ⲁϥϧⲱⲧⲉⲃ ⲉ̀ⲃⲟⲗ ϧⲉⲛ ϯⲡⲁⲣⲉⲙⲃⲟⲗⲏ ⲛ̀ⲧⲉ ⲛⲓⲁⲥⲥⲩⲣⲓⲟⲥ
      ⲛ̀ⲣ̅ⲡ̅ⲉ̅ ⲛ̀ϣⲟ ⲛ̀ⲣⲱⲙⲓ ⲛ̀ⲁⲣⲭⲱⲛ. ⲟⲩⲟϩ ⲛⲁⲓ ⲁⲩⲧⲱⲟⲩⲛⲟⲩ ⲛ̀ⲧⲟⲟⲩⲓ ⲁⲩϫⲉⲙ ⲛⲓⲥⲱⲙⲁ
      ⲧⲏⲣⲟⲩ ⲉⲩⲙⲱⲟⲩⲧ.</td>
      <td><span style="color:#b00e23">(36)</span> And the angel of the Lord
      went forth, and slew out of the camp of the Assyrians a hundred and
      eighty-five thousand: and they arose in the morning and found all these
      bodies dead.</td>
      <td><span style="color:#b00e23">(36)</span> Καὶ ἐξῆλθεν ἄγγελος κυρίου
      καὶ ἀνεῖλεν ἐκ τῆς παρεµβολῆς τῶν Ἀσσυρίων ἑκατὸν ὀγδοήκοντα πέντε
      χιλιάδας, καὶ ἐξαναστάντες τὸ πρωὶ εὗρον πάντα τὰ σώµατα νεκρά.</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ⲟⲩⲟϩ ⲁϥⲧⲁⲥⲑⲟ ⲛ̀ϫⲉ ⲥⲩⲛⲁⲭⲏⲣⲓⲙ
      ⲡⲟⲩⲣⲟ. ⲁϥϣⲱⲡⲓ ϧⲉⲛ ⲛⲓⲛⲉⲩⲏ.</td>
      <td><span style="color:#b00e23">(37)</span> And Sennacherim king of the
      Assyrians turned and departed, and dwelt in Nineve.</td>
      <td><span style="color:#b00e23">(37)</span> καὶ ἀποστραφεὶς ἀπῆλθεν
      βασιλεὺς Ἀσσυρίων καὶ ᾤκησεν ἐν Νινευη.</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> ⲟⲩⲟϩ ϧⲉⲛ ⲡϫⲓⲛⲑⲣⲉϥⲟⲩⲱϣⲧ ϧⲉⲛ
      ⲡⲏⲓ ⲛ̀ⲁⲥⲥⲁⲣⲁⲕ. ⲡⲉϥⲡⲁⲛⲧⲣⲁⲭⲟⲥ. ⲁⲛⲇⲣⲁⲙⲉⲗⲉⲭ ⲛⲉⲙ ⲥⲁⲣⲁⲥⲁ ⲡⲉϥϣⲏⲣⲓ. ⲁⲩϣⲁⲣⲓ ⲉ̀ⲣⲟϥ
      ϧⲉⲛ ϩⲁⲛⲥⲏϥⲓ. ⲛ̀ⲑⲱⲟⲩ ⲇⲉ ⲁⲩⲛⲟϩⲉⲙ ⲉ̀ϯⲁⲣⲙⲉⲛⲓⲁ. ⲁϥⲉⲣⲟⲩⲣⲟ ⲛ̀ϫⲉ ⲁⲭⲟⲣⲇⲁⲛ ⲡⲉϥϣⲏⲣⲓ
      ⲛ̀ⲧⲉϥϣⲉⲃⲓⲱ.</td>
      <td><span style="color:#b00e23">(38)</span> And while he was worshipping
      Nasarach his country’s god in the house, Adramelech and Sarasar his sons
      smote him with swords; and they escaped into Armenia: and Asordan his son
      reigned in his stead.</td>
      <td><span style="color:#b00e23">(38)</span> καὶ ἐν τῷ αὐτὸν προσκυνεῖν ἐν
      τῷ οἴκῳ Νασαραχ τὸν παταχρον αὐτοῦ, Αδραµελεχ καὶ Σαρασαρ οἱ υἱοὶ αὐτοῦ
      ἐπάταξαν αὐτὸν µαχαίραις, αὐτοὶ δὲ διεσώθησαν εἰς Ἀρµενίαν· καὶ
      ἐβασίλευσεν Ασορδαν ὁ υἱὸς αὐτοῦ ἀντ’ αὐτοῦ.</td>
    </tr>
  </table>
</body>
</html>
