<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_22.html" rel="next">
  <link href="psalms_20.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_21" class="title">Psalms 21</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲕ̅ⲁ̅.
      ⲛ̀ⲧⲉ ⲇⲁⲩⲓⲇ. ⲉ̀ⲡϫⲱⲕ ⲉ̀ⲃⲟⲗ. ϧⲁ ⲛ̀ϯⲧⲟⲧϥ ⲙ̀ⲫⲛⲁⲩ ⲛ̀ϣⲱⲣⲡ.</span>
      </td>
      <td class="language Sahidic">ⲕ̅ⲁ̅. ⲉⲡϫⲱⲕ ⲉⲃⲟⲗ ϩⲁ ⲡϯⲧⲟⲟⲧϥ̅ ⲙ̅ⲡⲛⲁⲩ ⲛ̅ϩⲧⲟⲟⲩⲉ
      ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</td>
      <td class="language English">For the end, concerning the morning aid, a
      Psalm of David.</td>
      <td class="language Greek">Εἰς τὸ τέλος, ὑπὲρ τῆς ἀντιλήµψεως
      τῆς ἑωθινῆς· ψαλµὸς τῷ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡⲁⲛⲟⲩϯ ⲡⲁⲛⲟⲩϯ ⲙⲁϩⲑⲏⲕ ⲉ̀ⲣⲟⲓ: ⲉⲑⲃⲉ ⲟⲩ ⲁⲕⲭⲁⲧ ⲛ̀ⲥⲱⲕ. <span style=
      "color:#05537d">(2)</span> ⲥⲉⲟⲩⲏⲟⲩ ⲥⲁⲃⲟⲗ ⲙ̀ⲡⲁⲟⲩϫⲁⲓ ⲛ̀ϫⲉ ⲛⲓⲥⲁϫⲓ ⲛ̀ⲧⲉ
      ⲛⲁⲡⲁⲣⲁⲡⲧⲱⲙⲁ:</td>
      <td class="language Sahidic"><span style="color:#b00e23">(ⲁ︦)</span>
      ⲡⲛⲟⲩⲧⲉ ⲡⲁⲛⲟⲩⲧⲉ ⲙⲁϯϩⲧⲏⲕ ⲉⲣⲟⲓ ⲉⲧⲃⲉ ⲟⲩ ⲁⲕⲁⲁⲧ ⲛ̅ⲥⲱⲕ. ⲥⲉⲟⲩⲏⲩ ⲉⲃⲟⲗ ⲙ̅ⲡⲁⲟⲩϫⲁⲓ
      ⲛ̅ϭⲓ ⲛ̅ϣⲁϫⲉ ⲛ̅ⲙ̅ⲡⲁⲣⲁⲡⲧⲱⲙⲁ.</td>
      <td class="language English"><span style="color:#b00e23">(1)</span> O
      God, my God, attend to me: why hast thou forsaken me? the account of my
      transgressions is far from my salvation.</td>
      <td class="language Greek"><span style="color:#b00e23">(1)</span> Ὁ
      θεὸς ὁ θεός µου, πρόσχες µοι· ἵνα τί ἐγκατέλιπές µε; µακρὰν
      ἀπὸ τῆς σωτηρίας µου οἱ λόγοι τῶν παραπτωµάτων µου.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲡⲁⲛⲟⲩϯ ϯⲛⲁⲱϣ ⲉ̀ⲡϣⲱⲓ ⲟⲩⲃⲏⲕ ⲙ̀ⲡⲓⲉϩⲟⲟⲩ: ⲙⲏ ⲭⲛⲁⲥⲱⲧⲉⲙ ⲉ̀ⲣⲟⲓ ⲁⲛ: ⲟⲩⲟϩ ϧⲉⲛ
      ⲡⲓⲉϫⲱⲣϩ ⲙ̀ⲡⲉϥϣⲱⲡⲓ ⲛⲏⲓ ⲉⲩⲙⲉⲧⲁⲧϩⲏⲧ.</td>
      <td class="language Sahidic"><span style="color:#b00e23">(ⲃ︦)</span>
      ⲡⲁⲛⲟⲩⲧⲉ ϯⲛⲁⲱϣ ⲉϩⲣⲁⲓ ⲉⲣⲟⲕ ϩⲙ̅ ⲡⲉϩⲟⲟⲩ ⲛⲅ̅ⲧⲙ̅ⲥⲱⲧⲙ̅ ⲉⲣⲟⲓ̈. ϩⲛ̅ ⲧⲉⲩϣⲏ
      ⲛⲥ̅ⲧⲙ̅ϣⲱⲡⲉ ⲛⲁⲓ ⲛ̅ⲟⲩⲙⲛ̅ⲧⲁⲑⲏⲧ.</td>
      <td class="language English"><span style="color:#b00e23">(2)</span> O my
      God, I will cry to thee by day, but thou wilt not hear: and by night, and
      it shall not be accounted for folly to me.</td>
      <td class="language Greek"><span style="color:#b00e23">(2)</span> ὁ
      θεός µου, κεκράξοµαι ἡµέρας, καὶ οὐκ εἰσακούσῃ, καὶ νυκτός,
      καὶ οὐκ εἰς ἄνοιαν ἐµοί.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲛ̀ⲑⲟⲕ ⲇⲉ ⲁⲕϣⲟⲡ ϧⲉⲛ ⲛⲏ ⲉⲑⲟⲩⲁⲃ ⲡϣⲟⲩϣⲟⲩ ⲙ̀ⲡⲓⲥ̅ⲗ̅.</td>
      <td class="language Sahidic"><span style="color:#b00e23">(ⲅ︦)</span>
      ⲛ̅ⲧⲟⲕ ⲇⲉ ⲉⲕⲟⲩⲏϩ ϩⲛ̅ ⲛⲉⲧⲟⲩⲁⲁⲃ ⲡⲧⲁⲉⲓⲟ ⲙ̅ⲡⲓⲏ̅ⲗ̅.</td>
      <td class="language English"><span style="color:#b00e23">(3)</span> But
      thou, the praise of Israel, dwellest in a sanctuary.</td>
      <td class="language Greek"><span style="color:#b00e23">(3)</span> σὺ δὲ
      ἐν ἁγίοις κατοικεῖς, ὁ ἔπαινος Ισραηλ.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲁⲩⲛⲁϩϯ ⲉ̀ⲣⲟⲕ ⲛ̀ϫⲉ ⲛⲉⲛⲓⲟϯ: ⲁⲩⲉⲣϩⲉⲗⲡⲓⲥ ⲉ̀ⲣⲟⲕ ⲟⲩⲟϩ ⲁⲕⲛⲁϩⲙⲟⲩ.</td>
      <td class="language Sahidic"><span style="color:#b00e23">(ⲇ︦)</span> ⲛ̅ⲧⲁ
      ⲛⲉⲛⲉⲓⲟⲧⲉ ⲛⲁϩⲧⲉ ⲉⲣⲟⲕ ⲁⲩⲛⲁϩⲧⲉ ⲁⲩⲱ ⲁⲕⲛⲁϩⲙⲟⲩ.</td>
      <td class="language English"><span style="color:#b00e23">(4)</span> Our
      fathers hoped in thee; they hoped, and thou didst deliver them.</td>
      <td class="language Greek"><span style="color:#b00e23">(4)</span> ἐπὶ
      σοὶ ἤλπισαν οἱ πατέρες ἡµῶν, ἤλπισαν, καὶ ἐρρύσω
      αὐτούς·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲁⲩⲱϣ ⲉ̀ϩⲣⲏⲓ ⲟⲩⲃⲏⲕ ⲟⲩⲟϩ ⲁⲩⲛⲟϩⲉⲙ: ⲁⲩⲉⲣϩⲉⲗⲡⲓⲥ ⲉ̀ⲣⲟⲕ ⲟⲩⲟϩ ⲙ̀ⲡⲟⲩϭⲓϣⲓⲡⲓ.</td>
      <td class="language Sahidic"><span style="color:#b00e23">(ⲉ︦)</span> ⲁⲩⲱϣ
      ⲉϩⲣⲁⲓ ⲉϥⲟⲕ ⲁⲩⲟⲩϫⲁⲓ. ⲁⲩϩⲉⲗⲡⲓⲍⲉ ⲉⲣⲟⲕ ⲙ̅ⲡⲟⲩϫⲓϣⲓⲡⲉ.</td>
      <td class="language English"><span style="color:#b00e23">(5)</span> They
      cried to thee, and were saved: they hoped in thee, and were not
      ashamed.</td>
      <td class="language Greek"><span style="color:#b00e23">(5)</span> πρὸς
      σὲ ἐκέκραξαν καὶ ἐσώθησαν, ἐπὶ σοὶ ἤλπισαν καὶ οὐ
      κατῃσχύνθησαν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁ̀ⲛⲟⲕ ⲇⲉ ⲁ̀ⲛⲟⲕ ⲟⲩϥⲉⲛⲧ: ⲟⲩⲟϩ ⲁ̀ⲛⲟⲕ ⲟⲩⲣⲱⲙⲓ ⲁⲛ. <span style=
      "color:#05537d">(7)</span> ⲟⲩϣⲫⲓⲧ ⲛ̀ⲧⲉ ϩⲁⲛⲣⲱⲙⲓ: ⲟⲩⲟϩ ⲟⲩϣⲱϣϥ ⲛ̀ⲧⲉ
      ϩⲁⲛⲗⲁⲟⲥ.</td>
      <td class="language Sahidic"><span style="color:#b00e23">(ⲋ︦)</span> ⲁⲛⲟⲕ
      ⲇⲉ ⲁⲛⲅ̅ ⲟⲩϥⲛ̅ⲧ ⲁⲛⲅ̅ ⲟⲩⲣⲱⲙⲉ ⲁⲛ. ⲉⲓⲟ ⲛ̅ⲛⲟϭⲛⲉϭ ⲛ̅ⲛ̅ⲣⲱⲙⲉ ⲛ̅ⲥⲱϣϥ̅
      ⲙ̅ⲡⲗⲁⲟⲥ.</td>
      <td class="language English"><span style="color:#b00e23">(6)</span> But I
      am a worm, and not a man; a reproach of men, and scorn of the
      people.</td>
      <td class="language Greek"><span style="color:#b00e23">(6)</span> ἐγὼ
      δέ εἰµι σκώληξ καὶ οὐκ ἄνθρωπος, ὄνειδος ἀνθρώπου καὶ
      ἐξουδένηµα λαοῦ.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(8)</span> ⲟⲩⲟⲛ ⲛⲓⲃⲉⲛ ⲉⲑⲛⲁⲩ ⲉ̀ⲣⲟⲓ ⲁⲩⲉⲗⲕϣⲁⲓ
      ⲛⲥⲱⲓ: ⲁⲩⲥⲁϫⲓ ϧⲉⲛ ⲛⲟⲩⲥⲫⲟⲧⲟⲩ ⲁⲩⲕⲓⲙ ⲛ̀ⲧⲟⲩⲁⲫⲉ. <span style=
      "color:#05537d">(9)</span> ⲁⲩϫⲟⲥ</td>
      <td class="language Sahidic"><span style="color:#b00e23">(ⲍ︦)</span> ⲟⲩⲟⲛ
      ⲛⲓⲙ ⲉⲧⲛⲁⲩ ⲉⲣⲟⲓ̈ ⲁⲩⲕⲱⲙϣ ⲛ̅ⲥⲱⲓ. ⲁⲩϣⲁϫⲉ ϩⲛ̅ ⲛⲉⲩⲥⲡⲟⲧⲟⲩ ⲁⲩⲕⲓⲙ ⲛ̅ⲛⲉⲩⲁⲡⲏⲩⲉ ⲁⲩⲱ
      ⲡⲉϫⲁⲩ.</td>
      <td class="language English"><span style="color:#b00e23">(7)</span> All
      that saw me mocked me: they spoke with their lips, they shook the head,
      saying,</td>
      <td class="language Greek"><span style="color:#b00e23">(7)</span> πάντες
      οἱ θεωροῦντές µε ἐξεµυκτήρισάν µε, ἐλάλησαν ἐν χείλεσιν,
      ἐκίνησαν κεφαλήν</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(9)</span> ϫⲉ ⲓⲥϫⲉ ⲁϥⲛⲁϩϯ ⲁϥⲉⲣϩⲉⲗⲡⲓⲥ ⲉ̀ⲡϭ̅ⲥ̅
      ⲙⲁⲣⲉϥⲛⲁϩⲙⲉϥ: ⲙⲁⲣⲉϥⲧⲟⲩϫⲟϥ ⲓⲥϫⲉ ⲁϥⲟⲩⲁϣϥ.</td>
      <td class="language Sahidic"><span style="color:#b00e23">(ⲏ︦)</span> ϫⲉ
      ⲁϥⲛⲁϩⲧⲉ ⲉⲡϫⲟⲉⲓⲥ ⲙⲁⲣⲉϥⲛⲁϩⲙⲉϥ. ⲙⲁⲣⲉϥⲧⲟⲩϫⲟϥ ⲉϣϫⲉ ⲁϥⲟⲩⲁϣϥ̅.</td>
      <td class="language English"><span style="color:#b00e23">(8)</span> He
      hoped in the Lord: let him deliver him, let him save him, because he
      takes pleasure in him.</td>
      <td class="language Greek"><span style="color:#b00e23">(8)</span>
      Ἤλπισεν ἐπὶ κύριον, ῥυσάσθω αὐτόν· σωσάτω αὐτόν, ὅτι θέλει
      αὐτόν.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(10)</span> ϫⲉ ⲛ̀ⲑⲟⲕ ⲡⲉⲧⲁⲕⲉⲛⲧ ⲉ̀ⲃⲟⲗ ϧⲉⲛ
      ⲑⲛⲉϫⲓ: ⲧⲁϩⲉⲗⲡⲓⲥ ⲓⲥϫⲉⲛ ⲉⲓⲟⲩⲉⲙϭⲓ ⲛ̀ⲧⲉ ⲧⲁⲙⲁⲩ:</td>
      <td class="language Sahidic"><span style="color:#b00e23">(ⲑ︦)</span> ϫⲉ
      ⲛ̅ⲧⲟⲕ ⲡⲉⲛⲧⲁⲕⲛ̅ⲧ ⲉⲃⲟⲗ ϩⲛ̅ ⲑⲏ. ⲛ̅ⲧⲕ̅ ⲧⲁϩⲉⲗⲡⲓⲥ ϫⲓⲛ ⲉⲓϫⲓ ⲉⲕⲓⲃⲉ ⲛ̅ⲧⲛ̅
      ⲧⲁⲙⲁⲁⲩ.</td>
      <td class="language English"><span style="color:#b00e23">(9)</span> For
      thou art he that drew me out of the womb; my hope from my mother’s
      breasts.</td>
      <td class="language Greek"><span style="color:#b00e23">(9)</span> ὅτι
      σὺ εἶ ὁ ἐκσπάσας µε ἐκ γαστρός, ἡ ἐλπίς µου ἀπὸ µαστῶν τῆς
      µητρός µου·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲁⲩϩⲓⲧⲧ ⲛ̀ⲥⲱⲕ ⲓⲥϫⲉⲛ ⲉⲓϧⲉⲛ ⲧⲟϯ. <span style="color:#05537d">(11)</span>
      ⲛ̀ⲑⲟⲕ ⲡⲉ ⲡⲁⲛⲟⲩϯ ⲓⲥϫⲉⲛ ⲉⲓϧⲉⲛ ⲑⲛⲉϫⲓ ⲛ̀ⲧⲉ ⲧⲁⲙⲁⲩ.</td>
      <td class="language Sahidic"><span style="color:#b00e23">(ⲓ︦)</span>
      ⲁⲓⲛⲟϫⲧ̅ ⲉⲣⲟⲕ ϫⲓⲛ ⲉⲓϩⲛ̅ ⲧⲟⲟⲧⲉ. ϫⲓⲛ ⲉⲓⲛ̅ϩⲏⲧⲥ ⲛ̅ⲧⲁⲙⲁⲁⲩ ⲛ̅ⲧⲕ̅ ⲡⲁⲛⲟⲩⲧⲉ.</td>
      <td class="language English"><span style="color:#b00e23">(10)</span> I
      was cast on thee from the womb: thou art my God from my mother’s
      belly.</td>
      <td class="language Greek"><span style="color:#b00e23">(10)</span> ἐπὶ
      σὲ ἐπερρίφην ἐκ µήτρας, ἐκ κοιλίας µητρός µου θεός µου εἶ
      σύ.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(12)</span> ⲙ̀ⲡⲉⲣⲟⲩⲉⲓ ⲥⲁⲃⲟⲗ ⲙ̀ⲙⲟⲓ: ϫⲉ ϥϧⲉⲛⲧ
      ⲛ̀ϫⲉ ⲟⲩϩⲟϫϩⲉϫ: ⲟⲩⲟϩ ϥϣⲟⲡ ⲁⲛ ⲛ̀ϫⲉ ⲫⲏ ⲉⲧⲉⲣⲃⲟⲏⲑⲓⲛ:</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲙ̅ⲡⲣ̅ⲟⲩⲉ ⲙ̅ⲙⲟⲓ ϫⲉ ⲟⲩⲛ̅ ⲟⲩⲑⲗⲓⲯⲓⲥ ϩⲏⲛ ⲉⲣⲟⲓ. ϫⲉ ⲛϥ̅ϣⲟⲟⲡ ⲁⲛ ⲛ̅ϭⲓ
      ⲡⲉⲧⲃⲟⲏⲑⲉⲓ.</td>
      <td class="language English"><span style="color:#b00e23">(11)</span>
      Stand not aloof from me; for affliction is near; for there is no
      helper.</td>
      <td class="language Greek"><span style="color:#b00e23">(11)</span> µὴ
      ἀποστῇς ἀπ’ ἐµοῦ, ὅτι θλῖψις ἐγγύς, ὅτι οὐκ ἔστιν ὁ
      βοηθῶν.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲁⲩⲕⲱϯ ⲉ̀ⲣⲟⲓ ⲛ̀ϫⲉ ⲟⲩⲑⲟ ⲙ̀ⲙⲁⲥⲓ. <span style="color:#05537d">(13)</span>
      ϩⲁⲛⲧⲁⲩⲣⲟⲥ ⲉⲩⲕⲉⲛⲓⲱⲟⲩⲧ ⲡⲉⲧⲁⲩⲁⲙⲟⲛⲓ ⲙ̀ⲙⲟⲓ:</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲁⲩⲙⲏⲏϣⲉ ⲙ̅ⲙⲁⲥⲉ ⲕⲱⲧⲉ ⲉⲣⲟⲓ ⲁ ϩⲉⲛⲙⲁⲥⲉ ⲉⲩⲥⲁⲛⲁϣⲧ̅ ⲁⲙⲁϩⲧⲉ ⲙⲙⲟⲓ.</td>
      <td class="language English"><span style="color:#b00e23">(12)</span> Many
      bullocks have compassed me: fat bulls have beset me round.</td>
      <td class="language Greek"><span style="color:#b00e23">(12)</span>
      περιεκύκλωσάν µε µόσχοι πολλοί, ταῦροι πίονες περιέσχον µε·</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲁⲩⲟⲩⲱⲛ ⲛ̀ⲣⲱⲟⲩ ⲉ̀ⲣⲟⲓ ⲙ̀ⲫⲣⲏϯ ⲛ̀ⲟⲩⲙⲟⲩⲓ ⲫⲏ ⲉⲧϩⲱⲗⲉⲙ ⲟⲩⲟϩ ⲉⲧϩⲉⲙϩⲉⲙ.
      <span style="color:#05537d">​(14)</span> ⲁⲓⲫⲱⲛ ⲉ̀ⲃⲟⲗ ⲙ̀ⲫⲣⲏϯ ⲛ̀ⲟⲩⲙⲱⲟⲩ:
      ⲁⲩϫⲱⲣ ⲉ̀ⲃⲟⲗ ⲛ̀ϫⲉ ⲛⲁⲕⲁⲥ ⲧⲏⲣⲟⲩ:</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲁⲩⲟⲩⲱⲛ ⲛ̅ⲣⲱⲟⲩ ⲉⲣⲟⲓ ⲛ̅ⲑⲉ ⲛ̅ⲛⲓⲙⲟⲩⲓ ⲉⲧⲧⲱⲣⲡ̅ ⲉⲧⲗ̅ϩⲏⲙ. ⲁⲓⲡⲱⲛ ⲛ̅ⲑⲉ ⲛ̅ⲟⲩⲙⲟⲩ.
      ⲁⲩϫⲱⲱⲣⲉ ⲉⲃⲟⲗ ⲛ̅ϭⲓ ⲛⲁⲕⲉⲉⲥ ⲧⲏⲣⲟⲩ.</td>
      <td class="language English"><span style="color:#b00e23">(13)</span> They
      have opened their mouth against me, as a ravening and roaring lion.
      <span style="color:#b00e23">(14)</span> I am poured out like water, and
      all my bones are loosened:</td>
      <td class="language Greek"><span style="color:#b00e23">(13)</span>
      ἤνοιξαν ἐπ’ ἐµὲ τὸ στόµα αὐτῶν ὡς λέων ὁ ἁρπάζων καὶ
      ὠρυόµενος. <span style="color:#b00e23">(14)</span> ὡσεὶ ὕδωρ
      ἐξεχύθην, καὶ διεσκορπίσθη πάντα τὰ ὀστᾶ µου,</td>
    </tr>

    <tr class="verse">
      <td class="language Bohairic"><span style="color:#b00e23">(ⲓ̅ⲇ̅)</span> ⲁ
      ⲡⲁϩⲏⲧ ⲉⲣ ⲙ̀ⲫⲣⲏϯ ⲛ̀ⲟⲩⲙⲟⲩⲗϩ ⲉϥⲃⲏⲗ ⲉ̀ⲃⲟⲗ ϧⲉⲛ ⲑⲙⲏϯ ⲛ̀ⲧⲁⲛⲉϫⲓ:</td>
      <td class="language Sahidic"><span style="color:#b00e23">(ⲓ︦ⲇ︦)</span> ⲁ
      ⲡⲁϩⲏⲧ ⲣ̅ⲑⲉ ⲛ̅ⲛⲓⲙⲟⲩⲗϩ ⲉϥⲃⲱⲗ ⲉⲃⲟⲗ ⲛ̅ⲧⲙⲏⲧⲉ ⲛ̅ϩⲏⲧ.</td>
      <td class="language English">my heart in the midst of my belly is become
      like melting wax.</td>
      <td class="language Greek">ἐγενήθη ἡ καρδία µου ὡσεὶ κηρὸς
      τηκόµενος ἐν µέσῳ τῆς κοιλίας µου·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      <span style="color:#05537d">(14)</span> ⲧⲁⲛⲟⲙϯ ⲁⲥϣⲱⲟⲩⲓ ⲙ̀ⲫⲣⲏϯ ⲛ̀ⲟⲩⲃⲉⲗϫ:
      ⲟⲩⲟϩ ⲡⲁⲗⲁⲥ ⲁϥϫⲱⲗϫ ⲉⲧⲁϣⲃⲱⲃⲓ: ⲁⲕⲉⲛⲧ ⲉ̀ϧⲣⲏⲓ ⲉ̀ⲡⲕⲁϩⲓ ⲙ̀ⲫⲙⲟⲩ.</td>
      <td class="language Sahidic"><span style="color:#b00e23">(ⲓ︦ⲉ︦)</span> ⲁ
      ⲧⲁϭⲟⲙ ϣⲟⲟⲩⲉ ⲛ̅ⲑⲉ ⲛ̅ⲛⲓⲃⲗ̅ϫⲉ. ⲁ ⲡⲁⲗⲁⲥ ϭⲱⲗϫ̅ ⲉⲧⲁϣⲟⲩⲱⲃⲉ. ⲁⲩⲱ ⲁⲕϫⲓⲧ ⲉϩⲣⲁⲓ
      ⲉⲡⲉⲭⲟⲩⲥ ⲙ̅ⲡⲙⲟⲩ.</td>
      <td class="language English"><span style="color:#b00e23">(15)</span> My
      strength is dried up, like a potsherd; and my tongue is glued to my
      throat; and thou hast brought me down to the dust of death.</td>
      <td class="language Greek"><span style="color:#b00e23">(15)</span>
      ἐξηράνθη ὡς ὄστρακον ἡ ἰσχύς µου, καὶ ἡ γλῶσσά µου
      κεκόλληται τῷ λάρυγγί µου, καὶ εἰς χοῦν θανάτου κατήγαγές
      µε.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      <span style="color:#05537d">(15)</span> ⲁⲩⲕⲱϯ ⲉ̀ⲣⲟⲓ ⲛ̀ϫⲉ ⲟⲩⲑⲟ ⲛ̀ⲟⲩⲟⲩϩⲟⲣ:
      ⲟⲩⲥⲩⲛⲁⲅⲱⲅⲏ ⲛ̀ϫⲁϫⲃⲱⲛ ⲡⲉⲧⲁⲥⲁⲙⲟⲛⲓ ⲙ̀ⲙⲟⲓ. <span style=
      "color:#05537d">(16)</span> ⲁⲩϭⲱⲗⲕ ⲛ̀ⲧⲟⲧ ⲛⲉⲙ ⲣⲁⲧ:</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲁⲩⲕⲱⲧⲉ ⲉⲣⲟⲓ ⲛ̅ϭⲓ ⲟⲩⲁⲧⲟ ⲛ̅ⲟⲩϩⲟⲣ. ⲁⲩⲥⲩⲛⲁⲅⲱⲅⲏ ⲙ̅ⲡⲟⲛⲏⲣⲟⲥ ⲁⲙⲁϩⲧⲉ ⲙ̅ⲙⲟⲓ. ⲁⲩⲉϥⲧ̅
      ⲧⲟⲟⲧ ⲙⲛ̅ ⲣⲁⲧ ϯⲛⲁϫⲱ ⲛ̅ⲛⲉⲕϣⲡⲏⲣⲉ ⲧⲏⲣⲟⲩ</td>
      <td class="language English"><span style="color:#b00e23">(16)</span> For
      many dogs have compassed me: the assembly of the wicked doers has beset
      me round: they pierced my hands and my feet.</td>
      <td class="language Greek"><span style="color:#b00e23">(16)</span> ὅτι
      ἐκύκλωσάν µε κύνες πολλοί, συναγωγὴ πονηρευοµένων περιέσχον µε,
      ὤρυξαν χεῖράς µου καὶ πόδας.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(16)</span> ⲁⲩⲱⲡ ⲛ̀ⲛⲁⲕⲁⲥ ⲧⲏⲣⲟⲩ. <span style=
      "color:#05537d">(17)</span> ⲛ̀ⲑⲱⲟⲩ ⲇⲉ ⲁⲩⲙⲉⲗϧⲓⲁⲧⲟⲩ ⲙ̀ⲙⲟⲓ ⲟⲩⲟϩ ⲁⲩⲛⲁⲩ
      ⲉ̀ⲣⲟⲓ:</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲁⲩⲱⲡ ⲉⲃⲟⲗ ⲛ̅ⲛⲁⲕⲉⲉⲥ ⲧⲏⲣⲟⲩ ⲛ̅ⲧⲟⲟⲩ ⲇⲉ ⲁⲩϯϩⲧⲏⲩ ⲁⲩⲉⲓⲙⲉ ⲉⲣⲟⲓ.</td>
      <td class="language English"><span style="color:#b00e23">(17)</span> They
      counted all my bones; and they observed and looked upon me.</td>
      <td class="language Greek"><span style="color:#b00e23">(17)</span>
      ἐξηρίθµησα πάντα τὰ ὀστᾶ µου, αὐτοὶ δὲ κατενόησαν καὶ
      ἐπεῖδόν µε.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      <span style="color:#05537d">(17)</span> ⲁⲩⲫⲱϣ ⲛ̀ⲛⲁϩⲃⲱⲥ ⲉ̀ϩⲣⲁⲩ ⲟⲩⲟϩ
      ⲧⲁϩⲉⲃⲥⲱ ⲁⲩϩⲓⲱⲡ ⲉ̀ⲣⲟⲥ.</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲁⲩⲡⲉϣ ⲛⲁϩⲟⲉⲓⲧⲉ ⲉϫⲱⲟⲩ ⲁⲩⲉⲛⲓⲙ ⲉⲧⲁϩⲃⲥⲱ.</td>
      <td class="language English"><span style="color:#b00e23">(18)</span> They
      parted my garments among themselves, and cast lots upon my raiment.</td>
      <td class="language Greek"><span style="color:#b00e23">(18)</span>
      διεµερίσαντο τὰ ἱµάτιά µου ἑαυτοῖς καὶ ἐπὶ τὸν ἱµατισµόν µου
      ἔβαλον κλῆρον.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      <span style="color:#05537d">(18)</span> ⲛ̀ⲑⲟⲕ ⲇⲉ ⲡϭ̅ⲥ̅ ⲙ̀ⲡⲉⲛⲑⲣⲉ ⲧⲁⲃⲟⲏⲑⲓⲁ
      ⲟⲩⲉⲓ ⲥⲁⲃⲟⲗ ⲙ̀ⲙⲟⲓ: ⲙⲁϩⲑⲏⲕ ⲉⲧⲁϫⲓⲛϣⲟⲡⲧ ⲉ̀ⲣⲟⲕ.</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲛ̅ⲧⲟⲕ ⲇⲉ ⲡϫⲟⲉⲓⲥ ⲙ̅ⲡⲣ̅ⲧⲣⲉ ⲧⲉⲕⲃⲟⲏⲑⲉⲓⲁ ⲟⲩⲉ ⲙ̅ⲙⲟⲓ. ϯϩⲧⲏⲕ ⲉϣⲟⲡⲧ̅ ⲉⲣⲟⲕ</td>
      <td class="language English"><span style="color:#b00e23">(19)</span> But
      thou, O Lord, remove not my help afar off: be ready for mine aid.</td>
      <td class="language Greek"><span style="color:#b00e23">(19)</span> σὺ
      δέ, κύριε, µὴ µακρύνῃς τὴν βοήθειάν µου, εἰς τὴν ἀντίληµψίν
      µου πρόσχες.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      <span style="color:#05537d">(19)</span> ⲛⲟϩⲉⲙ ⲛ̀ⲧⲁⲯⲩⲭⲏ ⲉ̀ⲃⲟⲗ ⲛ̀ⲧⲟⲧⲥ
      ⲛ̀ⲧⲥⲏϥⲓ: ⲛⲉⲙ ⲧⲁⲙⲉⲧϣⲏⲣⲓ ⲙ̀ⲙⲁⲩⲁⲧⲥ ⲉ̀ⲃⲟⲗ ⲛ̀ⲧⲟⲧϥ ⲛ̀ⲟⲩⲟⲩϩⲟⲣ.</td>
      <td class="language Sahidic"><span style="color:#b00e23">(ⲕ︦)</span>
      ⲙⲁⲧⲟⲩϫⲉ ⲧⲁⲯⲩⲭⲏ ⲉⲧⲥⲏϥⲉ ⲁⲩⲱ ⲧⲁⲙⲛ̅ⲧϣⲣ̅ ⲛ̅ⲟⲩⲱⲧ ⲉⲧϭⲓϫ ⲛ̅ⲛⲓⲟⲩϩⲟⲟⲣ.</td>
      <td class="language English"><span style="color:#b00e23">(20)</span>
      Deliver my soul from the sword; my only-begotten one from the power of
      the dog.</td>
      <td class="language Greek"><span style="color:#b00e23">(20)</span>
      ῥῦσαι ἀπὸ ῥοµφαίας τὴν ψυχήν µου καὶ ἐκ χειρὸς κυνὸς τὴν
      µονογενῆ µου·</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      <span style="color:#05537d">(20)</span>ⲛⲁϩⲙⲉⲧ ⲉ̀ⲃⲟⲗ ϧⲉⲛ ⲣⲱϥ ⲛ̀ⲟⲩⲙⲟⲩⲓ:
      ⲟⲩⲟϩ ⲡⲁⲑⲉⲃⲓⲟ ⲉ̀ⲃⲟⲗ ϩⲁ ⲡⲓⲧⲁⲡ ⲛ̀ⲧⲉ ⲛⲁ ⲡⲓⲧⲁⲡ ⲛ̀ⲟⲩⲱⲧ.</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲙⲁⲧⲟⲩϫⲟⲓ ⲉⲧⲧⲁⲡⲣⲟ ⲙ̅ⲡⲙⲟⲩⲓ. ⲁⲩⲱ ⲡⲁⲑⲃ̅ⲃⲓⲟ ⲉⲛⲧⲁⲡ ⲛ̅ⲛⲁ ⲛⲓⲧⲁⲡ ⲛ̅ⲟⲩⲱⲧ.</td>
      <td class="language English"><span style="color:#b00e23">(21)</span> Save
      me from the lion’s mouth; and regard my lowliness from the horns of the
      unicorns.</td>
      <td class="language Greek"><span style="color:#b00e23">(21)</span>
      σῶσόν µε ἐκ στόµατος λέοντος καὶ ἀπὸ κεράτων µονοκερώτων τὴν
      ταπείνωσίν µου.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      <span style="color:#05537d">(21)</span> ⲉⲓⲉ̀ⲥⲁϫⲓ ⲙ̀ⲡⲉⲕⲣⲁⲛ ϧⲁⲧⲟⲧⲟⲩ
      ⲛ̀ⲛⲁⲥⲛⲏⲟⲩ. <span style="color:#05537d">(22)</span> ⲉⲓⲉ̀ⲥⲙⲟⲩ ⲉ̀ⲣⲟⲕ ⲑⲙⲏϯ
      ⲛ̀ϯⲉⲕⲕⲗⲏⲥⲓⲁ:</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ϯⲛⲁϫⲱ ⲙ̅ⲡⲉⲕⲣⲁⲛ ⲛ̅ⲛⲁⲥⲛⲏⲩ. ϯⲛⲁⲥⲙⲟⲩ ⲉⲣⲟⲕ ⲛⲧⲙⲏⲧⲉ ⲛ̅ⲧⲉⲕⲕⲗⲏⲥⲓⲁ.</td>
      <td class="language English"><span style="color:#b00e23">(22)</span> I
      will declare thy name to my brethren: in the midst of the church will I
      sing praise to thee.</td>
      <td class="language Greek"><span style="color:#b00e23">(22)</span>
      διηγήσοµαι τὸ ὄνοµά σου τοῖς ἀδελφοῖς µου, ἐν µέσῳ ἐκκλησίας
      ὑµνήσω σε</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      <span style="color:#05537d">(22)</span> ⲛⲏ ⲉⲧⲉⲣϩⲟϯ ϧⲁⲧϩⲏ ⲙ̀ⲡϭ̅ⲥ̅ ⲥⲙⲟⲩ
      ⲉ̀ⲣⲟϥ: ⲙⲁⲱⲟⲩ ⲛⲁϥ ⲡϫⲣⲟϫ ⲧⲏⲣϥ ⲛ̀ⲓⲁⲕⲱⲃ: ⲙⲁⲣⲉϥⲉⲣϩⲟϯ ϧⲁⲧⲉϥϩⲏ ⲛ̀ϫⲉ ⲡⲓϫⲣⲟϫ ⲧⲏⲣϥ
      ⲙ̀ⲡⲓⲥ̅ⲗ̅</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲛⲉⲧⲣ̅ϩⲟⲧⲉ ϩⲏⲧϥ̅ ⲙ̅ⲡϫⲟⲓ̈ⲥ ⲥⲙⲟⲩ ⲉⲣⲟϥ. ⲡⲉⲥⲡⲉⲣⲙⲁ ⲧⲏⲣ̅ϥ ⲛ̅ⲓⲁⲕⲱⲃ ϯⲉⲟⲟⲩ ⲛⲁϥ.
      ⲙⲁⲣⲟⲩⲣ̅ϩⲟⲧⲉ ϩⲏⲧϥ̅ ⲛ̅ϭⲓ ⲡⲉⲥⲡⲉⲣⲙⲁ ⲧⲏⲣ̅ϥ ⲙ̅ⲡⲓⲏ̅ⲗ̅.</td>
      <td class="language English"><span style="color:#b00e23">(23)</span> Ye
      that fear the Lord, praise him; all ye seed of Jacob, glorify him: let
      all the seed of Israel fear him.</td>
      <td class="language Greek"><span style="color:#b00e23">(23)</span> Οἱ
      φοβούµενοι κύριον, αἰνέσατε αὐτόν, ἅπαν τὸ σπέρµα Ιακωβ,
      δοξάσατε αὐτόν, φοβηθήτωσαν αὐτὸν ἅπαν τὸ σπέρµα Ισραηλ,</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      <span style="color:#05537d">(22)</span> ϫⲉ ⲙ̀ⲡⲉϥϣⲱϣϥ ⲟⲩⲇⲉ ⲙ̀ⲡⲉϥϩⲣⲟϣ
      ⲉ̀ⲡⲧⲱⲃϩ ⲙ̀ⲡⲓϩⲏⲕⲓ: ⲟⲩⲇⲉ ⲙ̀ⲡⲉϥⲫⲱⲛϩ ⲙ̀ⲡⲉϥϩⲟ ⲥⲁⲃⲟⲗ ⲙ̀ⲙⲟⲓ. <span style=
      "color:#05537d">(23)</span> ⲉⲧⲁⲓⲱϣ ⲉ̀ϩⲣⲏⲓ ⲟⲩⲃⲏϥ ⲁϥⲥⲱⲧⲉⲙ ⲉ̀ⲣⲟⲓ:</td>
      <td class="language Sahidic"><span style="color:#b00e23">(ⲕ︦ⲇ︦)</span> ϫⲉ
      ⲙ̅ⲡϥ̅ⲥⲱϣϥ̅ ⲟⲩⲇⲉ ⲙ̅ⲡϥ̅ⲙⲉⲥⲧⲉ ⲡⲥⲟⲡⲥ̅ ⲙ̅ⲡϩⲏⲕⲉ. ⲟⲩⲇⲉ ⲙ̅ⲡϥ̅ⲕⲱⲧⲉ ⲙ̅ⲡⲉϥϩⲟ ⲥⲁⲃⲟⲗ
      ⲙ̅ⲙⲟⲓ. ⲁⲩⲱ ϩⲙ̅ ⲡⲧⲣⲁⲱϣ ⲉϩⲣⲁⲓ ⲉⲣⲟϥ ⲁϥⲥⲱⲧⲙ̅ ⲉⲣⲟⲓ.</td>
      <td class="language English"><span style="color:#b00e23">(24)</span> For
      he has not despised nor been angry at the supplication of the poor; nor
      turned away his face from me; but when I cried to him, he heard me.</td>
      <td class="language Greek"><span style="color:#b00e23">(24)</span> ὅτι
      οὐκ ἐξουδένωσεν οὐδὲ προσώχθισεν τῇ δεήσει τοῦ πτωχοῦ οὐδὲ
      ἀπέστρεψεν τὸ πρόσωπον αὐτοῦ ἀπ’ ἐµοῦ καὶ ἐν τῷ κεκραγέναι
      µε πρὸς αὐτὸν εἰσήκουσέν µου.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      <span style="color:#05537d">(23)</span> ⲡⲁϣⲟⲩϣⲟⲩ ϣⲟⲡ ⲛⲏⲓ ⲉ̀ⲃⲟⲗ ⲙ̀ⲙⲟϥ ϧⲉⲛ
      ⲟⲩⲛⲓϣϯ ⲛ̀ⲉⲕⲕⲗⲏⲥⲓⲁ. <span style="color:#05537d">(24)</span> ⲟⲩⲟϩ ⲛⲁⲉⲩⲭⲏ
      ⲉⲓⲉ̀ⲧⲏⲓⲧⲟⲩ ⲙ̀ⲡⲉⲙ̀ⲑⲟ ⲛ̀ⲟⲩⲟⲛ ⲛⲓⲃⲉⲛ ⲉⲧⲉⲣϩⲟϯ ϧⲁⲧⲉϥϩⲏ.</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲉⲣⲉ ⲛⲁⲧⲙⲁⲉⲓⲟ ϩⲁϩⲧⲏⲕ ϩⲛ̅ ⲟⲩⲛⲟϭ ⲛ̅ⲉⲕⲕⲗⲏⲥⲓⲁ. ϯⲛⲁϯ ⲛ̅ⲛⲁϣⲗⲏⲗ ⲙ̅ⲡⲉⲙ̅ⲧⲟ ⲉⲃⲟⲗ
      ⲛ̅ⲟⲩⲟⲛ ⲛⲓⲙ ⲉⲧⲣ̅ϩⲟⲧⲉ ϩⲏⲧϥ̅.</td>
      <td class="language English"><span style="color:#b00e23">(25)</span> My
      praise is of thee in the great congregation: I will pay my vows before
      them that fear him.</td>
      <td class="language Greek"><span style="color:#b00e23">(25)</span> παρὰ
      σοῦ ὁ ἔπαινός µου ἐν ἐκκλησίᾳ µεγάλῃ, τὰς εὐχάς µου
      ἀποδώσω ἐνώπιον τῶν φοβουµένων αὐτόν.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      <span style="color:#05537d">(25)</span> ⲉⲩⲉ̀ⲟⲩⲱⲙ ⲛ̀ϫⲉ ⲛⲓϩⲏⲕⲓ ⲟⲩⲟϩ ⲉⲩⲉ̀ⲥⲓ:
      ⲉⲩⲉ̀ⲥⲙⲟⲩ ⲉ̀ⲡϭ̅ⲥ̅ ⲛ̀ϫⲉ ⲛⲏ ⲉⲧⲕⲱϯ ⲛ̀ⲥⲱϥ: ⲉⲩⲉ̀ⲱⲛϧ ⲛ̀ϫⲉ ⲛⲟⲩϩⲏⲧ ϣⲁ ⲉⲛⲉϩ ⲛ̀ⲧⲉ
      ⲡⲓⲉⲛⲉϩ.</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲛ̅ϩⲏⲕⲉ ⲛⲁⲟⲩⲱⲙ ⲛ̅ⲥⲉⲥⲉⲓ. ⲁⲩⲱ ⲥⲉⲛⲁⲥⲙⲟⲩ ⲉⲡⲁϫⲟⲉⲓⲥ ⲛ̅ϭⲓ ⲛⲉⲧϣⲓⲛⲉ ⲛ̅ⲥⲱϥ. ϥⲛⲁⲱⲛϩ̅
      ⲛ̅ϭⲓ ⲡⲉⲩϩⲏⲧ ϣⲁ ⲉⲛⲉϩ ⲛ̅ⲉⲛⲉϩ</td>
      <td class="language English"><span style="color:#b00e23">(26)</span> The
      poor shall eat and be satisfied; and they shall praise the Lord that seek
      him: their heart shall live for ever.</td>
      <td class="language Greek"><span style="color:#b00e23">(26)</span>
      φάγονται πένητες καὶ ἐµπλησθήσονται, καὶ αἰνέσουσιν κύριον οἱ
      ἐκζητοῦντες αὐτόν· ζήσονται αἱ καρδίαι αὐτῶν εἰς αἰῶνα
      αἰῶνος.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      <span style="color:#05537d">(26)</span> ⲉⲩⲉ̀ⲙⲉⲩⲓ ⲉⲩⲉ̀ⲕⲟⲧⲟⲩ ϩⲁ ⲡϭ̅ⲥ̅ ⲛ̀ϫⲉ
      ⲛⲉⲁⲧ ⲧⲏⲣⲟⲩ ⲛ̀ⲧⲉ ⲡⲕⲁϩⲓ. <span style="color:#05537d">(27)</span> ⲉⲩⲉ̀ⲟⲩⲱϣⲧ
      ⲙ̀ⲡⲉϥⲙ̀ⲑⲟ ⲉ̀ⲃⲟⲗ ⲛ̀ϫⲉ ⲛⲓⲙⲉⲧⲓⲱⲧ ⲧⲏⲣⲟⲩ ⲛ̀ⲧⲉ ⲛⲓⲉⲑⲛⲟⲥ:</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲥⲉⲛⲁⲣ̅ⲡⲙⲉⲉⲩⲉ ⲛ̅ⲥⲉⲕⲟⲧⲟⲩ ⲉⲡϫⲟⲉⲓⲥ ⲛ̅ϭⲓ ⲛⲉⲕⲣⲱⲟⲩ ⲧⲏⲣⲟⲩ ⲙ̅ⲡⲕⲁϩ. ⲛ̅ⲥⲉⲟⲩⲱϣⲧ
      ⲙ̅ⲡⲉϥⲙ̅ⲧⲟ ⲉⲃⲟⲗ ⲛ̅ϭⲓ ⲙ̅ⲡⲁⲧⲣⲓⲁ ⲧⲏⲣⲟⲩ ⲛ̅ⲛ̅ϩⲉⲑⲛⲟⲥ.</td>
      <td class="language English"><span style="color:#b00e23">(27)</span> All
      the ends of the earth shall remember and turn to the Lord: and all the
      kindreds of the nations shall worship before him.</td>
      <td class="language Greek"><span style="color:#b00e23">(27)</span>
      µνησθήσονται καὶ ἐπιστραφήσονται πρὸς κύριον πάντα τὰ πέρατα
      τῆς γῆς καὶ προσκυνήσουσιν ἐνώπιόν σου πᾶσαι αἱ πατριαὶ τῶν
      ἐθνῶν,</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      <span style="color:#05537d">(27)</span> ϫⲉ ϯⲙⲉⲧⲟⲩⲣⲟ ⲑⲁ ⲡϭ̅ⲥ̅ ⲧⲉ ⲟⲩⲟϩ
      ⲛ̀ⲑⲟϥ ⲉⲧⲟⲓ ⲛ̀ⲛⲏⲃ ⲉ̀ⲛⲓⲉⲑⲛⲟⲥ.</td>
      <td class="language Sahidic"><span style="color:#b00e23">(ⲕ︦ⲏ︦)</span> ϫⲉ
      ⲧⲁ ⲡϫⲟⲉⲓⲥ ⲧⲉ ⲧⲙⲛ̅ⲧⲉⲣⲟ ⲛ̅ⲧⲟϥ ⲉⲧⲟ ⲛ̅ϫⲟⲉⲓⲥ ⲉϫⲛ̅ ⲛ̅ϩⲉⲑⲛⲟⲥ ⲧⲏⲣⲟⲩ</td>
      <td class="language English"><span style="color:#b00e23">(28)</span> For
      the kingdom is the Lord’s; and he is the governor of the nations.</td>
      <td class="language Greek"><span style="color:#b00e23">(28)</span> ὅτι
      τοῦ κυρίου ἡ βασιλεία, καὶ αὐτὸς δεσπόζει τῶν ἐθνῶν.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      <span style="color:#05537d">(28)</span> ⲁⲩⲟⲩⲱⲙ ⲟⲩⲟϩ ⲁⲩⲟⲩⲱϣⲧ ⲛ̀ϫⲉ ⲛⲏ
      ⲉⲧⲕⲉⲛⲓⲱⲟⲩⲧ ⲧⲏⲣⲟⲩ ⲛ̀ⲧⲉ ⲡⲕⲁϩⲓ. <span style="color:#05537d">(29)</span>
      ⲉⲩⲉ̀ϩⲓⲧⲟⲩ ⲉ̀ϧⲣⲏⲓ ⲙ̀ⲡⲉϥⲙ̀ⲑⲟ ⲛ̀ϫⲉ ⲛⲏ ⲧⲏⲣⲟⲩ ⲉⲑⲛⲏⲟⲩ ⲉ̀ϧⲣⲏⲓ ⲉ̀ⲡⲕⲁϩⲓ. (30)
      ⲧⲁⲯⲩⲭⲏ ⲉⲥⲉ̀ⲱⲛϧ ⲛⲁϥ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲁⲩⲟⲩⲱⲙ ⲁⲩⲱ ⲁⲩⲟⲩⲱϣⲧ̅ ⲛ̅ϭⲓ ⲛ̅ϫⲱⲱⲣⲉ ⲧⲏⲣⲟⲩ ⲙ̅ⲡⲕⲁϩ. ⲥⲉⲛⲁⲡⲁϩⲧⲟⲩ ⲙ̅ⲡⲉϥⲙ̅ⲧⲟ ⲉⲃⲟⲗ
      ⲛ̅ϭⲓ ⲉⲧⲃⲏⲕ ⲧⲏⲣⲟⲩ ⲉⲡⲉⲥⲏⲧ ⲉⲡⲕⲁϩ. ⲧⲁⲯⲩⲭⲏ ⲟⲛϩ̅ ⲛⲁϥ.</td>
      <td class="language English"><span style="color:#b00e23">(29)</span> All
      the fat ones of the earth have eaten and worshipped: all that go down to
      the earth shall fall down before him: my soul also lives to him.</td>
      <td class="language Greek"><span style="color:#b00e23">(29)</span>
      ἔφαγον καὶ προσεκύνησαν πάντες οἱ πίονες τῆς γῆς, ἐνώπιον
      αὐτοῦ προπεσοῦνται πάντες οἱ καταβαίνοντες εἰς τὴν γῆν. καὶ ἡ
      ψυχή µου αὐτῷ ζῇ,</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲟⲩⲟϩ ⲡⲁϫⲣⲟϫ ⲉϥⲉ̀ⲉⲣⲃⲱⲕ ⲛⲁϥ.</td>
      <td class="language Sahidic"><span style="color:#b00e23">(ⲗ︦)</span>
      ⲡⲁⲥⲡⲉⲣⲙⲁ ⲛⲁⲣ̅ϩⲙ̅ϩⲁⲗ ⲛⲁϥ</td>
      <td class="language English"><span style="color:#b00e23">(30)</span> And
      my seed shall serve him: the generation that is coming shall be reported
      to the Lord.</td>
      <td class="language Greek"><span style="color:#b00e23">(30)</span> καὶ
      τὸ σπέρµα µου δουλεύσει αὐτῷ· ἀναγγελήσεται τῷ κυρίῳ γενεὰ
      ἡ ἐρχοµένη,</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ϯⲅⲉⲛⲉⲁ ⲉⲑⲛⲏⲟⲩ ⲉⲥⲉ̀ⲥⲁϫⲓ ⲙ̀ⲡϭ̅ⲥ̅: ⲟⲩⲟϩ ⲉⲩⲉ̀ⲥⲁϫⲓ ⲛ̀ⲧⲉϥⲙⲉⲑⲙⲏⲓ ⲡⲓⲗⲁⲟⲥ
      ⲉⲧⲟⲩⲛⲁⲙⲁⲥϥ ⲫⲏ ⲉⲧⲁ ⲡϭ̅ⲥ̅ ⲑⲁⲙⲓⲟϥ.</td>
      <td class="language Sahidic"><span style="color:#b00e23">(ⲗ︦ⲁ︦)</span>
      ⲥⲉⲛⲁϫⲱ ⲉⲡϫⲟⲉⲓⲥ ⲛ̅ϭⲓ ⲧⲅⲉⲛⲉⲁ ⲉⲧⲛⲏⲩ. ⲁⲩⲱ ⲥⲉⲛⲁϫⲱ ⲛ̅ⲧⲉϥⲇⲓⲕⲁⲓⲟⲥⲩⲛⲏ ⲙ̅ⲡⲗⲁⲟⲥ
      ⲉⲧⲟⲩⲛⲁϫⲡⲟϥ ⲡⲉⲛⲧⲁ ⲡϫⲟⲓ̈ⲥ ⲧⲁⲙⲓⲟϥ:</td>
      <td class="language English"><span style="color:#b00e23">(31)</span> And
      they shall report his righteousness to the people that shall be born,
      whom the Lord has made.</td>
      <td class="language Greek"><span style="color:#b00e23">(31)</span> καὶ
      ἀναγγελοῦσιν τὴν δικαιοσύνην αὐτοῦ λαῷ τῷ τεχθησοµένῳ, ὅτι
      ἐποίησεν ὁ κύριος.</td>
    </tr>
  </table>
</body>
</html>
