<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_22.html" rel="next">
  <link href="psalms_20.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="psalms21">Psalms 21</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲕ̅ⲁ̅. ⲛ̀ⲧⲉ ⲇⲁⲩⲓⲇ. ⲉ̀ⲡϫⲱⲕ ⲉ̀ⲃⲟⲗ.
      ϧⲁ ⲛ̀ϯⲧⲟⲧϥ ⲙ̀ⲫⲛⲁⲩ ⲛ̀ϣⲱⲣⲡ.</span>
      </td>
      <td>ⲕ̅ⲁ̅. ⲉⲡϫⲱⲕ ⲉⲃⲟⲗ ϩⲁ ⲡϯⲧⲟⲟⲧϥ̅ ⲙ̅ⲡⲛⲁⲩ ⲛ̅ϩⲧⲟⲟⲩⲉ ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ</td>
      <td>For the end, concerning the morning aid, a Psalm of David.</td>
      <td>Εἰς τὸ τέλος, ὑπὲρ τῆς ἀντιλήµψεως τῆς ἑωθινῆς· ψαλµὸς τῷ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ⲡⲁⲛⲟⲩϯ ⲡⲁⲛⲟⲩϯ ⲙⲁϩⲑⲏⲕ ⲉ̀ⲣⲟⲓ:
      ⲉⲑⲃⲉ ⲟⲩ ⲁⲕⲭⲁⲧ ⲛ̀ⲥⲱⲕ. <span style="color:#05537d">(2)</span> ⲥⲉⲟⲩⲏⲟⲩ ⲥⲁⲃⲟⲗ
      ⲙ̀ⲡⲁⲟⲩϫⲁⲓ ⲛ̀ϫⲉ ⲛⲓⲥⲁϫⲓ ⲛ̀ⲧⲉ ⲛⲁⲡⲁⲣⲁⲡⲧⲱⲙⲁ:</td>
      <td><span style="color:#b00e23">(ⲁ︦)</span> ⲡⲛⲟⲩⲧⲉ ⲡⲁⲛⲟⲩⲧⲉ ⲙⲁϯϩⲧⲏⲕ ⲉⲣⲟⲓ
      ⲉⲧⲃⲉ ⲟⲩ ⲁⲕⲁⲁⲧ ⲛ̅ⲥⲱⲕ. ⲥⲉⲟⲩⲏⲩ ⲉⲃⲟⲗ ⲙ̅ⲡⲁⲟⲩϫⲁⲓ ⲛ̅ϭⲓ ⲛ̅ϣⲁϫⲉ
      ⲛ̅ⲙ̅ⲡⲁⲣⲁⲡⲧⲱⲙⲁ.</td>
      <td><span style="color:#b00e23">(1)</span> O God, my God, attend to me:
      why hast thou forsaken me? the account of my transgressions is far from
      my salvation.</td>
      <td><span style="color:#b00e23">(1)</span> Ὁ θεὸς ὁ θεός µου, πρόσχες
      µοι· ἵνα τί ἐγκατέλιπές µε; µακρὰν ἀπὸ τῆς σωτηρίας µου οἱ λόγοι τῶν
      παραπτωµάτων µου.</td>
    </tr>

    <tr>
      <td><span style="color:#b00e23">(ⲃ̅)</span> ⲡⲁⲛⲟⲩϯ ϯⲛⲁⲱϣ ⲉ̀ⲡϣⲱⲓ ⲟⲩⲃⲏⲕ
      ⲙ̀ⲡⲓⲉϩⲟⲟⲩ: ⲙⲏ ⲭⲛⲁⲥⲱⲧⲉⲙ ⲉ̀ⲣⲟⲓ ⲁⲛ: ⲟⲩⲟϩ ϧⲉⲛ ⲡⲓⲉϫⲱⲣϩ ⲙ̀ⲡⲉϥϣⲱⲡⲓ ⲛⲏⲓ
      ⲉⲩⲙⲉⲧⲁⲧϩⲏⲧ.</td>
      <td><span style="color:#b00e23">(ⲃ︦)</span> ⲡⲁⲛⲟⲩⲧⲉ ϯⲛⲁⲱϣ ⲉϩⲣⲁⲓ ⲉⲣⲟⲕ ϩⲙ̅
      ⲡⲉϩⲟⲟⲩ ⲛⲅ̅ⲧⲙ̅ⲥⲱⲧⲙ̅ ⲉⲣⲟⲓ̈. ϩⲛ̅ ⲧⲉⲩϣⲏ ⲛⲥ̅ⲧⲙ̅ϣⲱⲡⲉ ⲛⲁⲓ ⲛ̅ⲟⲩⲙⲛ̅ⲧⲁⲑⲏⲧ.</td>
      <td><span style="color:#b00e23">(2)</span> O my God, I will cry to thee
      by day, but thou wilt not hear: and by night, and it shall not be
      accounted for folly to me.</td>
      <td><span style="color:#b00e23">(2)</span> ὁ θεός µου, κεκράξοµαι ἡµέρας,
      καὶ οὐκ εἰσακούσῃ, καὶ νυκτός, καὶ οὐκ εἰς ἄνοιαν ἐµοί.</td>
    </tr>

    <tr>
      <td><span style="color:#b00e23">(ⲅ̅)</span> ⲛ̀ⲑⲟⲕ ⲇⲉ ⲁⲕϣⲟⲡ ϧⲉⲛ ⲛⲏ ⲉⲑⲟⲩⲁⲃ
      ⲡϣⲟⲩϣⲟⲩ ⲙ̀ⲡⲓⲥ̅ⲗ̅.</td>
      <td><span style="color:#b00e23">(ⲅ︦)</span> ⲛ̅ⲧⲟⲕ ⲇⲉ ⲉⲕⲟⲩⲏϩ ϩⲛ̅ ⲛⲉⲧⲟⲩⲁⲁⲃ
      ⲡⲧⲁⲉⲓⲟ ⲙ̅ⲡⲓⲏ̅ⲗ̅.</td>
      <td><span style="color:#b00e23">(3)</span> But thou, the praise of
      Israel, dwellest in a sanctuary.</td>
      <td><span style="color:#b00e23">(3)</span> σὺ δὲ ἐν ἁγίοις κατοικεῖς, ὁ
      ἔπαινος Ισραηλ.</td>
    </tr>

    <tr>
      <td><span style="color:#b00e23">(ⲇ̅)</span> ⲁⲩⲛⲁϩϯ ⲉ̀ⲣⲟⲕ ⲛ̀ϫⲉ ⲛⲉⲛⲓⲟϯ:
      ⲁⲩⲉⲣϩⲉⲗⲡⲓⲥ ⲉ̀ⲣⲟⲕ ⲟⲩⲟϩ ⲁⲕⲛⲁϩⲙⲟⲩ.</td>
      <td><span style="color:#b00e23">(ⲇ︦)</span> ⲛ̅ⲧⲁ ⲛⲉⲛⲉⲓⲟⲧⲉ ⲛⲁϩⲧⲉ ⲉⲣⲟⲕ
      ⲁⲩⲛⲁϩⲧⲉ ⲁⲩⲱ ⲁⲕⲛⲁϩⲙⲟⲩ.</td>
      <td><span style="color:#b00e23">(4)</span> Our fathers hoped in thee;
      they hoped, and thou didst deliver them.</td>
      <td><span style="color:#b00e23">(4)</span> ἐπὶ σοὶ ἤλπισαν οἱ πατέρες
      ἡµῶν, ἤλπισαν, καὶ ἐρρύσω αὐτούς·</td>
    </tr>

    <tr>
      <td><span style="color:#b00e23">(ⲉ̅)</span> ⲁⲩⲱϣ ⲉ̀ϩⲣⲏⲓ ⲟⲩⲃⲏⲕ ⲟⲩⲟϩ
      ⲁⲩⲛⲟϩⲉⲙ: ⲁⲩⲉⲣϩⲉⲗⲡⲓⲥ ⲉ̀ⲣⲟⲕ ⲟⲩⲟϩ ⲙ̀ⲡⲟⲩϭⲓϣⲓⲡⲓ.</td>
      <td><span style="color:#b00e23">(ⲉ︦)</span> ⲁⲩⲱϣ ⲉϩⲣⲁⲓ ⲉϥⲟⲕ ⲁⲩⲟⲩϫⲁⲓ.
      ⲁⲩϩⲉⲗⲡⲓⲍⲉ ⲉⲣⲟⲕ ⲙ̅ⲡⲟⲩϫⲓϣⲓⲡⲉ.</td>
      <td><span style="color:#b00e23">(5)</span> They cried to thee, and were
      saved: they hoped in thee, and were not ashamed.</td>
      <td><span style="color:#b00e23">(5)</span> πρὸς σὲ ἐκέκραξαν καὶ
      ἐσώθησαν, ἐπὶ σοὶ ἤλπισαν καὶ οὐ κατῃσχύνθησαν.</td>
    </tr>

    <tr>
      <td><span style="color:#b00e23">(ⲋ̅)</span> ⲁ̀ⲛⲟⲕ ⲇⲉ ⲁ̀ⲛⲟⲕ ⲟⲩϥⲉⲛⲧ: ⲟⲩⲟϩ
      ⲁ̀ⲛⲟⲕ ⲟⲩⲣⲱⲙⲓ ⲁⲛ. <span style="color:#05537d">(7)</span> ⲟⲩϣⲫⲓⲧ ⲛ̀ⲧⲉ
      ϩⲁⲛⲣⲱⲙⲓ: ⲟⲩⲟϩ ⲟⲩϣⲱϣϥ ⲛ̀ⲧⲉ ϩⲁⲛⲗⲁⲟⲥ.</td>
      <td><span style="color:#b00e23">(ⲋ︦)</span> ⲁⲛⲟⲕ ⲇⲉ ⲁⲛⲅ̅ ⲟⲩϥⲛ̅ⲧ ⲁⲛⲅ̅
      ⲟⲩⲣⲱⲙⲉ ⲁⲛ. ⲉⲓⲟ ⲛ̅ⲛⲟϭⲛⲉϭ ⲛ̅ⲛ̅ⲣⲱⲙⲉ ⲛ̅ⲥⲱϣϥ̅ ⲙ̅ⲡⲗⲁⲟⲥ.</td>
      <td><span style="color:#b00e23">(6)</span> But I am a worm, and not a
      man; a reproach of men, and scorn of the people.</td>
      <td><span style="color:#b00e23">(6)</span> ἐγὼ δέ εἰµι σκώληξ καὶ οὐκ
      ἄνθρωπος, ὄνειδος ἀνθρώπου καὶ ἐξουδένηµα λαοῦ.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(8)</span> ⲟⲩⲟⲛ ⲛⲓⲃⲉⲛ ⲉⲑⲛⲁⲩ ⲉ̀ⲣⲟⲓ ⲁⲩⲉⲗⲕϣⲁⲓ ⲛⲥⲱⲓ: ⲁⲩⲥⲁϫⲓ
      ϧⲉⲛ ⲛⲟⲩⲥⲫⲟⲧⲟⲩ ⲁⲩⲕⲓⲙ ⲛ̀ⲧⲟⲩⲁⲫⲉ. <span style="color:#05537d">(9)</span>
      ⲁⲩϫⲟⲥ</td>
      <td><span style="color:#b00e23">(ⲍ︦)</span> ⲟⲩⲟⲛ ⲛⲓⲙ ⲉⲧⲛⲁⲩ ⲉⲣⲟⲓ̈ ⲁⲩⲕⲱⲙϣ
      ⲛ̅ⲥⲱⲓ. ⲁⲩϣⲁϫⲉ ϩⲛ̅ ⲛⲉⲩⲥⲡⲟⲧⲟⲩ ⲁⲩⲕⲓⲙ ⲛ̅ⲛⲉⲩⲁⲡⲏⲩⲉ ⲁⲩⲱ ⲡⲉϫⲁⲩ.</td>
      <td><span style="color:#b00e23">(7)</span> All that saw me mocked me:
      they spoke with their lips, they shook the head, saying,</td>
      <td><span style="color:#b00e23">(7)</span> πάντες οἱ θεωροῦντές µε
      ἐξεµυκτήρισάν µε, ἐλάλησαν ἐν χείλεσιν, ἐκίνησαν κεφαλήν</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(9)</span> ϫⲉ ⲓⲥϫⲉ ⲁϥⲛⲁϩϯ ⲁϥⲉⲣϩⲉⲗⲡⲓⲥ ⲉ̀ⲡϭ̅ⲥ̅ ⲙⲁⲣⲉϥⲛⲁϩⲙⲉϥ:
      ⲙⲁⲣⲉϥⲧⲟⲩϫⲟϥ ⲓⲥϫⲉ ⲁϥⲟⲩⲁϣϥ.</td>
      <td><span style="color:#b00e23">(ⲏ︦)</span> ϫⲉ ⲁϥⲛⲁϩⲧⲉ ⲉⲡϫⲟⲉⲓⲥ
      ⲙⲁⲣⲉϥⲛⲁϩⲙⲉϥ. ⲙⲁⲣⲉϥⲧⲟⲩϫⲟϥ ⲉϣϫⲉ ⲁϥⲟⲩⲁϣϥ̅.</td>
      <td><span style="color:#b00e23">(8)</span> He hoped in the Lord: let him
      deliver him, let him save him, because he takes pleasure in him.</td>
      <td><span style="color:#b00e23">(8)</span> Ἤλπισεν ἐπὶ κύριον, ῥυσάσθω
      αὐτόν· σωσάτω αὐτόν, ὅτι θέλει αὐτόν.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(10)</span> ϫⲉ ⲛ̀ⲑⲟⲕ ⲡⲉⲧⲁⲕⲉⲛⲧ ⲉ̀ⲃⲟⲗ ϧⲉⲛ ⲑⲛⲉϫⲓ: ⲧⲁϩⲉⲗⲡⲓⲥ
      ⲓⲥϫⲉⲛ ⲉⲓⲟⲩⲉⲙϭⲓ ⲛ̀ⲧⲉ ⲧⲁⲙⲁⲩ:</td>
      <td><span style="color:#b00e23">(ⲑ︦)</span> ϫⲉ ⲛ̅ⲧⲟⲕ ⲡⲉⲛⲧⲁⲕⲛ̅ⲧ ⲉⲃⲟⲗ ϩⲛ̅
      ⲑⲏ. ⲛ̅ⲧⲕ̅ ⲧⲁϩⲉⲗⲡⲓⲥ ϫⲓⲛ ⲉⲓϫⲓ ⲉⲕⲓⲃⲉ ⲛ̅ⲧⲛ̅ ⲧⲁⲙⲁⲁⲩ.</td>
      <td><span style="color:#b00e23">(9)</span> For thou art he that drew me
      out of the womb; my hope from my mother’s breasts.</td>
      <td><span style="color:#b00e23">(9)</span> ὅτι σὺ εἶ ὁ ἐκσπάσας µε ἐκ
      γαστρός, ἡ ἐλπίς µου ἀπὸ µαστῶν τῆς µητρός µου·</td>
    </tr>

    <tr>
      <td><span style="color:#b00e23">(ⲓ̅)</span> ⲁⲩϩⲓⲧⲧ ⲛ̀ⲥⲱⲕ ⲓⲥϫⲉⲛ ⲉⲓϧⲉⲛ ⲧⲟϯ.
      <span style="color:#05537d">(11)</span> ⲛ̀ⲑⲟⲕ ⲡⲉ ⲡⲁⲛⲟⲩϯ ⲓⲥϫⲉⲛ ⲉⲓϧⲉⲛ ⲑⲛⲉϫⲓ
      ⲛ̀ⲧⲉ ⲧⲁⲙⲁⲩ.</td>
      <td><span style="color:#b00e23">(ⲓ︦)</span> ⲁⲓⲛⲟϫⲧ̅ ⲉⲣⲟⲕ ϫⲓⲛ ⲉⲓϩⲛ̅ ⲧⲟⲟⲧⲉ.
      ϫⲓⲛ ⲉⲓⲛ̅ϩⲏⲧⲥ ⲛ̅ⲧⲁⲙⲁⲁⲩ ⲛ̅ⲧⲕ̅ ⲡⲁⲛⲟⲩⲧⲉ.</td>
      <td><span style="color:#b00e23">(10)</span> I was cast on thee from the
      womb: thou art my God from my mother’s belly.</td>
      <td><span style="color:#b00e23">(10)</span> ἐπὶ σὲ ἐπερρίφην ἐκ µήτρας,
      ἐκ κοιλίας µητρός µου θεός µου εἶ σύ.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(12)</span> ⲙ̀ⲡⲉⲣⲟⲩⲉⲓ ⲥⲁⲃⲟⲗ ⲙ̀ⲙⲟⲓ: ϫⲉ ϥϧⲉⲛⲧ ⲛ̀ϫⲉ
      ⲟⲩϩⲟϫϩⲉϫ: ⲟⲩⲟϩ ϥϣⲟⲡ ⲁⲛ ⲛ̀ϫⲉ ⲫⲏ ⲉⲧⲉⲣⲃⲟⲏⲑⲓⲛ:</td>
      <td><span style="color:#b00e23">(ⲓ︦ⲁ︦)</span> ⲙ̅ⲡⲣ̅ⲟⲩⲉ ⲙ̅ⲙⲟⲓ ϫⲉ ⲟⲩⲛ̅
      ⲟⲩⲑⲗⲓⲯⲓⲥ ϩⲏⲛ ⲉⲣⲟⲓ. ϫⲉ ⲛϥ̅ϣⲟⲟⲡ ⲁⲛ ⲛ̅ϭⲓ ⲡⲉⲧⲃⲟⲏⲑⲉⲓ.</td>
      <td><span style="color:#b00e23">(11)</span> Stand not aloof from me; for
      affliction is near; for there is no helper.</td>
      <td><span style="color:#b00e23">(11)</span> µὴ ἀποστῇς ἀπ’ ἐµοῦ, ὅτι
      θλῖψις ἐγγύς, ὅτι οὐκ ἔστιν ὁ βοηθῶν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲁⲩⲕⲱϯ ⲉ̀ⲣⲟⲓ ⲛ̀ϫⲉ ⲟⲩⲑⲟ
      ⲙ̀ⲙⲁⲥⲓ. <span style="color:#05537d">(13)</span> ϩⲁⲛⲧⲁⲩⲣⲟⲥ ⲉⲩⲕⲉⲛⲓⲱⲟⲩⲧ
      ⲡⲉⲧⲁⲩⲁⲙⲟⲛⲓ ⲙ̀ⲙⲟⲓ:</td>
      <td><span style="color:#b00e23">(ⲓ︦ⲃ︦)</span> ⲁⲩⲙⲏⲏϣⲉ ⲙ̅ⲙⲁⲥⲉ ⲕⲱⲧⲉ ⲉⲣⲟⲓ ⲁ
      ϩⲉⲛⲙⲁⲥⲉ ⲉⲩⲥⲁⲛⲁϣⲧ̅ ⲁⲙⲁϩⲧⲉ ⲙⲙⲟⲓ.</td>
      <td><span style="color:#b00e23">(12)</span> Many bullocks have compassed
      me: fat bulls have beset me round.</td>
      <td><span style="color:#b00e23">(12)</span> περιεκύκλωσάν µε µόσχοι
      πολλοί, ταῦροι πίονες περιέσχον µε·</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲁⲩⲟⲩⲱⲛ ⲛ̀ⲣⲱⲟⲩ ⲉ̀ⲣⲟⲓ ⲙ̀ⲫⲣⲏϯ
      ⲛ̀ⲟⲩⲙⲟⲩⲓ ⲫⲏ ⲉⲧϩⲱⲗⲉⲙ ⲟⲩⲟϩ ⲉⲧϩⲉⲙϩⲉⲙ. <span style=
      "color:#05537d">​(14)</span> ⲁⲓⲫⲱⲛ ⲉ̀ⲃⲟⲗ ⲙ̀ⲫⲣⲏϯ ⲛ̀ⲟⲩⲙⲱⲟⲩ: ⲁⲩϫⲱⲣ ⲉ̀ⲃⲟⲗ
      ⲛ̀ϫⲉ ⲛⲁⲕⲁⲥ ⲧⲏⲣⲟⲩ:</td>
      <td><span style="color:#b00e23">(ⲓ︦ⲅ︦)</span> ⲁⲩⲟⲩⲱⲛ ⲛ̅ⲣⲱⲟⲩ ⲉⲣⲟⲓ ⲛ̅ⲑⲉ
      ⲛ̅ⲛⲓⲙⲟⲩⲓ ⲉⲧⲧⲱⲣⲡ̅ ⲉⲧⲗ̅ϩⲏⲙ. ⲁⲓⲡⲱⲛ ⲛ̅ⲑⲉ ⲛ̅ⲟⲩⲙⲟⲩ. ⲁⲩϫⲱⲱⲣⲉ ⲉⲃⲟⲗ ⲛ̅ϭⲓ ⲛⲁⲕⲉⲉⲥ
      ⲧⲏⲣⲟⲩ.</td>
      <td><span style="color:#b00e23">(13)</span> They have opened their mouth
      against me, as a ravening and roaring lion. <span style=
      "color:#b00e23">(14)</span> I am poured out like water, and all my bones
      are loosened:</td>
      <td><span style="color:#b00e23">(13)</span> ἤνοιξαν ἐπ’ ἐµὲ τὸ στόµα
      αὐτῶν ὡς λέων ὁ ἁρπάζων καὶ ὠρυόµενος. <span style=
      "color:#b00e23">(14)</span> ὡσεὶ ὕδωρ ἐξεχύθην, καὶ διεσκορπίσθη πάντα τὰ
      ὀστᾶ µου,</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲁ ⲡⲁϩⲏⲧ ⲉⲣ ⲙ̀ⲫⲣⲏϯ ⲛ̀ⲟⲩⲙⲟⲩⲗϩ
      ⲉϥⲃⲏⲗ ⲉ̀ⲃⲟⲗ ϧⲉⲛ ⲑⲙⲏϯ ⲛ̀ⲧⲁⲛⲉϫⲓ:</td>
      <td><span style="color:#b00e23">(ⲓ︦ⲇ︦)</span> ⲁ ⲡⲁϩⲏⲧ ⲣ̅ⲑⲉ ⲛ̅ⲛⲓⲙⲟⲩⲗϩ
      ⲉϥⲃⲱⲗ ⲉⲃⲟⲗ ⲛ̅ⲧⲙⲏⲧⲉ ⲛ̅ϩⲏⲧ.</td>
      <td>my heart in the midst of my belly is become like melting wax.</td>
      <td>ἐγενήθη ἡ καρδία µου ὡσεὶ κηρὸς τηκόµενος ἐν µέσῳ τῆς κοιλίας
      µου·</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(14)</span> ⲧⲁⲛⲟⲙϯ ⲁⲥϣⲱⲟⲩⲓ ⲙ̀ⲫⲣⲏϯ ⲛ̀ⲟⲩⲃⲉⲗϫ: ⲟⲩⲟϩ ⲡⲁⲗⲁⲥ
      ⲁϥϫⲱⲗϫ ⲉⲧⲁϣⲃⲱⲃⲓ: ⲁⲕⲉⲛⲧ ⲉ̀ϧⲣⲏⲓ ⲉ̀ⲡⲕⲁϩⲓ ⲙ̀ⲫⲙⲟⲩ.</td>
      <td><span style="color:#b00e23">(ⲓ︦ⲉ︦)</span> ⲁ ⲧⲁϭⲟⲙ ϣⲟⲟⲩⲉ ⲛ̅ⲑⲉ
      ⲛ̅ⲛⲓⲃⲗ̅ϫⲉ. ⲁ ⲡⲁⲗⲁⲥ ϭⲱⲗϫ̅ ⲉⲧⲁϣⲟⲩⲱⲃⲉ. ⲁⲩⲱ ⲁⲕϫⲓⲧ ⲉϩⲣⲁⲓ ⲉⲡⲉⲭⲟⲩⲥ ⲙ̅ⲡⲙⲟⲩ.</td>
      <td><span style="color:#b00e23">(15)</span> My strength is dried up, like
      a potsherd; and my tongue is glued to my throat; and thou hast brought me
      down to the dust of death.</td>
      <td><span style="color:#b00e23">(15)</span> ἐξηράνθη ὡς ὄστρακον ἡ ἰσχύς
      µου, καὶ ἡ γλῶσσά µου κεκόλληται τῷ λάρυγγί µου, καὶ εἰς χοῦν θανάτου
      κατήγαγές µε.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> <span style=
      "color:#05537d">(15)</span> ⲁⲩⲕⲱϯ ⲉ̀ⲣⲟⲓ ⲛ̀ϫⲉ ⲟⲩⲑⲟ ⲛ̀ⲟⲩⲟⲩϩⲟⲣ: ⲟⲩⲥⲩⲛⲁⲅⲱⲅⲏ
      ⲛ̀ϫⲁϫⲃⲱⲛ ⲡⲉⲧⲁⲥⲁⲙⲟⲛⲓ ⲙ̀ⲙⲟⲓ. <span style="color:#05537d">(16)</span> ⲁⲩϭⲱⲗⲕ
      ⲛ̀ⲧⲟⲧ ⲛⲉⲙ ⲣⲁⲧ:</td>
      <td><span style="color:#b00e23">(ⲓ︦ⲋ︦)</span> ⲁⲩⲕⲱⲧⲉ ⲉⲣⲟⲓ ⲛ̅ϭⲓ ⲟⲩⲁⲧⲟ
      ⲛ̅ⲟⲩϩⲟⲣ. ⲁⲩⲥⲩⲛⲁⲅⲱⲅⲏ ⲙ̅ⲡⲟⲛⲏⲣⲟⲥ ⲁⲙⲁϩⲧⲉ ⲙ̅ⲙⲟⲓ. ⲁⲩⲉϥⲧ̅ ⲧⲟⲟⲧ ⲙⲛ̅ ⲣⲁⲧ ϯⲛⲁϫⲱ
      ⲛ̅ⲛⲉⲕϣⲡⲏⲣⲉ ⲧⲏⲣⲟⲩ</td>
      <td><span style="color:#b00e23">(16)</span> For many dogs have compassed
      me: the assembly of the wicked doers has beset me round: they pierced my
      hands and my feet.</td>
      <td><span style="color:#b00e23">(16)</span> ὅτι ἐκύκλωσάν µε κύνες
      πολλοί, συναγωγὴ πονηρευοµένων περιέσχον µε, ὤρυξαν χεῖράς µου καὶ
      πόδας.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> <span style=
      "color:#05537d">(16)</span> ⲁⲩⲱⲡ ⲛ̀ⲛⲁⲕⲁⲥ ⲧⲏⲣⲟⲩ. <span style=
      "color:#05537d">(17)</span> ⲛ̀ⲑⲱⲟⲩ ⲇⲉ ⲁⲩⲙⲉⲗϧⲓⲁⲧⲟⲩ ⲙ̀ⲙⲟⲓ ⲟⲩⲟϩ ⲁⲩⲛⲁⲩ
      ⲉ̀ⲣⲟⲓ:</td>
      <td><span style="color:#b00e23">(ⲓ︦ⲍ︦)</span> ⲁⲩⲱⲡ ⲉⲃⲟⲗ ⲛ̅ⲛⲁⲕⲉⲉⲥ ⲧⲏⲣⲟⲩ
      ⲛ̅ⲧⲟⲟⲩ ⲇⲉ ⲁⲩϯϩⲧⲏⲩ ⲁⲩⲉⲓⲙⲉ ⲉⲣⲟⲓ.</td>
      <td><span style="color:#b00e23">(17)</span> They counted all my bones;
      and they observed and looked upon me.</td>
      <td><span style="color:#b00e23">(17)</span> ἐξηρίθµησα πάντα τὰ ὀστᾶ µου,
      αὐτοὶ δὲ κατενόησαν καὶ ἐπεῖδόν µε.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> <span style=
      "color:#05537d">(17)</span> ⲁⲩⲫⲱϣ ⲛ̀ⲛⲁϩⲃⲱⲥ ⲉ̀ϩⲣⲁⲩ ⲟⲩⲟϩ ⲧⲁϩⲉⲃⲥⲱ ⲁⲩϩⲓⲱⲡ
      ⲉ̀ⲣⲟⲥ.</td>
      <td><span style="color:#b00e23">(ⲓ︦ⲏ︦)</span> ⲁⲩⲡⲉϣ ⲛⲁϩⲟⲉⲓⲧⲉ ⲉϫⲱⲟⲩ ⲁⲩⲉⲛⲓⲙ
      ⲉⲧⲁϩⲃⲥⲱ.</td>
      <td><span style="color:#b00e23">(18)</span> They parted my garments among
      themselves, and cast lots upon my raiment.</td>
      <td><span style="color:#b00e23">(18)</span> διεµερίσαντο τὰ ἱµάτιά µου
      ἑαυτοῖς καὶ ἐπὶ τὸν ἱµατισµόν µου ἔβαλον κλῆρον.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> <span style=
      "color:#05537d">(18)</span> ⲛ̀ⲑⲟⲕ ⲇⲉ ⲡϭ̅ⲥ̅ ⲙ̀ⲡⲉⲛⲑⲣⲉ ⲧⲁⲃⲟⲏⲑⲓⲁ ⲟⲩⲉⲓ ⲥⲁⲃⲟⲗ
      ⲙ̀ⲙⲟⲓ: ⲙⲁϩⲑⲏⲕ ⲉⲧⲁϫⲓⲛϣⲟⲡⲧ ⲉ̀ⲣⲟⲕ.</td>
      <td><span style="color:#b00e23">(ⲓ︦ⲑ︦)</span> ⲛ̅ⲧⲟⲕ ⲇⲉ ⲡϫⲟⲉⲓⲥ ⲙ̅ⲡⲣ̅ⲧⲣⲉ
      ⲧⲉⲕⲃⲟⲏⲑⲉⲓⲁ ⲟⲩⲉ ⲙ̅ⲙⲟⲓ. ϯϩⲧⲏⲕ ⲉϣⲟⲡⲧ̅ ⲉⲣⲟⲕ</td>
      <td><span style="color:#b00e23">(19)</span> But thou, O Lord, remove not
      my help afar off: be ready for mine aid.</td>
      <td><span style="color:#b00e23">(19)</span> σὺ δέ, κύριε, µὴ µακρύνῃς τὴν
      βοήθειάν µου, εἰς τὴν ἀντίληµψίν µου πρόσχες.</td>
    </tr>

    <tr>
      <td><span style="color:#b00e23">(ⲕ̅)</span> <span style=
      "color:#05537d">(19)</span> ⲛⲟϩⲉⲙ ⲛ̀ⲧⲁⲯⲩⲭⲏ ⲉ̀ⲃⲟⲗ ⲛ̀ⲧⲟⲧⲥ ⲛ̀ⲧⲥⲏϥⲓ: ⲛⲉⲙ
      ⲧⲁⲙⲉⲧϣⲏⲣⲓ ⲙ̀ⲙⲁⲩⲁⲧⲥ ⲉ̀ⲃⲟⲗ ⲛ̀ⲧⲟⲧϥ ⲛ̀ⲟⲩⲟⲩϩⲟⲣ.</td>
      <td><span style="color:#b00e23">(ⲕ︦)</span> ⲙⲁⲧⲟⲩϫⲉ ⲧⲁⲯⲩⲭⲏ ⲉⲧⲥⲏϥⲉ ⲁⲩⲱ
      ⲧⲁⲙⲛ̅ⲧϣⲣ̅ ⲛ̅ⲟⲩⲱⲧ ⲉⲧϭⲓϫ ⲛ̅ⲛⲓⲟⲩϩⲟⲟⲣ.</td>
      <td><span style="color:#b00e23">(20)</span> Deliver my soul from the
      sword; my only-begotten one from the power of the dog.</td>
      <td><span style="color:#b00e23">(20)</span> ῥῦσαι ἀπὸ ῥοµφαίας τὴν ψυχήν
      µου καὶ ἐκ χειρὸς κυνὸς τὴν µονογενῆ µου·</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> <span style=
      "color:#05537d">(20)</span>ⲛⲁϩⲙⲉⲧ ⲉ̀ⲃⲟⲗ ϧⲉⲛ ⲣⲱϥ ⲛ̀ⲟⲩⲙⲟⲩⲓ: ⲟⲩⲟϩ ⲡⲁⲑⲉⲃⲓⲟ
      ⲉ̀ⲃⲟⲗ ϩⲁ ⲡⲓⲧⲁⲡ ⲛ̀ⲧⲉ ⲛⲁ ⲡⲓⲧⲁⲡ ⲛ̀ⲟⲩⲱⲧ.</td>
      <td><span style="color:#b00e23">(ⲕ︦ⲁ︦)</span> ⲙⲁⲧⲟⲩϫⲟⲓ ⲉⲧⲧⲁⲡⲣⲟ ⲙ̅ⲡⲙⲟⲩⲓ.
      ⲁⲩⲱ ⲡⲁⲑⲃ̅ⲃⲓⲟ ⲉⲛⲧⲁⲡ ⲛ̅ⲛⲁ ⲛⲓⲧⲁⲡ ⲛ̅ⲟⲩⲱⲧ.</td>
      <td><span style="color:#b00e23">(21)</span> Save me from the lion’s
      mouth; and regard my lowliness from the horns of the unicorns.</td>
      <td><span style="color:#b00e23">(21)</span> σῶσόν µε ἐκ στόµατος λέοντος
      καὶ ἀπὸ κεράτων µονοκερώτων τὴν ταπείνωσίν µου.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> <span style=
      "color:#05537d">(21)</span> ⲉⲓⲉ̀ⲥⲁϫⲓ ⲙ̀ⲡⲉⲕⲣⲁⲛ ϧⲁⲧⲟⲧⲟⲩ ⲛ̀ⲛⲁⲥⲛⲏⲟⲩ.
      <span style="color:#05537d">(22)</span> ⲉⲓⲉ̀ⲥⲙⲟⲩ ⲉ̀ⲣⲟⲕ ⲑⲙⲏϯ
      ⲛ̀ϯⲉⲕⲕⲗⲏⲥⲓⲁ:</td>
      <td><span style="color:#b00e23">(ⲕ︦ⲃ︦)</span> ϯⲛⲁϫⲱ ⲙ̅ⲡⲉⲕⲣⲁⲛ ⲛ̅ⲛⲁⲥⲛⲏⲩ.
      ϯⲛⲁⲥⲙⲟⲩ ⲉⲣⲟⲕ ⲛⲧⲙⲏⲧⲉ ⲛ̅ⲧⲉⲕⲕⲗⲏⲥⲓⲁ.</td>
      <td><span style="color:#b00e23">(22)</span> I will declare thy name to my
      brethren: in the midst of the church will I sing praise to thee.</td>
      <td><span style="color:#b00e23">(22)</span> διηγήσοµαι τὸ ὄνοµά σου τοῖς
      ἀδελφοῖς µου, ἐν µέσῳ ἐκκλησίας ὑµνήσω σε</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> <span style=
      "color:#05537d">(22)</span> ⲛⲏ ⲉⲧⲉⲣϩⲟϯ ϧⲁⲧϩⲏ ⲙ̀ⲡϭ̅ⲥ̅ ⲥⲙⲟⲩ ⲉ̀ⲣⲟϥ: ⲙⲁⲱⲟⲩ
      ⲛⲁϥ ⲡϫⲣⲟϫ ⲧⲏⲣϥ ⲛ̀ⲓⲁⲕⲱⲃ: ⲙⲁⲣⲉϥⲉⲣϩⲟϯ ϧⲁⲧⲉϥϩⲏ ⲛ̀ϫⲉ ⲡⲓϫⲣⲟϫ ⲧⲏⲣϥ ⲙ̀ⲡⲓⲥ̅ⲗ̅</td>
      <td><span style="color:#b00e23">(ⲕ︦ⲅ︦)</span> ⲛⲉⲧⲣ̅ϩⲟⲧⲉ ϩⲏⲧϥ̅ ⲙ̅ⲡϫⲟⲓ̈ⲥ
      ⲥⲙⲟⲩ ⲉⲣⲟϥ. ⲡⲉⲥⲡⲉⲣⲙⲁ ⲧⲏⲣ̅ϥ ⲛ̅ⲓⲁⲕⲱⲃ ϯⲉⲟⲟⲩ ⲛⲁϥ. ⲙⲁⲣⲟⲩⲣ̅ϩⲟⲧⲉ ϩⲏⲧϥ̅ ⲛ̅ϭⲓ
      ⲡⲉⲥⲡⲉⲣⲙⲁ ⲧⲏⲣ̅ϥ ⲙ̅ⲡⲓⲏ̅ⲗ̅.</td>
      <td><span style="color:#b00e23">(23)</span> Ye that fear the Lord, praise
      him; all ye seed of Jacob, glorify him: let all the seed of Israel fear
      him.</td>
      <td><span style="color:#b00e23">(23)</span> Οἱ φοβούµενοι κύριον,
      αἰνέσατε αὐτόν, ἅπαν τὸ σπέρµα Ιακωβ, δοξάσατε αὐτόν, φοβηθήτωσαν αὐτὸν
      ἅπαν τὸ σπέρµα Ισραηλ,</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> <span style=
      "color:#05537d">(22)</span> ϫⲉ ⲙ̀ⲡⲉϥϣⲱϣϥ ⲟⲩⲇⲉ ⲙ̀ⲡⲉϥϩⲣⲟϣ ⲉ̀ⲡⲧⲱⲃϩ ⲙ̀ⲡⲓϩⲏⲕⲓ:
      ⲟⲩⲇⲉ ⲙ̀ⲡⲉϥⲫⲱⲛϩ ⲙ̀ⲡⲉϥϩⲟ ⲥⲁⲃⲟⲗ ⲙ̀ⲙⲟⲓ. <span style=
      "color:#05537d">(23)</span> ⲉⲧⲁⲓⲱϣ ⲉ̀ϩⲣⲏⲓ ⲟⲩⲃⲏϥ ⲁϥⲥⲱⲧⲉⲙ ⲉ̀ⲣⲟⲓ:</td>
      <td><span style="color:#b00e23">(ⲕ︦ⲇ︦)</span> ϫⲉ ⲙ̅ⲡϥ̅ⲥⲱϣϥ̅ ⲟⲩⲇⲉ
      ⲙ̅ⲡϥ̅ⲙⲉⲥⲧⲉ ⲡⲥⲟⲡⲥ̅ ⲙ̅ⲡϩⲏⲕⲉ. ⲟⲩⲇⲉ ⲙ̅ⲡϥ̅ⲕⲱⲧⲉ ⲙ̅ⲡⲉϥϩⲟ ⲥⲁⲃⲟⲗ ⲙ̅ⲙⲟⲓ. ⲁⲩⲱ ϩⲙ̅
      ⲡⲧⲣⲁⲱϣ ⲉϩⲣⲁⲓ ⲉⲣⲟϥ ⲁϥⲥⲱⲧⲙ̅ ⲉⲣⲟⲓ.</td>
      <td><span style="color:#b00e23">(24)</span> For he has not despised nor
      been angry at the supplication of the poor; nor turned away his face from
      me; but when I cried to him, he heard me.</td>
      <td><span style="color:#b00e23">(24)</span> ὅτι οὐκ ἐξουδένωσεν οὐδὲ
      προσώχθισεν τῇ δεήσει τοῦ πτωχοῦ οὐδὲ ἀπέστρεψεν τὸ πρόσωπον αὐτοῦ ἀπ’
      ἐµοῦ καὶ ἐν τῷ κεκραγέναι µε πρὸς αὐτὸν εἰσήκουσέν µου.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> <span style=
      "color:#05537d">(23)</span> ⲡⲁϣⲟⲩϣⲟⲩ ϣⲟⲡ ⲛⲏⲓ ⲉ̀ⲃⲟⲗ ⲙ̀ⲙⲟϥ ϧⲉⲛ ⲟⲩⲛⲓϣϯ
      ⲛ̀ⲉⲕⲕⲗⲏⲥⲓⲁ. <span style="color:#05537d">(24)</span> ⲟⲩⲟϩ ⲛⲁⲉⲩⲭⲏ
      ⲉⲓⲉ̀ⲧⲏⲓⲧⲟⲩ ⲙ̀ⲡⲉⲙ̀ⲑⲟ ⲛ̀ⲟⲩⲟⲛ ⲛⲓⲃⲉⲛ ⲉⲧⲉⲣϩⲟϯ ϧⲁⲧⲉϥϩⲏ.</td>
      <td><span style="color:#b00e23">(ⲕ︦ⲉ︦)</span> ⲉⲣⲉ ⲛⲁⲧⲙⲁⲉⲓⲟ ϩⲁϩⲧⲏⲕ ϩⲛ̅
      ⲟⲩⲛⲟϭ ⲛ̅ⲉⲕⲕⲗⲏⲥⲓⲁ. ϯⲛⲁϯ ⲛ̅ⲛⲁϣⲗⲏⲗ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲟⲩⲟⲛ ⲛⲓⲙ ⲉⲧⲣ̅ϩⲟⲧⲉ
      ϩⲏⲧϥ̅.</td>
      <td><span style="color:#b00e23">(25)</span> My praise is of thee in the
      great congregation: I will pay my vows before them that fear him.</td>
      <td><span style="color:#b00e23">(25)</span> παρὰ σοῦ ὁ ἔπαινός µου ἐν
      ἐκκλησίᾳ µεγάλῃ, τὰς εὐχάς µου ἀποδώσω ἐνώπιον τῶν φοβουµένων αὐτόν.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> <span style=
      "color:#05537d">(25)</span> ⲉⲩⲉ̀ⲟⲩⲱⲙ ⲛ̀ϫⲉ ⲛⲓϩⲏⲕⲓ ⲟⲩⲟϩ ⲉⲩⲉ̀ⲥⲓ: ⲉⲩⲉ̀ⲥⲙⲟⲩ
      ⲉ̀ⲡϭ̅ⲥ̅ ⲛ̀ϫⲉ ⲛⲏ ⲉⲧⲕⲱϯ ⲛ̀ⲥⲱϥ: ⲉⲩⲉ̀ⲱⲛϧ ⲛ̀ϫⲉ ⲛⲟⲩϩⲏⲧ ϣⲁ ⲉⲛⲉϩ ⲛ̀ⲧⲉ
      ⲡⲓⲉⲛⲉϩ.</td>
      <td><span style="color:#b00e23">(ⲕ︦ⲋ︦)</span> ⲛ̅ϩⲏⲕⲉ ⲛⲁⲟⲩⲱⲙ ⲛ̅ⲥⲉⲥⲉⲓ. ⲁⲩⲱ
      ⲥⲉⲛⲁⲥⲙⲟⲩ ⲉⲡⲁϫⲟⲉⲓⲥ ⲛ̅ϭⲓ ⲛⲉⲧϣⲓⲛⲉ ⲛ̅ⲥⲱϥ. ϥⲛⲁⲱⲛϩ̅ ⲛ̅ϭⲓ ⲡⲉⲩϩⲏⲧ ϣⲁ ⲉⲛⲉϩ
      ⲛ̅ⲉⲛⲉϩ</td>
      <td><span style="color:#b00e23">(26)</span> The poor shall eat and be
      satisfied; and they shall praise the Lord that seek him: their heart
      shall live for ever.</td>
      <td><span style="color:#b00e23">(26)</span> φάγονται πένητες καὶ
      ἐµπλησθήσονται, καὶ αἰνέσουσιν κύριον οἱ ἐκζητοῦντες αὐτόν· ζήσονται αἱ
      καρδίαι αὐτῶν εἰς αἰῶνα αἰῶνος.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> <span style=
      "color:#05537d">(26)</span> ⲉⲩⲉ̀ⲙⲉⲩⲓ ⲉⲩⲉ̀ⲕⲟⲧⲟⲩ ϩⲁ ⲡϭ̅ⲥ̅ ⲛ̀ϫⲉ ⲛⲉⲁⲧ ⲧⲏⲣⲟⲩ
      ⲛ̀ⲧⲉ ⲡⲕⲁϩⲓ. <span style="color:#05537d">(27)</span> ⲉⲩⲉ̀ⲟⲩⲱϣⲧ ⲙ̀ⲡⲉϥⲙ̀ⲑⲟ
      ⲉ̀ⲃⲟⲗ ⲛ̀ϫⲉ ⲛⲓⲙⲉⲧⲓⲱⲧ ⲧⲏⲣⲟⲩ ⲛ̀ⲧⲉ ⲛⲓⲉⲑⲛⲟⲥ:</td>
      <td><span style="color:#b00e23">(ⲕ︦ⲍ︦)</span> ⲥⲉⲛⲁⲣ̅ⲡⲙⲉⲉⲩⲉ ⲛ̅ⲥⲉⲕⲟⲧⲟⲩ
      ⲉⲡϫⲟⲉⲓⲥ ⲛ̅ϭⲓ ⲛⲉⲕⲣⲱⲟⲩ ⲧⲏⲣⲟⲩ ⲙ̅ⲡⲕⲁϩ. ⲛ̅ⲥⲉⲟⲩⲱϣⲧ ⲙ̅ⲡⲉϥⲙ̅ⲧⲟ ⲉⲃⲟⲗ ⲛ̅ϭⲓ ⲙ̅ⲡⲁⲧⲣⲓⲁ
      ⲧⲏⲣⲟⲩ ⲛ̅ⲛ̅ϩⲉⲑⲛⲟⲥ.</td>
      <td><span style="color:#b00e23">(27)</span> All the ends of the earth
      shall remember and turn to the Lord: and all the kindreds of the nations
      shall worship before him.</td>
      <td><span style="color:#b00e23">(27)</span> µνησθήσονται καὶ
      ἐπιστραφήσονται πρὸς κύριον πάντα τὰ πέρατα τῆς γῆς καὶ προσκυνήσουσιν
      ἐνώπιόν σου πᾶσαι αἱ πατριαὶ τῶν ἐθνῶν,</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> <span style=
      "color:#05537d">(27)</span> ϫⲉ ϯⲙⲉⲧⲟⲩⲣⲟ ⲑⲁ ⲡϭ̅ⲥ̅ ⲧⲉ ⲟⲩⲟϩ ⲛ̀ⲑⲟϥ ⲉⲧⲟⲓ ⲛ̀ⲛⲏⲃ
      ⲉ̀ⲛⲓⲉⲑⲛⲟⲥ.</td>
      <td><span style="color:#b00e23">(ⲕ︦ⲏ︦)</span> ϫⲉ ⲧⲁ ⲡϫⲟⲉⲓⲥ ⲧⲉ ⲧⲙⲛ̅ⲧⲉⲣⲟ
      ⲛ̅ⲧⲟϥ ⲉⲧⲟ ⲛ̅ϫⲟⲉⲓⲥ ⲉϫⲛ̅ ⲛ̅ϩⲉⲑⲛⲟⲥ ⲧⲏⲣⲟⲩ</td>
      <td><span style="color:#b00e23">(28)</span> For the kingdom is the Lord’
      s; and he is the governor of the nations.</td>
      <td><span style="color:#b00e23">(28)</span> ὅτι τοῦ κυρίου ἡ βασιλεία,
      καὶ αὐτὸς δεσπόζει τῶν ἐθνῶν.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> <span style=
      "color:#05537d">(28)</span> ⲁⲩⲟⲩⲱⲙ ⲟⲩⲟϩ ⲁⲩⲟⲩⲱϣⲧ ⲛ̀ϫⲉ ⲛⲏ ⲉⲧⲕⲉⲛⲓⲱⲟⲩⲧ ⲧⲏⲣⲟⲩ
      ⲛ̀ⲧⲉ ⲡⲕⲁϩⲓ. <span style="color:#05537d">(29)</span> ⲉⲩⲉ̀ϩⲓⲧⲟⲩ ⲉ̀ϧⲣⲏⲓ
      ⲙ̀ⲡⲉϥⲙ̀ⲑⲟ ⲛ̀ϫⲉ ⲛⲏ ⲧⲏⲣⲟⲩ ⲉⲑⲛⲏⲟⲩ ⲉ̀ϧⲣⲏⲓ ⲉ̀ⲡⲕⲁϩⲓ. (30) ⲧⲁⲯⲩⲭⲏ ⲉⲥⲉ̀ⲱⲛϧ
      ⲛⲁϥ</td>
      <td><span style="color:#b00e23">(ⲕ︦ⲑ︦)</span> ⲁⲩⲟⲩⲱⲙ ⲁⲩⲱ ⲁⲩⲟⲩⲱϣⲧ̅ ⲛ̅ϭⲓ
      ⲛ̅ϫⲱⲱⲣⲉ ⲧⲏⲣⲟⲩ ⲙ̅ⲡⲕⲁϩ. ⲥⲉⲛⲁⲡⲁϩⲧⲟⲩ ⲙ̅ⲡⲉϥⲙ̅ⲧⲟ ⲉⲃⲟⲗ ⲛ̅ϭⲓ ⲉⲧⲃⲏⲕ ⲧⲏⲣⲟⲩ ⲉⲡⲉⲥⲏⲧ
      ⲉⲡⲕⲁϩ. ⲧⲁⲯⲩⲭⲏ ⲟⲛϩ̅ ⲛⲁϥ.</td>
      <td><span style="color:#b00e23">(29)</span> All the fat ones of the earth
      have eaten and worshipped: all that go down to the earth shall fall down
      before him: my soul also lives to him.</td>
      <td><span style="color:#b00e23">(29)</span> ἔφαγον καὶ προσεκύνησαν
      πάντες οἱ πίονες τῆς γῆς, ἐνώπιον αὐτοῦ προπεσοῦνται πάντες οἱ
      καταβαίνοντες εἰς τὴν γῆν. καὶ ἡ ψυχή µου αὐτῷ ζῇ,</td>
    </tr>

    <tr>
      <td><span style="color:#b00e23">(ⲗ̅)</span> ⲟⲩⲟϩ ⲡⲁϫⲣⲟϫ ⲉϥⲉ̀ⲉⲣⲃⲱⲕ
      ⲛⲁϥ.</td>
      <td><span style="color:#b00e23">(ⲗ︦)</span> ⲡⲁⲥⲡⲉⲣⲙⲁ ⲛⲁⲣ̅ϩⲙ̅ϩⲁⲗ ⲛⲁϥ</td>
      <td><span style="color:#b00e23">(30)</span> And my seed shall serve him:
      the generation that is coming shall be reported to the Lord.</td>
      <td><span style="color:#b00e23">(30)</span> καὶ τὸ σπέρµα µου δουλεύσει
      αὐτῷ· ἀναγγελήσεται τῷ κυρίῳ γενεὰ ἡ ἐρχοµένη,</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ϯⲅⲉⲛⲉⲁ ⲉⲑⲛⲏⲟⲩ ⲉⲥⲉ̀ⲥⲁϫⲓ
      ⲙ̀ⲡϭ̅ⲥ̅: ⲟⲩⲟϩ ⲉⲩⲉ̀ⲥⲁϫⲓ ⲛ̀ⲧⲉϥⲙⲉⲑⲙⲏⲓ ⲡⲓⲗⲁⲟⲥ ⲉⲧⲟⲩⲛⲁⲙⲁⲥϥ ⲫⲏ ⲉⲧⲁ ⲡϭ̅ⲥ̅
      ⲑⲁⲙⲓⲟϥ.</td>
      <td><span style="color:#b00e23">(ⲗ︦ⲁ︦)</span> ⲥⲉⲛⲁϫⲱ ⲉⲡϫⲟⲉⲓⲥ ⲛ̅ϭⲓ ⲧⲅⲉⲛⲉⲁ
      ⲉⲧⲛⲏⲩ. ⲁⲩⲱ ⲥⲉⲛⲁϫⲱ ⲛ̅ⲧⲉϥⲇⲓⲕⲁⲓⲟⲥⲩⲛⲏ ⲙ̅ⲡⲗⲁⲟⲥ ⲉⲧⲟⲩⲛⲁϫⲡⲟϥ ⲡⲉⲛⲧⲁ ⲡϫⲟⲓ̈ⲥ
      ⲧⲁⲙⲓⲟϥ:</td>
      <td><span style="color:#b00e23">(31)</span> And they shall report his
      righteousness to the people that shall be born, whom the Lord has
      made.</td>
      <td><span style="color:#b00e23">(31)</span> καὶ ἀναγγελοῦσιν τὴν
      δικαιοσύνην αὐτοῦ λαῷ τῷ τεχθησοµένῳ, ὅτι ἐποίησεν ὁ κύριος.</td>
    </tr>
  </table>
</body>
</html>
