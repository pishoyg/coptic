<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_4.html" rel="next">
  <link href="job_2.html" rel="prev">
  <script src="main.js" type="module"></script>
</head>
<body class="chapter">
  <h4 id="job_3" class="title">Job 3</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲙⲉⲛⲉⲛⲥⲁ ⲛⲁⲓ ⲇⲉ ⲁϥⲟⲩⲱⲛ ⲛ̀ⲣⲱϥ ⲛ̀ϫⲉ ⲓⲱⲃ ⲟⲩⲟϩ ⲁϥⲥⲁϩⲟⲩⲓ ⲉ̀ⲡⲉϥⲉϩⲟⲟⲩ</td>
      <td class="language Sahidic"><span style="color:#b00e23">(ⲁ︦)</span>
      ⲙⲛ̅ⲛ̅ⲥⲁ ⲛⲁⲓ ⲇⲉ ⲁ ⲓ̈ⲱⲃ ⲟⲩⲱⲛ ⲛ̅ⲣⲱϥ ⲁϥⲥϩⲟⲩⲣ ⲡⲉϥϩⲟⲟⲩ</td>
      <td class="language English"><span style="color:#b00e23">(1)</span> After
      this Job opened his mouth, and cursed his day,</td>
      <td class="language Greek"><span style="color:#b00e23">(1)</span> Μετὰ
      τοῦτο ἤνοιξεν Ιωβ τὸ στόµα αὐτοῦ καὶ κατηράσατο τὴν ἡµέραν αὐτοῦ</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲉϥϫⲱ ⲙ̀ⲙⲟⲥ</td>
      <td class="language Sahidic"><span style="color:#b00e23">(ⲃ︦)</span> ⲉϥϫⲱ
      ⲙ̅ⲙⲟⲥ.</td>
      <td class="language English"><span style="color:#b00e23">(2)</span>
      saying,</td>
      <td class="language Greek"><span style="color:#b00e23">(2)</span>
      λέγων</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϫⲉ
      ⲉϥⲉ̀ⲧⲁⲕⲟ ⲛ̀ϫⲉ ⲡⲓⲉϩⲟⲟⲩ ⲉⲧⲁⲩⲙⲁⲥⲧ ⲛⲉⲙ ⲡⲓⲉϫⲱⲣϩ ⲉⲧⲁⲩϫⲟⲥ ϫⲉ ⲓⲥ ⲟⲩϩⲱⲟⲩⲧ</td>
      <td class="language Sahidic"><span style="color:#b00e23">(ⲅ︦)</span> ϫⲉ
      ⲉⲣⲉ ⲡⲉϩⲟⲟⲩ ϩⲉ ⲉⲃⲟⲗ ⲛ̅ⲧⲁⲩϫⲡⲟⲓ ⲛ̅ϩⲏⲧϥ̅. ⲁⲩⲱ ⲧⲉⲩϣⲏ ⲛ̅ⲧⲁⲩϫⲟⲟⲥ ϫⲉ ⲟⲩϣⲣ̅ϩⲟⲟⲩⲧ
      ⲡⲉ.</td>
      <td class="language English"><span style="color:#b00e23">(3)</span> Let
      the day perish in which I was born, and that night in which they said,
      Behold a man-child!</td>
      <td class="language Greek"><span style="color:#b00e23">(3)</span>
      Ἀπόλοιτο ἡ ἡµέρα, ἐν ᾗ ἐγεννήθην, καὶ ἡ νύξ, ἐν ᾗ εἶπαν Ἰδοὺ ἄρσεν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲡⲓⲉϫⲱⲣϩ ⲉⲧⲉⲙ̀ⲙⲁⲩ ⲉϥⲉ̀ⲉⲣⲭⲁⲕⲓ ⲟⲩⲟϩ ⲛ̀ⲛⲉϥⲕⲱϯ ⲛ̀ⲥⲱϥ ⲛ̀ϫⲉ ⲡϭ̅ⲥ̅ ⲉ̀ⲃⲟⲗ ⲙ̀ⲡϣⲱⲓ
      ⲟⲩⲇⲉ ⲛ̀ⲛⲉϥⲓ ⲉ̀ϫⲱϥ ⲛ̀ϫⲉ ⲫⲟⲩⲱⲓⲛⲓ</td>
      <td class="language Sahidic"><span style="color:#b00e23">(ⲇ︦)</span> ⲉⲣⲉ
      ⲧⲉⲩϣⲏ ⲉⲧⲙ̅ⲙⲁⲩ ⲣ̅ⲕⲁⲁⲕⲉ. ⲛ̅ⲛⲉ ⲡϫⲟⲉⲓⲥ ϣⲓⲛⲉ ⲛ̅ⲥⲱⲥ ϩⲛ̅ ⲧⲡⲉ. ⲛ̅ⲛⲉ ⲟⲩⲟⲉⲓⲛ ⲉⲓ
      ⲉϩⲣⲁⲓ ⲉⲣⲟⲥ.</td>
      <td class="language English"><span style="color:#b00e23">(4)</span> Let
      that night be darkness, and let not the Lord regard it from above,
      neither let light come upon it.</td>
      <td class="language Greek"><span style="color:#b00e23">(4)</span> ἡ ἡµέρα
      ἐκείνη εἴη σκότος, καὶ µὴ ἀναζητήσαι αὐτὴν ὁ κύριος ἄνωθεν, µηδὲ ἔλθοι
      εἰς αὐτὴν φέγγος·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲉϥⲉ̀ϭⲓⲧϥ ⲛ̀ϫⲉ ⲡⲭⲁⲕⲓ ⲛⲉⲙ ⲧϧⲏⲓⲃⲓ ⲙ̀ⲫⲙⲟⲩ ⲉϥⲉ̀ⲓ̀ ⲉ̀ϫⲱϥ ⲛ̀ϫⲉ ⲟⲩⲅⲛⲟⲫⲟⲥ</td>
      <td class="language Sahidic"><span style="color:#b00e23">(ⲉ︦)</span> ⲉⲣⲉ
      ⲡⲕⲁⲕⲉ ϫⲓⲧⲥ̅ ⲙⲛ̅ ⲑⲁⲓⲃⲉⲥ ⲙ̅ⲡⲙⲟⲩ. ⲉⲣⲉ ⲟⲩϭⲟⲥⲙ̅ ⲉⲓ ⲉϫⲱⲥ. ⲡⲉϩⲟⲟⲩ ⲉⲧⲙ̅ⲙⲁⲩ
      ⲥϩⲟⲩⲟⲣⲧ̅</td>
      <td class="language English"><span style="color:#b00e23">(5)</span> But
      let darkness and the shadow of death seize it; let blackness come upon
      it;</td>
      <td class="language Greek"><span style="color:#b00e23">(5)</span> ἐκλάβοι
      δὲ αὐτὴν σκότος καὶ σκιὰ θανάτου, ἐπέλθοι ἐπ’ αὐτὴν γνόφος.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲉϥⲉ̀ϣⲱⲡⲓ ⲉϥⲥϩⲟⲩⲟⲣⲧ ⲛ̀ϫⲉ ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ⲉϥⲉ̀ϭⲓⲧϥ ⲛ̀ϫⲉ ⲟⲩⲭⲁⲕⲓ ⲛ̀ⲛⲉϥϣⲱⲡⲓ
      ϧⲉⲛ ϩⲁⲛⲉϩⲟⲟⲩ ⲛ̀ⲧⲉ ⲟⲩⲣⲟⲙⲡⲓ ⲟⲩⲇⲉ ⲛ̀ⲛⲟⲩⲏⲡⲓ ϧⲉⲛ ϩⲁⲛⲉϩⲟⲟⲩ ⲛ̀ⲧⲉ ⲟⲩⲁⲃⲟⲧ</td>
      <td class="language Sahidic"><span style="color:#b00e23">(ⲋ︦)</span> ⲙⲛ̅
      ⲧⲉⲩϣⲏ ⲉⲧⲙ̅ⲙⲁⲩ. ⲉⲣⲉ ⲡⲕⲁⲕⲉ ϫⲓⲧϥ̅. ⲛ̅ⲛⲉϥϣⲱⲡⲉ ⲉϩⲟⲟⲩ ⲛ̅ⲣⲟⲙⲡⲉ. ⲛ̅ⲛⲉⲩⲟⲡϥ̅ ⲉϩⲟⲟⲩ
      ⲛ̅ⲉⲃⲟⲧ.</td>
      <td class="language English"><span style="color:#b00e23">(6)</span> let
      that day and night be cursed, let darkness carry them away; let it not
      come into the days of the year, neither let it be numbered with the days
      of the months.</td>
      <td class="language Greek"><span style="color:#b00e23">(6)</span>
      καταραθείη ἡ ἡµέρα καὶ ἡ νὺξ ἐκείνη, ἀπενέγκαιτο αὐτὴν σκότος· µὴ εἴη εἰς
      ἡµέρας ἐνιαυτοῦ µηδὲ ἀριθµηθείη εἰς ἡµέρας µηνῶν·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲁⲗⲗⲁ ⲡⲓⲉϫⲱⲣϩ ⲉⲧⲉⲙ̀ⲙⲁⲩ ⲉϥⲉ̀ϣⲱⲡⲓ ϧⲉⲛ ϩⲁⲛⲙⲕⲁϩ ⲛ̀ϩⲏⲧ ⲛ̀ⲛⲉϥⲓ̀ ⲉ̀ϫⲱϥ ⲛ̀ϫⲉ
      ⲡⲟⲩⲛⲟϥ ⲟⲩⲇⲉ ⲫⲣⲁϣⲓ</td>
      <td class="language Sahidic"><span style="color:#b00e23">(ⲍ︦)</span> ⲁⲗⲗⲁ
      ⲉⲣⲉ ⲧⲉⲩϣⲏ ⲉⲧⲙ̅ⲙⲁⲩ ϣⲱⲡⲉ ⲙ̅ⲙⲟⲕϩⲥ̅. ⲛ̅ⲛⲉ ⲟⲩⲛⲟϥ ⲉⲓ ⲉⲣⲟⲥ ⲟⲩⲇⲉ ⲣⲁϣⲉ.</td>
      <td class="language English"><span style="color:#b00e23">(7)</span> But
      let that night be pain, and let not mirth come upon it, nor joy.</td>
      <td class="language Greek"><span style="color:#b00e23">(7)</span> ἀλλὰ ἡ
      νὺξ ἐκείνη εἴη ὀδύνη, καὶ µὴ ἔλθοι ἐπ’ αὐτὴν εὐφροσύνη µηδὲ χαρµονή·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁⲗⲗⲁ ⲉϥⲉ̀ⲥϩⲟⲩⲱⲣϥ ⲛ̀ϫⲉ ⲫⲏ ⲉⲧⲛⲁⲥⲁϩⲟⲩⲓ ⲉ̀ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ⲫⲏ ⲉⲧⲛⲁϧⲱⲧⲉⲃ
      ⲙ̀ⲡⲓⲛⲓϣϯ ⲛ̀ⲕⲩⲧⲟⲥ</td>
      <td class="language Sahidic"><span style="color:#b00e23">(ⲏ︦)</span> ⲁⲗⲗⲁ
      ⲉϥⲛⲁⲥϩⲟⲩⲱⲣⲥ̅ ⲛ̅ϭⲓ ⲡⲉⲧⲛⲁⲥϩⲟⲩⲣ ⲡⲉϩⲟⲟⲩ ⲉⲧⲙ̅ⲙⲁⲩ. ⲡⲉⲧⲛⲁⲧⲁⲕⲉ ⲡⲛⲟϭ ⲛ̅ⲕⲏⲧⲟⲥ.</td>
      <td class="language English"><span style="color:#b00e23">(8)</span> But
      let him that curses that day curse it, even he that is ready to attack
      the great whale.</td>
      <td class="language Greek"><span style="color:#b00e23">(8)</span> ἀλλὰ
      καταράσαιτο αὐτὴν ὁ καταρώµενος τὴν ἡµέραν ἐκείνην ὁ µέλλων τὸ µέγα κῆτος
      χειρώσασθαι.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉⲩⲉ̀ⲉⲣⲭⲁⲕⲓ ⲛ̀ϫⲉ ⲛⲓⲥⲓⲟⲩ ⲛ̀ⲧⲉ ⲡⲓⲉϫⲱⲣϩ ⲉⲧⲉⲙ̀ⲙⲁⲩ ⲛ̀ⲛⲟⲩⲉⲣϩⲩⲡⲟⲙⲉⲛⲓⲛ ⲟⲩⲇⲉ
      ⲛ̀ⲛⲟⲩⲓ̀ ⲉ̀ⲫⲟⲩⲱⲓⲛⲓ ⲟⲩⲟϩ ⲛ̀ⲛⲟⲩⲛⲁⲩ ⲉ̀ⲡⲓⲥⲓⲟⲩ ⲛ̀ⲧⲉ ϩⲁⲛⲁⲧⲟⲟⲩⲓ ⲉϥϣⲁⲓⲱⲟⲩ</td>
      <td class="language Sahidic"><span style="color:#b00e23">(ⲑ︦)</span> ⲉⲣⲉ
      ⲛ̅ⲥⲓⲟⲩ ⲛ̅ⲧⲉⲩϣⲏ ⲉⲧⲙ̅ⲙⲁⲩ ⲣ̅ⲕⲁⲕⲉ. ⲁⲩⲱ ⲛ̅ⲛⲉⲩϩⲩⲡⲟⲙⲓⲛⲉ ⲛ̅ⲛⲉⲩⲉⲓ ⲉⲡⲟⲩⲟⲉⲓⲛ.
      ⲛ̅ⲛⲉⲥⲛⲁⲩ ⲉⲡⲥⲟⲩⲛ̅ϩⲧⲟⲟⲩⲉ ⲉϥⲛⲁϣⲁ.</td>
      <td class="language English"><span style="color:#b00e23">(9)</span> Let
      the stars of that night be darkened; let it remain dark, and not come
      into light; and let it not see the morning star arise:</td>
      <td class="language Greek"><span style="color:#b00e23">(9)</span>
      σκοτωθείη τὰ ἄστρα τῆς νυκτὸς ἐκείνης, ὑποµείναι καὶ εἰς φωτισµὸν µὴ
      ἔλθοι καὶ µὴ ἴδοι ἑωσφόρον ἀνατέλλοντα,</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ϫⲉ
      ⲟⲩⲏⲓ ⲙ̀ⲡⲉϥϣⲑⲁⲙ ⲛ̀ⲛⲓⲡⲩⲗⲏ ⲛ̀ⲧⲉ ⲑⲛⲉϫⲓ ⲛ̀ⲧⲉ ⲧⲁⲙⲁⲩ ⲛⲁϥⲛⲁⲱⲗⲓ ⲅⲁⲣ ⲙ̀ⲡⲁⲓⲙⲕⲁϩ
      ⲛ̀ϩⲏⲧ ⲉ̀ⲃⲟⲗ ϧⲉⲛ ⲛⲁⲃⲁⲗ</td>
      <td class="language Sahidic"><span style="color:#b00e23">(ⲓ︦)</span> ϫⲉ
      ⲙ̅ⲡⲉⲥϣⲧⲁⲙ ⲉⲣⲛ̅ ⲙ̅ⲡⲩⲗⲏ ⲛ̅ϩⲏⲧⲥ̅ ⲛ̅ⲧⲁⲙⲁⲁⲩ. ⲛⲉⲥⲛⲁⲧⲁⲗϭⲉ ⲛⲉⲓϩⲓⲥⲉ ⲅⲁⲣ ⲛ̅ⲛⲁϩⲣⲁⲓ
      ⲡⲉ.</td>
      <td class="language English"><span style="color:#b00e23">(10)</span>
      because it shut not up the gates of my mother’s womb, for so it would
      have removed sorrow from my eyes.</td>
      <td class="language Greek"><span style="color:#b00e23">(10)</span> ὅτι οὐ
      συνέκλεισεν πύλας γαστρὸς µητρός µου· ἀπήλλαξεν γὰρ ἂν πόνον ἀπὸ ὀφθαλµῶν
      µου.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁϧⲟⲓ ⲅⲁⲣ ⲙ̀ⲡⲓⲙⲟⲩ ϧⲉⲛ ⲑⲛⲉϫⲓ ⲓⲉ ⲉⲧⲁⲓⲓ̀ ⲉ̀ⲃⲟⲗ ϧⲉⲛ ⲑⲛⲉϫⲓ ⲁϧⲟⲓ ⲙ̀ⲡⲓⲙⲟⲩ
      ⲥⲁⲧⲟⲧ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲉⲧⲃⲉ ⲟⲩ ⲅⲁⲣ ⲙ̅ⲡⲉⲓⲙⲟⲩ ϩⲛ̅ ⲑⲏ. ⲛ̅ⲧⲉⲣⲉⲓⲉⲓ ⲉⲃⲟⲗ ϩⲛ̅ ⲑⲏ ⲙ̅ⲡⲉⲓⲧⲁⲕⲟ
      ⲛ̅ⲧⲉⲩⲛⲟⲩ.</td>
      <td class="language English"><span style="color:#b00e23">(11)</span> For
      why died I not in the belly? and why did I not come forth from the womb
      and die immediately?</td>
      <td class="language Greek"><span style="color:#b00e23">(11)</span> διὰ τί
      γὰρ ἐν κοιλίᾳ οὐκ ἐτελεύτησα, ἐκ γαστρὸς δὲ ἐξῆλθον καὶ οὐκ εὐθὺς
      ἀπωλόµην;</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲉⲑⲃⲉⲟⲩ ⲇⲉ ⲁⲩⲧⲁϫⲣⲟ ⲛ̀ϫⲉ ⲛⲁⲕⲉⲗⲓ ⲉⲑⲃⲉⲟⲩ ⲇⲉ ⲁⲓⲟⲩⲉⲙϭⲓ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲉⲧⲃⲉ ⲟⲩ ⲇⲉ ⲁ ⲛⲁⲡⲁⲧ ϫⲱⲥ. ⲉⲧⲃⲉ ⲟⲩ ⲇⲉ ⲁⲓϫⲓⲉⲕⲓⲃⲉ.</td>
      <td class="language English"><span style="color:#b00e23">(12)</span> and
      why did the knees support me? and why did I suck the breasts?</td>
      <td class="language Greek"><span style="color:#b00e23">(12)</span> ἵνα τί
      δὲ συνήντησάν µοι γόνατα; ἵνα τί δὲ µαστοὺς ἐθήλασα;</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ϯⲛⲟⲩ ⲇⲉ ⲛⲁⲓⲛⲁⲛⲕⲟⲧ ⲡⲉ ⲟⲩⲟϩ ⲛ̀ⲧⲁⲭⲁⲣⲱⲓ ⲛⲁⲓⲛⲁϩⲱⲣⲡ ⲡⲉ ⲟⲩⲟϩ ⲛⲁⲓⲛⲁⲙⲧⲟⲛ ⲙ̀ⲙⲟⲓ
      ⲡⲉ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲛⲉⲓⲛⲁⲱⲃϣ̅ ⲡⲉ ⲛ̅ⲧⲁⲙ̅ⲧⲟⲛ.</td>
      <td class="language English"><span style="color:#b00e23">(13)</span> Now
      I should have lain down and been quiet, I should have slept and been at
      rest,</td>
      <td class="language Greek"><span style="color:#b00e23">(13)</span> νῦν ἂν
      κοιµηθεὶς ἡσύχασα, ὑπνώσας δὲ ἀνεπαυσάµην</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲛⲉⲙ ϩⲁⲛⲟⲩⲣⲱⲟⲩ ⲙ̀ⲃⲟⲩⲗⲉⲩⲧⲏⲥ ⲛ̀ⲧⲉ ⲡⲕⲁϩⲓ ⲛⲏ ⲉ̀ⲛⲁⲩϣⲟⲩϣⲟⲩ ⲙ̀ⲙⲱⲟⲩ ⲉ̀ϫⲉⲛ
      ϩⲁⲛⲥⲏϥⲓ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲙⲛ̅ ⲛⲉⲣⲱⲟⲩ ⲛ̅ⲃⲟⲩⲗⲏⲩⲧⲏⲥ ⲙ̅ⲡⲕⲁϩ. ⲛⲁⲓ ⲛ̅ⲧⲁⲩϫⲓⲥⲉ ⲙ̅ⲙⲟⲟⲩ ⲉϫⲛ̅ ⲛⲉⲩⲥⲏϥⲉ.</td>
      <td class="language English"><span style="color:#b00e23">(14)</span> with
      kings and councillors of the earth, who gloried in their swords;</td>
      <td class="language Greek"><span style="color:#b00e23">(14)</span> µετὰ
      βασιλέων βουλευτῶν γῆς, οἳ ἠγαυριῶντο ἐπὶ ξίφεσιν,</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲓⲉ ⲛⲉⲙ ϩⲁⲛⲁⲣⲭⲱⲛ ⲛⲏ ⲉ̀ⲛⲁϥⲟϣ ⲛ̀ϫⲉ ⲡⲟⲩⲛⲟⲩⲃ ⲛⲏ ⲉⲧⲁⲩⲙⲁϩ ⲡⲟⲩⲏⲓ ⲛ̀ϩⲁⲧ</td>
      <td class="language Sahidic"><span style="color:#b00e23">(ⲓ︦ⲉ︦)</span> ⲏ
      ⲙⲛ̅ ⲛ̅ⲁⲣⲭⲱⲛ ⲉⲧⲉⲣⲉ ⲡⲉⲩⲛⲟⲩⲃ ⲟϣ. ⲛⲁⲓ ⲛ̅ⲧⲁⲩⲙⲉϩ ⲛⲉⲩⲏⲓ ⲛ̅ϩⲁⲧ.</td>
      <td class="language English"><span style="color:#b00e23">(15)</span> or
      with rulers, whose gold was abundant, who filled their houses with
      silver:</td>
      <td class="language Greek"><span style="color:#b00e23">(15)</span> ἢ µετὰ
      ἀρχόντων, ὧν πολὺς ὁ χρυσός, οἳ ἔπλησαν τοὺς οἴκους αὐτῶν ἀργυρίου,</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲓⲉ ⲙ̀ⲫⲣⲏϯ ⲛ̀ⲟⲩⲟⲩϧⲉ ⲉϥⲛⲏⲟⲩ ⲉ̀ⲃⲟⲗ ϧⲉⲛ ⲧⲟϯ ⲛ̀ⲧⲉ ⲧⲉϥⲙⲁⲩ ⲓⲉ ⲙ̀ⲫⲣⲏϯ ⲛ̀ϩⲁⲛⲕⲟⲩϫⲓ
      ⲛ̀ⲁⲗⲱⲟⲩⲓ ⲛⲏ ⲉⲧⲉ ⲙ̀ⲡⲟⲩⲛⲁⲩ ⲉ̀ⲫⲟⲩⲱⲓⲛⲓ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲛ̅ⲑⲉ ⲛ̅ⲟⲩϩⲟⲩϩⲉ ⲉϥⲛⲏⲩ ⲉⲃⲟⲗ ϩⲓ ⲧⲟⲟⲧϥ̅ ⲛ̅ⲧⲉϥⲙⲁⲁⲩ. ⲏ ⲛ̅ⲑⲉ ⲛ̅ⲛⲉⲓϣⲏⲣⲉ ϣⲏⲙ ⲉⲧⲉ
      ⲙ̅ⲡⲟⲩⲛⲁⲩ ⲉⲡⲟⲩⲟⲉⲓⲛ.</td>
      <td class="language English"><span style="color:#b00e23">(16)</span> or I
      should have been as an untimely birth proceeding from his mother’s womb,
      or as infants who never saw light.</td>
      <td class="language Greek"><span style="color:#b00e23">(16)</span> ἢ
      ὥσπερ ἔκτρωµα ἐκπορευόµενον ἐκ µήτρας µητρὸς ἢ ὥσπερ νήπιοι, οἳ οὐκ εἶδον
      φῶς.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲉⲧⲁ ⲛⲓⲁⲥⲉⲃⲏⲥ ⲉⲧⲉⲙ̀ⲙⲟⲛ ⲟⲩϫⲱⲛⲧ ⲛ̀ⲧⲉ ⲟⲩⲙⲃⲟⲛ ⲙ̀ⲙⲁⲩ ⲉⲧⲁⲩⲙⲧⲟⲛ ⲙ̀ⲙⲱⲟⲩ ⲙ̀ⲙⲁⲩ ⲛ̀ϫⲉ
      ⲛⲏ ⲉⲧϧⲉⲙϧⲱⲙ ϧⲉⲛ ⲡⲟⲩⲥⲱⲙⲁ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲛ̅ⲧⲁ ⲛ̅ⲁⲥⲉⲃⲏⲥ ⲧⲙ̅ϩⲉ ⲡϭⲱⲛⲧ̅ ⲛ̅ⲧⲉⲩⲟⲣⲅⲏ ⲙ̅ⲙⲁⲩ. ⲛ̅ⲧⲁ ⲛⲉⲧϩⲟⲥⲉ ϩⲙ ⲡⲉⲩⲥⲱⲙⲁ ⲙ̅ⲧⲟⲛ
      ⲙ̅ⲙⲟⲟⲩ ⲙ̅ⲙⲁⲩ.</td>
      <td class="language English"><span style="color:#b00e23">(17)</span>
      There the ungodly have burnt out the fury of rage; there the wearied in
      body rest.</td>
      <td class="language Greek"><span style="color:#b00e23">(17)</span> ἐκεῖ
      ἀσεβεῖς ἐξέκαυσαν θυµὸν ὀργῆς, ἐκεῖ ἀνεπαύσαντο κατάκοποι τῷ σώµατι·</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲛⲓϣⲁ ⲉⲛⲉϩ ⲇⲉ ⲧⲏⲣⲟⲩ ⲉⲩⲥⲟⲡ ⲛⲏ ⲉⲧⲉ ⲙ̀ⲡⲟⲩⲥⲱⲧⲉⲙ ⲉ̀ⲧⲥⲙⲏ ⲛ̀ⲟⲩⲫⲟⲣⲟⲗⲟⲅⲟⲥ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲛ̅ϣⲁ ⲉⲛⲉϩ ⲇⲉ ϩⲓ ⲟⲩⲥⲟⲡ ⲉⲙⲡⲟⲩⲥⲱⲧⲙ̅ ⲉⲧⲉⲥⲙⲏ ⲛ̅ⲣⲉϥϫⲓϣⲱⲙ.</td>
      <td class="language English"><span style="color:#b00e23">(18)</span> And
      the men of old time have together ceased to hear the exactor’s
      voice.</td>
      <td class="language Greek"><span style="color:#b00e23">(18)</span>
      ὁµοθυµαδὸν δὲ οἱ αἰώνιοι οὐκ ἤκουσαν φωνὴν φορολόγου·</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲕⲟⲩϫⲓ ⲛⲉⲙ ⲟⲩⲛⲓϣϯ ⲥⲉⲭⲏ ⲙ̀ⲙⲁⲩ ⲛⲉⲙ ⲟⲩⲃⲱⲕ ⲉϥⲉⲣϩⲟϯ ϧⲁⲧϩⲏ ⲙ̀ⲡⲉϥϭ̅ⲥ̅</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲉⲣⲉ ⲡⲕⲟⲩⲉⲓ. ⲙⲛ̅ ⲡⲛⲟϭ ⲙ̅ⲙⲁⲩ. ⲁⲩⲱ ⲡϩⲙ̅ϩⲁⲗ ⲉⲧⲣ̅ϩⲟⲧⲉ ϩⲏⲧϥ̅ ⲙ̅ⲡⲉϥϫⲟⲉⲓⲥ.</td>
      <td class="language English"><span style="color:#b00e23">(19)</span> The
      small and great are there, and the servant that feared his lord.</td>
      <td class="language Greek"><span style="color:#b00e23">(19)</span> µικρὸς
      καὶ µέγας ἐκεῖ ἐστιν καὶ θεράπων οὐ δεδοικὼς τὸν κύριον αὐτοῦ.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲉⲑⲃⲉⲟⲩ ⲅⲁⲣ ⲁⲩϯ ⲙ̀ⲫⲟⲩⲱⲓⲛⲓ ⲛ̀ⲛⲏ ⲉⲧϧⲉⲛ ⲡⲭⲁⲕⲓ ⲓⲉ ⲡⲱⲛϧ ⲛ̀ⲛⲓⲯⲩⲭⲏ ⲉⲧϧⲉⲛ ⲡⲉⲙⲕⲁϩ
      ⲛ̀ϩⲏⲧ</td>
      <td class="language Sahidic"><span style="color:#b00e23">(ⲕ︦)</span> ⲉⲧⲃⲉ
      ⲟⲩ ⲅⲁⲣ ⲁⲩϯ ⲡⲟⲩⲟⲉⲓⲛ ⲛ̅ⲛⲉⲧϩⲛ̅ ϩⲉⲛϩⲓⲥⲉ. ⲁⲩⲱ ⲡⲱⲛϩ̅ ⲛ̅ⲛⲉⲯⲩⲭⲏ ⲛ̅ⲛⲉⲧϩⲛ̅
      ⲙ̅ⲙⲟⲕϩⲥ̅.</td>
      <td class="language English"><span style="color:#b00e23">(20)</span> For
      why is light given to those who are in bitterness, and life to those
      souls which are in griefs?</td>
      <td class="language Greek"><span style="color:#b00e23">(20)</span> ἵνα τί
      γὰρ δέδοται τοῖς ἐν πικρίᾳ φῶς, ζωὴ δὲ ταῖς ἐν ὀδύναις ψυχαῖς;</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲉⲑⲙⲉⲓ ⲙ̀ⲫⲙⲟⲩ ⲟⲩⲟϩ ⲧⲟϯϭⲓ ⲙ̀ⲙⲟϥ ⲁⲛ ⲉⲩⲫⲱⲣⲕ ⲙ̀ⲙⲟϥ ⲙ̀ⲫⲣⲏϯ ⲛ̀ϩⲁⲛⲁϩⲱⲣ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲛⲁⲓ ⲉⲧⲟⲩⲉϣ ⲡⲙⲟⲩ ⲙ̅ⲡⲟⲩϩⲉ ⲉⲣⲟϥ. ⲉⲩϣⲓⲕⲉ ⲛ̅ⲥⲱϥ ⲛ̅ⲑⲉ ⲛ̅ϩⲉⲛⲁϩⲱⲣ.</td>
      <td class="language English"><span style="color:#b00e23">(21)</span> who
      desire death, and obtain it not, digging for it as for treasures;</td>
      <td class="language Greek"><span style="color:#b00e23">(21)</span> οἳ
      ὁµείρονται τοῦ θανάτου καὶ οὐ τυγχάνουσιν ἀνορύσσοντες ὥσπερ
      θησαυρούς,</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ϣⲁⲩⲣⲁϣⲓ ⲇⲉ ⲉ̀ϣⲱⲡ ⲛ̀ⲧⲉ ⲧⲟⲧⲟⲩ ϭⲓ ⲙ̀ⲙⲟϥ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ϣⲁⲩⲣⲁϣⲉ ⲇⲉ ⲉⲩϣⲁⲛϩⲉ ⲉⲣⲟϥ.</td>
      <td class="language English"><span style="color:#b00e23">(22)</span> and
      would be very joyful if they should gain it?</td>
      <td class="language Greek"><span style="color:#b00e23">(22)</span>
      περιχαρεῖς δὲ ἐγένοντο, ἐὰν κατατύχωσιν.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲫⲙⲟⲩ ⲟⲩⲉⲙⲧⲟⲛ ⲙ̀ⲡⲓⲣⲱⲙⲓ ⲡⲉ ⲁϥϣⲑⲁⲙ ⲅⲁⲣ ⲉⲣⲱϥ ⲛ̀ϫⲉ ⲫϯ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲡⲙⲟⲩ ⲅⲁⲣ ⲟⲩⲙ̅ⲧⲟⲛ ⲙ̅ⲡⲣⲱⲙⲉ ⲡⲉ. ⲁ ⲡⲛⲟⲩⲧⲉ ⲅⲁⲣ ϣⲧⲟⲙ ⲉⲣⲱϥ.</td>
      <td class="language English"><span style="color:#b00e23">(23)</span>
      Death is rest to such a man, for God has hedged him in.</td>
      <td class="language Greek"><span style="color:#b00e23">(23)</span>
      θάνατος ἀνδρὶ ἀνάπαυµα, συνέκλεισεν γὰρ ὁ θεὸς κατ’ αὐτοῦ·</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ϧⲁϫⲱⲟⲩ ⲛ̀ϩⲁⲛϧⲣⲏⲟⲩⲓ ϣⲁϥⲓ̀ ⲛ̀ϫⲉ ⲟⲩϥⲓⲁϩⲓⲟⲙ ϯⲛⲁⲣⲓⲙⲓ ⲁ̀ⲛⲟⲕ ⲉⲥⲁⲙⲟⲛⲓ ⲙ̀ⲙⲟⲓ ⲛ̀ϫⲉ
      ⲟⲩϩⲟϯ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ϩⲁⲑⲏ ⲅⲁⲣ ⲛ̅ⲧⲁϩⲣⲉ ⲁⲩⲁϣⲁϩⲟⲙ ⲉⲓ ⲛⲁⲓ. ϯⲣⲓⲙⲉ ⲇⲉ ⲁⲛⲟⲕ ⲉⲓϣⲟⲟⲡ ϩⲛ̅ ⲟⲩϩⲟⲧⲉ.</td>
      <td class="language English"><span style="color:#b00e23">(24)</span> For
      my groaning comes before my food, and I weep being beset with
      terror.</td>
      <td class="language Greek"><span style="color:#b00e23">(24)</span> πρὸ
      γὰρ τῶν σίτων µου στεναγµός µοι ἥκει, δακρύω δὲ ἐγὼ συνεχόµενος
      φόβῳ·</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ϯϩⲟϯ ⲅⲁⲣ ⲉ̀ⲛⲁⲓϥⲓ ⲙ̀ⲡⲉⲥⲣⲱⲟⲩϣ ⲁⲥⲓ ⲛⲏⲓ ⲟⲩⲟϩ ⲑⲏ ⲉ̀ⲛⲁⲓⲉⲣϩⲟϯ ϧⲁⲧⲉⲥϩⲏ ⲁⲥⲓ̀
      ⲉ̀ϧⲟⲩⲛ ⲉ̀ϩⲣⲁⲓ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲑⲟⲧⲉ ⲅⲁⲣ ⲉⲛⲉⲓϥⲉⲓ ⲙ̅ⲡⲉⲥⲣⲟⲟⲩϣ ⲁⲥⲓ ⲛⲁⲓ. ⲁⲩⲱ ⲡⲉϯⲣ̅ϩⲟⲧⲉ ϩⲏⲧϥ̅ ⲁϥⲧⲱⲙⲛ̅ⲧ
      ⲉⲣⲟⲓ.</td>
      <td class="language English"><span style="color:#b00e23">(25)</span> For
      the terror of which I meditated has come upon me, and that which I had
      feared has befallen me.</td>
      <td class="language Greek"><span style="color:#b00e23">(25)</span> φόβος
      γάρ, ὃν ἐφρόντισα, ἦλθέν µοι, καὶ ὃν ἐδεδοίκειν, συνήντησέν µοι.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲟⲩⲇⲉ ⲙ̀ⲡⲓⲉⲣϩⲓⲣⲏⲛⲏ ⲟⲩⲇⲉ ⲙ̀ⲡⲓⲉⲣⲏⲥⲩⲭⲁⲍⲓⲛ ⲟⲩⲇⲉ ⲙ̀ⲡⲓⲙⲧⲟⲛ ⲙ̀ⲙⲟⲓ ⲁϥⲓ̀ ⲛⲏⲓ ⲛ̀ϫⲉ
      ⲟⲩϫⲱⲛⲧ</td>
      <td class="language Sahidic"><span style="color:#b00e23">(ⲕ︦ⲋ︦)</span>
      ⲙ̅ⲡⲓⲣⲉⲓⲣⲏⲛⲏ ⲙ̅ⲡⲉⲓⲕⲁⲣⲱⲓ ⲙ̅ⲡⲉⲓⲙ̅ⲧⲟⲛ. ⲁⲩⲟⲣⲅⲏ ⲇⲉ ⲉⲓ ⲛⲁⲓ.</td>
      <td class="language English"><span style="color:#b00e23">(26)</span> I
      was not at peace, nor quiet, nor had I rest; yet wrath came upon me.</td>
      <td class="language Greek"><span style="color:#b00e23">(26)</span> οὔτε
      εἰρήνευσα οὔτε ἡσύχασα οὔτε ἀνεπαυσάµην, ἦλθεν δέ µοι ὀργή.</td>
    </tr>
  </table>
</body>
</html>
