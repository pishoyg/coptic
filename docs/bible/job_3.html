<!DOCTYPE html>
<html>
<head>
  <title>Job</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_4.html" rel="next">
  <link href="job_2.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="job3">Job 3</h3>

  <table>
    <tr>
      <td><span style="color:#b00e23">(ⲁ̅)</span> ⲙⲉⲛⲉⲛⲥⲁ ⲛⲁⲓ ⲇⲉ ⲁϥⲟⲩⲱⲛ ⲛ̀ⲣⲱϥ
      ⲛ̀ϫⲉ ⲓⲱⲃ ⲟⲩⲟϩ ⲁϥⲥⲁϩⲟⲩⲓ ⲉ̀ⲡⲉϥⲉϩⲟⲟⲩ</td>
      <td><span style="color:#b00e23">(ⲁ︦)</span> ⲙⲛ̅ⲛ̅ⲥⲁ ⲛⲁⲓ ⲇⲉ ⲁ ⲓ̈ⲱⲃ ⲟⲩⲱⲛ
      ⲛ̅ⲣⲱϥ ⲁϥⲥϩⲟⲩⲣ ⲡⲉϥϩⲟⲟⲩ</td>
      <td><span style="color:#b00e23">(1)</span> After this Job opened his
      mouth, and cursed his day,</td>
      <td><span style="color:#b00e23">(1)</span> Μετὰ τοῦτο ἤνοιξεν Ιωβ τὸ
      στόµα αὐτοῦ καὶ κατηράσατο τὴν ἡµέραν αὐτοῦ</td>
    </tr>

    <tr>
      <td><span style="color:#b00e23">(ⲃ̅)</span> ⲉϥϫⲱ ⲙ̀ⲙⲟⲥ</td>
      <td><span style="color:#b00e23">(ⲃ︦)</span> ⲉϥϫⲱ ⲙ̅ⲙⲟⲥ.</td>
      <td><span style="color:#b00e23">(2)</span> saying,</td>
      <td><span style="color:#b00e23">(2)</span> λέγων</td>
    </tr>

    <tr>
      <td><span style="color:#b00e23">(ⲅ̅)</span> ϫⲉ ⲉϥⲉ̀ⲧⲁⲕⲟ ⲛ̀ϫⲉ ⲡⲓⲉϩⲟⲟⲩ
      ⲉⲧⲁⲩⲙⲁⲥⲧ ⲛⲉⲙ ⲡⲓⲉϫⲱⲣϩ ⲉⲧⲁⲩϫⲟⲥ ϫⲉ ⲓⲥ ⲟⲩϩⲱⲟⲩⲧ</td>
      <td><span style="color:#b00e23">(ⲅ︦)</span> ϫⲉ ⲉⲣⲉ ⲡⲉϩⲟⲟⲩ ϩⲉ ⲉⲃⲟⲗ
      ⲛ̅ⲧⲁⲩϫⲡⲟⲓ ⲛ̅ϩⲏⲧϥ̅. ⲁⲩⲱ ⲧⲉⲩϣⲏ ⲛ̅ⲧⲁⲩϫⲟⲟⲥ ϫⲉ ⲟⲩϣⲣ̅ϩⲟⲟⲩⲧ ⲡⲉ.</td>
      <td><span style="color:#b00e23">(3)</span> Let the day perish in which I
      was born, and that night in which they said, Behold a man-child!</td>
      <td><span style="color:#b00e23">(3)</span> Ἀπόλοιτο ἡ ἡµέρα, ἐν ᾗ
      ἐγεννήθην, καὶ ἡ νύξ, ἐν ᾗ εἶπαν Ἰδοὺ ἄρσεν.</td>
    </tr>

    <tr>
      <td><span style="color:#b00e23">(ⲇ̅)</span> ⲡⲓⲉϫⲱⲣϩ ⲉⲧⲉⲙ̀ⲙⲁⲩ ⲉϥⲉ̀ⲉⲣⲭⲁⲕⲓ
      ⲟⲩⲟϩ ⲛ̀ⲛⲉϥⲕⲱϯ ⲛ̀ⲥⲱϥ ⲛ̀ϫⲉ ⲡϭ̅ⲥ̅ ⲉ̀ⲃⲟⲗ ⲙ̀ⲡϣⲱⲓ ⲟⲩⲇⲉ ⲛ̀ⲛⲉϥⲓ ⲉ̀ϫⲱϥ ⲛ̀ϫⲉ
      ⲫⲟⲩⲱⲓⲛⲓ</td>
      <td><span style="color:#b00e23">(ⲇ︦)</span> ⲉⲣⲉ ⲧⲉⲩϣⲏ ⲉⲧⲙ̅ⲙⲁⲩ ⲣ̅ⲕⲁⲁⲕⲉ.
      ⲛ̅ⲛⲉ ⲡϫⲟⲉⲓⲥ ϣⲓⲛⲉ ⲛ̅ⲥⲱⲥ ϩⲛ̅ ⲧⲡⲉ. ⲛ̅ⲛⲉ ⲟⲩⲟⲉⲓⲛ ⲉⲓ ⲉϩⲣⲁⲓ ⲉⲣⲟⲥ.</td>
      <td><span style="color:#b00e23">(4)</span> Let that night be darkness,
      and let not the Lord regard it from above, neither let light come upon
      it.</td>
      <td><span style="color:#b00e23">(4)</span> ἡ ἡµέρα ἐκείνη εἴη σκότος, καὶ
      µὴ ἀναζητήσαι αὐτὴν ὁ κύριος ἄνωθεν, µηδὲ ἔλθοι εἰς αὐτὴν φέγγος·</td>
    </tr>

    <tr>
      <td><span style="color:#b00e23">(ⲉ̅)</span> ⲉϥⲉ̀ϭⲓⲧϥ ⲛ̀ϫⲉ ⲡⲭⲁⲕⲓ ⲛⲉⲙ
      ⲧϧⲏⲓⲃⲓ ⲙ̀ⲫⲙⲟⲩ ⲉϥⲉ̀ⲓ̀ ⲉ̀ϫⲱϥ ⲛ̀ϫⲉ ⲟⲩⲅⲛⲟⲫⲟⲥ</td>
      <td><span style="color:#b00e23">(ⲉ︦)</span> ⲉⲣⲉ ⲡⲕⲁⲕⲉ ϫⲓⲧⲥ̅ ⲙⲛ̅ ⲑⲁⲓⲃⲉⲥ
      ⲙ̅ⲡⲙⲟⲩ. ⲉⲣⲉ ⲟⲩϭⲟⲥⲙ̅ ⲉⲓ ⲉϫⲱⲥ. ⲡⲉϩⲟⲟⲩ ⲉⲧⲙ̅ⲙⲁⲩ ⲥϩⲟⲩⲟⲣⲧ̅</td>
      <td><span style="color:#b00e23">(5)</span> But let darkness and the
      shadow of death seize it; let blackness come upon it;</td>
      <td><span style="color:#b00e23">(5)</span> ἐκλάβοι δὲ αὐτὴν σκότος καὶ
      σκιὰ θανάτου, ἐπέλθοι ἐπ’ αὐτὴν γνόφος.</td>
    </tr>

    <tr>
      <td><span style="color:#b00e23">(ⲋ̅)</span> ⲉϥⲉ̀ϣⲱⲡⲓ ⲉϥⲥϩⲟⲩⲟⲣⲧ ⲛ̀ϫⲉ
      ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ⲉϥⲉ̀ϭⲓⲧϥ ⲛ̀ϫⲉ ⲟⲩⲭⲁⲕⲓ ⲛ̀ⲛⲉϥϣⲱⲡⲓ ϧⲉⲛ ϩⲁⲛⲉϩⲟⲟⲩ ⲛ̀ⲧⲉ ⲟⲩⲣⲟⲙⲡⲓ
      ⲟⲩⲇⲉ ⲛ̀ⲛⲟⲩⲏⲡⲓ ϧⲉⲛ ϩⲁⲛⲉϩⲟⲟⲩ ⲛ̀ⲧⲉ ⲟⲩⲁⲃⲟⲧ</td>
      <td><span style="color:#b00e23">(ⲋ︦)</span> ⲙⲛ̅ ⲧⲉⲩϣⲏ ⲉⲧⲙ̅ⲙⲁⲩ. ⲉⲣⲉ ⲡⲕⲁⲕⲉ
      ϫⲓⲧϥ̅. ⲛ̅ⲛⲉϥϣⲱⲡⲉ ⲉϩⲟⲟⲩ ⲛ̅ⲣⲟⲙⲡⲉ. ⲛ̅ⲛⲉⲩⲟⲡϥ̅ ⲉϩⲟⲟⲩ ⲛ̅ⲉⲃⲟⲧ.</td>
      <td><span style="color:#b00e23">(6)</span> let that day and night be
      cursed, let darkness carry them away; let it not come into the days of
      the year, neither let it be numbered with the days of the months.</td>
      <td><span style="color:#b00e23">(6)</span> καταραθείη ἡ ἡµέρα καὶ ἡ νὺξ
      ἐκείνη, ἀπενέγκαιτο αὐτὴν σκότος· µὴ εἴη εἰς ἡµέρας ἐνιαυτοῦ µηδὲ
      ἀριθµηθείη εἰς ἡµέρας µηνῶν·</td>
    </tr>

    <tr>
      <td><span style="color:#b00e23">(ⲍ̅)</span> ⲁⲗⲗⲁ ⲡⲓⲉϫⲱⲣϩ ⲉⲧⲉⲙ̀ⲙⲁⲩ
      ⲉϥⲉ̀ϣⲱⲡⲓ ϧⲉⲛ ϩⲁⲛⲙⲕⲁϩ ⲛ̀ϩⲏⲧ ⲛ̀ⲛⲉϥⲓ̀ ⲉ̀ϫⲱϥ ⲛ̀ϫⲉ ⲡⲟⲩⲛⲟϥ ⲟⲩⲇⲉ ⲫⲣⲁϣⲓ</td>
      <td><span style="color:#b00e23">(ⲍ︦)</span> ⲁⲗⲗⲁ ⲉⲣⲉ ⲧⲉⲩϣⲏ ⲉⲧⲙ̅ⲙⲁⲩ ϣⲱⲡⲉ
      ⲙ̅ⲙⲟⲕϩⲥ̅. ⲛ̅ⲛⲉ ⲟⲩⲛⲟϥ ⲉⲓ ⲉⲣⲟⲥ ⲟⲩⲇⲉ ⲣⲁϣⲉ.</td>
      <td><span style="color:#b00e23">(7)</span> But let that night be pain,
      and let not mirth come upon it, nor joy.</td>
      <td><span style="color:#b00e23">(7)</span> ἀλλὰ ἡ νὺξ ἐκείνη εἴη ὀδύνη,
      καὶ µὴ ἔλθοι ἐπ’ αὐτὴν εὐφροσύνη µηδὲ χαρµονή·</td>
    </tr>

    <tr>
      <td><span style="color:#b00e23">(ⲏ̅)</span> ⲁⲗⲗⲁ ⲉϥⲉ̀ⲥϩⲟⲩⲱⲣϥ ⲛ̀ϫⲉ ⲫⲏ
      ⲉⲧⲛⲁⲥⲁϩⲟⲩⲓ ⲉ̀ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ⲫⲏ ⲉⲧⲛⲁϧⲱⲧⲉⲃ ⲙ̀ⲡⲓⲛⲓϣϯ ⲛ̀ⲕⲩⲧⲟⲥ</td>
      <td><span style="color:#b00e23">(ⲏ︦)</span> ⲁⲗⲗⲁ ⲉϥⲛⲁⲥϩⲟⲩⲱⲣⲥ̅ ⲛ̅ϭⲓ
      ⲡⲉⲧⲛⲁⲥϩⲟⲩⲣ ⲡⲉϩⲟⲟⲩ ⲉⲧⲙ̅ⲙⲁⲩ. ⲡⲉⲧⲛⲁⲧⲁⲕⲉ ⲡⲛⲟϭ ⲛ̅ⲕⲏⲧⲟⲥ.</td>
      <td><span style="color:#b00e23">(8)</span> But let him that curses that
      day curse it, even he that is ready to attack the great whale.</td>
      <td><span style="color:#b00e23">(8)</span> ἀλλὰ καταράσαιτο αὐτὴν ὁ
      καταρώµενος τὴν ἡµέραν ἐκείνην ὁ µέλλων τὸ µέγα κῆτος χειρώσασθαι.</td>
    </tr>

    <tr>
      <td><span style="color:#b00e23">(ⲑ̅)</span> ⲉⲩⲉ̀ⲉⲣⲭⲁⲕⲓ ⲛ̀ϫⲉ ⲛⲓⲥⲓⲟⲩ ⲛ̀ⲧⲉ
      ⲡⲓⲉϫⲱⲣϩ ⲉⲧⲉⲙ̀ⲙⲁⲩ ⲛ̀ⲛⲟⲩⲉⲣϩⲩⲡⲟⲙⲉⲛⲓⲛ ⲟⲩⲇⲉ ⲛ̀ⲛⲟⲩⲓ̀ ⲉ̀ⲫⲟⲩⲱⲓⲛⲓ ⲟⲩⲟϩ ⲛ̀ⲛⲟⲩⲛⲁⲩ
      ⲉ̀ⲡⲓⲥⲓⲟⲩ ⲛ̀ⲧⲉ ϩⲁⲛⲁⲧⲟⲟⲩⲓ ⲉϥϣⲁⲓⲱⲟⲩ</td>
      <td><span style="color:#b00e23">(ⲑ︦)</span> ⲉⲣⲉ ⲛ̅ⲥⲓⲟⲩ ⲛ̅ⲧⲉⲩϣⲏ ⲉⲧⲙ̅ⲙⲁⲩ
      ⲣ̅ⲕⲁⲕⲉ. ⲁⲩⲱ ⲛ̅ⲛⲉⲩϩⲩⲡⲟⲙⲓⲛⲉ ⲛ̅ⲛⲉⲩⲉⲓ ⲉⲡⲟⲩⲟⲉⲓⲛ. ⲛ̅ⲛⲉⲥⲛⲁⲩ ⲉⲡⲥⲟⲩⲛ̅ϩⲧⲟⲟⲩⲉ
      ⲉϥⲛⲁϣⲁ.</td>
      <td><span style="color:#b00e23">(9)</span> Let the stars of that night be
      darkened; let it remain dark, and not come into light; and let it not see
      the morning star arise:</td>
      <td><span style="color:#b00e23">(9)</span> σκοτωθείη τὰ ἄστρα τῆς νυκτὸς
      ἐκείνης, ὑποµείναι καὶ εἰς φωτισµὸν µὴ ἔλθοι καὶ µὴ ἴδοι ἑωσφόρον
      ἀνατέλλοντα,</td>
    </tr>

    <tr>
      <td><span style="color:#b00e23">(ⲓ̅)</span> ϫⲉ ⲟⲩⲏⲓ ⲙ̀ⲡⲉϥϣⲑⲁⲙ ⲛ̀ⲛⲓⲡⲩⲗⲏ
      ⲛ̀ⲧⲉ ⲑⲛⲉϫⲓ ⲛ̀ⲧⲉ ⲧⲁⲙⲁⲩ ⲛⲁϥⲛⲁⲱⲗⲓ ⲅⲁⲣ ⲙ̀ⲡⲁⲓⲙⲕⲁϩ ⲛ̀ϩⲏⲧ ⲉ̀ⲃⲟⲗ ϧⲉⲛ ⲛⲁⲃⲁⲗ</td>
      <td><span style="color:#b00e23">(ⲓ︦)</span> ϫⲉ ⲙ̅ⲡⲉⲥϣⲧⲁⲙ ⲉⲣⲛ̅ ⲙ̅ⲡⲩⲗⲏ
      ⲛ̅ϩⲏⲧⲥ̅ ⲛ̅ⲧⲁⲙⲁⲁⲩ. ⲛⲉⲥⲛⲁⲧⲁⲗϭⲉ ⲛⲉⲓϩⲓⲥⲉ ⲅⲁⲣ ⲛ̅ⲛⲁϩⲣⲁⲓ ⲡⲉ.</td>
      <td><span style="color:#b00e23">(10)</span> because it shut not up the
      gates of my mother’s womb, for so it would have removed sorrow from my
      eyes.</td>
      <td><span style="color:#b00e23">(10)</span> ὅτι οὐ συνέκλεισεν πύλας
      γαστρὸς µητρός µου· ἀπήλλαξεν γὰρ ἂν πόνον ἀπὸ ὀφθαλµῶν µου.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲁϧⲟⲓ ⲅⲁⲣ ⲙ̀ⲡⲓⲙⲟⲩ ϧⲉⲛ ⲑⲛⲉϫⲓ
      ⲓⲉ ⲉⲧⲁⲓⲓ̀ ⲉ̀ⲃⲟⲗ ϧⲉⲛ ⲑⲛⲉϫⲓ ⲁϧⲟⲓ ⲙ̀ⲡⲓⲙⲟⲩ ⲥⲁⲧⲟⲧ</td>
      <td><span style="color:#b00e23">(ⲓ︦ⲁ︦)</span> ⲉⲧⲃⲉ ⲟⲩ ⲅⲁⲣ ⲙ̅ⲡⲉⲓⲙⲟⲩ ϩⲛ̅
      ⲑⲏ. ⲛ̅ⲧⲉⲣⲉⲓⲉⲓ ⲉⲃⲟⲗ ϩⲛ̅ ⲑⲏ ⲙ̅ⲡⲉⲓⲧⲁⲕⲟ ⲛ̅ⲧⲉⲩⲛⲟⲩ.</td>
      <td><span style="color:#b00e23">(11)</span> For why died I not in the
      belly? and why did I not come forth from the womb and die
      immediately?</td>
      <td><span style="color:#b00e23">(11)</span> διὰ τί γὰρ ἐν κοιλίᾳ οὐκ
      ἐτελεύτησα, ἐκ γαστρὸς δὲ ἐξῆλθον καὶ οὐκ εὐθὺς ἀπωλόµην;</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲉⲑⲃⲉⲟⲩ ⲇⲉ ⲁⲩⲧⲁϫⲣⲟ ⲛ̀ϫⲉ
      ⲛⲁⲕⲉⲗⲓ ⲉⲑⲃⲉⲟⲩ ⲇⲉ ⲁⲓⲟⲩⲉⲙϭⲓ</td>
      <td><span style="color:#b00e23">(ⲓ︦ⲃ︦)</span> ⲉⲧⲃⲉ ⲟⲩ ⲇⲉ ⲁ ⲛⲁⲡⲁⲧ ϫⲱⲥ.
      ⲉⲧⲃⲉ ⲟⲩ ⲇⲉ ⲁⲓϫⲓⲉⲕⲓⲃⲉ.</td>
      <td><span style="color:#b00e23">(12)</span> and why did the knees support
      me? and why did I suck the breasts?</td>
      <td><span style="color:#b00e23">(12)</span> ἵνα τί δὲ συνήντησάν µοι
      γόνατα; ἵνα τί δὲ µαστοὺς ἐθήλασα;</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ϯⲛⲟⲩ ⲇⲉ ⲛⲁⲓⲛⲁⲛⲕⲟⲧ ⲡⲉ ⲟⲩⲟϩ
      ⲛ̀ⲧⲁⲭⲁⲣⲱⲓ ⲛⲁⲓⲛⲁϩⲱⲣⲡ ⲡⲉ ⲟⲩⲟϩ ⲛⲁⲓⲛⲁⲙⲧⲟⲛ ⲙ̀ⲙⲟⲓ ⲡⲉ</td>
      <td><span style="color:#b00e23">(ⲓ︦ⲅ︦)</span> ⲛⲉⲓⲛⲁⲱⲃϣ̅ ⲡⲉ
      ⲛ̅ⲧⲁⲙ̅ⲧⲟⲛ.</td>
      <td><span style="color:#b00e23">(13)</span> Now I should have lain down
      and been quiet, I should have slept and been at rest,</td>
      <td><span style="color:#b00e23">(13)</span> νῦν ἂν κοιµηθεὶς ἡσύχασα,
      ὑπνώσας δὲ ἀνεπαυσάµην</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛⲉⲙ ϩⲁⲛⲟⲩⲣⲱⲟⲩ ⲙ̀ⲃⲟⲩⲗⲉⲩⲧⲏⲥ
      ⲛ̀ⲧⲉ ⲡⲕⲁϩⲓ ⲛⲏ ⲉ̀ⲛⲁⲩϣⲟⲩϣⲟⲩ ⲙ̀ⲙⲱⲟⲩ ⲉ̀ϫⲉⲛ ϩⲁⲛⲥⲏϥⲓ</td>
      <td><span style="color:#b00e23">(ⲓ︦ⲇ︦)</span> ⲙⲛ̅ ⲛⲉⲣⲱⲟⲩ ⲛ̅ⲃⲟⲩⲗⲏⲩⲧⲏⲥ
      ⲙ̅ⲡⲕⲁϩ. ⲛⲁⲓ ⲛ̅ⲧⲁⲩϫⲓⲥⲉ ⲙ̅ⲙⲟⲟⲩ ⲉϫⲛ̅ ⲛⲉⲩⲥⲏϥⲉ.</td>
      <td><span style="color:#b00e23">(14)</span> with kings and councillors of
      the earth, who gloried in their swords;</td>
      <td><span style="color:#b00e23">(14)</span> µετὰ βασιλέων βουλευτῶν γῆς,
      οἳ ἠγαυριῶντο ἐπὶ ξίφεσιν,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲓⲉ ⲛⲉⲙ ϩⲁⲛⲁⲣⲭⲱⲛ ⲛⲏ ⲉ̀ⲛⲁϥⲟϣ
      ⲛ̀ϫⲉ ⲡⲟⲩⲛⲟⲩⲃ ⲛⲏ ⲉⲧⲁⲩⲙⲁϩ ⲡⲟⲩⲏⲓ ⲛ̀ϩⲁⲧ</td>
      <td><span style="color:#b00e23">(ⲓ︦ⲉ︦)</span> ⲏ ⲙⲛ̅ ⲛ̅ⲁⲣⲭⲱⲛ ⲉⲧⲉⲣⲉ ⲡⲉⲩⲛⲟⲩⲃ
      ⲟϣ. ⲛⲁⲓ ⲛ̅ⲧⲁⲩⲙⲉϩ ⲛⲉⲩⲏⲓ ⲛ̅ϩⲁⲧ.</td>
      <td><span style="color:#b00e23">(15)</span> or with rulers, whose gold
      was abundant, who filled their houses with silver:</td>
      <td><span style="color:#b00e23">(15)</span> ἢ µετὰ ἀρχόντων, ὧν πολὺς ὁ
      χρυσός, οἳ ἔπλησαν τοὺς οἴκους αὐτῶν ἀργυρίου,</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲓⲉ ⲙ̀ⲫⲣⲏϯ ⲛ̀ⲟⲩⲟⲩϧⲉ ⲉϥⲛⲏⲟⲩ
      ⲉ̀ⲃⲟⲗ ϧⲉⲛ ⲧⲟϯ ⲛ̀ⲧⲉ ⲧⲉϥⲙⲁⲩ ⲓⲉ ⲙ̀ⲫⲣⲏϯ ⲛ̀ϩⲁⲛⲕⲟⲩϫⲓ ⲛ̀ⲁⲗⲱⲟⲩⲓ ⲛⲏ ⲉⲧⲉ ⲙ̀ⲡⲟⲩⲛⲁⲩ
      ⲉ̀ⲫⲟⲩⲱⲓⲛⲓ</td>
      <td><span style="color:#b00e23">(ⲓ︦ⲋ︦)</span> ⲛ̅ⲑⲉ ⲛ̅ⲟⲩϩⲟⲩϩⲉ ⲉϥⲛⲏⲩ ⲉⲃⲟⲗ
      ϩⲓ ⲧⲟⲟⲧϥ̅ ⲛ̅ⲧⲉϥⲙⲁⲁⲩ. ⲏ ⲛ̅ⲑⲉ ⲛ̅ⲛⲉⲓϣⲏⲣⲉ ϣⲏⲙ ⲉⲧⲉ ⲙ̅ⲡⲟⲩⲛⲁⲩ ⲉⲡⲟⲩⲟⲉⲓⲛ.</td>
      <td><span style="color:#b00e23">(16)</span> or I should have been as an
      untimely birth proceeding from his mother’s womb, or as infants who never
      saw light.</td>
      <td><span style="color:#b00e23">(16)</span> ἢ ὥσπερ ἔκτρωµα ἐκπορευόµενον
      ἐκ µήτρας µητρὸς ἢ ὥσπερ νήπιοι, οἳ οὐκ εἶδον φῶς.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲉⲧⲁ ⲛⲓⲁⲥⲉⲃⲏⲥ ⲉⲧⲉⲙ̀ⲙⲟⲛ
      ⲟⲩϫⲱⲛⲧ ⲛ̀ⲧⲉ ⲟⲩⲙⲃⲟⲛ ⲙ̀ⲙⲁⲩ ⲉⲧⲁⲩⲙⲧⲟⲛ ⲙ̀ⲙⲱⲟⲩ ⲙ̀ⲙⲁⲩ ⲛ̀ϫⲉ ⲛⲏ ⲉⲧϧⲉⲙϧⲱⲙ ϧⲉⲛ
      ⲡⲟⲩⲥⲱⲙⲁ</td>
      <td><span style="color:#b00e23">(ⲓ︦ⲍ︦)</span> ⲛ̅ⲧⲁ ⲛ̅ⲁⲥⲉⲃⲏⲥ ⲧⲙ̅ϩⲉ ⲡϭⲱⲛⲧ̅
      ⲛ̅ⲧⲉⲩⲟⲣⲅⲏ ⲙ̅ⲙⲁⲩ. ⲛ̅ⲧⲁ ⲛⲉⲧϩⲟⲥⲉ ϩⲙ ⲡⲉⲩⲥⲱⲙⲁ ⲙ̅ⲧⲟⲛ ⲙ̅ⲙⲟⲟⲩ ⲙ̅ⲙⲁⲩ.</td>
      <td><span style="color:#b00e23">(17)</span> There the ungodly have burnt
      out the fury of rage; there the wearied in body rest.</td>
      <td><span style="color:#b00e23">(17)</span> ἐκεῖ ἀσεβεῖς ἐξέκαυσαν θυµὸν
      ὀργῆς, ἐκεῖ ἀνεπαύσαντο κατάκοποι τῷ σώµατι·</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲛⲓϣⲁ ⲉⲛⲉϩ ⲇⲉ ⲧⲏⲣⲟⲩ ⲉⲩⲥⲟⲡ ⲛⲏ
      ⲉⲧⲉ ⲙ̀ⲡⲟⲩⲥⲱⲧⲉⲙ ⲉ̀ⲧⲥⲙⲏ ⲛ̀ⲟⲩⲫⲟⲣⲟⲗⲟⲅⲟⲥ</td>
      <td><span style="color:#b00e23">(ⲓ︦ⲏ︦)</span> ⲛ̅ϣⲁ ⲉⲛⲉϩ ⲇⲉ ϩⲓ ⲟⲩⲥⲟⲡ
      ⲉⲙⲡⲟⲩⲥⲱⲧⲙ̅ ⲉⲧⲉⲥⲙⲏ ⲛ̅ⲣⲉϥϫⲓϣⲱⲙ.</td>
      <td><span style="color:#b00e23">(18)</span> And the men of old time have
      together ceased to hear the exactor’s voice.</td>
      <td><span style="color:#b00e23">(18)</span> ὁµοθυµαδὸν δὲ οἱ αἰώνιοι οὐκ
      ἤκουσαν φωνὴν φορολόγου·</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲟⲩⲕⲟⲩϫⲓ ⲛⲉⲙ ⲟⲩⲛⲓϣϯ ⲥⲉⲭⲏ
      ⲙ̀ⲙⲁⲩ ⲛⲉⲙ ⲟⲩⲃⲱⲕ ⲉϥⲉⲣϩⲟϯ ϧⲁⲧϩⲏ ⲙ̀ⲡⲉϥϭ̅ⲥ̅</td>
      <td><span style="color:#b00e23">(ⲓ︦ⲑ︦)</span> ⲉⲣⲉ ⲡⲕⲟⲩⲉⲓ. ⲙⲛ̅ ⲡⲛⲟϭ ⲙ̅ⲙⲁⲩ.
      ⲁⲩⲱ ⲡϩⲙ̅ϩⲁⲗ ⲉⲧⲣ̅ϩⲟⲧⲉ ϩⲏⲧϥ̅ ⲙ̅ⲡⲉϥϫⲟⲉⲓⲥ.</td>
      <td><span style="color:#b00e23">(19)</span> The small and great are
      there, and the servant that feared his lord.</td>
      <td><span style="color:#b00e23">(19)</span> µικρὸς καὶ µέγας ἐκεῖ ἐστιν
      καὶ θεράπων οὐ δεδοικὼς τὸν κύριον αὐτοῦ.</td>
    </tr>

    <tr>
      <td><span style="color:#b00e23">(ⲕ̅)</span> ⲉⲑⲃⲉⲟⲩ ⲅⲁⲣ ⲁⲩϯ ⲙ̀ⲫⲟⲩⲱⲓⲛⲓ ⲛ̀ⲛⲏ
      ⲉⲧϧⲉⲛ ⲡⲭⲁⲕⲓ ⲓⲉ ⲡⲱⲛϧ ⲛ̀ⲛⲓⲯⲩⲭⲏ ⲉⲧϧⲉⲛ ⲡⲉⲙⲕⲁϩ ⲛ̀ϩⲏⲧ</td>
      <td><span style="color:#b00e23">(ⲕ︦)</span> ⲉⲧⲃⲉ ⲟⲩ ⲅⲁⲣ ⲁⲩϯ ⲡⲟⲩⲟⲉⲓⲛ
      ⲛ̅ⲛⲉⲧϩⲛ̅ ϩⲉⲛϩⲓⲥⲉ. ⲁⲩⲱ ⲡⲱⲛϩ̅ ⲛ̅ⲛⲉⲯⲩⲭⲏ ⲛ̅ⲛⲉⲧϩⲛ̅ ⲙ̅ⲙⲟⲕϩⲥ̅.</td>
      <td><span style="color:#b00e23">(20)</span> For why is light given to
      those who are in bitterness, and life to those souls which are in
      griefs?</td>
      <td><span style="color:#b00e23">(20)</span> ἵνα τί γὰρ δέδοται τοῖς ἐν
      πικρίᾳ φῶς, ζωὴ δὲ ταῖς ἐν ὀδύναις ψυχαῖς;</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲉⲑⲙⲉⲓ ⲙ̀ⲫⲙⲟⲩ ⲟⲩⲟϩ ⲧⲟϯϭⲓ
      ⲙ̀ⲙⲟϥ ⲁⲛ ⲉⲩⲫⲱⲣⲕ ⲙ̀ⲙⲟϥ ⲙ̀ⲫⲣⲏϯ ⲛ̀ϩⲁⲛⲁϩⲱⲣ</td>
      <td><span style="color:#b00e23">(ⲕ︦ⲁ︦)</span> ⲛⲁⲓ ⲉⲧⲟⲩⲉϣ ⲡⲙⲟⲩ ⲙ̅ⲡⲟⲩϩⲉ
      ⲉⲣⲟϥ. ⲉⲩϣⲓⲕⲉ ⲛ̅ⲥⲱϥ ⲛ̅ⲑⲉ ⲛ̅ϩⲉⲛⲁϩⲱⲣ.</td>
      <td><span style="color:#b00e23">(21)</span> who desire death, and obtain
      it not, digging for it as for treasures;</td>
      <td><span style="color:#b00e23">(21)</span> οἳ ὁµείρονται τοῦ θανάτου καὶ
      οὐ τυγχάνουσιν ἀνορύσσοντες ὥσπερ θησαυρούς,</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ϣⲁⲩⲣⲁϣⲓ ⲇⲉ ⲉ̀ϣⲱⲡ ⲛ̀ⲧⲉ ⲧⲟⲧⲟⲩ
      ϭⲓ ⲙ̀ⲙⲟϥ</td>
      <td><span style="color:#b00e23">(ⲕ︦ⲃ︦)</span> ϣⲁⲩⲣⲁϣⲉ ⲇⲉ ⲉⲩϣⲁⲛϩⲉ
      ⲉⲣⲟϥ.</td>
      <td><span style="color:#b00e23">(22)</span> and would be very joyful if
      they should gain it?</td>
      <td><span style="color:#b00e23">(22)</span> περιχαρεῖς δὲ ἐγένοντο, ἐὰν
      κατατύχωσιν.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲫⲙⲟⲩ ⲟⲩⲉⲙⲧⲟⲛ ⲙ̀ⲡⲓⲣⲱⲙⲓ ⲡⲉ
      ⲁϥϣⲑⲁⲙ ⲅⲁⲣ ⲉⲣⲱϥ ⲛ̀ϫⲉ ⲫϯ</td>
      <td><span style="color:#b00e23">(ⲕ︦ⲅ︦)</span> ⲡⲙⲟⲩ ⲅⲁⲣ ⲟⲩⲙ̅ⲧⲟⲛ ⲙ̅ⲡⲣⲱⲙⲉ
      ⲡⲉ. ⲁ ⲡⲛⲟⲩⲧⲉ ⲅⲁⲣ ϣⲧⲟⲙ ⲉⲣⲱϥ.</td>
      <td><span style="color:#b00e23">(23)</span> Death is rest to such a man,
      for God has hedged him in.</td>
      <td><span style="color:#b00e23">(23)</span> θάνατος ἀνδρὶ ἀνάπαυµα,
      συνέκλεισεν γὰρ ὁ θεὸς κατ’ αὐτοῦ·</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ϧⲁϫⲱⲟⲩ ⲛ̀ϩⲁⲛϧⲣⲏⲟⲩⲓ ϣⲁϥⲓ̀
      ⲛ̀ϫⲉ ⲟⲩϥⲓⲁϩⲓⲟⲙ ϯⲛⲁⲣⲓⲙⲓ ⲁ̀ⲛⲟⲕ ⲉⲥⲁⲙⲟⲛⲓ ⲙ̀ⲙⲟⲓ ⲛ̀ϫⲉ ⲟⲩϩⲟϯ</td>
      <td><span style="color:#b00e23">(ⲕ︦ⲇ︦)</span> ϩⲁⲑⲏ ⲅⲁⲣ ⲛ̅ⲧⲁϩⲣⲉ ⲁⲩⲁϣⲁϩⲟⲙ
      ⲉⲓ ⲛⲁⲓ. ϯⲣⲓⲙⲉ ⲇⲉ ⲁⲛⲟⲕ ⲉⲓϣⲟⲟⲡ ϩⲛ̅ ⲟⲩϩⲟⲧⲉ.</td>
      <td><span style="color:#b00e23">(24)</span> For my groaning comes before
      my food, and I weep being beset with terror.</td>
      <td><span style="color:#b00e23">(24)</span> πρὸ γὰρ τῶν σίτων µου
      στεναγµός µοι ἥκει, δακρύω δὲ ἐγὼ συνεχόµενος φόβῳ·</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ϯϩⲟϯ ⲅⲁⲣ ⲉ̀ⲛⲁⲓϥⲓ ⲙ̀ⲡⲉⲥⲣⲱⲟⲩϣ
      ⲁⲥⲓ ⲛⲏⲓ ⲟⲩⲟϩ ⲑⲏ ⲉ̀ⲛⲁⲓⲉⲣϩⲟϯ ϧⲁⲧⲉⲥϩⲏ ⲁⲥⲓ̀ ⲉ̀ϧⲟⲩⲛ ⲉ̀ϩⲣⲁⲓ</td>
      <td><span style="color:#b00e23">(ⲕ︦ⲉ︦)</span> ⲑⲟⲧⲉ ⲅⲁⲣ ⲉⲛⲉⲓϥⲉⲓ ⲙ̅ⲡⲉⲥⲣⲟⲟⲩϣ
      ⲁⲥⲓ ⲛⲁⲓ. ⲁⲩⲱ ⲡⲉϯⲣ̅ϩⲟⲧⲉ ϩⲏⲧϥ̅ ⲁϥⲧⲱⲙⲛ̅ⲧ ⲉⲣⲟⲓ.</td>
      <td><span style="color:#b00e23">(25)</span> For the terror of which I
      meditated has come upon me, and that which I had feared has befallen
      me.</td>
      <td><span style="color:#b00e23">(25)</span> φόβος γάρ, ὃν ἐφρόντισα,
      ἦλθέν µοι, καὶ ὃν ἐδεδοίκειν, συνήντησέν µοι.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲟⲩⲇⲉ ⲙ̀ⲡⲓⲉⲣϩⲓⲣⲏⲛⲏ ⲟⲩⲇⲉ
      ⲙ̀ⲡⲓⲉⲣⲏⲥⲩⲭⲁⲍⲓⲛ ⲟⲩⲇⲉ ⲙ̀ⲡⲓⲙⲧⲟⲛ ⲙ̀ⲙⲟⲓ ⲁϥⲓ̀ ⲛⲏⲓ ⲛ̀ϫⲉ ⲟⲩϫⲱⲛⲧ</td>
      <td><span style="color:#b00e23">(ⲕ︦ⲋ︦)</span> ⲙ̅ⲡⲓⲣⲉⲓⲣⲏⲛⲏ ⲙ̅ⲡⲉⲓⲕⲁⲣⲱⲓ
      ⲙ̅ⲡⲉⲓⲙ̅ⲧⲟⲛ. ⲁⲩⲟⲣⲅⲏ ⲇⲉ ⲉⲓ ⲛⲁⲓ.</td>
      <td><span style="color:#b00e23">(26)</span> I was not at peace, nor
      quiet, nor had I rest; yet wrath came upon me.</td>
      <td><span style="color:#b00e23">(26)</span> οὔτε εἰρήνευσα οὔτε ἡσύχασα
      οὔτε ἀνεπαυσάµην, ἦλθεν δέ µοι ὀργή.</td>
    </tr>
  </table>
</body>
</html>
