<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_61.html" rel="next">
  <link href="psalms_59.html" rel="prev">
  <script src="main.js" type="module"></script>
</head>
<body class="bible">
  <h4 id="psalms_60">Psalms 60</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲝ̅.
      ⲛ̀ⲇⲁⲩⲓⲇ: ⲉ̀ⲡϫⲱⲕ ϧⲉⲛ ϩⲁⲛϩⲱⲥ.</span>
      </td>
      <td class="language Sahidic">ⲝ̅. ⲉⲡϫⲱⲕ ⲉⲃⲟⲗ ϩⲛ̅ ⲛⲉⲥⲙⲟⲩ ⲛ̅ⲇⲁⲩⲉⲓⲇ</td>
      <td class="language English">For the end, among the Hymns of David.</td>
      <td class="language Greek">Εἰς τὸ τέλος, ἐν ὕµνοις· τῷ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲥⲱⲧⲉⲙ ⲫϯ ⲉ̀ⲡⲁⲧⲱⲃϩ: ⲙⲁϩⲑⲏⲕ ⲉ̀ⲧⲁⲡⲣⲟⲥⲉⲩⲭⲏ ⲉ̀ⲃⲟⲗ ϧⲉⲛ ⲁⲩⲣⲏϫϥ ⲙ̀ⲡⲕⲁϩⲓ</td>
      <td class="language Sahidic"><span style="color:#b00e23">(ⲁ︦)</span>
      ⲡⲛⲟⲩⲧⲉ ⲥⲱⲧⲙ̅ ⲉⲡⲁⲥⲟⲡⲥ̅. ϯϩⲧⲏⲕ ⲉⲡⲁϣⲗⲏⲗ ϫⲓⲛ ⲁⲣⲏϫϥ̅ ⲙ̅ⲡⲕⲁϩ</td>
      <td class="language English"><span style="color:#b00e23">(1)</span> O
      God, hearken to my petition; attend to my prayer.</td>
      <td class="language Greek"><span style="color:#b00e23">(1)</span>
      Εἰσάκουσον, ὁ θεός, τῆς δεήσεώς µου, πρόσχες τῇ προσευχῇ µου.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲉⲧⲁⲓⲱϣ ⲉ̀ⲡϣⲱⲓ ϩⲁⲣⲟⲕ ⲉⲧⲁϥⲉⲣⲙⲕⲁϩ
      ⲛ̀ϫⲉ ⲡⲁϩⲏⲧ. <span style="color:#05537d">(2)</span> ⲁⲕϭⲁⲥⲧ ϩⲓϫⲉⲛ
      ⲟⲩⲡⲉⲧⲣⲁ:</td>
      <td class="language Sahidic"><span style="color:#b00e23">(ⲃ︦)</span>
      ⲁⲓϫⲓϣⲕⲁⲕ ⲉϩⲣⲁⲓ ⲉⲣⲟⲕ ϩⲙ̅ ⲡⲧⲣⲉ ⲡⲁϩⲏⲧ ⲙ̅ⲕⲁϩ. ⲁⲕϫⲁⲥⲧ ϩⲛ̅ ⲟⲩⲡⲉⲧⲣⲁ.</td>
      <td class="language English"><span style="color:#b00e23">(2)</span> From
      the ends of the earth have I cried to thee, when my heart was in trouble:
      thou liftedst me up on a rock thou didst guide me:</td>
      <td class="language Greek"><span style="color:#b00e23">(2)</span> ἀπὸ τῶν
      περάτων τῆς γῆς πρὸς σὲ ἐκέκραξα ἐν τῷ ἀκηδιάσαι τὴν καρδίαν µου· ἐν
      πέτρᾳ ὕψωσάς µε,</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ⲁⲕϭⲓⲙⲱⲓⲧ ⲛⲏⲓ ⲁⲕϣⲱⲡⲓ ⲛⲏⲓ ⲛ̀ⲟⲩϩⲉⲗⲡⲓⲥ
      ⲛⲉⲙ ⲟⲩⲡⲩⲣⲅⲟⲥ ⲛ̀ⲧⲉ ⲟⲩϫⲟⲙ ⲉ̀ⲃⲟⲗ ϩⲁ ⲡϩⲟ ⲛ̀ⲟⲩϫⲁϫⲓ.</td>
      <td class="language Sahidic"><span style="color:#b00e23">(ⲅ︦)</span>
      ⲁⲕϫⲓⲙⲟⲉⲓⲧ ϩⲏⲧⲧ̅ ϫⲉ ⲁⲕϣⲱⲡⲉ ⲛⲁⲓ ⲛ̅ϩⲉⲗⲡⲓⲥ ⲙ̅ⲡⲩⲣⲅⲟⲥ ⲉϥϫⲟⲟⲣ ⲙ̅ⲡⲉⲙ̅ⲧⲟ ⲉⲃⲟⲗ
      ⲙ̅ⲡϫⲁϫⲉ.</td>
      <td class="language English"><span style="color:#b00e23">(3)</span>
      because thou wert my hope, a tower of strength from the face of the
      enemy.</td>
      <td class="language Greek"><span style="color:#b00e23">(3)</span>
      ὡδήγησάς µε, ὅτι ἐγενήθης ἐλπίς µου, πύργος ἰσχύος ἀπὸ προσώπου
      ἐχθροῦ.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲉⲓⲉ̀ϣⲱⲡⲓ ϧⲉⲛ ⲡⲉⲕⲙⲁⲛ̀ϣⲱⲡⲓ ϣⲁ ⲉⲛⲉϩ:
      ⲉⲓⲉ̀ϭⲓϧⲏⲓⲃⲓ ϧⲁ ⲧⲥⲕⲉⲡⲏ ⲛ̀ⲧⲉ ⲛⲉⲕⲧⲉⲛϩ.</td>
      <td class="language Sahidic"><span style="color:#b00e23">(ⲇ︦)</span>
      ϯⲛⲁϭⲟⲓⲗⲉ ⲉⲡⲉⲕⲙⲁ ⲛ̅ϣⲱⲡⲉ ϣⲁ ⲉⲛⲉϩ ϯⲛⲁϫⲓϩⲁⲉⲓⲃⲉⲥ ϩⲁ ⲑⲁⲉⲓⲃⲉⲥ ⲛ̅ⲛⲉⲕⲧⲛϩ̅.
      ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(4)</span> I
      will dwell in thy tabernacle for ever; I will shelter myself under the
      shadow of thy wings. Pause.</td>
      <td class="language Greek"><span style="color:#b00e23">(4)</span>
      παροικήσω ἐν τῷ σκηνώµατί σου εἰς τοὺς αἰῶνας, σκεπασθήσοµαι ἐν σκέπῃ τῶν
      πτερύγων σου. διάψαλµα.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(4)</span> ⲛ̀ⲑⲟⲕ ⲫϯ ⲁⲕⲥⲱⲧⲉⲙ ⲉ̀ⲛⲁⲉⲩⲭⲏ: ⲁⲕϯ
      ⲛ̀ⲟⲩⲕⲗⲏⲣⲟⲛⲟⲙⲓⲁ ⲛ̀ⲛⲏ ⲉⲧⲉⲣϩⲟϯ ϧⲁⲧϩⲏ ⲙ̀ⲡⲉⲕⲣⲁⲛ.</td>
      <td class="language Sahidic"><span style="color:#b00e23">(ⲉ︦)</span> ϫⲉ
      ⲛ̅ⲧⲟⲕ ⲡⲛⲟⲩⲧⲉ ⲁⲕⲥⲱⲧⲙ̅ ⲉⲡⲁϣⲗⲏⲗ. ⲁⲕϯ ⲛ̅ⲧⲉⲕⲕⲗⲏⲣⲟⲛⲟⲙⲓⲁ ⲛ̅ⲛⲉⲧⲣ̅ϩⲟⲧⲉ ϩⲏⲧϥ̅
      ⲙ̅ⲡⲉⲕⲣⲁⲛ.</td>
      <td class="language English"><span style="color:#b00e23">(5)</span> For
      thou, o God, hast heard my prayers; thou hast given an inheritance to
      them that fear thy name.</td>
      <td class="language Greek"><span style="color:#b00e23">(5)</span> ὅτι σύ,
      ὁ θεός, εἰσήκουσας τῶν εὐχῶν µου, ἔδωκας κληρονοµίαν τοῖς φοβουµένοις τὸ
      ὄνοµά σου.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(5)</span> ϩⲁⲛⲉϩⲟⲟⲩ ⲉ̀ϫⲉⲛ ϩⲁⲛⲉϩⲟⲟⲩ ⲛ̀ⲧⲉ
      ⲡⲓⲟⲩⲣⲟ ⲉⲕⲉ̀ⲟⲩⲁϩⲟⲩ ⲉ̀ϫⲉⲛ ⲛⲉϥⲣⲟⲙⲡⲓ ϣⲁ ϩⲁⲛⲉϩⲟⲟⲩ ⲛ̀ⲅⲉⲛⲉⲁ ⲛⲉⲙ ⲅⲉⲛⲉⲁ.</td>
      <td class="language Sahidic"><span style="color:#b00e23">(ⲋ︦)</span> ϩⲛ̅
      ⲟⲩϩⲟⲟⲩ ⲉⲃⲟⲗ ϩⲛ̅ ⲟⲩϩⲟⲟⲩ ϥⲛⲁⲟⲩⲱϩ ϩⲛ̅ ⲛ̅ⲣⲙ̅ⲡⲟⲟⲩⲉ ⲙ̅ⲡⲉϥⲣ̅ⲣⲟ. ϣⲁ ⲡⲉϩⲟⲟⲩ
      ⲛ̅ⲟⲩϫⲱⲙ ϣⲁ ⲟⲩϫⲱⲙ.</td>
      <td class="language English"><span style="color:#b00e23">(6)</span> Thou
      shalt add days to the days of the king; thou shalt lengthen his years to
      all generations.</td>
      <td class="language Greek"><span style="color:#b00e23">(6)</span> ἡµέρας
      ἐφ’ ἡµέρας βασιλέως προσθήσεις, ἔτη αὐτοῦ ἕως ἡµέρας γενεᾶς καὶ
      γενεᾶς.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(6)</span> ⲟⲩⲟϩ ϥⲛⲁϣⲱⲡⲓ ϣⲁ ⲉⲛⲉϩ ⲙ̀ⲡⲉⲙ̀ⲑⲟ
      ⲙ̀ⲫϯ: ⲡⲉϥⲛⲁⲓ ⲛⲉⲙ ⲧⲉϥⲙⲉⲑⲙⲏⲓ ⲛⲓⲙ ⲉⲑⲛⲁϣⲕⲱϯ ⲛ̀ⲥⲱⲟⲩ.</td>
      <td class="language Sahidic"><span style="color:#b00e23">(ⲍ︦)</span>
      ϥⲛⲁⲙⲟⲩⲛ ⲉⲃⲟⲗ ϣⲁ ⲉⲛⲉϩ ⲙ̅ⲡⲉⲙ̅ⲧⲟ ⲉⲃⲟⲗ ⲙ̅ⲡⲛⲟⲩⲧⲉ. ⲡⲉϥⲛⲁ ⲙⲛ̅ ⲧⲉϥⲙⲉ ⲛⲓⲙ
      ⲡⲉⲧⲛⲁϣⲓⲛⲉ ⲛ̅ⲥⲱⲟⲩ.</td>
      <td class="language English"><span style="color:#b00e23">(7)</span> He
      shall endure for ever before God: which of them will seek out his mercy
      and truth?</td>
      <td class="language Greek"><span style="color:#b00e23">(7)</span>
      διαµενεῖ εἰς τὸν αἰῶνα ἐνώπιον τοῦ θεοῦ· ἔλεος καὶ ἀλήθειαν αὐτοῦ τίς
      ἐκζητήσει;</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(7)</span> ⲡⲁⲓⲣⲏϯ ϯⲛⲁⲉⲣⲯⲁⲗⲓⲛ ⲉ̀ⲡⲉⲕⲣⲁⲛ ϣⲁ ⲉⲛⲉϩ
      ⲛ̀ⲧⲉ ⲡⲓⲉⲛⲉϩ: ⲉ̀ⲡϫⲓⲛⲧⲁϯ ⲛ̀ⲛⲁⲉⲩⲭⲏ ⲛ̀ⲟⲩⲉϩⲟⲟⲩ ⲉ̀ⲃⲟⲗ ϧⲉⲛ ⲟⲩⲉϩⲟⲟⲩ.</td>
      <td class="language Sahidic"><span style="color:#b00e23">(ⲏ︦)</span> ⲧⲁⲓ
      ⲧⲉ ⲑⲉ ⲉϯⲛⲁⲯⲁⲗⲗⲉⲓ ⲉⲡⲉⲕⲣⲁⲛ ⲡⲛⲟⲩⲧⲉ ϣⲁ ⲉⲛⲉϩ ⲛ̅ⲉⲛⲉϩ. ⲉⲧⲣⲁϯ ⲛ̅ⲛⲁ ⲉⲧⲣⲏⲧ ϩⲛ̅
      ⲟⲩϩⲟⲩⲟ ⲉⲃⲟⲗ ϩⲛ̅ ⲟⲩϩⲟⲟⲩ:</td>
      <td class="language English"><span style="color:#b00e23">(8)</span> So
      will I sing to thy name for ever and ever, that I may daily perform my
      vows.</td>
      <td class="language Greek"><span style="color:#b00e23">(8)</span> οὕτως
      ψαλῶ τῷ ὀνόµατί σου εἰς τὸν αἰῶνα τοῦ αἰῶνος τοῦ ἀποδοῦναί µε τὰς εὐχάς
      µου ἡµέραν ἐξ ἡµέρας.</td>
    </tr>
  </table>
</body>
</html>
