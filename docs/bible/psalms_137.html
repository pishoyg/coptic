<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_138.html" rel="next">
  <link href="psalms_136.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_137" class="title">Psalms 137</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ
      ⲣ̅ⲗ̅ⲍ̅. ⲫⲁ ⲇⲁⲩⲓⲇ ⲛ̀ⲧⲉ ⲍⲁⲭⲁⲣⲓⲁⲥ.</span>
      </td>
      <td class="language Sahidic">ⲣ̅ⲗ̅ⲍ̅. ⲡⲁ ⲍⲁⲭⲁⲣⲓⲁⲥ ⲉⲇⲁⲩⲉⲓⲇ</td>
      <td class="language English">A Psalm for David, of Aggaeus and
      Zacharias.</td>
      <td class="language Greek">Τῷ Δαυιδ.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ϯⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅ ϧⲉⲛ ⲡⲁϩⲏⲧ ⲧⲏⲣϥ: ϫⲉ ⲁⲕⲥⲱⲧⲉⲙ ⲉ̀ⲛⲓⲥⲁϫⲓ ⲛ̀ⲧⲉ ⲣⲱⲓ:
      ⲙ̀ⲡⲉⲙ̀ⲑⲟ ⲛ̀ⲛⲓⲁⲅⲅⲉⲗⲟⲥ ϯⲛⲁⲉⲣⲯⲁⲗⲓⲛ ⲉ̀ⲣⲟⲕ</td>
      <td class="language Sahidic"><span style="color:#b00e23">(ⲁ︦)</span>
      ϯⲛⲁⲟⲩⲱⲛϩ̅ ⲛⲁⲕ ⲉⲃⲟⲗ ⲡϫⲟⲓ̈ⲥ ϩⲙ̅ ⲡⲁϩⲏⲧ ⲧⲏⲣϥ̅. ϫⲉ ⲁⲕⲥⲱⲧⲙ̅ ⲉⲛ̅ϣⲁϫⲉ ⲛ̅ⲧⲁⲧⲁⲡⲣⲟ.
      ⲁⲩⲱ ϯⲛⲁⲯⲁⲗⲗⲉⲓ ⲉⲣⲟⲕ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛ̅ⲁⲅⲅⲉⲗⲟⲥ.</td>
      <td class="language English"><span style="color:#b00e23">(1)</span> I
      will give thee thanks, O Lord, with my whole heart; and I will sing
      psalms to thee before the angels; for thou hast heard all the words of my
      mouth.</td>
      <td class="language Greek"><span style="color:#b00e23">(1)</span>
      Ἐξοµολογήσοµαί σοι, κύριε, ἐν ὅλῃ καρδίᾳ µου, ὅτι ἤκουσας
      τὰ ῥήµατα τοῦ στόµατός µου, καὶ ἐναντίον ἀγγέλων ψαλῶ
      σοι.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲟⲩⲟϩ ϯⲛⲁⲟⲩⲱϣⲧ ⲛⲁϩⲣⲉⲛ ⲡⲉⲕⲉⲣⲫⲉⲓ
      ⲉⲑⲟⲩⲁⲃ. <span style="color:#05537d">(2)</span> ⲟⲩⲟϩ ϯⲛⲁⲟⲩⲱⲛϩ ⲉ̀ⲃⲟⲗ
      ⲙ̀ⲡⲉⲕⲣⲁⲛ ⲉ̀ϩⲣⲏⲓ ⲉ̀ϫⲉⲛ ⲡⲉⲕⲛⲁⲓ ⲛⲉⲙ ⲧⲉⲕⲙⲉⲑⲙⲏⲓ: ϫⲉ ⲁⲕⲑⲣⲉϥⲉⲣⲛⲓϣϯ ⲛ̀ϫⲉ ⲡⲉⲕⲣⲁⲛ
      ⲉⲑⲟⲩⲁⲃ ⲉ̀ϩⲣⲏⲓ ⲉ̀ϫⲉⲛ ⲟⲩⲟⲛ ⲛⲓⲃⲉⲛ.</td>
      <td class="language Sahidic"><span style="color:#b00e23">(ⲃ︦)</span>
      ϯⲛⲁⲟⲩⲱϣⲧ̅ ⲛ̅ⲛⲁϩⲣⲙ̅ ⲙ̅ⲡⲉⲕⲣ̅ⲡⲉ ⲉⲧⲟⲩⲁⲁⲃ. ϯⲛⲁⲟⲩⲱⲛϩ̅ ⲉⲃⲟⲗ ⲙ̅ⲡⲉⲕⲣⲁⲛ ⲉϩⲣⲁⲓ ⲉϫⲙ̅
      ⲡⲉⲕⲛⲁ ⲙⲛ̅ ⲧⲉⲕⲙⲉ. ϫⲉ ⲁⲕϫⲁⲥⲧ̅ ⲡⲉⲕⲣⲁⲛ ⲉⲧⲟⲩⲁⲁⲃ ⲉϫⲛ̅ ⲟⲩⲟⲛ ⲛⲓⲙ.</td>
      <td class="language English"><span style="color:#b00e23">(2)</span> I
      will worship toward thy holy temple, and give thanks to thy name, on
      account of thy mercy and thy truth; for thou hast magnified thy holy name
      above every thing.</td>
      <td class="language Greek"><span style="color:#b00e23">(2)</span>
      προσκυνήσω πρὸς ναὸν ἅγιόν σου καὶ ἐξοµολογήσοµαι τῷ
      ὀνόµατί σου ἐπὶ τῷ ἐλέει σου καὶ τῇ ἀληθείᾳ σου, ὅτι
      ἐµεγάλυνας ἐπὶ πᾶν ὄνοµα τὸ λόγιόν σου.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϧⲉⲛ
      ⲡⲓⲉϩⲟⲟⲩ ⲉ̀ϯⲛⲁⲧⲟⲃϩⲕ ⲙ̀ⲙⲟϥ ⲭⲱⲗⲉⲙ ⲥⲱⲧⲉⲙ ⲉ̀ⲣⲟⲓ: ⲉⲕⲉ̀ⲉⲣϩⲟⲩⲟ ϫⲟⲩϣⲧ ⲉ̀ϧⲣⲏⲓ ⲉ̀ϫⲉⲛ
      ⲧⲁⲯⲩⲭⲏ ϧⲉⲛ ⲟⲩϫⲟⲙ.</td>
      <td class="language Sahidic"><span style="color:#b00e23">(ⲅ︦)</span>
      ⲙ̅ⲡⲉϩⲟⲟⲩ ⲉϯⲛⲁⲱϣ ⲉϩⲣⲁⲓ ⲉⲣⲟⲕ ϭⲉⲡⲏ ⲛⲅ̅ⲥⲱⲧⲙ̅ ⲉⲣⲟⲓ ⲕⲛⲁⲧⲁϣⲟⲓ ϩⲛ̅ ⲧⲁⲯⲩⲭⲏ ϩⲛ̅
      ⲟⲩϭⲟⲙ ⲉⲛⲁϣⲱⲥ.</td>
      <td class="language English"><span style="color:#b00e23">(3)</span> In
      whatsoever day I shall call upon thee, hear me speedily; thou shalt
      abundantly provide me with thy power in my soul.</td>
      <td class="language Greek"><span style="color:#b00e23">(3)</span> ἐν
      ᾗ ἂν ἡµέρᾳ ἐπικαλέσωµαί σε, ταχὺ ἐπάκουσόν µου·
      πολυωρήσεις µε ἐν ψυχῇ µου ἐν δυνάµει.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲙⲁⲣⲟⲩⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅ ⲛ̀ϫⲉ ⲛⲓⲟⲩⲣⲱⲟⲩ ⲧⲏⲣⲟⲩ ⲛ̀ⲧⲉ ⲡⲕⲁϩⲓ: ϫⲉ ⲁⲩⲥⲱⲧⲉⲙ
      ⲉ̀ⲛⲓⲥⲁϫⲓ ⲧⲏⲣⲟⲩ ⲛ̀ⲧⲉ ⲣⲱⲕ.</td>
      <td class="language Sahidic"><span style="color:#b00e23">(ⲇ︦)</span> ⲙⲁⲣⲉ
      ⲛⲉⲣ̅ⲣⲱⲟⲩ ⲧⲏⲣⲟⲩ ⲙ̅ⲡⲕⲁϩ ⲟⲩⲱⲛϩ̅ ⲛⲁⲕ ⲉⲃⲟⲗ ⲡϫⲟⲉⲓⲥ. ϫⲉ ⲁⲩⲥⲱⲧⲙ̅ ⲉⲛ̅ϣⲁϫⲉ
      ⲛ̅ⲧⲁⲧⲡⲣⲟ.</td>
      <td class="language English"><span style="color:#b00e23">(4)</span> Let
      all the kings of the earth, o Lord, give thanks unto thee; for they have
      heard all the words of thy mouth.</td>
      <td class="language Greek"><span style="color:#b00e23">(4)</span>
      ἐξοµολογησάσθωσάν σοι, κύριε, πάντες οἱ βασιλεῖς τῆς γῆς, ὅτι
      ἤκουσαν πάντα τὰ ῥήµατα τοῦ στόµατός σου,</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲙⲁⲣⲟⲩϩⲱⲥ ϧⲉⲛ ⲛⲓⲙⲱⲓⲧ ⲛ̀ⲧⲉ ⲡϭ̅ⲥ̅: ϫⲉ ⲟⲩⲛⲓϣϯ ⲡⲉ ⲡⲓⲱⲟⲩ ⲛ̀ⲧⲉ ⲡϭ̅ⲥ̅.</td>
      <td class="language Sahidic"><span style="color:#b00e23">(ⲉ︦)</span> ⲁⲩⲱ
      ⲙⲁⲣⲟⲩϫⲱ ⲛ̅ⲛ̅ⲱⲇⲏ ⲙ̅ⲡϫⲟⲉⲓⲥ ϫⲉ ⲟⲩⲛⲟϭ ⲡⲉ ⲡⲉⲟⲟⲩ ⲙ̅ⲡϫⲟⲉⲓⲥ.</td>
      <td class="language English"><span style="color:#b00e23">(5)</span> And
      let them sing in the ways of the Lord; for great is the glory of the
      Lord.</td>
      <td class="language Greek"><span style="color:#b00e23">(5)</span> καὶ
      ᾀσάτωσαν ἐν ταῖς ὁδοῖς κυρίου, ὅτι µεγάλη ἡ δόξα
      κυρίου,</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ϥϭⲟⲥⲓ ⲛ̀ϫⲉ ⲡϭ̅ⲥ̅ ⲟⲩⲟϩ ϥⲛⲁⲩ ⲉ̀ⲛⲓϫⲁⲛⲉⲩ: ⲟⲩⲟϩ ϥⲥⲱⲟⲩⲛ ⲛ̀ⲛⲏ ⲉⲧϣⲟⲡ ⲓⲥϫⲉⲛ ϩⲓ
      ⲫⲟⲩⲉⲓ:</td>
      <td class="language Sahidic"><span style="color:#b00e23">(ⲋ︦)</span> ϫⲉ
      ⲡϫⲟⲉⲓⲥ ϫⲟⲥⲉ ⲁⲩⲱ ϥϭⲱϣⲧ̅ ⲉϫⲛ̅ ⲛⲉⲧⲑⲃⲃⲓⲏⲩ. ⲁⲩⲱ ϥⲛⲁⲩ ⲉⲛⲉⲧϫⲟⲥⲉ ⲙ̅ⲡⲟⲩⲉ.</td>
      <td class="language English"><span style="color:#b00e23">(6)</span> For
      the Lord is high, and yet regards the lowly; and he knows high things
      from afar off.</td>
      <td class="language Greek"><span style="color:#b00e23">(6)</span> ὅτι
      ὑψηλὸς κύριος καὶ τὰ ταπεινὰ ἐφορᾷ καὶ τὰ ὑψηλὰ ἀπὸ
      µακρόθεν γινώσκει.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(6)</span> ⲉ̀ϣⲱⲡ ⲁⲓϣⲁⲛⲙⲟϣⲓ ϧⲉⲛ ⲑⲙⲏϯ
      ⲛ̀ⲟⲩϩⲟϫϩⲉϫ ⲉⲕⲉ̀ⲧⲁⲛϧⲟⲓ. <span style="color:#05537d">(7)</span> ⲁⲕⲥⲟⲩⲧⲉⲛ
      ⲧⲉⲕϫⲓϫ ⲉ̀ⲃⲟⲗ ⲉ̀ϫⲉⲛ ⲡϫⲱⲛⲧ ⲛ̀ⲧⲉ ϩⲁⲛϫⲁϫⲓ: ⲟⲩⲟϩ ⲁⲥⲛⲁϩⲙⲉⲧ ⲛ̀ϫⲉ ⲧⲉⲕⲟⲩⲓⲛⲁⲙ:</td>
      <td class="language Sahidic"><span style="color:#b00e23">(ⲍ︦)</span>
      ⲉⲓϣⲁⲛⲃⲱⲕ ⲉⲧⲙⲏⲧⲉ ⲛ̅ⲧⲉⲑⲗⲓⲯⲓⲥ ⲕⲛⲁⲧⲁⲛϩⲟⲓ ⲁⲕⲥⲟⲟⲩⲧⲛ̅ ⲛ̅ⲧⲉⲕϭⲓϫ ⲉⲧⲟⲣⲅⲏ ⲛ̅ⲛⲉⲕϫⲁϫⲉ
      ⲁⲩⲱ ⲁ ⲧⲉⲕⲟⲩⲛⲁⲙ ⲧⲁⲛϩⲟⲓ</td>
      <td class="language English"><span style="color:#b00e23">(7)</span>
      Though I should walk in the midst of affliction, thou wilt quicken me;
      thou hast stretched forth thine hands against the wrath of mine enemies,
      and thy right hand has saved me.</td>
      <td class="language Greek"><span style="color:#b00e23">(7)</span> ἐὰν
      πορευθῶ ἐν µέσῳ θλίψεως, ζήσεις µε· ἐπ’ ὀργὴν ἐχθρῶν µου
      ἐξέτεινας χεῖρά σου, καὶ ἔσωσέν µε ἡ δεξιά σου.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(7)</span> ⲡϭ̅ⲥ̅ ⲉϥⲉ̀ϯϣⲉⲃⲓⲱ ⲉ̀ϩⲣⲏⲓ ⲉ̀ϫⲱⲓ:
      ⲡϭ̅ⲥ̅ ⲡⲉⲕⲛⲁⲓ ϣⲟⲡ ϣⲁ ⲉⲛⲉϩ: ⲛⲓϩⲃⲏⲟⲩⲓ ⲛ̀ⲧⲉ ⲛⲉⲕϫⲓϫ ⲡϭ̅ⲥ̅ ⲙ̀ⲡⲉⲣⲭⲁⲩ ⲛ̀ⲥⲱⲕ.</td>
      <td class="language Sahidic"><span style="color:#b00e23">(ⲏ︦)</span>
      ⲡϫⲟⲉⲓⲥ ⲛⲁϯ ϩⲁⲣⲟⲓ. ⲡϫⲟⲉⲓⲥ ⲡⲉⲕⲛⲁ ϣⲟⲟⲡ ϣⲁ ⲉⲛⲉϩ. ⲙ̅ⲡⲣ̅ⲕⲱ ⲛ̅ⲥⲱⲕ ⲛ̅ⲛⲉϩⲃⲏⲩⲉ
      ⲛ̅ⲛⲉⲕϭⲓϫ:</td>
      <td class="language English"><span style="color:#b00e23">(8)</span> O
      Lord, thou shalt recompense them on my behalf: thy mercy, O Lord, endures
      for ever: overlook not the works of thine hands.</td>
      <td class="language Greek"><span style="color:#b00e23">(8)</span> κύριος
      ἀνταποδώσει ὑπὲρ ἐµοῦ. κύριε, τὸ ἔλεός σου εἰς τὸν αἰῶνα,
      τὰ ἔργα τῶν χειρῶν σου µὴ παρῇς.</td>
    </tr>
  </table>
</body>
</html>
