<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_138.html" rel="next">
  <link href="psalms_136.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_137">Psalms 137</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅ⲗ̅ⲍ̅. ⲫⲁ ⲇⲁⲩⲓⲇ ⲛ̀ⲧⲉ
      ⲍⲁⲭⲁⲣⲓⲁⲥ.</span>
      </td>
      <td>ⲣ̅ⲗ̅ⲍ̅. ⲡⲁ ⲍⲁⲭⲁⲣⲓⲁⲥ ⲉⲇⲁⲩⲉⲓⲇ</td>
      <td>A Psalm for David, of Aggaeus and Zacharias.</td>
      <td>Τῷ Δαυιδ.</td>
    </tr>

    <tr>
      <td><span style="color:#b00e23">(ⲁ̅)</span> ϯⲛⲁⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅ ϧⲉⲛ
      ⲡⲁϩⲏⲧ ⲧⲏⲣϥ: ϫⲉ ⲁⲕⲥⲱⲧⲉⲙ ⲉ̀ⲛⲓⲥⲁϫⲓ ⲛ̀ⲧⲉ ⲣⲱⲓ: ⲙ̀ⲡⲉⲙ̀ⲑⲟ ⲛ̀ⲛⲓⲁⲅⲅⲉⲗⲟⲥ ϯⲛⲁⲉⲣⲯⲁⲗⲓⲛ
      ⲉ̀ⲣⲟⲕ</td>
      <td><span style="color:#b00e23">(ⲁ︦)</span> ϯⲛⲁⲟⲩⲱⲛϩ̅ ⲛⲁⲕ ⲉⲃⲟⲗ ⲡϫⲟⲓ̈ⲥ ϩⲙ̅
      ⲡⲁϩⲏⲧ ⲧⲏⲣϥ̅. ϫⲉ ⲁⲕⲥⲱⲧⲙ̅ ⲉⲛ̅ϣⲁϫⲉ ⲛ̅ⲧⲁⲧⲁⲡⲣⲟ. ⲁⲩⲱ ϯⲛⲁⲯⲁⲗⲗⲉⲓ ⲉⲣⲟⲕ ⲙ̅ⲡⲉⲙ̅ⲧⲟ
      ⲉⲃⲟⲗ ⲛ̅ⲛ̅ⲁⲅⲅⲉⲗⲟⲥ.</td>
      <td><span style="color:#b00e23">(1)</span> I will give thee thanks, O
      Lord, with my whole heart; and I will sing psalms to thee before the
      angels; for thou hast heard all the words of my mouth.</td>
      <td><span style="color:#b00e23">(1)</span> Ἐξοµολογήσοµαί σοι, κύριε, ἐν
      ὅλῃ καρδίᾳ µου, ὅτι ἤκουσας τὰ ῥήµατα τοῦ στόµατός µου, καὶ ἐναντίον
      ἀγγέλων ψαλῶ σοι.</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲟⲩⲟϩ ϯⲛⲁⲟⲩⲱϣⲧ ⲛⲁϩⲣⲉⲛ ⲡⲉⲕⲉⲣⲫⲉⲓ ⲉⲑⲟⲩⲁⲃ.
      <span style="color:#05537d">(2)</span> ⲟⲩⲟϩ ϯⲛⲁⲟⲩⲱⲛϩ ⲉ̀ⲃⲟⲗ ⲙ̀ⲡⲉⲕⲣⲁⲛ
      ⲉ̀ϩⲣⲏⲓ ⲉ̀ϫⲉⲛ ⲡⲉⲕⲛⲁⲓ ⲛⲉⲙ ⲧⲉⲕⲙⲉⲑⲙⲏⲓ: ϫⲉ ⲁⲕⲑⲣⲉϥⲉⲣⲛⲓϣϯ ⲛ̀ϫⲉ ⲡⲉⲕⲣⲁⲛ ⲉⲑⲟⲩⲁⲃ
      ⲉ̀ϩⲣⲏⲓ ⲉ̀ϫⲉⲛ ⲟⲩⲟⲛ ⲛⲓⲃⲉⲛ.</td>
      <td><span style="color:#b00e23">(ⲃ︦)</span> ϯⲛⲁⲟⲩⲱϣⲧ̅ ⲛ̅ⲛⲁϩⲣⲙ̅ ⲙ̅ⲡⲉⲕⲣ̅ⲡⲉ
      ⲉⲧⲟⲩⲁⲁⲃ. ϯⲛⲁⲟⲩⲱⲛϩ̅ ⲉⲃⲟⲗ ⲙ̅ⲡⲉⲕⲣⲁⲛ ⲉϩⲣⲁⲓ ⲉϫⲙ̅ ⲡⲉⲕⲛⲁ ⲙⲛ̅ ⲧⲉⲕⲙⲉ. ϫⲉ ⲁⲕϫⲁⲥⲧ̅
      ⲡⲉⲕⲣⲁⲛ ⲉⲧⲟⲩⲁⲁⲃ ⲉϫⲛ̅ ⲟⲩⲟⲛ ⲛⲓⲙ.</td>
      <td><span style="color:#b00e23">(2)</span> I will worship toward thy holy
      temple, and give thanks to thy name, on account of thy mercy and thy
      truth; for thou hast magnified thy holy name above every thing.</td>
      <td><span style="color:#b00e23">(2)</span> προσκυνήσω πρὸς ναὸν ἅγιόν σου
      καὶ ἐξοµολογήσοµαι τῷ ὀνόµατί σου ἐπὶ τῷ ἐλέει σου καὶ τῇ ἀληθείᾳ σου,
      ὅτι ἐµεγάλυνας ἐπὶ πᾶν ὄνοµα τὸ λόγιόν σου.</td>
    </tr>

    <tr>
      <td><span style="color:#b00e23">(ⲅ̅)</span> ϧⲉⲛ ⲡⲓⲉϩⲟⲟⲩ ⲉ̀ϯⲛⲁⲧⲟⲃϩⲕ ⲙ̀ⲙⲟϥ
      ⲭⲱⲗⲉⲙ ⲥⲱⲧⲉⲙ ⲉ̀ⲣⲟⲓ: ⲉⲕⲉ̀ⲉⲣϩⲟⲩⲟ ϫⲟⲩϣⲧ ⲉ̀ϧⲣⲏⲓ ⲉ̀ϫⲉⲛ ⲧⲁⲯⲩⲭⲏ ϧⲉⲛ ⲟⲩϫⲟⲙ.</td>
      <td><span style="color:#b00e23">(ⲅ︦)</span> ⲙ̅ⲡⲉϩⲟⲟⲩ ⲉϯⲛⲁⲱϣ ⲉϩⲣⲁⲓ ⲉⲣⲟⲕ
      ϭⲉⲡⲏ ⲛⲅ̅ⲥⲱⲧⲙ̅ ⲉⲣⲟⲓ ⲕⲛⲁⲧⲁϣⲟⲓ ϩⲛ̅ ⲧⲁⲯⲩⲭⲏ ϩⲛ̅ ⲟⲩϭⲟⲙ ⲉⲛⲁϣⲱⲥ.</td>
      <td><span style="color:#b00e23">(3)</span> In whatsoever day I shall call
      upon thee, hear me speedily; thou shalt abundantly provide me with thy
      power in my soul.</td>
      <td><span style="color:#b00e23">(3)</span> ἐν ᾗ ἂν ἡµέρᾳ ἐπικαλέσωµαί σε,
      ταχὺ ἐπάκουσόν µου· πολυωρήσεις µε ἐν ψυχῇ µου ἐν δυνάµει.</td>
    </tr>

    <tr>
      <td><span style="color:#b00e23">(ⲇ̅)</span> ⲙⲁⲣⲟⲩⲟⲩⲱⲛϩ ⲛⲁⲕ ⲉ̀ⲃⲟⲗ ⲡϭ̅ⲥ̅
      ⲛ̀ϫⲉ ⲛⲓⲟⲩⲣⲱⲟⲩ ⲧⲏⲣⲟⲩ ⲛ̀ⲧⲉ ⲡⲕⲁϩⲓ: ϫⲉ ⲁⲩⲥⲱⲧⲉⲙ ⲉ̀ⲛⲓⲥⲁϫⲓ ⲧⲏⲣⲟⲩ ⲛ̀ⲧⲉ ⲣⲱⲕ.</td>
      <td><span style="color:#b00e23">(ⲇ︦)</span> ⲙⲁⲣⲉ ⲛⲉⲣ̅ⲣⲱⲟⲩ ⲧⲏⲣⲟⲩ ⲙ̅ⲡⲕⲁϩ
      ⲟⲩⲱⲛϩ̅ ⲛⲁⲕ ⲉⲃⲟⲗ ⲡϫⲟⲉⲓⲥ. ϫⲉ ⲁⲩⲥⲱⲧⲙ̅ ⲉⲛ̅ϣⲁϫⲉ ⲛ̅ⲧⲁⲧⲡⲣⲟ.</td>
      <td><span style="color:#b00e23">(4)</span> Let all the kings of the
      earth, o Lord, give thanks unto thee; for they have heard all the words
      of thy mouth.</td>
      <td><span style="color:#b00e23">(4)</span> ἐξοµολογησάσθωσάν σοι, κύριε,
      πάντες οἱ βασιλεῖς τῆς γῆς, ὅτι ἤκουσαν πάντα τὰ ῥήµατα τοῦ στόµατός
      σου,</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲙⲁⲣⲟⲩϩⲱⲥ ϧⲉⲛ ⲛⲓⲙⲱⲓⲧ ⲛ̀ⲧⲉ
      ⲡϭ̅ⲥ̅: ϫⲉ ⲟⲩⲛⲓϣϯ ⲡⲉ ⲡⲓⲱⲟⲩ ⲛ̀ⲧⲉ ⲡϭ̅ⲥ̅.</td>
      <td><span style="color:#b00e23">(ⲉ︦)</span> ⲁⲩⲱ ⲙⲁⲣⲟⲩϫⲱ ⲛ̅ⲛ̅ⲱⲇⲏ ⲙ̅ⲡϫⲟⲉⲓⲥ
      ϫⲉ ⲟⲩⲛⲟϭ ⲡⲉ ⲡⲉⲟⲟⲩ ⲙ̅ⲡϫⲟⲉⲓⲥ.</td>
      <td><span style="color:#b00e23">(5)</span> And let them sing in the ways
      of the Lord; for great is the glory of the Lord.</td>
      <td><span style="color:#b00e23">(5)</span> καὶ ᾀσάτωσαν ἐν ταῖς ὁδοῖς
      κυρίου, ὅτι µεγάλη ἡ δόξα κυρίου,</td>
    </tr>

    <tr>
      <td><span style="color:#b00e23">(ⲋ̅)</span> ϥϭⲟⲥⲓ ⲛ̀ϫⲉ ⲡϭ̅ⲥ̅ ⲟⲩⲟϩ ϥⲛⲁⲩ
      ⲉ̀ⲛⲓϫⲁⲛⲉⲩ: ⲟⲩⲟϩ ϥⲥⲱⲟⲩⲛ ⲛ̀ⲛⲏ ⲉⲧϣⲟⲡ ⲓⲥϫⲉⲛ ϩⲓ ⲫⲟⲩⲉⲓ:</td>
      <td><span style="color:#b00e23">(ⲋ︦)</span> ϫⲉ ⲡϫⲟⲉⲓⲥ ϫⲟⲥⲉ ⲁⲩⲱ ϥϭⲱϣⲧ̅
      ⲉϫⲛ̅ ⲛⲉⲧⲑⲃⲃⲓⲏⲩ. ⲁⲩⲱ ϥⲛⲁⲩ ⲉⲛⲉⲧϫⲟⲥⲉ ⲙ̅ⲡⲟⲩⲉ.</td>
      <td><span style="color:#b00e23">(6)</span> For the Lord is high, and yet
      regards the lowly; and he knows high things from afar off.</td>
      <td><span style="color:#b00e23">(6)</span> ὅτι ὑψηλὸς κύριος καὶ τὰ
      ταπεινὰ ἐφορᾷ καὶ τὰ ὑψηλὰ ἀπὸ µακρόθεν γινώσκει.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(6)</span> ⲉ̀ϣⲱⲡ ⲁⲓϣⲁⲛⲙⲟϣⲓ ϧⲉⲛ ⲑⲙⲏϯ ⲛ̀ⲟⲩϩⲟϫϩⲉϫ
      ⲉⲕⲉ̀ⲧⲁⲛϧⲟⲓ. <span style="color:#05537d">(7)</span> ⲁⲕⲥⲟⲩⲧⲉⲛ ⲧⲉⲕϫⲓϫ ⲉ̀ⲃⲟⲗ
      ⲉ̀ϫⲉⲛ ⲡϫⲱⲛⲧ ⲛ̀ⲧⲉ ϩⲁⲛϫⲁϫⲓ: ⲟⲩⲟϩ ⲁⲥⲛⲁϩⲙⲉⲧ ⲛ̀ϫⲉ ⲧⲉⲕⲟⲩⲓⲛⲁⲙ:</td>
      <td><span style="color:#b00e23">(ⲍ︦)</span> ⲉⲓϣⲁⲛⲃⲱⲕ ⲉⲧⲙⲏⲧⲉ ⲛ̅ⲧⲉⲑⲗⲓⲯⲓⲥ
      ⲕⲛⲁⲧⲁⲛϩⲟⲓ ⲁⲕⲥⲟⲟⲩⲧⲛ̅ ⲛ̅ⲧⲉⲕϭⲓϫ ⲉⲧⲟⲣⲅⲏ ⲛ̅ⲛⲉⲕϫⲁϫⲉ ⲁⲩⲱ ⲁ ⲧⲉⲕⲟⲩⲛⲁⲙ ⲧⲁⲛϩⲟⲓ</td>
      <td><span style="color:#b00e23">(7)</span> Though I should walk in the
      midst of affliction, thou wilt quicken me; thou hast stretched forth
      thine hands against the wrath of mine enemies, and thy right hand has
      saved me.</td>
      <td><span style="color:#b00e23">(7)</span> ἐὰν πορευθῶ ἐν µέσῳ θλίψεως,
      ζήσεις µε· ἐπ’ ὀργὴν ἐχθρῶν µου ἐξέτεινας χεῖρά σου, καὶ ἔσωσέν µε ἡ
      δεξιά σου.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(7)</span> ⲡϭ̅ⲥ̅ ⲉϥⲉ̀ϯϣⲉⲃⲓⲱ ⲉ̀ϩⲣⲏⲓ ⲉ̀ϫⲱⲓ: ⲡϭ̅ⲥ̅ ⲡⲉⲕⲛⲁⲓ
      ϣⲟⲡ ϣⲁ ⲉⲛⲉϩ: ⲛⲓϩⲃⲏⲟⲩⲓ ⲛ̀ⲧⲉ ⲛⲉⲕϫⲓϫ ⲡϭ̅ⲥ̅ ⲙ̀ⲡⲉⲣⲭⲁⲩ ⲛ̀ⲥⲱⲕ.</td>
      <td><span style="color:#b00e23">(ⲏ︦)</span> ⲡϫⲟⲉⲓⲥ ⲛⲁϯ ϩⲁⲣⲟⲓ. ⲡϫⲟⲉⲓⲥ
      ⲡⲉⲕⲛⲁ ϣⲟⲟⲡ ϣⲁ ⲉⲛⲉϩ. ⲙ̅ⲡⲣ̅ⲕⲱ ⲛ̅ⲥⲱⲕ ⲛ̅ⲛⲉϩⲃⲏⲩⲉ ⲛ̅ⲛⲉⲕϭⲓϫ:</td>
      <td><span style="color:#b00e23">(8)</span> O Lord, thou shalt recompense
      them on my behalf: thy mercy, O Lord, endures for ever: overlook not the
      works of thine hands.</td>
      <td><span style="color:#b00e23">(8)</span> κύριος ἀνταποδώσει ὑπὲρ ἐµοῦ.
      κύριε, τὸ ἔλεός σου εἰς τὸν αἰῶνα, τὰ ἔργα τῶν χειρῶν σου µὴ παρῇς.</td>
    </tr>
  </table>
</body>
</html>
