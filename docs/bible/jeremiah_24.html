<!DOCTYPE html>
<html>
<head>
  <title>Jeremiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="jeremiah_25.html" rel="next">
  <link href="jeremiah_23.html" rel="prev">
  <script src="main.js" type="module"></script>
</head>
<body class="chapter">
  <h4 id="jeremiah_24" class="title">Jeremiah 24</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲁϥⲧⲁⲙⲟⲓ ⲛ̀ϫⲉ ⲡϭ̅ⲥ̅ ⲉ̀ⲕⲟⲧ ⲃ̅ ⲛ̀ⲕⲉⲛⲧⲉ ⲉⲩⲭⲏ ⲙ̀ⲡⲉⲙ̀ⲑⲟ ⲙ̀ⲡⲓⲉⲣⲫⲉⲓ ⲙⲉⲛⲉⲛⲥⲁ
      ⲑⲣⲉ ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲟⲩⲣⲟ ⲙ̀ⲃⲁⲃⲩⲗⲱⲛ {ⲛ}ⲟⲩⲱⲧⲉⲃ ⲉ̀ⲃⲟⲗ ⲛ̀ⲓⲉⲭⲟⲛⲓⲁⲥ ⲡϣⲏⲣⲓ
      ⲛ̀ⲓⲱⲁⲕⲓⲙ ⲡⲟⲩⲣⲟ ⲛ̀ⲓⲟⲩⲇⲁ. ⲛⲉⲙ ⲛⲓⲁⲣⲭⲱⲛ ⲛⲉⲙ ⲛⲓⲧⲉⲭⲛⲓⲧⲏⲥ. ⲛⲉⲙ ⲛⲉⲧⲥⲟⲛϩ. ⲛⲉⲙ
      ⲛⲓⲣⲁⲙⲁⲱⲓ ⲉ̀ⲃⲟⲗ ϧⲉⲛ ⲓⲗ̅ⲏ̅ⲙ̅. ⲟⲩⲟϩ ⲁϥⲉⲛⲟⲩ ⲉ̀ⲃⲁⲃⲩⲗⲱⲛ.</td>
      <td class="language English"><span style="color:#b00e23">(1)</span> The
      Lord shewed me two baskets of figs, lying in front of the temple of the
      Lord, after Nabuchodonosor king of Babylon had carried captive Jechonias
      son of Joakim king of Juda, and the princes, and the artificers, and the
      prisoners, and the rich men out of Jerusalem, and had brought them to
      Babylon.</td>
      <td class="language Greek"><span style="color:#b00e23">(1)</span>
      Ἔδειξέν µοι κύριος δύο καλάθους σύκων κειµένους κατὰ πρόσωπον
      ναοῦ κυρίου µετὰ τὸ ἀποικίσαι Ναβουχοδονοσορ βασιλέα Βαβυλῶνος
      τὸν Ιεχονιαν υἱὸν Ιωακιµ βασιλέα Ιουδα καὶ τοὺς ἄρχοντας καὶ
      τοὺς τεχνίτας καὶ τοὺς δεσµώτας καὶ τοὺς πλουσίους ἐξ Ιερουσαληµ
      καὶ ἤγαγεν αὐτοὺς εἰς Βαβυλῶνα·</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲡⲓⲟⲩⲁⲓ ⲇⲉ ⲛ̀ⲛⲓⲕⲟⲧ ⲛⲁϥⲙⲉϩ ⲛ̀ⲕⲉⲛⲧⲉ ⲉϥϩⲟⲗϫ ⲉⲙⲁϣⲱ. ⲙ̀ⲫⲣⲏϯ ⲛ̀ⲛⲓⲕⲉⲛⲧⲉ
      ⲉ̀ϣⲁⲩⲉⲣϣⲱⲣⲡ. ⲟⲩⲟϩ ⲡⲓⲕⲉⲕⲟⲧ ⲛⲁϥⲙⲉϩ ⲛ̀ⲕⲉⲛⲧⲉ ⲉⲩϩⲱⲟⲩ ⲉ̀ⲙⲁϣⲱ. ⲉⲛⲥⲉⲛⲁϣⲟⲩⲟⲙⲟⲩ ⲁⲛ
      ⲉ̀ⲃⲟⲗ ϧⲉⲛ ⲡⲟⲩⲧϩⲟ.</td>
      <td class="language English"><span style="color:#b00e23">(2)</span> The
      one basket was full of very good figs, as the early figs; and the other
      basket was full of very bad figs, which could not be eaten, for their
      badness.</td>
      <td class="language Greek"><span style="color:#b00e23">(2)</span> ὁ
      κάλαθος ὁ εἷς σύκων χρηστῶν σφόδρα ὡς τὰ σῦκα τὰ πρόιµα, καὶ
      ὁ κάλαθος ὁ ἕτερος σύκων πονηρῶν σφόδρα, ἃ οὐ βρωθήσεται
      ἀπὸ πονηρίας αὐτῶν.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲡⲉϫⲉ ⲡϭ̅ⲥ̅ ⲛⲏⲓ ϫⲉ ⲟⲩ ⲡⲉⲧⲉⲕⲛⲁⲩ ⲉ̀ⲣⲟϥ ⲓⲉⲣⲉⲙⲓⲁⲥ ⲟⲩⲟϩ ⲡⲉϫⲏⲓ. ϫⲉ ϩⲁⲛⲕⲉⲛⲧⲉ
      ⲉⲩϩⲟⲗϫ ⲉ̀ⲙⲁϣⲱ. ⲛⲉⲙ ϩⲁⲛⲕⲉⲛⲧⲉ ⲟⲩⲟⲛ ⲉⲩϩⲱⲟⲩ ⲉ̀ⲙⲁϣⲱ. ⲉⲛⲥⲉⲛⲁϣⲟⲩⲟⲙⲟⲩ ⲁⲛ ⲉ̀ⲃⲟⲗ
      ϧⲉⲛ ⲡⲟⲩⲧϩⲟ.</td>
      <td class="language English"><span style="color:#b00e23">(3)</span> And
      the Lord said to me, What seest thou, Jeremias? and I said, Figs; the
      good figs, very good; and the bad, very bad, which cannot be eaten, for
      their badness.</td>
      <td class="language Greek"><span style="color:#b00e23">(3)</span> καὶ
      εἶπεν κύριος πρός µε Τί σὺ ὁρᾷς, Ιερεµια; καὶ εἶπα Σῦκα· τὰ
      χρηστὰ χρηστὰ λίαν, καὶ τὰ πονηρὰ πονηρὰ λίαν, ἃ οὐ
      βρωθήσεται ἀπὸ πονηρίας αὐτῶν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲁ ⲡⲥⲁϫⲓ ⲙ̀ⲡϭ̅ⲥ̅ ϣⲱⲡⲓ ϩⲁⲣⲟⲓ ⲉϥϫⲱ ⲙ̀ⲙⲟⲥ.</td>
      <td class="language English"><span style="color:#b00e23">(4)</span> And
      the word of the Lord came to me, saying,</td>
      <td class="language Greek"><span style="color:#b00e23">(4)</span> καὶ
      ἐγένετο λόγος κυρίου πρός µε λέγων</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ϫⲉ
      ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ⲫϯ ⲙ̀ⲡⲓⲥ̅ⲗ̅. ϫⲉ ⲙ̀ⲫⲣⲏϯ ⲛ̀ⲛⲁⲓⲕⲉⲛⲧⲉ
      ⲉⲧϩⲟⲗϫ ⲉ̀ⲙⲁϣⲱ. ⲡⲁⲓⲣⲏϯ ⲉⲓⲉ̀ⲥⲟⲩⲉⲛ ⲛⲏ ⲉⲧⲁⲩⲟⲩⲟⲧⲃⲟⲩ ⲉ̀ⲃⲟⲗ ⲛ̀ⲧⲉⲛ ⲓⲟⲩⲇⲁ. ⲛⲏ
      ⲉⲧⲁⲓϩⲓⲧⲟⲩ ⲉ̀ⲃⲟⲗ ϧⲉⲛ ⲡⲁⲓⲙⲁ ⲉ̀ⲡⲕⲁϩⲓ ⲛ̀ⲧⲉ ⲛⲓⲭⲁⲗⲇⲉⲟⲥ ⲉ̀ϩⲁⲛⲁⲅⲁⲑⲟⲛ</td>
      <td class="language English"><span style="color:#b00e23">(5)</span> Thus
      saith the Lord, the God of Israel; As these good figs, so will I
      acknowledge the Jews that have been carried away captive, whom I have
      sent forth out of this place into the land of the Chaldeans for
      good.</td>
      <td class="language Greek"><span style="color:#b00e23">(5)</span> Τάδε
      λέγει κύριος ὁ θεὸς Ισραηλ Ὡς τὰ σῦκα τὰ χρηστὰ ταῦτα, οὕτως
      ἐπιγνώσοµαι τοὺς ἀποικισθέντας Ιουδα, οὓς ἐξαπέσταλκα ἐκ τοῦ
      τόπου τούτου εἰς γῆν Χαλδαίων εἰς ἀγαθά.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲉⲓⲉ̀ⲧⲁϫⲣⲟ ⲛ̀ⲛⲁⲃⲁⲗ ⲉ̀ϩⲣⲏⲓ ⲉ̀ϫⲱⲟⲩ ⲉ̀ϩⲁⲛⲁⲅⲁⲑⲟⲛ. ⲟⲩⲟϩ ⲉⲓⲉ̀ⲧⲁϩⲫⲱⲟⲩ
      ⲉ̀ⲡⲟⲩⲕⲁϩⲓ ⲉ̀ϩⲁⲛⲁⲅⲁⲑⲟⲛ ⲉⲓⲉ̀ⲕⲟⲧⲟⲩ ⲟⲩⲟϩ ⲛ̀ⲛⲁⲟⲩⲟϫⲡⲟⲩ. ⲉⲓⲉ̀ⲧϭⲱⲟⲩ ⲟⲩⲟϩ
      ⲛ̀ⲛⲁϥⲟϫⲟⲩ.</td>
      <td class="language English"><span style="color:#b00e23">(6)</span> And I
      will fix mine eyes upon them for good, and I will restore them into this
      land for good: and I will build them up, and not pull them down; and I
      will plant them, and not pluck them up.</td>
      <td class="language Greek"><span style="color:#b00e23">(6)</span> καὶ
      στηριῶ τοὺς ὀφθαλµούς µου ἐπ’ αὐτοὺς εἰς ἀγαθὰ καὶ
      ἀποκαταστήσω αὐτοὺς εἰς τὴν γῆν ταύτην εἰς ἀγαθὰ καὶ
      ἀνοικοδοµήσω αὐτοὺς καὶ οὐ µὴ καθελῶ καὶ καταφυτεύσω αὐτοὺς
      καὶ οὐ µὴ ἐκτίλω·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲉⲓⲉ̀ϯ ⲛⲱⲟⲩ ⲛ̀ⲟⲩϩⲏⲧ ⲉⲑⲣⲟⲩⲥⲟⲩⲱⲛⲧ ϫⲉ ⲁ̀ⲛⲟⲕ ⲡⲉ ⲡϭ̅ⲥ̅. ⲟⲩⲟϩ ⲉⲩⲉ̀ϣⲱⲡⲓ ⲛⲏⲓ
      ⲉⲩⲗⲁⲟⲥ ⲁ̀ⲛⲟⲕ ϩⲱ ⲉⲓⲉ̀ϣⲱⲡⲓ ⲛⲱⲟⲩ ⲛ̀ⲛⲟⲩϯ. ϫⲉ ⲥⲉⲛⲁⲕⲟⲧⲟⲩ ϩⲁⲣⲟⲓ. ⲉ̀ⲃⲟⲗ ϧⲉⲛ
      ⲡⲟⲩϩⲏⲧ ⲧⲏⲣϥ.</td>
      <td class="language English"><span style="color:#b00e23">(7)</span> And I
      will give them a heart to know me, that I am the Lord: and they shall be
      to me a people, and I will be to them a God: for they shall turn to me
      with all their heart.</td>
      <td class="language Greek"><span style="color:#b00e23">(7)</span> καὶ
      δώσω αὐτοῖς καρδίαν τοῦ εἰδέναι αὐτοὺς ἐµὲ ὅτι ἐγώ εἰµι
      κύριος, καὶ ἔσονταί µοι εἰς λαόν, καὶ ἐγὼ ἔσοµαι αὐτοῖς
      εἰς θεόν, ὅτι ἐπιστραφήσονται ἐπ’ ἐµὲ ἐξ ὅλης τῆς καρδίας
      αὐτῶν.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲙ̀ⲫⲣⲏϯ ⲛ̀ⲛⲁⲓⲕⲉⲛⲧⲉ ⲉⲧϩⲱⲟⲩ. ⲛⲏ ⲉⲧⲉ ⲙ̀ⲡⲁⲩϣⲟⲩⲟⲙⲟⲩ ⲉ̀ⲃⲟⲗ ϧⲉⲛ ⲡⲟⲩⲧϩⲟ. ⲛⲁⲓ
      ⲛⲉ ⲛⲏ ⲉⲧⲉ ⲡϭ̅ⲥ̅ ϫⲱ ⲙ̀ⲙⲱⲟⲩ ⲡⲁⲓⲣⲏϯ ϯⲛⲁϯ ⲛ̀ⲥⲉⲇⲉⲕⲓⲁⲥ ⲡⲟⲩⲣⲟ ⲛ̀ⲓⲟⲩⲇⲁ ⲛⲉⲙ ⲛⲉϥ
      ⲉ̀ϩⲣⲏⲓ. ⲛⲉⲙ ⲡⲥⲉⲡⲓ ⲛ̀ⲓⲗ̅ⲏ̅ⲙ̅ ⲛⲏ ⲉⲑⲛⲁⲥⲉⲡⲓ ⲉ̀ⲡⲁⲓⲕⲁϩⲓ. ⲛⲉⲙ ⲛⲏ ⲉⲧϣⲟⲡ ϧⲉⲛ
      ⲭⲏⲙⲓ.</td>
      <td class="language English"><span style="color:#b00e23">(8)</span> And
      as the bad figs, which cannot be eaten, for their badness; thus saith the
      Lord, So will I deliver Sedekias king of Juda, and his nobles, and the
      remnant of Jerusalem, them that are left in this land, and the dwellers
      in Egypt.</td>
      <td class="language Greek"><span style="color:#b00e23">(8)</span> καὶ
      ὡς τὰ σῦκα τὰ πονηρά, ἃ οὐ βρωθήσεται ἀπὸ πονηρίας αὐτῶν,
      τάδε λέγει κύριος, οὕτως παραδώσω τὸν Σεδεκιαν βασιλέα Ιουδα καὶ
      τοὺς µεγιστᾶνας αὐτοῦ καὶ τὸ κατάλοιπον Ιερουσαληµ τοὺς
      ὑπολελειµµένους ἐν τῇ γῇ ταύτῃ καὶ τοὺς κατοικοῦντας ἐν
      Αἰγύπτῳ·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲉⲓⲉ̀ⲧⲏⲓⲧⲟⲩ ⲉⲩϫⲟⲣ ⲉ̀ⲃⲟⲗ ⲛ̀ⲛⲓⲙⲉⲧⲟⲩⲣⲱⲟⲩ ⲧⲏⲣⲟⲩ ⲛ̀ⲧⲉ ⲡⲕⲁϩⲓ. ⲛⲉⲙ ⲉⲩϣⲱϣ ⲛⲉⲙ
      ⲉⲩⲡⲁⲣⲁⲃⲟⲗⲏ. ⲛⲉⲙ ⲉⲩⲙⲟⲥϯ ⲛⲉⲙ ⲉⲩⲥⲁϩⲟⲩⲓ ϧⲉⲛ ⲙⲁⲓ ⲛⲓⲃⲉⲛ ⲉⲧⲁⲓϫⲟⲣⲟⲩ ⲉ̀ⲃⲟⲗ
      ⲉ̀ⲣⲟϥ.</td>
      <td class="language English"><span style="color:#b00e23">(9)</span> And I
      will cause them to be dispersed into all the kingdoms of the earth, and
      they shall be for a reproach, and a proverb, and an object of hatred, and
      a curse, in every place whither I have driven them out.</td>
      <td class="language Greek"><span style="color:#b00e23">(9)</span> καὶ
      δώσω αὐτοὺς εἰς διασκορπισµὸν εἰς πάσας τὰς βασιλείας τῆς γῆς,
      καὶ ἔσονται εἰς ὀνειδισµὸν καὶ εἰς παραβολὴν καὶ εἰς µῖσος
      καὶ εἰς κατάραν ἐν παντὶ τόπῳ, οὗ ἐξῶσα αὐτοὺς ἐκεῖ·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟϩ ⲉⲓⲉ̀ⲓⲛⲓ ⲉ̀ⲃⲟⲗ ⲉ̀ϫⲱⲟⲩ ⲙ̀ⲡϩⲕⲟ ⲛⲉⲙ ⲫⲙⲟⲩ. ⲛⲉⲙ ⲧⲥⲏϥⲓ. ϣⲁⲧⲟⲩⲙⲟⲩⲛⲕ ⲉ̀ⲃⲟⲗ ϩⲁ
      ⲡⲕⲁϩⲓ. ⲫⲏ ⲉⲧⲁϥⲧⲏⲓϥ ⲛⲱⲟⲩ.</td>
      <td class="language English"><span style="color:#b00e23">(10)</span> And
      I will send against them famine, and pestilence, and the sword, until
      they are consumed from off the land which I gave them.</td>
      <td class="language Greek"><span style="color:#b00e23">(10)</span> καὶ
      ἀποστελῶ εἰς αὐτοὺς τὸν λιµὸν καὶ τὸν θάνατον καὶ τὴν
      µάχαιραν, ἕως ἂν ἐκλίπωσιν ἀπὸ τῆς γῆς, ἧς ἔδωκα
      αὐτοῖς.</td>
    </tr>
  </table>
</body>
</html>
