<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_24.html" rel="next">
  <link href="psalms_22.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="psalms_23">Psalms 23</h4>

  <table class="chapter">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲕ̅ⲅ̅.
      ⲛ̀ⲧⲉ ⲇⲁⲩⲓⲇ. ϧⲉⲛ ⲫⲟⲩⲁⲓ ⲛ̀ⲧⲉ ⲛⲓⲥⲁⲃⲃⲁⲧⲟⲛ.</span>
      </td>
      <td class="language Sahidic">ⲕ̅ⲅ̅. ⲡⲉⲯⲁⲗⲙⲟⲥ ⲛ̅ⲇⲁⲩⲉⲓⲇ ⲛ̅ⲥⲟⲩⲁ
      ⲛ̅ⲛ̅ⲥⲁⲃⲃⲁⲧⲟⲛ</td>
      <td class="language English">A Psalm for David on the first day of the
      week.</td>
      <td class="language Greek">Ψαλµὸς τῷ Δαυιδ· τῆς µιᾶς σαββάτων.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲡⲓⲕⲁϩⲓ ⲫⲁ ⲡϭ̅ⲥ̅ ⲡⲉ ⲛⲉⲙ ⲡⲉϥϫⲱⲕ ⲉ̀ⲃⲟⲗ ϯⲟⲓⲕⲟⲩⲙⲉⲛⲏ ⲛⲉⲙ ⲟⲩⲟⲛ ⲛⲓⲃⲉⲛ ⲉⲧϣⲟⲡ
      ⲛ̀ϧⲏⲧⲥ.</td>
      <td class="language Sahidic"><span style="color:#b00e23">(ⲁ︦)</span> ⲡⲁ
      ⲡϫⲟⲉⲓⲥ ⲡⲉ ⲡⲕⲁϩ ⲙⲛ ⲡⲉϥϫⲱⲕ ⲉⲃⲟⲗ. ⲧⲟⲓⲕⲟⲩⲙⲉⲛⲏ ⲙⲛ̅ ⲛⲉⲧⲟⲩⲏϩ ⲧⲏⲣⲟⲩ ϩⲣⲁⲓ
      ⲛ̅ϩⲏⲧⲥ̅.</td>
      <td class="language English"><span style="color:#b00e23">(1)</span> The
      earth is the Lord’s and the fullness thereof; the world, and all that
      dwell in it.</td>
      <td class="language Greek"><span style="color:#b00e23">(1)</span> Τοῦ
      κυρίου ἡ γῆ καὶ τὸ πλήρωµα αὐτῆς, ἡ οἰκουµένη καὶ πάντες οἱ κατοικοῦντες
      ἐν αὐτῇ·</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲛ̀ⲑⲟϥ ⲁϥϩⲓⲥⲉⲛϯ ⲙ̀ⲙⲟⲥ ⲉ̀ϫⲉⲛ ⲛⲓⲁⲙⲁⲓⲟⲩ ⲟⲩⲟϩ ⲁϥⲥⲉⲃⲧⲱⲧⲥ ⲉ̀ϫⲉⲛ ⲛⲓⲓⲁⲣⲱⲟⲩ</td>
      <td class="language Sahidic"><span style="color:#b00e23">(ⲃ︦)</span>
      ⲛ̅ⲧⲟϥ ⲁϥⲥⲙⲛ̅ⲥⲛ̅ⲧⲉ ⲙ̅ⲙⲟⲥ ϩⲓϫⲛ̅ ⲛⲉⲑⲁⲗⲁⲥⲥⲁ. ⲁⲩⲱ ⲁϥⲥⲃ̅ⲧⲱⲧⲥ̅ ϩⲓϫⲛ̅
      ⲛⲓ̈ⲉⲣⲱⲟⲩ.</td>
      <td class="language English"><span style="color:#b00e23">(2)</span> He
      has founded it upon the seas, and prepared it upon the rivers.</td>
      <td class="language Greek"><span style="color:#b00e23">(2)</span> αὐτὸς
      ἐπὶ θαλασσῶν ἐθεµελίωσεν αὐτὴν καὶ ἐπὶ ποταµῶν ἡτοίµασεν αὐτήν.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ⲛⲓⲙ
      ⲉⲑⲛⲁϣϣⲉ ⲉ̀ϩⲣⲏⲓ ⲉ̀ϫⲉⲛ ⲡⲧⲱⲟⲩ ⲙ̀ⲡϭ̅ⲥ̅: ⲓⲉ ⲛⲓⲙ ⲉⲑⲛⲁϣⲟϩⲓ ⲉ̀ⲣⲁⲧϥ ϧⲉⲛ ⲡⲉϥⲙⲁ
      ⲉⲑⲟⲩⲁⲃ.</td>
      <td class="language Sahidic"><span style="color:#b00e23">(ⲅ︦)</span> ⲛⲓⲙ
      ⲡⲉⲧⲛⲁⲃⲱⲕ ⲉϩⲣⲁⲓ ⲉⲡⲧⲟⲟⲩ ⲙ̅ⲡϫⲟⲉⲓⲥ. ⲏ ⲛⲓⲙ ⲛⲉⲧⲛⲁⲁϩⲉⲣⲁⲧϥ̅ ϩⲙ̅ ⲡⲙⲁ
      ⲙ̅ⲡⲉϥⲧⲃ̅ⲃⲟ.</td>
      <td class="language English"><span style="color:#b00e23">(3)</span> Who
      shall go up to the mountain of the Lord, and who shall stand in his holy
      place?</td>
      <td class="language Greek"><span style="color:#b00e23">(3)</span> τίς
      ἀναβήσεται εἰς τὸ ὄρος τοῦ κυρίου καὶ τίς στήσεται ἐν τόπῳ ἁγίῳ
      αὐτοῦ;</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲉϥⲟⲩⲁⲃ ϧⲉⲛ ⲛⲉϥϫⲓϫ ⲉϥⲧⲟⲩⲃⲏⲟⲩⲧ ϧⲉⲛ ⲡⲉϥϩⲏⲧ: ⲫⲏ ⲉⲧⲉ ⲙ̀ⲡⲉϥϭⲓ ⲛ̀ⲧⲉϥⲯⲩⲭⲏ ϧⲉⲛ
      ⲟⲩⲙⲉⲧⲉⲫⲗⲏⲟⲩ: ⲟⲩⲟϩ ⲙ̀ⲡⲉϥⲉⲣⲁⲛⲁϣ ϧⲉⲛ ⲟⲩⲭⲣⲟϥ ⲙ̀ⲡⲉϥϣⲫⲏⲣ.</td>
      <td class="language Sahidic"><span style="color:#b00e23">(ⲇ︦)</span>
      ⲡⲉⲧⲟⲩⲁⲁⲃ ϩⲛ̅ ⲛⲉϥϭⲓϫ ⲡⲉ ⲉϥⲧⲃ̅ⲃⲏⲩ ϩⲙ̅ ⲡⲉϥϩⲏⲧ. ⲉⲙⲡϥ̅ϫⲓ ⲛ̅ⲧⲉϥⲯⲩⲭⲏ ⲉϫⲛ̅
      ⲟⲩⲙⲛ̅ⲧⲉⲡⲣⲁ ⲉⲙⲡϥ̅ⲱⲣⲕ̅ ⲙ̅ⲡⲉⲧϩⲓⲧⲟⲩⲱϥ ϩⲛ̅ ⲟⲩⲕⲣⲟϥ.</td>
      <td class="language English"><span style="color:#b00e23">(4)</span> He
      that is innocent in his hands and pure in his heart; who has not lifted
      up his soul to vanity, nor sworn deceitfully to his neighbour.</td>
      <td class="language Greek"><span style="color:#b00e23">(4)</span> ἀθῷος
      χερσὶν καὶ καθαρὸς τῇ καρδίᾳ, ὃς οὐκ ἔλαβεν ἐπὶ µαταίῳ τὴν ψυχὴν αὐτοῦ
      καὶ οὐκ ὤµοσεν ἐπὶ δόλῳ τῷ πλησίον αὐτοῦ.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span> ⲫⲁⲓ
      ⲉϥⲉ̀ϭⲓ ⲛ̀ⲟⲩⲥⲙⲟⲩ ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ⲛⲉⲙ ⲟⲩⲙⲉⲑⲛⲁⲏⲧ ⲉ̀ⲃⲟⲗ ϩⲓⲧⲉⲛ ⲫϯ
      ⲡⲉϥⲥⲱⲧⲏⲣ.</td>
      <td class="language Sahidic"><span style="color:#b00e23">(ⲉ︦)</span> ⲡⲁⲓ
      ⲛⲁϫⲓ ⲛ̅ⲟⲩⲥⲙⲟⲩ ⲉⲃⲟⲗ ϩⲓⲧⲙ̅ ⲡϫⲟⲉⲓⲥ. ⲁⲩⲱ ⲟⲩⲛⲁ ⲉⲃⲟⲗ ϩⲓⲧⲙ̅ ⲡⲛⲟⲩⲧⲉ
      ⲡⲉϥⲥⲱⲧⲏⲣ.</td>
      <td class="language English"><span style="color:#b00e23">(5)</span> He
      shall receive a blessing from the Lord, and mercy from God his
      Saviour.</td>
      <td class="language Greek"><span style="color:#b00e23">(5)</span> οὗτος
      λήµψεται εὐλογίαν παρὰ κυρίου καὶ ἐλεηµοσύνην παρὰ θεοῦ σωτῆρος
      αὐτοῦ.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span> ⲑⲁⲓ
      ⲧⲉ ϯⲅⲉⲛⲉⲁ ⲛ̀ⲧⲉ ⲛⲏ ⲉⲧⲕⲱϯ ⲛ̀ⲥⲁ ⲡϭ̅ⲥ̅ ⲉⲧⲕⲱϯ ⲛ̀ⲥⲁ ⲡϩⲟ ⲙ̀ⲫϯ ⲛ̀ⲓⲁⲕⲱⲃ.</td>
      <td class="language Sahidic"><span style="color:#b00e23">(ⲋ︦)</span> ⲧⲁⲓ
      ⲧⲉ ⲧⲅⲉⲛⲉⲁ ⲛ̅ⲛⲉⲧϣⲓⲛⲉ ⲛ̅ⲥⲁ ⲡϫⲟⲉⲓⲥ. ⲛⲉⲧϣⲓⲛⲉ ⲛ̅ⲥⲁ ⲡϩⲟ ⲙ̅ⲡⲛⲟⲩⲧⲉ ⲛ̅ⲓⲁⲕⲱⲃ.
      ⲇⲓⲁⲯⲁⲗⲙⲁ</td>
      <td class="language English"><span style="color:#b00e23">(6)</span> This
      is the generation of them that seek him, that seek the face of the God of
      Jacob. Pause.</td>
      <td class="language Greek"><span style="color:#b00e23">(6)</span> αὕτη ἡ
      γενεὰ ζητούντων αὐτόν, ζητούντων τὸ πρόσωπον τοῦ θεοῦ Ιακωβ.
      διάψαλµα.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ϥⲁⲓ
      ⲛ̀ⲛⲉⲧⲉⲛⲡⲩⲗⲏ ⲉ̀ⲡϣⲱⲓ ⲛⲓⲁⲣⲭⲱⲛ: ϭⲓⲥⲓ ⲙ̀ⲙⲱⲧⲉⲛ ⲛⲓⲡⲩⲗⲏ ⲛ̀ⲉⲛⲉϩ: ⲟⲩⲟϩ ⲉϥⲉ̀ⲓ̀
      ⲉ̀ϧⲟⲩⲛ ⲛ̀ϫⲉ ⲡⲟⲩⲣⲟ ⲛ̀ⲧⲉ ⲡⲱⲟⲩ.</td>
      <td class="language Sahidic"><span style="color:#b00e23">(ⲍ︦)</span> ϥⲓ
      ⲛ̅ⲛⲉⲧⲛ̅ⲡⲩⲗⲏ ⲉϩⲣⲁⲓ ⲛ̅ⲁⲣⲭⲱⲛ ⲛ̅ⲧⲉⲧⲛ̅ϫⲓⲥⲉ ⲉϩⲣⲁⲓ ⲙ̅ⲡⲩⲗⲏ ⲛ̅ϣⲁ ⲉⲛⲉϩ. ⲧⲁⲣⲉϥⲉⲓ
      ⲉϩⲟⲩⲛ ⲛ̅ϭⲓ ⲡⲣ̅ⲣⲟ ⲙ̅ⲡⲉⲟⲟⲩ.</td>
      <td class="language English"><span style="color:#b00e23">(7)</span> Lift
      up your gates, ye princes, and be ye lifted up, ye everlasting doors; and
      the king of glory shall come in.</td>
      <td class="language Greek"><span style="color:#b00e23">(7)</span> ἄρατε
      πύλας, οἱ ἄρχοντες ὑµῶν, καὶ ἐπάρθητε, πύλαι αἰώνιοι, καὶ εἰσελεύσεται ὁ
      βασιλεὺς τῆς δόξης.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span> ⲛⲓⲙ
      ϩⲱϥ ⲡⲉ ⲡⲁⲓⲟⲩⲣⲟ ⲛ̀ⲧⲉ ⲡⲱⲟⲩ: ⲡϭ̅ⲥ̅ ⲉⲧⲁⲙⲁϩⲓ ⲉⲧⲉ ⲟⲩⲟⲛ ϣϫⲟⲙ ⲙ̀ⲙⲟϥ: ⲡϭ̅ⲥ̅
      ⲉⲧϫⲉⲙϫⲟⲙ ϧⲉⲛ ⲛⲓⲡⲟⲗⲉⲙⲟⲥ.</td>
      <td class="language Sahidic"><span style="color:#b00e23">(ⲏ︦)</span> ⲛⲓⲙ
      ⲡⲉ ⲡⲉⲓⲣ̅ⲣⲟ ⲙ̅ⲡⲉⲟⲟⲩ. ⲡϫⲟⲉⲓⲥ ⲡⲉ ⲡⲇⲩⲛⲁⲧⲟⲥ ⲉⲧⲧⲁϫⲣⲏⲩ. ⲡϫⲟⲉⲓⲥ ⲡⲉⲧⲉ ⲟⲩⲛ̅ϭⲟⲙ
      ⲙ̅ⲙⲟϥ ϩⲙ̅ ⲡⲡⲟⲗⲉⲙⲟⲥ. ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(8)</span> Who
      is this king of Glory? the Lord strong and mighty, the Lord mighty in
      battle.</td>
      <td class="language Greek"><span style="color:#b00e23">(8)</span> τίς
      ἐστιν οὗτος ὁ βασιλεὺς τῆς δόξης; κύριος κραταιὸς καὶ δυνατός, κύριος
      δυνατὸς ἐν πολέµῳ.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span> ϥⲁⲓ
      ⲛ̀ⲛⲉⲧⲉⲛⲡⲩⲗⲏ ⲉ̀ⲡϣⲱⲓ ⲛⲓⲁⲣⲭⲱⲛ: ϭⲓⲥⲓ ⲙ̀ⲙⲱⲧⲉⲛ ⲛⲓⲡⲩⲗⲏ ⲛ̀ⲉⲛⲉϩ: ⲟⲩⲟϩ ⲉϥⲉ̀ⲓ̀
      ⲉ̀ϧⲟⲩⲛ ⲛ̀ϫⲉ ⲡⲟⲩⲣⲟ ⲛ̀ⲧⲉ ⲡⲱⲟⲩ</td>
      <td class="language Sahidic"><span style="color:#b00e23">(ⲑ︦)</span> ϥⲓ
      ⲛ̅ⲛⲉⲧⲛ̅ⲡⲩⲗⲏ ⲉϩⲣⲁⲓ ⲛ̅ⲁⲣⲭⲱⲛ. ⲛ̅ⲧⲉⲧⲛ̅ϫⲓⲥⲉ ⲉϩⲣⲁⲓ ⲙ̅ⲡⲩⲗⲏ ⲛ̅ϣⲁ ⲉⲛⲉϩ. ⲧⲁⲣⲉϥⲉⲓ
      ⲉϩⲟⲩⲛ ⲛ̅ϭⲓ ⲡⲣ̅ⲣⲟ ⲙ̅ⲡⲉⲟⲟⲩ.</td>
      <td class="language English"><span style="color:#b00e23">(9)</span> Lift
      up your gates, ye princes; and be ye lift up, ye everlasting doors; and
      the king of glory shall come in.</td>
      <td class="language Greek"><span style="color:#b00e23">(9)</span> ἄρατε
      πύλας, οἱ ἄρχοντες ὑµῶν, καὶ ἐπάρθητε, πύλαι αἰώνιοι, καὶ εἰσελεύσεται ὁ
      βασιλεὺς τῆς δόξης.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ⲛⲓⲙ
      ϩⲱϥ ⲡⲉ ⲡⲁⲓⲟⲩⲣⲟ ⲛ̀ⲧⲉ ⲡⲱⲟⲩ: ⲡϭ̅ⲥ̅ ⲛ̀ⲧⲉ ⲛⲓϫⲟⲙ ⲛ̀ⲑⲟϥ ⲡⲉ ⲡⲟⲩⲣⲟ ⲛ̀ⲧⲉ ⲡⲱⲟⲩ.</td>
      <td class="language Sahidic"><span style="color:#b00e23">(ⲓ︦)</span> ⲛⲓⲙ
      ⲡⲉ ⲡⲉⲓⲣ̅ⲣⲟ ⲙ̅ⲡⲉⲟⲟⲩ. ⲡϫⲟⲉⲓⲥ ⲛ̅ⲛ̅ϭⲟⲙ ⲛ̅ⲧⲟϥ ⲡⲉ ⲡⲣ̅ⲣⲟ ⲙ̅ⲡⲉⲟⲟⲩ:</td>
      <td class="language English"><span style="color:#b00e23">(10)</span> Who
      is this king of glory? The Lord of hosts, he is this king of glory.</td>
      <td class="language Greek"><span style="color:#b00e23">(10)</span> τίς
      ἐστιν οὗτος ὁ βασιλεὺς τῆς δόξης; κύριος τῶν δυνάµεων, αὐτός ἐστιν ὁ
      βασιλεὺς τῆς δόξης.</td>
    </tr>
  </table>
</body>
</html>
