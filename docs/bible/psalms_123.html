<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_124.html" rel="next">
  <link href="psalms_122.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="psalms_123">Psalms 123</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅ⲕ̅ⲅ̅. ϯϩⲱⲇⲏ ⲛ̀ⲧⲉ
      ⲛⲓⲁⲛⲁⲃⲁⲑⲙⲟⲥ.</span>
      </td>
      <td>ⲣ̅ⲕ̅ⲅ̅. ⲧⲱⲇⲏ ⲛ̅ⲛ̅ⲧⲱⲣⲧⲣ</td>
      <td>A Song of Degrees.</td>
      <td>ᾨδὴ τῶν ἀναβαθµῶν.</td>
    </tr>

    <tr>
      <td><span style="color:#b00e23">(ⲁ̅)</span> ⲉ̀ⲃⲏⲗ ϫⲉ ⲡϭ̅ⲥ̅ ϣⲟⲡ
      ⲛ̀ϧⲏⲧⲉⲛ:</td>
      <td><span style="color:#b00e23">(ⲁ︦)</span> ⲛ̅ⲥⲁⲃⲏⲗ ϫⲉ ⲡϫⲟⲉⲓⲥ ϣⲟⲟⲡ
      ⲛⲁⲛ</td>
      <td><span style="color:#b00e23">(1)</span> If it had not been that the
      Lord was among us,</td>
      <td><span style="color:#b00e23">(1)</span> Εἰ µὴ ὅτι κύριος ἦν ἐν
      ἡµῖν,</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(1)</span> ⲙⲁⲣⲉ ⲡⲓⲥ̅ⲗ̅ ϫⲟⲥ ϫⲉ ⲉ̀ⲃⲏⲗ ϫⲉ ⲡϭ̅ⲥ̅ ϣⲟⲡ ⲛ̀ϧⲏⲧⲉⲛ:
      ϧⲉⲛ ⲡϫⲓⲛⲧⲟⲩⲧⲱⲟⲩⲛⲟⲩ ⲉ̀ϫⲱⲛ ⲛ̀ϫⲉ ϩⲁⲛⲣⲱⲙⲓ:</td>
      <td><span style="color:#b00e23">(ⲃ︦)</span> ⲙⲁⲣⲉ ⲡⲓⲏ̅ⲗ̅ ϫⲟⲟⲥ ϫⲉ ⲛ̅ⲥⲁⲃⲏⲗ
      ϫⲉ ⲡϫⲟⲉⲓⲥ ϣⲟⲟⲡ ⲛⲁⲛ. ϩⲙ̅ ⲡⲧⲣⲉ ⲛ̅ⲣⲱⲙⲉ ⲧⲱⲟⲩⲛ ⲉϫⲱⲛ</td>
      <td>let Israel now say; <span style="color:#b00e23">(2)</span> if it had
      not been that the Lord was among us, when men rose up against us;</td>
      <td>εἰπάτω δὴ Ισραηλ, <span style="color:#b00e23">(2)</span> εἰ µὴ ὅτι
      κύριος ἦν ἐν ἡµῖν ἐν τῷ ἐπαναστῆναι ἀνθρώπους ἐφ’ ἡµᾶς,</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(1)</span> ϩⲁⲣⲁ ⲁⲩⲛⲁⲟⲙⲕⲧⲉⲛ ⲉⲛⲟⲛϧ. <span style=
      "color:#05537d">(2)</span> ϧⲉⲛ ⲡϫⲓⲛⲑⲣⲉϥϫⲱⲛⲧ ⲛ̀ϫⲉ ⲡⲟⲩⲙⲃⲟⲛ ⲉ̀ϩⲣⲏⲓ
      ⲉ̀ϫⲱⲛ:</td>
      <td><span style="color:#b00e23">(ⲅ︦)</span> ⲛⲉⲩⲛⲁⲟⲙⲕⲛ̅ ⲉⲛⲟⲛϩ̅ ⲡⲉ. ϩⲙ ⲡⲧⲣⲉ
      ⲡⲉⲩϭⲱⲛⲧ̅ ⲛⲟⲩϭⲥ̅ ⲉϩⲣⲁⲓ ⲉϫⲱⲛ</td>
      <td><span style="color:#b00e23">(3)</span> verily they would have
      swallowed us up alive, when their wrath was kindled against us:</td>
      <td><span style="color:#b00e23">(3)</span> ἄρα ζῶντας ἂν κατέπιον ἡµᾶς ἐν
      τῷ ὀργισθῆναι τὸν θυµὸν αὐτῶν ἐφ’ ἡµᾶς·</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(2)</span> ϩⲁⲣⲁ ⲁϥⲛⲁⲟⲙⲥⲧⲉⲛ ⲛ̀ϫⲉ ⲡⲓⲙⲱⲟⲩ.</td>
      <td><span style="color:#b00e23">(ⲇ︦)</span> ⲛⲉⲩⲛⲁⲟⲙⲕⲛ̅ ⲉⲛⲟⲛϩ̅ ⲡⲉ. ⲉⲣⲉ
      ⲡⲙⲟⲟⲩ ⲛⲁⲟⲙⲥⲛ̅ ⲡⲉ</td>
      <td><span style="color:#b00e23">(4)</span> verily the water would have
      drowned us, our soul would have gone under the torrent.</td>
      <td><span style="color:#b00e23">(4)</span> ἄρα τὸ ὕδωρ κατεπόντισεν ἡµᾶς,
      χείµαρρον διῆλθεν ἡ ψυχὴ ἡµῶν·</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲧⲉⲛⲯⲩⲭⲏ ⲁⲥⲥⲓⲛⲓ ⲛ̀ⲟⲩⲙⲟⲩⲛⲥⲱⲣⲉⲙ: ϩⲁⲣⲁ ⲁⲥⲥⲓⲛⲓ ⲛ̀ϫⲉ
      ⲧⲉⲛⲯⲩⲭⲏ ⲙ̀ⲡⲓⲙⲱⲟⲩ ⲛ̀ⲁⲧϣⲉⲛ ⲁⲩⲣⲏϫϥ.</td>
      <td><span style="color:#b00e23">(ⲉ︦)</span> ⲁ ⲧⲉⲛⲯⲩⲭⲏ ⲉⲓ ⲉⲃⲟⲗ ϩⲓⲧⲛ̅
      ⲟⲩⲙⲟⲩⲛⲥⲱⲣⲙ̅. ⲛⲉⲣⲉ ⲧⲉⲛⲯⲩⲭⲏ ⲛⲏⲩ ⲉⲃⲟⲗ ϩⲓⲧⲙ̅ ⲡⲙⲟⲟⲩ ⲉⲧϣⲧⲣ̅ⲧⲱⲣ.</td>
      <td><span style="color:#b00e23">(5)</span> Yea, our soul would have gone
      under the overwhelming water.</td>
      <td><span style="color:#b00e23">(5)</span> ἄρα διῆλθεν ἡ ψυχὴ ἡµῶν τὸ
      ὕδωρ τὸ ἀνυπόστατον.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(4)</span> ϥⲥⲙⲁⲣⲱⲟⲩⲧ ⲛ̀ϫⲉ ⲡϭ̅ⲥ̅ ⲫⲏ ⲉⲧⲉ ⲙ̀ⲡⲉϥⲧⲏⲓⲧⲉⲛ
      ⲉⲧϫⲟⲣϫⲥ ⲛ̀ⲧⲉ ⲛⲟⲩⲛⲁϫϩⲓ.</td>
      <td><span style="color:#b00e23">(ⲋ︦)</span> ⲡϫⲟⲉⲓⲥ ⲑⲙⲁⲙⲁⲁⲧ ⲉⲧⲉ ⲙ̅ⲡϥ̅ⲧⲁⲁⲛ
      ⲛ̅ϩⲣⲉ ⲛ̅ⲛⲉⲩⲛⲁϫϩⲉ.</td>
      <td><span style="color:#b00e23">(6)</span> Blessed be the Lord, who has
      not given us for a prey to their teeth.</td>
      <td><span style="color:#b00e23">(6)</span> εὐλογητὸς κύριος, ὃς οὐκ
      ἔδωκεν ἡµᾶς εἰς θήραν τοῖς ὀδοῦσιν αὐτῶν.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(5)</span> ⲧⲉⲛⲯⲩⲭⲏ ⲁⲥⲛⲟϩⲉⲙ ⲙ̀ⲫⲣⲏϯ ⲛ̀ⲟⲩϭⲁϫ ⲉ̀ⲃⲟⲗ ϧⲉⲛ ⲡⲓⲫⲁϣ
      ⲛ̀ⲧⲉ ⲛⲓⲣⲉϥϫⲱⲣϫ. <span style="color:#05537d">(6)</span> ⲡⲓⲫⲁϣ ⲁϥϧⲟⲙϧⲉⲙ
      ⲟⲩⲟϩ ⲁ̀ⲛⲟⲛ ⲁⲛⲛⲟϩⲉⲙ:</td>
      <td><span style="color:#b00e23">(ⲍ︦)</span> ⲁ ⲧⲉⲛⲯⲩⲭⲏ ⲛⲟⲩϩⲙ ⲛ̅ⲑⲉ ⲛ̅ⲟⲩϫⲁϫ
      ⲉⲡⲡⲁϣ ⲛ̅ⲛ̅ϭⲉⲣⲏϭ. ⲁ ⲡⲡⲁϣ ⲟⲩⲱϣϥ̅ ⲁⲩⲱ ⲁⲛⲟⲛ ⲁⲛⲛⲟⲩϩⲙ̅</td>
      <td><span style="color:#b00e23">(7)</span> Our soul has been delivered as
      a sparrow from the snare of the fowlers: the snare is broken, and we are
      delivered.</td>
      <td><span style="color:#b00e23">(7)</span> ἡ ψυχὴ ἡµῶν ὡς στρουθίον
      ἐρρύσθη ἐκ τῆς παγίδος τῶν θηρευόντων· ἡ παγὶς συνετρίβη, καὶ ἡµεῖς
      ἐρρύσθηµεν.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(6)</span> ⲧⲉⲛⲃⲟⲏⲑⲓⲁ ϧⲉⲛ ⲫⲣⲁⲛ ⲙ̀ⲡϭ̅ⲥ̅ ⲫⲏ ⲉⲧⲁϥⲑⲁⲙⲓⲟ ⲛ̀ⲧⲫⲉ
      ⲛⲉⲙ ⲡⲓⲕⲁϩⲓ.</td>
      <td><span style="color:#b00e23">(ⲏ︦)</span> ⲟⲩⲛ ⲃⲟⲏⲑⲉⲓⲁ ϣⲟⲟⲡ ⲛⲁⲛ ϩⲙ̅ ⲡⲣⲁⲛ
      ⲙ̅ⲡϫⲟⲉⲓⲥ ⲡⲉⲛⲧⲁϥⲧⲁⲁⲙⲉ ⲧⲡⲉ ⲙⲛ̅ ⲡⲕⲁϩ:</td>
      <td><span style="color:#b00e23">(8)</span> Our help is in the name of the
      Lord, who made heaven and earth.</td>
      <td><span style="color:#b00e23">(8)</span> ἡ βοήθεια ἡµῶν ἐν ὀνόµατι
      κυρίου τοῦ ποιήσαντος τὸν οὐρανὸν καὶ τὴν γῆν.</td>
    </tr>
  </table>
</body>
</html>
