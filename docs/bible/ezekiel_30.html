<!DOCTYPE html>
<html>
<head>
  <title>Ezekiel</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="ezekiel_31.html" rel="next">
  <link href="ezekiel_29.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="ezekiel_30">Ezekiel 30</h4>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲡⲥⲁϫⲓ ⲙ̀ⲡϭ̅ⲥ̅ ⲁϥϣⲱⲡⲓ
      ϩⲁⲣⲟⲓ ⲉϥϫⲱ ⲙ̀ⲙⲟⲥ.</td>
      <td><span style="color:#b00e23">(1)</span> And the word of the Lord came
      to me, saying,</td>
      <td><span style="color:#b00e23">(1)</span> Καὶ ἐγένετο λόγος κυρίου πρός
      µε λέγων</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ⲛ̀ⲑⲟⲕ ϩⲱⲕ ⲡϣⲏⲣⲓ ⲙ̀ⲫⲣⲱⲙⲓ.
      ⲁⲣⲓⲡⲣⲟⲫⲏⲧⲉⲩⲓⲛ ⲟⲩⲟϩ ⲁϫⲟⲥ. ϫⲉ ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ϫⲉ ⲱ ⲱ
      ⲉⲑⲃⲉ ⲡⲓⲉϩⲟⲟⲩ</td>
      <td><span style="color:#b00e23">(2)</span> Son of man, prophesy, and say,
      Thus saith the Lord; Woe, woe worth the day!</td>
      <td><span style="color:#b00e23">(2)</span> Υἱὲ ἀνθρώπου, προφήτευσον καὶ
      εἰπόν Τάδε λέγει κύριος Ὦ ὦ ἡ ἡµέρα,</td>
    </tr>

    <tr>
      <td><span style="color:#b00e23">(ⲅ̅)</span> ϫⲉ ϥϧⲉⲛⲧ ⲉ̀ϧⲟⲩⲛ ⲛ̀ϫⲉ ⲡⲓⲉϩⲟⲟⲩ
      ⲛ̀ⲧⲉ ⲡϭ̅ⲥ̅. ⲡⲓⲉϩⲟⲟⲩ ⲛⲁϣⲱⲡⲓ ϧⲉⲛ ⲟⲩϧⲁⲉ̀ ⲉ̀ϫⲉⲛ ⲛⲓⲉⲑⲛⲟⲥ.</td>
      <td><span style="color:#b00e23">(3)</span> For the day of the Lord is
      nigh, a day of cloud; it shall be the end of the nations.</td>
      <td><span style="color:#b00e23">(3)</span> ὅτι ἐγγὺς ἡ ἡµέρα τοῦ κυρίου,
      ἡµέρα πέρας ἐθνῶν ἔσται.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲟⲩⲟⲛ ⲟⲩⲥⲏϥⲓ ⲛⲏⲟⲩ ⲉ̀ϫⲉⲛ
      ⲭⲏⲙⲓ. ⲉⲣⲉ ⲟⲩⲥⲑⲉⲣⲧⲉⲣ ϣⲱⲡⲓ ϧⲉⲛ ⲡⲕⲁϩⲓ ⲛ̀ⲧⲉ ⲛⲓⲉⲑⲁⲩϣ. ⲟⲩⲟϩ ⲉⲩⲉ̀ϩⲉⲓ ⲛ̀ϫⲉ ⲛⲏ
      ⲉⲧⲁⲩⲣⲁϧⲧⲟⲩ ϧⲉⲛ ⲭⲏⲙⲓ. ⲟⲩⲟϩ ⲛⲓⲕⲉⲥⲉⲛϯ ⲉⲩⲉ̀ϩⲉⲓ ⲉⲩⲥⲟⲡ.</td>
      <td><span style="color:#b00e23">(4)</span> And the sword shall come upon
      the Egyptians, and there shall be tumult in Ethiopia, and in Egypt men
      shall fall down slain together, and her foundations shall fall.</td>
      <td><span style="color:#b00e23">(4)</span> καὶ ἥξει µάχαιρα ἐπ’
      Αἰγυπτίους, καὶ ἔσται ταραχὴ ἐν τῇ Αἰθιοπίᾳ, καὶ πεσοῦνται
      τετραυµατισµένοι ἐν Αἰγύπτῳ, καὶ συµπεσεῖται αὐτῆς τὰ θεµέλια.</td>
    </tr>

    <tr>
      <td><span style="color:#b00e23">(ⲉ̅)</span> ⲛⲓⲡⲉⲣⲥⲟⲥ. ⲛⲉⲙ ⲛⲓⲉⲅⲣⲓⲧⲏⲥ. ⲛⲉⲙ
      ⲛⲓⲗⲏⲧⲟⲥ. ⲛⲉⲙ ⲛⲁ ϯⲗⲩⲃⲏ. ⲛⲉⲙ ⲛⲏ ⲉⲧⲙⲟⲩϫⲧ ⲧⲏⲣⲟⲩ ⲛⲉⲙⲁⲕ. ⲟⲩⲟϩ ⲛⲉⲛϣⲏⲣⲓ
      ⲛ̀ⲧⲁⲇⲓⲁⲑⲏⲕⲏ ⲉⲩⲉ̀ϩⲉⲓ ⲉ̀ϧⲣⲏⲓ ⲛ̀ϧⲏⲧⲕ.</td>
      <td><span style="color:#b00e23">(5)</span> Persians, and Cretans, and
      Lydians, and Libyans, and all the mixed multitude, and they of the
      children of my covenant, shall fall by the sword therein.</td>
      <td><span style="color:#b00e23">(5)</span> Πέρσαι καὶ Κρῆτες καὶ Λυδοὶ
      καὶ Λίβυες καὶ πάντες οἱ ἐπίµικτοι καὶ τῶν υἱῶν τῆς διαθήκης µου µαχαίρᾳ
      πεσοῦνται ἐν αὐτῇ.</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲉⲩⲉ̀ϩⲉⲓ ⲛ̀ϫⲉ ⲛⲓϫⲟⲙ ⲛ̀ⲧⲉ
      ⲭⲏⲙⲓ ⲟⲩⲟϩ ⲉϥⲉ̀ⲑⲉⲃⲓⲱ ⲛ̀ϫⲉ ⲡϣⲟⲩϣⲟⲩ ⲛ̀ⲧⲉϥϫⲟⲙ. ⲓⲥϫⲉⲛ ⲙⲓϫⲧⲱⲗ. ϣⲁ ⲉ̀ϩⲣⲏⲓ
      ⲉ̀ⲥⲟⲩⲁⲛ. ⲉⲩⲉ̀ϩⲉⲓ ϧⲉⲛ ⲧⲥⲏϥⲓ ⲉ̀ϧⲣⲏⲓ ⲛ̀ϧⲏⲧϥ ⲡⲉϫⲉ ⲡϭ̅ⲥ̅</td>
      <td><span style="color:#b00e23">(6)</span> And the supports of Egypt
      shall fall; and the pride of her strength shall come down from Magdol to
      Syene: they shall fall by the sword in it, saith the Lord.</td>
      <td><span style="color:#b00e23">(6)</span> καὶ πεσοῦνται τὰ
      ἀντιστηρίγµατα Αἰγύπτου, καὶ καταβήσεται ἡ ὕβρις τῆς ἰσχύος αὐτῆς ἀπὸ
      Μαγδώλου ἕως Συήνης· µαχαίρᾳ πεσοῦνται ἐν αὐτῇ, λέγει κύριος.</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲟϩ ϥⲛⲁϣⲱϥ ⲉⲩⲉ̀ϣⲱⲡⲓ ϧⲉⲛ ⲑⲙⲏϯ
      ⲛ̀ⲛⲓⲭⲱⲣⲁ ⲉⲧⲟⲓ ⲛ̀ϣⲁϥⲉ.</td>
      <td><span style="color:#b00e23">(7)</span> And it shall be made desolate
      in the midst of desolate countries, and their cities shall be desolate in
      the midst of desolate cities:</td>
      <td><span style="color:#b00e23">(7)</span> καὶ ἐρηµωθήσεται ἐν µέσῳ χωρῶν
      ἠρηµωµένων, καὶ αἱ πόλεις αὐτῶν ἐν µέσῳ πόλεων ἠρηµωµένων ἔσονται·</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲉⲩⲉ̀ⲉⲙⲓ ϫⲉ ⲁ̀ⲛⲟⲕ ⲡⲉ
      ⲡϭ̅ⲥ̅. ⲁⲓϣⲁⲛⲓⲛⲓ ⲛ̀ⲟⲩⲭⲣⲱⲙ ⲉ̀ϫⲉⲛ ⲭⲏⲙⲓ. ⲟⲩⲟϩ ⲉⲩⲉ̀ⲟⲩⲟϣϥ ⲛ̀ϫⲉ ⲟⲩⲟⲛ ⲛⲓⲃⲉⲛ
      ⲉⲧⲉⲣⲃⲟⲏⲑⲓⲛ ⲉ̀ⲣⲟⲥ.</td>
      <td><span style="color:#b00e23">(8)</span> and they shall know that I am
      the Lord, when I shall send fire upon Egypt, and when all that help her
      shall be broken.</td>
      <td><span style="color:#b00e23">(8)</span> καὶ γνώσονται ὅτι ἐγώ εἰµι
      κύριος, ὅταν δῶ πῦρ ἐπ’ Αἴγυπτον καὶ συντριβῶσι πάντες οἱ βοηθοῦντες
      αὐτῇ.</td>
    </tr>

    <tr>
      <td><span style="color:#b00e23">(ⲑ̅)</span> ϧⲉⲛ ⲡⲓⲉϩⲟⲟⲩ ⲉⲧⲉⲙ̀ⲙⲁⲩ. ⲥⲉⲛⲁⲓ̀
      ⲉ̀ⲃⲟⲗ ⲛ̀ϫⲉ ϩⲁⲛⲁⲅⲅⲉⲗⲟⲥ ⲉⲩⲫⲏⲧ. ⲉ̀ⲧⲁⲕⲟ ⲙ̀ⲡⲕⲁϩⲓ ⲛ̀ⲧⲉ ⲛⲓⲉⲑⲁⲩϣ. ⲟⲩⲟϩ ⲟⲩⲟⲛ
      ⲟⲩⲥⲑⲉⲣⲧⲉⲣ ⲛⲁϣⲱⲡⲓ ⲛ̀ϧⲏⲧⲟⲩ ϧⲉⲛ ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ϧⲉⲛ ⲭⲏⲙⲓ. ϫⲉ ϩⲏⲡⲡⲉ
      ⲁϥⲓ̀</td>
      <td><span style="color:#b00e23">(9)</span> In that day shall messengers
      go forth hasting to destroy Ethiopia utterly, and there shall be tumult
      among them in the day of Egypt: for, behold it comes.</td>
      <td><span style="color:#b00e23">(9)</span> ἐν τῇ ἡµέρᾳ ἐκείνῃ
      ἐξελεύσονται ἄγγελοι σπεύδοντες ἀφανίσαι τὴν Αἰθιοπίαν, καὶ ἔσται ταραχὴ
      ἐν αὐτοῖς ἐν τῇ ἡµέρᾳ Αἰγύπτου, ὅτι ἰδοὺ ἥκει. —</td>
    </tr>

    <tr>
      <td><span style="color:#b00e23">(ⲓ̅)</span> ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ
      ⲡϭ̅ⲥ̅ ϫⲉ ϯⲛⲁⲧⲁⲕⲟ ⲙ̀ⲡⲙⲏϣ ⲛ̀ⲭⲏⲙⲓ ⲉ̀ⲃⲟⲗ ϩⲓⲧⲟⲧϥ ⲛⲁⲃⲟⲩⲭⲟⲇⲟⲛⲟⲥⲱⲣ ⲡⲟⲩⲣⲟ
      ⲛ̀ⲧⲃⲁⲃⲩⲗⲱⲛ.</td>
      <td><span style="color:#b00e23">(10)</span> Thus saith the Lord God; I
      will also destroy the multitude of the Egyptians by the hand of
      Nabuchodonosor king of Babylon,</td>
      <td><span style="color:#b00e23">(10)</span> τάδε λέγει κύριος κύριος Καὶ
      ἀπολῶ πλῆθος Αἰγυπτίων διὰ χειρὸς Ναβουχοδονοσορ βασιλέως Βαβυλῶνος,</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲛ̀ⲑⲟϥ ⲛⲉⲙ ⲡⲉϥⲗⲁⲟⲥ.
      ϩⲁⲛⲗⲟⲓⲙⲟⲥ ⲉ̀ⲃⲟⲗ ϧⲉⲛ ⲛⲓⲉⲑⲛⲟⲥ. ⲁⲩⲟⲩⲟⲣⲡⲟⲩ ⲉ̀ⲧⲁⲕⲉ ⲡⲓⲕⲁϩⲓ. ⲟⲩⲟϩ ⲛ̀ⲑⲱⲟⲩ ⲧⲏⲣⲟⲩ
      ⲥⲉⲓⲛⲓ ⲛ̀ⲛⲟⲩⲥⲏϥⲓ ⲉ̀ϫⲉⲛ ⲭⲏⲙⲓ. ⲟⲩⲟϩ ⲡⲓⲕⲁϩⲓ ⲛⲁⲙⲟϩ ϧⲁ ⲛⲏ ⲉⲧⲁⲩⲣⲁϧⲧⲟⲩ.</td>
      <td><span style="color:#b00e23">(11)</span> his hand and his people’s;
      they are plagues sent forth from the nations to destroy the land: and
      they all shall unsheath their swords against Egypt, and the land shall be
      filled with slain.</td>
      <td><span style="color:#b00e23">(11)</span> αὐτοῦ καὶ τοῦ λαοῦ αὐτοῦ·
      λοιµοὶ ἀπὸ ἐθνῶν ἀπεσταλµένοι ἀπολέσαι τὴν γῆν καὶ ἐκκενώσουσιν πάντες
      τὰς µαχαίρας αὐτῶν ἐπ’ Αἴγυπτον, καὶ πλησθήσεται ἡ γῆ τραυµατιῶν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ϯⲛⲁⲭⲱ ⲛ̀ⲛⲟⲩⲓⲁⲣⲱⲟⲩ ⲉⲩⲟⲓ
      ⲛ̀ϣⲁϥⲉ. ⲟⲩⲟϩ ϯⲛⲁⲧⲁⲕⲟ ⲙ̀ⲡⲓⲕⲁϩⲓ ⲛⲉⲙ ⲡⲉϥϫⲱⲕ ⲉ̀ⲃⲟⲗ. ϩⲓⲧⲟⲧⲟⲩ ⲛ̀ⲛⲓϣⲉⲙⲙⲱⲟⲩ ⲁ̀ⲛⲟⲕ
      ⲡϭ̅ⲥ̅ ⲁⲓⲥⲁϫⲓ.</td>
      <td><span style="color:#b00e23">(12)</span> And I will make their rivers
      desolate, and will destroy the land and the fulness of it by the hands of
      strangers: I the Lord have spoken.</td>
      <td><span style="color:#b00e23">(12)</span> καὶ δώσω τοὺς ποταµοὺς αὐτῶν
      ἐρήµους καὶ ἀπολῶ τὴν γῆν καὶ τὸ πλήρωµα αὐτῆς ἐν χερσὶν ἀλλοτρίων· ἐγὼ
      κύριος λελάληκα. —</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ
      ⲛ̀ϫⲉ ⲡϭ̅ⲥ̅ ⲡϭ̅ⲥ̅. ϫⲉ ϯⲛⲁⲧⲁⲕⲟ ⲛ̀ⲛⲓⲙⲉⲅⲓⲥⲧⲁⲛⲟⲥ ⲉ̀ⲃⲟⲗ ϧⲉⲛ ⲙⲉⲙϥⲉ. ⲟⲩⲟϩ ⲛⲓⲁⲣⲭⲱⲛ
      ⲙ̀ⲙⲉⲙϥⲓ. ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲭⲏⲙⲓ. ⲉ̀ϣ̀ⲧⲉⲙϣⲱⲡⲓ ⲓⲥϫⲉⲛ ϯⲛⲟⲩ.</td>
      <td><span style="color:#b00e23">(13)</span> For thus saith the Lord God;
      I will also destroy the nobles from Memphis, and the princes of Memphis
      out of the land of Egypt; and they shall be no more.</td>
      <td><span style="color:#b00e23">(13)</span> ὅτι τάδε λέγει κύριος κύριος
      Καὶ ἀπολῶ µεγιστᾶνας ἀπὸ Μέµφεως καὶ ἄρχοντας ἐκ γῆς Αἰγύπτου, καὶ οὐκ
      ἔσονται ἔτι.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ϯⲛⲁⲧⲁⲕⲟ ⲙ̀ⲡⲕⲁϩⲓ ⲛ̀ⲧⲉ
      ⲡⲁⲑⲟⲩⲣⲏⲥ. ⲉⲓⲉ̀ⲓⲛⲓ ⲛ̀ⲟⲩⲭⲣⲱⲙ ⲉ̀ϫⲉⲛ ϫⲁⲛⲏ. ⲟⲩⲟϩ ⲛ̀ⲧⲁⲓⲣⲓ ⲛ̀ⲟⲩϭⲓⲙ̀ⲡϣⲓϣ ϧⲉⲛ
      ⲇⲓⲟⲥⲡⲟⲗⲓⲥ.</td>
      <td><span style="color:#b00e23">(14)</span> And I will destroy the land
      of Phathore, and will send fire upon Tanis, and will execute vengeance on
      Diospolis.</td>
      <td><span style="color:#b00e23">(14)</span> καὶ ἀπολῶ γῆν Παθουρης καὶ
      δώσω πῦρ ἐπὶ Τάνιν καὶ ποιήσω ἐκδίκησιν ἐν Διοσπόλει</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲉⲓⲉ̀ϫⲱϣ ⲙ̀ⲡⲁϫⲱⲛⲧ ⲉ̀ϫⲉⲛ
      ϫⲁⲛⲏ ⲑⲛⲟⲙϯ ⲛ̀ⲧⲉ ⲭⲏⲙⲓ. ⲉⲓⲉ̀ⲧⲁⲕⲟ ⲛ̀ⲧϫⲟⲙ ⲙ̀ⲙⲉⲙϥⲓ.</td>
      <td><span style="color:#b00e23">(15)</span> And I will pour out my wrath
      upon Sais the strength of Egypt, and will destroy the multitude of
      Memphis.</td>
      <td><span style="color:#b00e23">(15)</span> καὶ ἐκχεῶ τὸν θυµόν µου ἐπὶ
      Σάιν τὴν ἰσχὺν Αἰγύπτου καὶ ἀπολῶ τὸ πλῆθος Μέµφεως·</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲉⲓⲉ̀ⲓⲛⲓ ⲛ̀ⲟⲩⲭⲣⲱⲙ ⲉ̀ϫⲉⲛ ⲭⲏⲙⲓ
      ⲛⲉⲙ ⲟⲩⲥⲑⲉⲣⲧⲉⲣ. ⲥⲟⲩⲁⲛ ⲛⲁϣⲑⲟⲣⲧⲉⲣ. ⲟⲩⲟϩ ⲟⲩⲟⲛ ⲟⲩⲧⲁⲕⲟ ⲛⲁϣⲱⲡⲓ ϧⲉⲛ ⲇⲓⲟⲥ ϯⲃⲁⲕⲓ.
      ⲉⲩⲉ̀ϫⲱⲣ ⲉ̀ⲃⲟⲗ ⲛ̀ϫⲉ ϩⲁⲛⲁⲙⲁⲓⲟⲩ.</td>
      <td><span style="color:#b00e23">(16)</span> And I will send fire upon
      Egypt; and Syene shall be sorely troubled; and there shall be a breaking
      in Diospolis, and waters shall be poured out.</td>
      <td><span style="color:#b00e23">(16)</span> καὶ δώσω πῦρ ἐπ’ Αἴγυπτον,
      καὶ ταραχὴν ταραχθήσεται Συήνη, καὶ ἐν Διοσπόλει ἔσται ἔκρηγµα καὶ
      διαχυθήσεται ὕδατα.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲛⲓϧⲉⲗϣⲓⲣⲓ ⲛ̀ⲧⲉ ⲱⲛ ϯⲃⲁⲕⲓ
      ⲛ̀ⲧⲉ ⲫⲣⲏ. ⲛⲉⲙ ⲫⲟⲩⲃⲁⲥⲑⲓ. ⲉⲩⲉ̀ϩⲉⲓ ϧⲉⲛ ⲧⲥⲏϥⲓ. ⲉⲩⲉ̀ϩⲉⲓ ⲛ̀ϫⲉ ⲛⲓϩⲓⲟⲙⲓ. ⲟⲩⲟϩ
      ⲉⲩⲉ̀ⲙⲟϣⲓ ϧⲉⲛ ⲟⲩⲉⲭⲙⲁⲗⲱⲥⲓⲁ.</td>
      <td><span style="color:#b00e23">(17)</span> The youths of Heliopolis and
      Bubastum shall fall by the sword, and the women shall go into
      captivity.</td>
      <td><span style="color:#b00e23">(17)</span> νεανίσκοι Ἡλίου πόλεως καὶ
      Βουβάστου ἐν µαχαίρᾳ πεσοῦνται, καὶ αἱ γυναῖκες ἐν αἰχµαλωσίᾳ
      πορεύσονται.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲡⲓⲉϩⲟⲟⲩ ⲛⲁⲉⲣⲭⲁⲕⲓ ϧⲉⲛ
      ⲧⲁⲫⲛⲁⲥ. ϧⲉⲛ ⲡϫⲓⲛⲑⲣⲓⲟⲩⲱϫⲡ ⲙ̀ⲙⲁⲩ ⲛ̀ⲛⲓⲙⲁⲛ̀ϣⲱⲡⲓ ⲛ̀ⲧⲉ ⲭⲏⲙⲓ ⲟⲩⲟϩ ϥⲛⲁⲧⲁⲕⲟ ⲛ̀ϫⲉ
      ⲡϣⲟⲩϣⲟⲩ ⲛ̀ⲧⲉ ⲧⲟⲩϫⲟⲙ. ⲟⲩⲟϩ ⲑⲁⲓ ⲟⲩⲟⲛ ⲟⲩϭⲏⲡⲓ ⲛⲁⲫⲱⲣϣ ⲉ̀ⲃⲟⲗ ⲉ̀ϫⲱⲥ. ⲟⲩⲟϩ
      ⲛⲉⲥϣⲉⲣⲓ ⲥⲉⲛⲁⲱⲗⲓ ⲙ̀ⲙⲱⲟⲩ ϧⲉⲛ ⲟⲩⲉⲭⲙⲁⲗⲱⲥⲓⲁ.</td>
      <td><span style="color:#b00e23">(18)</span> And the day shall be darkened
      in Taphnae, when I have broken there the scepters of Egypt: and the pride
      of her strength shall perish there: and a cloud shall cover her, and her
      daughters shall be taken prisoners.</td>
      <td><span style="color:#b00e23">(18)</span> καὶ ἐν Ταφνας συσκοτάσει ἡ
      ἡµέρα ἐν τῷ συντρῖψαι µε ἐκεῖ τὰ σκῆπτρα Αἰγύπτου, καὶ ἀπολεῖται ἐκεῖ ἡ
      ὕβρις τῆς ἰσχύος αὐτῆς, καὶ αὐτὴν νεφέλη καλύψει, καὶ αἱ θυγατέρες αὐτῆς
      αἰχµάλωτοι ἀχθήσονται.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲧⲁⲓⲣⲓ ⲛ̀ⲟⲩⲕⲣⲓⲙⲁ ϧⲉⲛ ⲭⲏⲙⲓ.
      ⲉⲩⲉ̀ⲉⲙⲓ ϫⲉ ⲁ̀ⲛⲟⲕ ⲡⲉ ⲡϭ̅ⲥ̅.</td>
      <td><span style="color:#b00e23">(19)</span> And I will execute judgment
      on Egypt; and they shall know that I am the Lord.</td>
      <td><span style="color:#b00e23">(19)</span> καὶ ποιήσω κρίµα ἐν Αἰγύπτῳ,
      καὶ γνώσονται ὅτι ἐγώ εἰµι κύριος.</td>
    </tr>

    <tr>
      <td><span style="color:#b00e23">(ⲕ̅)</span> ⲁⲥϣⲱⲡⲓ ⲇⲉ ϧⲉⲛ ϯⲙⲁϩⲓ̅ⲁ̅
      ⲛ̀ⲣⲟⲙⲡⲓ. ϧⲉⲛ ⲡⲓϣⲟⲣⲡ ⲛ̀ⲁⲃⲟⲧ. ⲛ̀ⲥⲟⲩⲁ̅ ⲙ̀ⲡⲓⲁⲃⲟⲧ. ⲡⲥⲁϫⲓ ⲙ̀ⲡϭ̅ⲥ̅ ⲁϥϣⲱⲡⲓ ϩⲁⲣⲟⲓ
      ⲉϥϫⲱ ⲙ̀ⲙⲟⲥ.</td>
      <td><span style="color:#b00e23">(20)</span> And it came to pass in the
      eleventh year, in the first month, on the seventh day of the month, the
      word of the Lord came to me, saying,</td>
      <td><span style="color:#b00e23">(20)</span> Καὶ ἐγένετο ἐν τῷ ἑνδεκάτῳ
      ἔτει ἐν τῷ πρώτῳ µηνὶ ἑβδόµῃ τοῦ µηνὸς ἐγένετο λόγος κυρίου πρός µε
      λέγων</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ϫⲉ ⲛ̀ⲑⲟⲕ ϩⲱⲕ ⲡϣⲏⲣⲓ ⲙ̀ⲫⲣⲱⲙⲓ.
      ⲁⲓϧⲟⲙϧⲉⲙ ⲛ̀ⲛⲓϣⲱⲃϣ ⲙ̀ⲫⲁⲣⲁⲱ ⲡⲟⲩⲣⲟ ⲛ̀ⲧⲉ ⲭⲏⲙⲓ. ⲟⲩⲟϩ ϩⲏⲡⲡⲉ ⲙ̀ⲡⲁⲩⲙⲟⲣⲟⲩ
      ⲉ̀ⲉⲣⲫⲁϧⲣⲓ ⲉ̀ⲣⲱⲟⲩ ⲟⲩⲟϩ ⲉ̀ϯ ⲛ̀ⲟⲩⲙⲁⲗⲁⲅⲙⲁ ⲉ̀ϫⲱⲟⲩ ⲉ̀ϯⲛⲟⲙϯ ⲛⲱⲟⲩ. ⲉⲩⲉ̀ⲁⲙⲁϩⲓ
      ⲛ̀ⲟⲩⲥⲏϥⲓ.</td>
      <td><span style="color:#b00e23">(21)</span> Son of man, I have broken the
      arms of Pharao, king of Egypt; and, behold, it has not been bound up to
      be healed, to have a plaster put upon it, or to be strengthened to lay
      hold of the sword.</td>
      <td><span style="color:#b00e23">(21)</span> Υἱὲ ἀνθρώπου, τοὺς βραχίονας
      Φαραω βασιλέως Αἰγύπτου συνέτριψα, καὶ ἰδοὺ οὐ κατεδέθη τοῦ δοθῆναι ἴασιν
      τοῦ δοθῆναι ἐπ’ αὐτὸν µάλαγµα τοῦ δοθῆναι ἰσχὺν ἐπιλαβέσθαι
      µαχαίρας.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲉⲑⲃⲉ ⲫⲁⲓ ⲛⲁⲓ ⲛⲉ ⲛⲏ ⲉⲧⲉϥϫⲱ
      ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅ ⲡϭ̅ⲥ̅. ϫⲉ ϩⲏⲡⲡⲉ ⲁ̀ⲛⲟⲕ ϯⲛⲁⲓⲛⲓ ⲉ̀ϫⲉⲛ ⲫⲁⲣⲁⲱ ⲡⲟⲩⲣⲟ ⲛ̀ⲧⲉ
      ⲭⲏⲙⲓ. ⲧⲁϧⲟⲙϧⲉⲙ ⲛ̀ⲛⲉϥϣⲱⲃϣ ⲉⲧⲧⲁϫⲣⲏⲟⲩⲧ. ⲟⲩⲟϩ ⲉⲧⲟϩⲓ ⲉ̀ⲣⲁⲧⲟⲩ. ⲟⲩⲟϩ ϯⲛⲁϩⲓⲟⲩⲓ
      ⲛ̀ⲧⲉϥⲥⲏϥⲓ ⲉ̀ⲃⲟⲗ ϧⲉⲛ ⲧⲉϥϫⲓϫ.</td>
      <td><span style="color:#b00e23">(22)</span> Therefore thus saith the Lord
      God; Behold, I am against Pharao king of Egypt, and I will break his
      strong and outstretched arms, and will smite down his sword out of his
      hand.</td>
      <td><span style="color:#b00e23">(22)</span> διὰ τοῦτο τάδε λέγει κύριος
      κύριος Ἰδοὺ ἐγὼ ἐπὶ Φαραω βασιλέα Αἰγύπτου καὶ συντρίψω τοὺς βραχίονας
      αὐτοῦ τοὺς ἰσχυροὺς καὶ τοὺς τεταµένους καὶ καταβαλῶ τὴν µάχαιραν αὐτοῦ
      ἐκ τῆς χειρὸς αὐτοῦ</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲧⲁϫⲱⲣ ⲉ̀ⲃⲟⲗ ϧⲉⲛ ⲭⲏⲙⲓ
      ⲛ̀ⲛⲓⲉⲑⲛⲟⲥ. ⲧⲁⲫⲟⲛⲟⲩ ⲉ̀ⲛⲓⲭⲱⲣⲁ.</td>
      <td><span style="color:#b00e23">(23)</span> And I will disperse the
      Egyptians among the nations, and will utterly scatter them among the
      countries.</td>
      <td><span style="color:#b00e23">(23)</span> καὶ διασπερῶ Αἴγυπτον εἰς τὰ
      ἔθνη καὶ λικµήσω αὐτοὺς εἰς τὰς χώρας·</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲟⲩⲟϩ ⲉⲓⲉ̀ⲧⲁϫⲣⲟ ⲛ̀ⲛⲓϣⲱⲃϣ
      ⲙ̀ⲡⲓⲟⲩⲣⲟ ⲛ̀ⲧⲉ ⲃⲁⲃⲩⲗⲱⲛ ⲉⲓⲉϯ ⲛ̀ⲑⲛⲟⲙϯ ⲛ̀ϯⲥⲏϥⲓ ⲉ̀ϧⲣⲏⲓ ⲉ̀ⲛⲉϥϫⲓϫ. ⲉϥⲉ̀ⲓⲛⲓ ⲙ̀ⲙⲟⲥ
      ⲉ̀ϫⲉⲛ ⲭⲏⲙⲓ. ⲉϥⲉ̀ⲉⲣϭ̅ⲥ̅ ⲉ̀ϫⲉⲛ ⲫⲏ ⲉⲧϣⲟⲡ ⲛⲁϥ ⲉϥⲉϩⲱⲗⲉⲙ ⲛ̀ⲛⲉϥϩⲱⲗⲉⲙ. ⲟⲩⲟϩ
      ⲉϥⲉ̀ϣⲱⲗ ⲛ̀ϩⲁⲛϣⲱⲗ.</td>
      <td><span style="color:#b00e23">(24)</span> And I will strengthen the
      arms of the king of Babylon, and put my sword into his hand: and he shall
      bring it upon Egypt, and shall take her plunder and seize her
      spoils.</td>
      <td><span style="color:#b00e23">(24)</span> καὶ κατισχύσω τοὺς βραχίονας
      βασιλέως Βαβυλῶνος καὶ δώσω τὴν ῥοµφαίαν µου εἰς τὴν χεῖρα αὐτοῦ, καὶ
      ἐπάξει αὐτὴν ἐπ’ Αἴγυπτον καὶ προνοµεύσει τὴν προνοµὴν αὐτῆς καὶ
      σκυλεύσει τὰ σκῦλα αὐτῆς.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲟⲩⲟϩ ⲟⲛ ⲉⲓⲉ̀ϯϫⲟⲙ ⲛⲉⲙ
      ⲟⲩⲧⲁϫⲣⲟ ⲛ̀ⲛⲓϣⲱⲃϣ ⲙ̀ⲡⲟⲩⲣⲟ ⲛ̀ⲧⲉ ⲃⲁⲃⲩⲗⲱⲛ. ⲛⲉⲛϣⲱⲃϣ ⲇⲉ ⲛ̀ⲧⲉ ⲫⲁⲣⲁⲱ ⲉⲩⲉ̀ϩⲉⲓ
      ⲉ̀ϧⲣⲏⲓ. ⲉⲩⲉ̀ⲉⲙⲓ ϫⲉ ⲁ̀ⲛⲟⲕ ⲡⲉ ⲡϭ̅ⲥ̅. ϧⲉⲛ ⲡϫⲓⲛⲑⲣⲓϯ ⲛ̀ⲧⲁⲥⲏϥⲓ ⲉ̀ⲧϫⲓϫ ⲙ̀ⲡⲟⲩⲣⲟ
      ⲛ̀ⲑⲃⲁⲃⲩⲗⲱⲛ. ⲉϥⲉ̀ⲥⲟⲩⲧⲱⲛϥ.</td>
      <td><span style="color:#b00e23">(25)</span> Yea, I will strengthen the
      arms of the king of Babylon, and the arms of Pharao shall fail: and they
      shall know that I am the Lord, when I have put my sword into the hands of
      the king of Babylon, and he shall stretch it out over the land of
      Egypt.</td>
      <td><span style="color:#b00e23">(25)</span> καὶ ἐνισχύσω τοὺς βραχίονας
      βασιλέως Βαβυλῶνος, οἱ δὲ βραχίονες Φαραω πεσοῦνται· καὶ γνώσονται ὅτι
      ἐγώ εἰµι κύριος, ἐν τῷ δοῦναι τὴν ῥοµφαίαν µου εἰς χεῖρας βασιλέως
      Βαβυλῶνος, καὶ ἐκτενεῖ αὐτὴν ἐπὶ γῆν Αἰγύπτου.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲉⲓⲉ̀ϫⲱⲣ ⲉ̀ⲃⲟⲗ ⲛ̀ⲭⲏⲙⲓ ϧⲉⲛ
      ⲛⲓⲉⲑⲛⲟⲥ. ⲧⲁⲫⲟⲛⲟⲩ ⲉ̀ⲃⲟⲗ ϧⲉⲛ ⲛⲓⲭⲱⲣⲁ. ⲉⲩⲉ̀ⲉⲙⲓ ⲧⲏⲣⲟⲩ ⲛ̀ϫⲉ ⲛⲓⲣⲉⲙⲛ̀ⲭⲏⲙⲓ ϫⲉ
      ⲁ̀ⲛⲟⲕ ⲡⲉ ⲡϭ̅ⲥ̅.</td>
      <td><span style="color:#b00e23">(26)</span> And I will disperse the
      Egyptians among the nations, and utterly scatter them among the
      countries; and they all shall know that I am the Lord.</td>
      <td><span style="color:#b00e23">(26)</span> καὶ διασπερῶ Αἴγυπτον εἰς τὰ
      ἔθνη καὶ λικµήσω αὐτοὺς εἰς τὰς χώρας· καὶ γνώσονται πάντες ὅτι ἐγώ εἰµι
      κύριος.</td>
    </tr>
  </table>
</body>
</html>
