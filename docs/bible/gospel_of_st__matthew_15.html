<!DOCTYPE html>
<html>
<head>
  <title>Gospel of St. Matthew</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="gospel_of_st__matthew_16.html" rel="next">
  <link href="gospel_of_st__matthew_14.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="gospel_of_st._matthew15">Gospel of St. Matthew 15</h3>

  <table>
    <tr>
      <td><span style="color:#b00e23">(ⲁ̅)</span> ⲧⲟⲧⲉ ⲁⲩⲓ̀ ϩⲁ ⲓⲏ̅ⲥ̅ ⲉ̀ⲃⲟⲗ ϧⲉⲛ
      ⲓⲗ̅ⲏ̅ⲙ̅ ⲛ̀ϫⲉ ϩⲁⲛⲫⲁⲣⲓⲥⲉⲟⲥ ⲛⲉⲙ ϩⲁⲛⲥⲁϧ ⲉⲩϫⲱ ⲙ̀ⲙⲟⲥ</td>
      <td><span style="color:#b00e23">(ⲁ︦)</span> ⲧⲟⲧⲉ ⲁⲩϯ ⲡⲉⲩⲟⲩⲟⲓ̈ ⲉⲓ̅ⲥ̅ ⲛ̅ϭⲓ
      ϩⲉⲛⲫⲁⲣⲓⲥⲥⲁⲓⲟⲥ ⲙⲛ̅ ϩⲉⲛⲅⲣⲁⲙⲙⲁⲧⲉⲩⲥ ⲉⲃⲟⲗ ϩⲛ̅ ⲑⲓⲉⲣⲟⲥⲟⲗⲩⲙⲁ ⲉⲩϫⲱ ⲙ̅ⲙⲟⲥ.</td>
      <td><span style="color:#b00e23">(1)</span> Then came to Jesus from
      Jerusalem Pharisees and scribes, saying:</td>
      <td><span style="color:#b00e23">(1)</span> Τότε προσέρχονται τῷ Ἰησοῦ ἀπὸ
      Ἱεροσολύμων Φαρισαῖοι καὶ γραμματεῖς λέγοντες</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ⲉⲑⲃⲉⲟⲩ ⲛⲉⲕⲙⲁⲑⲏⲧⲏⲥ
      ⲥⲉⲉⲣⲡⲁⲣⲁⲃⲉⲛⲓⲛ ⲛ̀ⲛⲓⲡⲁⲣⲁⲇⲟⲥⲓⲥ ⲛ̀ⲧⲉ ⲛⲓⲡⲣⲉⲥⲃⲩⲧⲉⲣⲟⲥ ⲛ̀ⲥⲉⲓⲱⲓ ⲅⲁⲣ ⲛ̀ⲛⲟⲩϫⲓϫ ⲉ̀ⲃⲟⲗ
      ⲁⲛ ⲉⲩⲛⲁⲟⲩⲉⲙ ⲱⲓⲕ</td>
      <td><span style="color:#b00e23">(ⲃ︦)</span> ϫⲉ ⲉⲧⲃⲉ ⲟⲩ ⲛⲉⲕⲙⲁⲑⲏⲧⲏⲥ
      ⲥⲉⲡⲁⲣⲁⲃⲁ ⲛ̅ⲧⲡⲁⲣⲁⲇⲟⲥⲓⲥ ⲛ̅ⲛⲉⲡⲣⲉⲥⲃⲩⲧⲉⲣⲟⲥ. ⲛ̅ⲥⲉⲉⲓⲱ ⲅⲁⲣ ⲁⲛ ⲛ̅ⲛⲉⲩϭⲓϫ ⲉⲩⲛⲁⲟⲩⲱⲙ
      ⲙ̅ⲡⲉⲩⲟⲉⲓⲕ.</td>
      <td><span style="color:#b00e23">(2)</span> Wherefore do thy disciples
      transgress the traditions of the elders? for they wash not their hands,
      being about to eat bread.'</td>
      <td><span style="color:#b00e23">(2)</span> Διὰ τί οἱ μαθηταί σου
      παραβαίνουσιν τὴν παράδοσιν τῶν πρεσβυτέρων; οὐ γὰρ νίπτονται τὰς χεῖρας
      αὐτῶν ὅταν ἄρτον ἐσθίωσιν.</td>
    </tr>

    <tr>
      <td><span style="color:#b00e23">(ⲅ̅)</span> ⲛ̀ⲑⲟϥ ⲇⲉ ⲡⲉϫⲁϥ ⲛⲱⲟⲩ ϫⲉ ⲉⲑⲃⲉⲟⲩ
      ⲛ̀ⲑⲱⲧⲉⲛ ϩⲱⲧⲉⲛ ⲧⲉⲧⲉⲛⲉⲣⲡⲁⲣⲁⲃⲉⲛⲓⲛ ⲛ̀ϯⲉⲛⲧⲟⲗⲏ ⲛ̀ⲧⲉ ⲫϯ ⲉⲑⲃⲉ ⲧⲉⲧⲉⲛⲡⲁⲣⲁⲇⲟⲥⲓⲥ</td>
      <td><span style="color:#b00e23">(ⲅ︦)</span> ⲛ̅ⲧⲟϥ ⲇⲉ ⲁϥⲟⲩⲱϣⲃ̅ ⲉϥϫⲱ ⲙ̅ⲙⲟⲥ
      ⲛⲁⲩ. ϫⲉ ⲉⲧⲃⲉ ⲟⲩ ϩⲱⲧⲧⲏⲩⲧⲛ̅ ⲧⲉⲧⲛ̅ⲡⲁⲣⲁⲃⲁ ⲛ̅ⲧⲉⲛⲧⲟⲗⲏ ⲙ̅ⲡⲛⲟⲩⲧⲉ ⲉⲧⲃⲉ
      ⲧⲉⲧⲛ̅ⲡⲁⲣⲁⲇⲟⲥⲓⲥ.</td>
      <td><span style="color:#b00e23">(3)</span> And he said to them: Wherefore
      do ye also transgress the commandment of God because of your
      tradition?</td>
      <td><span style="color:#b00e23">(3)</span> ὁ δὲ ἀποκριθεὶς εἶπεν αὐτοῖς·
      Διὰ τί καὶ ὑμεῖς παραβαίνετε τὴν ἐντολὴν τοῦ θεοῦ διὰ τὴν παράδοσιν
      ὑμῶν;</td>
    </tr>

    <tr>
      <td><span style="color:#b00e23">(ⲇ̅)</span> ⲫϯ ⲅⲁⲣ ⲁϥϫⲟⲥ ϫⲉ ⲙⲁⲧⲁⲓⲉ ⲡⲉⲕⲓⲱⲧ
      ⲛⲉⲙ ⲧⲉⲕⲙⲁⲩ ⲟⲩⲟϩ ⲫⲏ ⲉⲑⲛⲁϫⲉ ⲟⲩⲥⲁϫⲓ ⲉϥϩⲱⲟⲩ ⲛ̀ⲥⲁ ⲡⲉϥⲓⲱⲧ ⲛⲉⲙ ⲧⲉϥⲙⲁⲩ ⲉϥⲉ̀ⲙⲟⲩ
      ⲙ̀ⲫⲙⲟⲩ</td>
      <td><span style="color:#b00e23">(ⲇ︦)</span> ⲡⲛⲟⲩⲧⲉ ⲅⲁⲣ ⲁϥϫⲟⲟⲥ ϫⲉ ⲙⲁⲧⲁⲓ̈ⲉ
      ⲡⲉⲕⲉⲓⲱⲧ ⲙⲛ̅ ⲧⲉⲕⲙⲁⲁⲩ. ⲁⲩⲱ ⲡⲉⲧⲛⲁϫⲉ ⲡⲉⲑⲟⲟⲩ ⲛ̅ⲥⲁ ⲡⲉϥⲉⲓⲱⲧ ⲙⲛ̅ ⲧⲉϥⲙⲁⲁⲩ ϩⲛ̅
      ⲟⲩⲙⲟⲩ ⲙⲁⲣⲉϥⲙⲟⲩ.</td>
      <td><span style="color:#b00e23">(4)</span> For God said: "Honour thy
      father and thy mother: and he who will say an evil word at his father and
      his mother, he shall die (the) death."</td>
      <td><span style="color:#b00e23">(4)</span> ὁ γὰρ θεὸς εἶπεν· Τίμα τὸν
      πατέρα καὶ τὴν μητέρα, καί· Ὁ κακολογῶν πατέρα ἢ μητέρα θανάτῳ
      τελευτάτω·</td>
    </tr>

    <tr>
      <td><span style="color:#b00e23">(ⲉ̅)</span> ⲛ̀ⲑⲱⲧⲉⲛ ⲇⲉ ⲧⲉⲧⲉⲛϫⲱ ⲙ̀ⲙⲟⲥ ϫⲉ
      ⲫⲏ ⲉⲑⲛⲁϫⲟⲥ ⲙ̀ⲡⲉϥⲓⲱⲧ ⲓⲉ ⲧⲉϥⲙⲁⲩ ϫⲉ ⲟⲩⲧⲁⲓⲟ ⲭⲛⲁϫⲉⲙϩⲏⲟⲩ ⲙ̀ⲙⲟϥ ⲉ̀ⲃⲟⲗ ϩⲓⲧⲟⲧ</td>
      <td><span style="color:#b00e23">(ⲉ︦)</span> ⲛ̅ⲧⲱⲧⲛ̅ ⲇⲉ ⲧⲉⲧⲛ̅ϫⲱ ⲙ̅ⲙⲟⲥ ϫⲉ
      ⲡⲉⲧⲛⲁϫⲟⲟⲥ ⲙ̅ⲡⲉϥⲉⲓⲱⲧ ⲏ ⲧⲉϥⲙⲁⲁⲩ ϫⲉ ⲟⲩⲇⲱⲣⲟⲛ ⲡⲁⲓ̈ ⲉⲧⲉ ⲕⲛⲁϯ ϩⲏⲩ ⲙ̅ⲙⲟϥ ⲉⲃⲟⲗ
      ⲛ̅ϩⲏⲧ.</td>
      <td><span style="color:#b00e23">(5)</span> But ye say that he who will
      say to his father or his mother: "A gift, thou wilt gain it by me;"</td>
      <td><span style="color:#b00e23">(5)</span> ὑμεῖς δὲ λέγετε· Ὃς ἂν εἴπῃ τῷ
      πατρὶ ἢ τῇ μητρί· Δῶρον ὃ ἐὰν ἐξ ἐμοῦ ὠφεληθῇς,</td>
    </tr>

    <tr>
      <td><span style="color:#b00e23">(ⲋ̅)</span> ⲛ̀ⲛⲉϥⲧⲁⲓⲉ ⲡⲉϥⲓⲱⲧ ⲛⲉⲙ ⲧⲉϥⲙⲁⲩ
      ⲟⲩⲟϩ ⲁⲧⲉⲧⲉⲛⲕⲉⲣϥ ⲡⲓⲥⲁϫⲓ ⲛ̀ⲧⲉ ⲫϯ ⲉⲑⲃⲉ ⲛⲉⲧⲉⲛⲡⲁⲣⲁⲇⲟⲥⲓⲥ</td>
      <td><span style="color:#b00e23">(ⲋ︦)</span> ⲛⲉϥⲧⲁⲓ̈ⲟ ⲁⲛ ⲙ̅ⲡⲉϥⲉⲓⲱⲧ.
      ⲁⲧⲉⲧⲛ̅ⲧⲥ̅ⲧⲟ ⲉⲃⲟⲗ ⲙ̅ⲡϣⲁϫⲉ ⲙ̅ⲡⲛⲟⲩⲧⲉ ⲉⲧⲃⲉ ⲧⲉⲧⲛ̅ⲡⲁⲣⲁⲇⲟⲥⲓⲥ.</td>
      <td><span style="color:#b00e23">(6)</span> he shall not honour his father
      and his mother. And ye made void the word of God because of your
      traditions.</td>
      <td><span style="color:#b00e23">(6)</span> οὐ μὴ τιμήσει τὸν πατέρα
      αὐτοῦ· καὶ ἠκυρώσατε τὸν λόγον τοῦ θεοῦ διὰ τὴν παράδοσιν ὑμῶν.</td>
    </tr>

    <tr>
      <td><span style="color:#b00e23">(ⲍ̅)</span> ⲛⲓϣⲟⲃⲓ ⲕⲁⲗⲱⲥ ⲁϥⲉⲣⲡⲣⲟⲫⲏⲧⲉⲩⲓⲛ
      ϧⲁⲣⲱⲧⲉⲛ ⲛ̀ϫⲉ ⲏⲥⲁⲓⲁⲥ ⲡⲓⲡⲣⲟⲫⲏⲧⲏⲥ ⲉϥϫⲱ ⲙ̀ⲙⲟⲥ</td>
      <td><span style="color:#b00e23">(ⲍ︦)</span> ⲛ̅ϩⲩⲡⲟⲕⲣⲓⲧⲏⲥ ⲕⲁⲗⲱⲥ
      ⲁϥⲡⲣⲟⲫⲏⲧⲉⲩⲉ ϩⲁⲣⲱⲧⲛ̅ ⲛ̅ϭⲓ ⲏⲥⲁⲓⲁⲥ ⲉϥϫⲱ ⲙ̅ⲙⲟⲥ.</td>
      <td><span style="color:#b00e23">(7)</span> [The] hypocrites, well
      prophesied about you Esaias the prophet, saying:"</td>
      <td><span style="color:#b00e23">(7)</span> ὑποκριταί, καλῶς ἐπροφήτευσεν
      περὶ ὑμῶν Ἠσαΐας λέγων·</td>
    </tr>

    <tr>
      <td><span style="color:#b00e23">(ⲏ̅)</span> ϫⲉ ⲡⲁⲓⲗⲁⲟⲥ ⲉⲣⲧⲓⲙⲁⲛ ⲙ̀ⲙⲟⲓ ϧⲉⲛ
      ⲛⲟⲩⲥⲫⲟⲧⲟⲩ ⲡⲟⲩϩⲏⲧ ⲇⲉ ⲟⲩⲏⲟⲩ ⲥⲁⲃⲟⲗ ⲙ̀ⲙⲟⲓ</td>
      <td><span style="color:#b00e23">(ⲏ︦)</span> ϫⲉ ⲡⲉⲓ̈ⲗⲁⲟⲥ ⲉϥⲧⲁⲓⲟ ⲙ̅ⲙⲟⲓ̈
      ϩⲣⲁⲓ̈ ϩⲛ̅ ⲛⲉⲩⲥⲡⲟⲧⲟⲩ. ⲡⲉⲩϩⲏⲧ ⲇⲉ ⲟⲩⲏⲩ ⲛ̅ⲥⲁⲃⲟⲗ ⲙ̅ⲙⲟⲓ̈.</td>
      <td><span style="color:#b00e23">(8)</span> This people honoureth me with
      their lips, but their heart (is) far away from me.</td>
      <td><span style="color:#b00e23">(8)</span> Ὁ λαὸς οὗτος τοῖς χείλεσίν με
      τιμᾷ, ἡ δὲ καρδία αὐτῶν πόρρω ἀπέχει ἀπʼ ἐμοῦ·</td>
    </tr>

    <tr>
      <td><span style="color:#b00e23">(ⲑ̅)</span> ⲉⲩⲉ̀ⲉⲣⲥⲉⲃⲉⲥⲑⲉ ⲙ̀ⲙⲟⲓ ⲉ̀ⲫⲗⲏⲟⲩ
      ⲉⲩϯⲥⲃⲱ ⲛ̀ϩⲁⲛⲥⲃⲱ ⲛ̀ϩⲟⲛϩⲉⲛ ⲛ̀ⲣⲱⲙⲓ</td>
      <td><span style="color:#b00e23">(ⲑ︦)</span> ⲉⲩϣⲙ̅ϣⲉ ⲇⲉ ⲙ̅ⲙⲟⲓ̈ ⲉⲡϫⲓⲛϫⲏ.
      ⲉⲩϯⲥⲃⲱ ⲛ̅ϩⲉⲛⲥⲃⲱ ⲛ̅ⲉⲛⲧⲟⲗⲏ ⲛ̅ⲣⲱⲙⲉ.</td>
      <td><span style="color:#b00e23">(9)</span> They shall worship me in vain,
      teaching for doctrines orders of men."'</td>
      <td><span style="color:#b00e23">(9)</span> μάτην δὲ σέβονταί με,
      διδάσκοντες διδασκαλίας ἐντάλματα ἀνθρώπων.</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ⲉⲧⲁϥⲙⲟⲩϯ ⲉ̀ⲡⲓⲙⲏϣ ⲡⲉϫⲁϥ
      ⲛⲱⲟⲩ ϫⲉ ⲥⲱⲧⲉⲙ ⲟⲩⲟϩ ⲕⲁϯ</td>
      <td><span style="color:#b00e23">(ⲓ︦)</span> ⲁϥⲙⲟⲩⲧⲉ ⲇⲉ ⲉⲡⲙⲏⲏϣⲉ ⲡⲉϫⲁϥ ⲛⲁⲩ
      ϫⲉ ⲥⲱⲧⲙ̅ ⲁⲩⲱ ⲛ̅ⲧⲉⲧⲛ̅ⲛⲟⲓ̈.</td>
      <td><span style="color:#b00e23">(10)</span> And having called the
      multitude, he said to them: Hear, and understand:</td>
      <td><span style="color:#b00e23">(10)</span> Καὶ προσκαλεσάμενος τὸν ὄχλον
      εἶπεν αὐτοῖς· Ἀκούετε καὶ συνίετε·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲡⲉⲑⲛⲁ ⲉ̀ϧⲟⲩⲛ ⲉ̀ⲣⲱϥ ⲙ̀ⲡⲓⲣⲱⲙⲓ
      ⲁⲛ ⲡⲉⲧⲥⲱϥ ⲙ̀ⲙⲟϥ ⲁⲗⲗⲁ ⲡⲉⲑⲛⲏⲟⲩ ⲉ̀ⲃⲟⲗ ϧⲉⲛ ⲣⲱϥ ⲫⲁⲓ ⲡⲉⲧⲥⲱϥ ⲙ̀ⲡⲓⲣⲱⲙⲓ</td>
      <td><span style="color:#b00e23">(ⲓ︦ⲁ︦)</span> ⲙ̅ⲡⲉⲧⲃⲏⲕ ⲁⲛ ⲉϩⲟⲩⲛ ⲉⲧⲧⲁⲡⲣⲟ
      ⲡⲉⲧⲥⲱⲱϥ ⲙ̅ⲡⲣⲱⲙⲉ. ⲁⲗⲗⲁ ⲡⲉⲧⲛⲏⲩ ⲉⲃⲟⲗ ϩⲛ̅ ⲧⲧⲁⲡⲣⲟ ⲡⲉⲧⲥⲱⲱϥ ⲙ̅ⲡⲣⲱⲙⲉ.</td>
      <td><span style="color:#b00e23">(11)</span> that which goeth into the
      mouth of the man (is) not that which defileth him; but that which cometh
      from the mouth, this is that which defileth the man.'</td>
      <td><span style="color:#b00e23">(11)</span> οὐ τὸ εἰσερχόμενον εἰς τὸ
      στόμα κοινοῖ τὸν ἄνθρωπον, ἀλλὰ τὸ ἐκπορευόμενον ἐκ τοῦ στόματος τοῦτο
      κοινοῖ τὸν ἄνθρωπον.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲧⲟⲧⲉ ⲁⲩⲓ̀ ϩⲁⲣⲟϥ ⲛ̀ϫⲉ
      ⲛⲉϥⲙⲁⲑⲏⲧⲏⲥ ⲡⲉϫⲱⲟⲩ ⲛⲁϥ ϫⲉ ⲕⲉⲙⲓ ϫⲉ ⲉⲧⲁ ⲛⲓⲫⲁⲣⲓⲥⲉⲟⲥ ⲥⲱⲧⲉⲙ ⲉ̀ⲡⲁⲓⲥⲁϫⲓ
      ⲁⲩⲉⲣⲥⲕⲁⲛⲇⲁⲗⲓⲍⲉⲥⲑⲉ</td>
      <td><span style="color:#b00e23">(ⲓ︦ⲃ︦)</span> ⲧⲟⲧⲉ ⲁⲩϯ ⲡⲉⲩⲟⲩⲟⲓ̈ ⲉⲣⲟϥ ⲛ̅ϭⲓ
      ⲛⲉϥⲙⲁⲑⲏⲧⲏⲥ ⲉⲩϫⲱ ⲙ̅ⲙⲟⲥ ⲛⲁϥ ϫⲉ ⲕⲥⲟⲟⲩⲛ ϫⲉ ⲛⲉⲫⲁⲣⲓⲥⲥⲁⲓⲟⲥ ⲛ̅ⲧⲉⲣⲟⲩⲥⲱⲧⲙ̅
      ⲉⲛⲉⲓ̈ϣⲁϫⲉ ⲁⲩⲥⲕⲁⲛⲇⲁⲗⲓⲍⲉ.</td>
      <td><span style="color:#b00e23">(12)</span> Then came to him his
      disciples, they said to him: Knowest thou that the Pharisees having heard
      this word were offended?'</td>
      <td><span style="color:#b00e23">(12)</span> Τότε προσελθόντες οἱ μαθηταὶ
      λέγουσιν αὐτῷ· Οἶδας ὅτι οἱ Φαρισαῖοι ἀκούσαντες τὸν λόγον
      ἐσκανδαλίσθησαν;</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲛ̀ⲑⲟϥ ⲇⲉ ⲁϥⲉⲣⲟⲩⲱ ⲡⲉϫⲁϥ ϫⲉ
      ϣϣⲏⲛ ⲛⲓⲃⲉⲛ ⲉⲧⲉ ⲙ̀ⲡⲉ ⲡⲁⲓⲱⲧ ⲉⲧϧⲉⲛ ⲛⲓⲫⲏⲟⲩⲓ ϭⲱⲟⲩ ⲥⲉⲛⲁⲕⲟⲣϫⲟⲩ ⲛⲉⲙ ⲧⲟⲩⲛⲟⲩⲛⲓ</td>
      <td><span style="color:#b00e23">(ⲓ︦ⲅ︦)</span> ⲛ̅ⲧⲟϥ ⲇⲉ ⲁϥⲟⲩⲱϣⲃ̅ ⲉϥϫⲱ
      ⲙ̅ⲙⲟⲥ ⲛⲁⲩ. ϫⲉ ⲧⲱϭⲉ ⲛⲓⲙ ⲉⲧ ⲙ̅ⲡⲉ ⲡⲁⲉⲓⲱⲧ ⲉⲧϩⲛ̅ ⲙ̅ⲡⲏⲩⲉ ⲧⲟϭϥ̅ ϥⲛⲁⲡⲱⲣⲕ̅.</td>
      <td><span style="color:#b00e23">(13)</span> But he answered, he said: All
      trees which my Father, who is in the heavens, planted not, will be cut
      off with their root.</td>
      <td><span style="color:#b00e23">(13)</span> ὁ δὲ ἀποκριθεὶς εἶπεν· Πᾶσα
      φυτεία ἣν οὐκ ἐφύτευσεν ὁ πατήρ μου ὁ οὐράνιος ἐκριζωθήσεται.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲭⲁⲩ ϩⲁⲛϭⲁⲩⲙⲱⲓⲧ ⲙ̀ⲃⲉⲗⲗⲉ ⲛⲉ
      ⲟⲩⲃⲉⲗⲗⲉ ⲅⲁⲣ ⲉϥϭⲓⲙⲱⲓⲧ ϧⲁϫⲱϥ ⲛ̀ⲟⲩⲃⲉⲗⲗⲉ ϣⲁⲩϩⲉⲓ ⲉ̀ⲟⲩϣⲓⲕ ⲙ̀ⲡⲃ̅</td>
      <td><span style="color:#b00e23">(ⲓ︦ⲇ︦)</span> ⲁⲗⲱⲧⲛ̅ ϩⲁⲣⲟⲟⲩ ϩⲉⲛϫⲁⲩⲙⲟⲉⲓⲧ
      ⲛ̅ⲃⲗ̅ⲗⲉ ⲛⲉ. ⲟⲩⲃⲗ̅ⲗⲉ ⲇⲉ ⲉϥϣⲁⲛϫⲓ ⲙⲟⲉⲓⲧ ϩⲏⲧϥ̅ ⲛ̅ⲟⲩⲃⲗ̅ⲗⲉ ⲥⲉⲛⲁϩⲉ ⲉⲩϩⲓⲉⲓⲧ
      ⲙ̅ⲡⲉⲥⲛⲁⲩ.</td>
      <td><span style="color:#b00e23">(14)</span> Leave them: they are blind
      guides: for a blind man guiding a blind man, they both Fall into a
      pit.'</td>
      <td><span style="color:#b00e23">(14)</span> ἄφετε αὐτούς· τυφλοί εἰσιν
      ὁδηγοὶ τυφλῶν· τυφλὸς δὲ τυφλὸν ἐὰν ὁδηγῇ, ἀμφότεροι εἰς βόθυνον
      πεσοῦνται.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲁϥⲉⲣⲟⲩⲱ ⲇⲉ ⲛ̀ϫⲉ ⲡⲉⲧⲣⲟⲥ
      ⲡⲉϫⲁϥ ⲛⲁϥ ϫⲉ ⲃⲉⲗ ϯⲡⲁⲣⲁⲃⲟⲗⲏ ⲛⲁⲛ ⲉ̀ⲃⲟⲗ</td>
      <td><span style="color:#b00e23">(ⲓ︦ⲉ︦)</span> ⲁϥⲟⲩⲱϣⲃ̅ ⲇⲉ ⲛ̅ϭⲓ ⲡⲉⲧⲣⲟⲥ
      ⲉϥϫⲱ ⲙ̅ⲙⲟⲥ ⲛⲁϥ. ϫⲉ ⲃⲱⲗ ⲉⲣⲟⲛ ⲛ̅ⲧⲡⲁⲣⲁⲃⲟⲗⲏ.</td>
      <td><span style="color:#b00e23">(15)</span> And Peter answered, he said
      to him Exlpain the parable to us.'</td>
      <td><span style="color:#b00e23">(15)</span> Ἀποκριθεὶς δὲ ὁ Πέτρος εἶπεν
      αὐτῷ· Φράσον ἡμῖν τὴν παραβολὴν ταύτην.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲛ̀ⲑⲟϥ ⲇⲉ ⲡⲉϫⲁϥ ϫⲉ ⲁⲕⲙⲏⲛ
      ϩⲱⲧⲉⲛ ⲛ̀ⲑⲱⲧⲉⲛ ϩⲁⲛⲁⲧⲕⲁϯ</td>
      <td><span style="color:#b00e23">(ⲓ︦ⲋ︦)</span> ⲛ̅ⲧⲟϥ ⲇⲉ ⲡⲉϫⲁϥ ⲛⲁⲩ. ϫⲉ ⲙⲏ
      ⲛ̅ⲧⲱⲧⲛ̅ ϩⲱⲧⲧⲏⲩⲧⲛ̅ ⲛ̅ⲧⲉⲧⲛ̅ ϩⲉⲛⲁⲑⲏⲧ.</td>
      <td><span style="color:#b00e23">(16)</span> And he said: (Are) ye also
      even yet without understanding?</td>
      <td><span style="color:#b00e23">(16)</span> ὁ δὲ εἶπεν· Ἀκμὴν καὶ ὑμεῖς
      ἀσύνετοί ἐστε;</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲙ̀ⲡⲁⲧⲉⲧⲉⲛⲉⲙⲓ ϫⲉ ⲛ̀ⲭⲁⲓ ⲛⲓⲃⲉⲛ
      ⲉ̀ϣⲁⲩϣⲉ ⲉ̀ϧⲟⲩⲛ ⲉ̀ⲣⲱϥ ⲙ̀ⲡⲓⲣⲱⲙⲓ ϣⲁⲩϣⲉ ⲛⲱⲟⲩ ⲉ̀ϯⲛⲉϫⲓ ⲟⲩⲟϩ ⲛ̀ⲧⲟⲩϩⲓⲧⲟⲩ
      ⲉ̀ⲛⲓⲙⲁⲛϩⲉⲙⲥⲓ</td>
      <td><span style="color:#b00e23">(ⲓ︦ⲍ︦)</span> ⲙⲏ ⲛ̅ⲧⲉⲧⲛ̅ⲛⲟⲓ ⲁⲛ ϫⲉ ⲛ̅ⲕⲁ
      ⲛⲓⲙ ⲉⲧⲛⲁⲃⲱⲕ ⲉϩⲟⲩⲛ ⲉⲧⲧⲁⲡⲣⲟ. ⲛ̅ϣⲁϥⲃⲱⲕ ⲉϩⲣⲁⲓ̈ ⲉⲑⲏ ⲛ̅ⲥⲉⲧⲁⲩⲟϥ ⲉⲃⲟⲗ ϩⲙ̅ ⲡⲙⲁ
      ⲛⲉⲣⲙⲏ.</td>
      <td><span style="color:#b00e23">(17)</span> Know ye not yet, that all
      things which go into the mouth of the man, go to the belly, and are cast
      to the draught?</td>
      <td><span style="color:#b00e23">(17)</span> οὐ νοεῖτε ὅτι πᾶν τὸ
      εἰσπορευόμενον εἰς τὸ στόμα εἰς τὴν κοιλίαν χωρεῖ καὶ εἰς ἀφεδρῶνα
      ἐκβάλλεται;</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲛⲏ ⲇⲉ ⲉⲑⲛⲏⲟⲩ ⲉ̀ⲃⲟⲗ ϧⲉⲛ ⲣⲱϥ
      ⲁⲩⲛⲏⲟⲩ ⲉ̀ⲃⲟⲗ ϧⲉⲛ ⲡⲓϩⲏⲧ ⲛⲁⲓ ⲡⲉⲧⲥⲱϥ ⲙ̀ⲡⲓⲣⲱⲙⲓ</td>
      <td><span style="color:#b00e23">(ⲓ︦ⲏ︦)</span> ⲛⲉⲧⲛⲏⲩ ⲛ̅ⲧⲟϥ ⲉⲃⲟⲗ ϩⲛ̅
      ⲧⲧⲁⲡⲣⲟ. ⲉⲩⲛⲏⲩ ⲉⲃⲟⲗ ϩⲙ̅ ⲡϩⲏⲧ. ⲛⲉⲧⲙ̅ⲙⲁⲩ ⲛⲉⲧⲥⲱⲱϥ ⲙ̅ⲡⲣⲱⲙⲉ.</td>
      <td><span style="color:#b00e23">(18)</span> But the things which come out
      of the mouth, came out of the heart; these are (they) which defile the
      man.</td>
      <td><span style="color:#b00e23">(18)</span> τὰ δὲ ἐκπορευόμενα ἐκ τοῦ
      στόματος ἐκ τῆς καρδίας ἐξέρχεται, κἀκεῖνα κοινοῖ τὸν ἄνθρωπον.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲉ̀ϣⲁⲩⲓ̀ ⲅⲁⲣ ⲉ̀ⲃⲟⲗ ϧⲉⲛ ⲡⲓϩⲏⲧ
      ⲛ̀ϫⲉ ⲛⲓⲙⲟⲕⲙⲉⲕ ⲉⲧϩⲱⲟⲩ ⲛⲓϧⲱⲧⲉⲃ ⲛⲓⲙⲉⲧⲛⲱⲓⲕ ⲛⲓⲡⲟⲣⲛⲓⲁ ⲛⲓϭⲓⲟⲩⲓ ⲛⲓⲙⲉⲧⲙⲉⲑⲣⲉ ⲛ̀ⲛⲟⲩϫ
      ⲛⲓϫⲉⲟⲩⲁ</td>
      <td><span style="color:#b00e23">(ⲓ︦ⲑ︦)</span> ⲉⲩⲛⲏⲩ ⲅⲁⲣ ⲉⲃⲟⲗ ϩⲙ̅ ⲡϩⲏⲧ
      ⲛ̅ϭⲓ ⲙ̅ⲙⲟⲕⲙⲉⲕ ⲉⲑⲟⲟⲩ. ϩⲉⲛϩⲱⲧⲃ̅. ϩⲉⲛⲙⲛ̅ⲧⲛⲟⲉⲓⲕ. ϩⲉⲛⲡⲟⲣⲛⲓⲁ. ϩⲉⲛϫⲓⲟⲩⲉ.
      ϩⲉⲛⲙⲛ̅ⲧⲣⲉ ⲛ̅ⲛⲟⲩϫ. ⲛ̅ⲟⲩⲁ.</td>
      <td><span style="color:#b00e23">(19)</span> For out of the heart come the
      evil reasonings, the murders, the adulteries, the fornications, the
      thefts, the false witnessings, the blasphemies:</td>
      <td><span style="color:#b00e23">(19)</span> ἐκ γὰρ τῆς καρδίας ἐξέρχονται
      διαλογισμοὶ πονηροί, φόνοι, μοιχεῖαι, πορνεῖαι, κλοπαί, ψευδομαρτυρίαι,
      βλασφημίαι.</td>
    </tr>

    <tr>
      <td><span style="color:#b00e23">(ⲕ̅)</span> ⲛⲁⲓ ⲡⲉⲧⲥⲱϥ ⲙ̀ⲡⲓⲣⲱⲙⲓ ⲡⲓⲟⲩⲱⲙ ⲇⲉ
      ⲛ̀ⲟⲩⲉϣⲉ ⲛ̀ⲓⲁ ⲧⲟⲧⲕ ⲛ̀ϥⲥⲱϥ ⲙ̀ⲡⲓⲣⲱⲙⲓ ⲁⲛ</td>
      <td><span style="color:#b00e23">(ⲕ︦)</span> ⲛⲁⲓ̈ ⲛⲉⲧⲥⲱⲱϥ ⲙ̅ⲡⲣⲱⲙⲉ. ⲉⲟⲩⲱⲙ
      ⲇⲉ ⲙ̅ⲡⲉⲕⲉⲓⲁ ⲧⲟⲟⲧⲕ̅ ⲛϥ̅ⲥⲱⲱϥ ⲁⲛ ⲙ̅ⲡⲣⲱⲙⲉ.</td>
      <td><span style="color:#b00e23">(20)</span> these are they which defile
      the man; but the eating without washing thyself defileth not the
      man.'</td>
      <td><span style="color:#b00e23">(20)</span> ταῦτά ἐστιν τὰ κοινοῦντα τὸν
      ἄνθρωπον, τὸ δὲ ἀνίπτοις χερσὶν φαγεῖν οὐ κοινοῖ τὸν ἄνθρωπον.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲟⲩⲟϩ ⲉⲧⲁϥ̀ⲓ ⲉ̀ⲃⲟⲗ ⲙ̀ⲙⲁⲩ
      ⲛ̀ϫⲉ ⲓⲏ̅ⲥ̅ ⲁϥϣⲉ ⲛⲁϥ ⲉ̀ⲛⲓⲥⲁ ⲛ̀ⲧⲉ ⲧⲩⲣⲟⲥ ⲛⲉⲙ ⲧⲥⲓⲇⲱⲛ</td>
      <td><span style="color:#b00e23">(ⲕ︦ⲁ︦)</span> ⲁϥⲉⲓ ⲇⲉ ⲉⲃⲟⲗ ϩⲙ̅ ⲡⲙⲁ
      ⲉⲧⲙ̅ⲙⲁⲩ ⲁϥⲁⲛⲁⲭⲱⲣⲉⲓ ⲉϩⲣⲁⲓ̈ ⲉⲙⲙⲟⲟϣⲉ ⲛ̅ⲧⲩⲣⲟⲥ ⲙⲛ̅ ⲥⲓⲇⲱⲛ.</td>
      <td><span style="color:#b00e23">(21)</span> And Jesus having come from
      there, went to the parts of Tyre and Sidon.</td>
      <td><span style="color:#b00e23">(21)</span> Καὶ ἐξελθὼν ἐκεῖθεν ὁ Ἰησοῦς
      ἀνεχώρησεν εἰς τὰ μέρη Τύρου καὶ Σιδῶνος.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲓⲥ ⲟⲩⲥϩⲓⲙⲓ ⲛ̀ⲭⲁⲛⲁⲛⲉⲁ
      ⲁⲥⲓ̀ ⲉ̀ⲃⲟⲗ ϧⲉⲛ ⲛⲓϭⲓⲏ ⲉⲧⲉⲙ̀ⲙⲁⲩ ⲛⲁⲥⲱϣ ⲉ̀ⲃⲟⲗ ⲉⲥϫⲱ ⲙ̀ⲙⲟⲥ ϫⲉ ⲛⲁⲓ ϧⲁⲣⲟⲓ ⲡⲁϭ̅ⲥ̅
      ⲡϣⲏⲣⲓ ⲛ̀ⲇⲁⲩⲓⲇ ⲧⲁϣⲉⲣⲓ ⲉⲧⲧϩⲉⲙⲕⲏⲟⲩⲧ ⲟⲩⲟⲛ ⲟⲩⲇⲉⲙⲱⲛ ⲛⲉⲙⲁⲥ</td>
      <td><span style="color:#b00e23">(ⲕ︦ⲃ︦)</span> ⲉⲓⲥ ϩⲏⲏⲧⲉ ⲉⲓⲥ ⲟⲩⲥϩⲓⲙⲉ
      ⲛ̅ⲭⲁⲛⲁⲛⲁⲓⲁ ⲁⲥⲉⲓ ⲉⲃⲟⲗ ϩⲛ̅ ⲛ̅ⲧⲟϣ ⲉⲧⲙⲙⲁⲩ. ⲁⲥϫⲓ ϣⲕⲁⲕ ⲉⲃⲟⲗ ⲉⲥϫⲱ ⲙ̅ⲙⲟⲥ ϫⲉ ⲛⲁ
      ⲛⲁⲓ ⲡϫⲟⲉⲓⲥ ⲡϣⲏⲣⲉ ⲛ̅ⲇⲁⲩⲉⲓⲇ ⲧⲁϣⲉⲉⲣⲉ ϩⲓⲧⲉ ⲉⲙⲁⲧⲉ.</td>
      <td><span style="color:#b00e23">(22)</span> And lo, a Canaanitish woman
      came out of those boundaries, she was crying out, saying: Pity me, my
      Lord, (the) son of David; my daughter (is) afflicted, there is a demon
      with her.'</td>
      <td><span style="color:#b00e23">(22)</span> καὶ ἰδοὺ γυνὴ Χαναναία ἀπὸ
      τῶν ὁρίων ἐκείνων ἐξελθοῦσα ἔκραζεν λέγουσα· Ἐλέησόν με, κύριε υἱὸς
      Δαυίδ· ἡ θυγάτηρ μου κακῶς δαιμονίζεται.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲛ̀ⲑⲟϥ ⲇⲉ ⲙ̀ⲡⲉϥⲉⲣⲟⲩⲱ ⲛⲁⲥ
      ⲛ̀ⲟⲩⲥⲁϫⲓ ⲟⲩⲟϩ ⲁⲩⲓ̀ ⲛ̀ϫⲉ ⲛⲉϥⲙⲁⲑⲏⲧⲏⲥ ⲁⲩϯϩⲟ ⲉ̀ⲣⲟϥ ⲉⲩϫⲱ ⲙ̀ⲙⲟⲥ ϫⲉ ⲭⲁ ⲧⲁⲓⲥϩⲓⲙⲓ
      ⲉ̀ⲃⲟⲗ ϫⲉ ⲥⲱϣ ⲉ̀ⲃⲟⲗ ⲥⲁⲙⲉⲛϩⲏⲛ</td>
      <td><span style="color:#b00e23">(ⲕ︦ⲅ︦)</span> ⲛ̅ⲧⲟϥ ⲇⲉ ⲙ̅ⲡⲉϥⲟⲩⲱϣⲃ̅ ⲛⲁⲥ
      ⲛ̅ⲟⲩϣⲁϫⲉ. ⲁⲩϯ ⲡⲉⲩⲟⲩⲟⲓ̈ ⲇⲉ ⲉⲣⲟϥ ⲛ̅ϭⲓ ⲛⲉϥⲙⲁⲑⲏⲧⲏⲥ ⲁⲩⲥⲡ̅ⲥⲱⲡϥ̅ ⲉⲩϫⲱ ⲙ̅ⲙⲟⲥ. ϫⲉ
      ⲕⲱ ⲙ̅ⲙⲟⲥ ⲉⲃⲟⲗ ϫⲉ ⲥϫⲓ ϣⲕⲁⲕ ⲉⲃⲟⲗ ϩⲓⲡⲁϩⲟⲩ ⲙ̅ⲙⲟⲛ.</td>
      <td><span style="color:#b00e23">(23)</span> But he answered her not a
      word. And his disciples came, they besought him, saying: Send this woman
      away; because she crieth out behind us.'</td>
      <td><span style="color:#b00e23">(23)</span> ὁ δὲ οὐκ ἀπεκρίθη αὐτῇ λόγον.
      καὶ προσελθόντες οἱ μαθηταὶ αὐτοῦ ἠρώτουν αὐτὸν λέγοντες· Ἀπόλυσον αὐτήν,
      ὅτι κράζει ὄπισθεν ἡμῶν.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲛ̀ⲑⲟϥ ⲇⲉ ⲁϥⲉⲣⲟⲩⲱ ⲡⲉϫⲁϥ ϫⲉ
      ⲙ̀ⲡⲟⲩⲧⲁⲟⲩⲟⲓ ϩⲁ ϩⲗⲓ ⲉ̀ⲃⲏⲗ ⲉ̀ⲛⲓⲉⲥⲱⲟⲩ ⲉⲧⲥⲟⲣⲉⲙ ⲛ̀ⲧⲉ ⲡⲏⲓ ⲙ̀ⲡⲓⲥ̅ⲗ̅</td>
      <td><span style="color:#b00e23">(ⲕ︦ⲇ︦)</span> ⲛ̅ⲧⲟϥ ⲇⲉ ⲁϥⲟⲩⲱϣⲃ̅ ⲉϥϫⲱ
      ⲙ̅ⲙⲟⲥ ϫⲉ ⲙ̅ⲡⲟⲩⲧⲛⲟⲟⲩⲧ ⲉⲗⲁⲁⲩ ⲉⲓⲙⲏⲧⲉⲓ ⲛⲉⲥⲟⲟⲩ ⲛ̅ⲧⲁⲩⲥⲱⲣⲙ̅ ⲛ̅ⲧⲉ ⲡⲏⲓ̈
      ⲙ̅ⲡⲓⲏ̅ⲗ̅.</td>
      <td><span style="color:#b00e23">(24)</span> But he answered, he said: I
      was not sent to any except the stray sheep of (the) house of
      Israel.'</td>
      <td><span style="color:#b00e23">(24)</span> ὁ δὲ ἀποκριθεὶς εἶπεν· Οὐκ
      ἀπεστάλην εἰ μὴ εἰς τὰ πρόβατα τὰ ἀπολωλότα οἴκου Ἰσραήλ.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲛ̀ⲑⲟⲥ ⲇⲉ ⲁⲥⲟⲩⲱϣⲧ ⲙ̀ⲙⲟϥ ⲉⲥϫⲱ
      ⲙ̀ⲙⲟⲥ ϫⲉ ⲡⲁϭ̅ⲥ̅ ⲁⲣⲓⲃⲟⲏⲑⲓⲛ ⲉ̀ⲣⲟⲓ</td>
      <td><span style="color:#b00e23">(ⲕ︦ⲉ︦)</span> ⲛ̅ⲧⲟⲥ ⲇⲉ ⲁⲥϯ ⲡⲉⲥⲟⲩⲟⲓ̈ ⲉⲣⲟϥ
      ⲉⲥⲟⲩⲱϣⲧ̅ ⲛⲁϥ ⲉⲥϫⲱ ⲙ̅ⲙⲟⲥ. ϫⲉ ⲡϫⲟⲉⲓⲥ ⲃⲟⲏⲑⲉⲓ ⲉⲣⲟⲓ̈.</td>
      <td><span style="color:#b00e23">(25)</span> But she worshipped him,
      saying My Lord, help me.'</td>
      <td><span style="color:#b00e23">(25)</span> ἡ δὲ ἐλθοῦσα προσεκύνει αὐτῷ
      λέγουσα· Κύριε, βοήθει μοι.</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲛ̀ⲑⲟϥ ⲇⲉ ⲁϥⲉⲣⲟⲩⲱ ⲡⲉϫⲁϥ ϫⲉ
      ⲛⲁⲛⲉⲥ ⲁⲛ ⲉ̀ⲉⲗ ⲡⲱⲓⲕ ⲛ̀ⲛⲓϣⲏⲣⲓ ⲉ̀ⲧⲏⲓϥ ⲛ̀ⲛⲓⲟⲩϩⲱⲣ</td>
      <td><span style="color:#b00e23">(ⲕ︦ⲋ︦)</span> ⲛ̅ⲧⲟϥ ⲇⲉ ⲁϥⲟⲩⲱϣⲃ̅ ⲉϥϫⲱ
      ⲙ̅ⲙⲟⲥ ⲛⲁⲥ. ϫⲉ ⲛ̅ⲛⲁⲛⲟⲩⲥ ⲁⲛ ⲉϫⲓ ⲙ̅ⲡⲟⲉⲓⲕ ⲛ̅ⲛ̅ϣⲏⲣⲉ ⲉⲛⲟⲩϫⲉ ⲙ̅ⲙⲟϥ
      ⲛ̅ⲛⲉⲩϩⲟⲟⲣ.</td>
      <td><span style="color:#b00e23">(26)</span> And he answered, he said: It
      is not good to take away (the) bread of the sons, to give it to the
      dogs.'</td>
      <td><span style="color:#b00e23">(26)</span> ὁ δὲ ἀποκριθεὶς εἶπεν· Οὐκ
      ἔστιν καλὸν λαβεῖν τὸν ἄρτον τῶν τέκνων καὶ βαλεῖν τοῖς κυναρίοις.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲛ̀ⲑⲟⲥ ⲇⲉ ⲡⲉϫⲁⲥ ϫⲉ ⲥⲉ ⲡⲁϭ̅ⲥ̅
      ⲕⲉ ⲅⲁⲣ ϣⲁⲣⲉ ⲛⲓⲕⲉⲟⲩϩⲱⲣ ⲟⲩⲱⲙ ⲉ̀ⲃⲟⲗ ϧⲉⲛ ⲛⲓⲗⲉϥⲗⲓϥⲓ ⲛⲏ ⲉ̀ϣⲁⲩϩⲉⲓ ⲉ̀ⲃⲟⲗ ϩⲓ
      ϯⲧⲣⲁⲡⲉⲍⲁ ⲛ̀ⲧⲉ ⲛⲟⲩϭⲓⲥⲉⲩ</td>
      <td><span style="color:#b00e23">(ⲕ︦ⲍ︦)</span> ⲛ̅ⲧⲟⲥ ⲇⲉ ⲡⲉϫⲁⲥ ϫⲉ ⲥⲉ
      ⲡϫⲟⲉⲓⲥ. ⲛ̅ⲕⲉⲟⲩϩⲟⲟⲣ ϣⲁⲩⲟⲩⲱⲙ ⲉⲃⲟⲗ ϩⲛ̅ ⲛⲉⲥⲣⲉϥⲣⲓⲃⲉ ⲉⲧϩⲏⲩ ⲉⲃⲟⲗ ϩⲛ̅ ⲧⲉⲧⲣⲁⲡⲉⲍⲁ
      ⲛ̅ⲛⲉⲩϫⲓⲥⲟⲟⲩⲉ.</td>
      <td><span style="color:#b00e23">(27)</span> But she said: Yea, my Lord:
      for even the dogs eat of the crumbs which fall from the table of their
      masters.'</td>
      <td><span style="color:#b00e23">(27)</span> ἡ δὲ εἶπεν· Ναί, κύριε, καὶ
      γὰρ τὰ κυνάρια ἐσθίει ἀπὸ τῶν ψιχίων τῶν πιπτόντων ἀπὸ τῆς τραπέζης τῶν
      κυρίων αὐτῶν.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲧⲟⲧⲉ ⲁϥⲉⲣⲟⲩⲱ ⲛ̀ϫⲉ ⲓⲏ̅ⲥ̅
      ⲡⲉϫⲁϥ ⲛⲁⲥ ϫⲉ ⲱ ϯⲥϩⲓⲙⲓ ⲟⲩⲛⲓϣϯ ⲡⲉ ⲡⲉⲛⲁϩϯ ⲉϥⲉ̀ϣⲱⲡⲓ ⲛⲉ ⲙ̀ⲫⲣⲏϯ ⲉⲧⲉⲟⲩⲁϣϥ ⲟⲩⲟϩ
      ⲁⲥⲟⲩϫⲁⲓ ⲛ̀ϫⲉ ⲧⲉⲥϣⲉⲣⲓ ⲓⲥϫⲉⲛ ϯⲟⲩⲛⲟⲩ ⲉⲧⲉⲙ̀ⲙⲁⲩ</td>
      <td><span style="color:#b00e23">(ⲕ︦ⲏ︦)</span> ⲧⲟⲧⲉ ⲁϥⲟⲩⲱϣⲃ̅ ⲉϥϫⲱ ⲙ̅ⲙⲟⲥ
      ⲛⲁⲥ. ϫⲉ ⲱ ⲧⲉⲥϩⲓⲙⲉ ⲟⲩⲛⲟϭ ⲧⲉ ⲧⲟⲩⲡⲓⲥⲧⲓⲥ ⲙⲁⲣⲉⲥϣⲱⲡⲉ ⲛⲏ ⲛ̅ⲑⲉ ⲉⲧⲉⲣⲟⲩⲁϣⲥ̅. ⲁⲩⲱ
      ⲁⲥⲗⲟ ⲛ̅ϭⲓ ⲧⲉⲥϣⲉⲉⲣⲉ ϫⲓⲛ ⲧⲉⲩⲛⲟⲩ ⲉⲧⲙ̅ⲙⲁⲩ.</td>
      <td><span style="color:#b00e23">(28)</span> Then Jesus answered, he said
      to her: O [the] woman, great is thy faith: it shall be to thee as thou
      wishest.' And her daughter was cured from that hour.</td>
      <td><span style="color:#b00e23">(28)</span> τότε ἀποκριθεὶς ὁ Ἰησοῦς
      εἶπεν αὐτῇ· Ὦ γύναι, μεγάλη σου ἡ πίστις· γενηθήτω σοι ὡς θέλεις. καὶ
      ἰάθη ἡ θυγάτηρ αὐτῆς ἀπὸ τῆς ὥρας ἐκείνης.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲟⲩⲟϩ ⲉⲧⲁϥⲟⲩⲱⲧⲉⲃ ⲉ̀ⲃⲟⲗ ⲙ̀ⲙⲁⲩ
      ⲛ̀ϫⲉ ⲓⲏ̅ⲥ̅ ⲁϥⲓ̀ ⲉⲥⲕⲉⲛ ⲫⲓⲟⲙ ⲛ̀ⲧⲉ ϯⲅⲁⲗⲓⲗⲉⲁ ⲟⲩⲟϩ ⲁϥϣⲉ ⲛⲁϥ ⲉ̀ϫⲉⲛ ⲟⲩⲧⲱⲟⲩ
      ⲛⲁϥϩⲉⲙⲥⲓ ⲙ̀ⲙⲁⲩ ⲡⲉ</td>
      <td><span style="color:#b00e23">(ⲕ︦ⲑ︦)</span> ⲛ̅ⲧⲉⲣⲉϥⲡⲱⲱⲛⲉ ⲇⲉ ⲉⲃⲟⲗ ϩⲙ̅
      ⲡⲙⲁ ⲉⲧⲙ̅ⲙⲁⲩ ⲛ̅ϭⲓ ⲓ̅ⲥ̅ ⲁϥⲉⲓ ⲉϫⲛ̅ ⲑⲁⲗⲁⲥⲥⲁ ⲛ̅ⲧⲅⲁⲗⲓⲗⲁⲓⲁ. ⲁϥⲁⲗⲉ ⲉϩⲣⲁⲓ̈ ⲉϫⲙ̅
      ⲡⲧⲟⲟⲩ ⲁϥϩⲙⲟⲟⲥ ϩⲙ̅ ⲡⲙⲁ ⲉⲧⲙ̅ⲙⲁⲩ.</td>
      <td><span style="color:#b00e23">(29)</span> And Jesus having gone away
      from there, came by (the) sea of Galilee; and he went upon a mountain, he
      was sitting there.</td>
      <td><span style="color:#b00e23">(29)</span> Καὶ μεταβὰς ἐκεῖθεν ὁ Ἰησοῦς
      ἦλθεν παρὰ τὴν θάλασσαν τῆς Γαλιλαίας, καὶ ἀναβὰς εἰς τὸ ὄρος ἐκάθητο
      ἐκεῖ.</td>
    </tr>

    <tr>
      <td><span style="color:#b00e23">(ⲗ̅)</span> ⲟⲩⲟϩ ⲁⲩⲓ̀ ϩⲁⲣⲟϥ ⲛ̀ϫⲉ ϩⲁⲛⲛⲓϣϯ
      ⲙ̀ⲙⲏϣ ⲉⲟⲩⲟⲛ ϩⲁⲛϭⲁⲗⲉⲩ ⲛⲉⲙⲱⲟⲩ ⲛⲉⲙ ϩⲁⲛⲃⲉⲗⲗⲉⲩ ⲛⲉⲙ ϩⲁⲛⲕⲟⲩⲣ ⲛⲉⲙ ϩⲁⲛϫⲁϭⲉⲩ ⲛⲉⲙ
      ϩⲁⲛⲕⲉⲙⲏϣ ⲁⲩϩⲓⲧⲟⲩ ⲉ̀ϧⲣⲏⲓ ϧⲁ ⲛⲉϥϭⲁⲗⲁⲩϫ ⲟⲩⲟϩ ⲁϥⲉⲣⲫⲁϧⲣⲓ ⲉ̀ⲣⲱⲟⲩ</td>
      <td><span style="color:#b00e23">(ⲗ︦)</span> ⲁⲩϯ ⲡⲉⲩⲟⲩⲟⲓ̈ ⲉⲣⲟϥ ⲛ̅ϭⲓ
      ϩⲉⲛⲙⲏⲏϣⲉ ⲉⲛⲁϣⲱⲟⲩ ⲉⲁⲩⲉⲓⲛⲉ ⲛⲙ̅ⲙⲁⲩ ⲛ̅ϩⲛ̅ⲃⲗ̅ⲗⲉ ⲙⲛ̅ ϩⲉⲛϭⲁⲗⲉ. ⲙⲛ̅ ϩⲉⲛⲙ̅ⲡⲟ. ⲙⲛ̅
      ϩⲉⲛϭⲁⲛⲁϩ. ⲙⲛ̅ ϩⲉⲛⲕⲟⲟⲩⲉ ⲉⲛⲁϣⲱⲟⲩ ⲁⲩⲛⲟϫⲟⲩ ϩⲁ ⲛⲉϥⲟⲩⲉⲣⲏⲧⲉ.</td>
      <td><span style="color:#b00e23">(30)</span> And great multitudes came to
      him, having (lit. being) with them lame and blind and deaf and maimed and
      many others; they threw them down at his feet, and he healed them:</td>
      <td><span style="color:#b00e23">(30)</span> καὶ προσῆλθον αὐτῷ ὄχλοι
      πολλοὶ ἔχοντες μεθʼ ἑαυτῶν κωφούς, τυφλούς, χωλούς, κυλλούς, καὶ ἑτέρους
      πολλούς, καὶ ἔρριψαν αὐτοὺς παρὰ τοὺς πόδας αὐτοῦ, καὶ ἐθεράπευσεν
      αὐτούς·</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ϩⲱⲥⲧⲉ ⲛ̀ⲧⲉ ⲛⲓⲙⲏϣ ⲉⲣϣⲫⲏⲣⲓ
      ⲉⲩⲛⲁⲩ ⲉ̀ⲛⲓⲉⲃⲱⲟⲩ ⲉⲩⲥⲁϫⲓ ⲛⲉⲙ ⲛⲓϭⲁⲗⲉⲩ ⲉⲩⲙⲟϣⲓ ⲛⲉⲙ ⲛⲓⲃⲉⲗⲗⲉⲩ ⲉⲩⲛⲁⲩ ⲙ̀ⲃⲟⲗ ⲛⲉⲙ
      ⲛⲓⲕⲟⲩⲣ ⲉⲩⲥⲱⲧⲉⲙ ⲟⲩⲟϩ ⲛⲁⲩϯⲱⲟⲩ ⲙ̀ⲫϯ ⲙⲡⲓⲥ̅ⲗ̅</td>
      <td><span style="color:#b00e23">(ⲗ︦ⲁ︦)</span> ϩⲱⲥⲧⲉ ⲉⲧⲣⲉ ⲛ̅ⲙⲏⲏϣⲉ ⲣ̅ϣⲡⲏⲣⲉ
      ⲉⲩⲛⲁⲩ ⲉⲛϭⲁⲗⲉ ⲉⲩⲙⲟⲟϣⲉ ⲙⲛ̅ ⲛ̅ϭⲁⲛⲁϩ ⲉⲩⲧⲁⲗϭⲏⲩ ⲙⲛ̅ ⲛ̅ⲉⲙⲡⲟ ⲉⲩϣⲁϫⲉ ⲙⲛ̅ ⲛ̅ⲃⲗ̅ⲗⲉ
      ⲉⲩⲛⲁⲩ ⲉⲃⲟⲗ ⲁⲩⲱ ⲁⲩϯⲉⲟⲟⲩ ⲙ̅ⲡⲛⲟⲩⲧⲉ ⲙ̅ⲡⲓⲏ̅ⲗ̅.</td>
      <td><span style="color:#b00e23">(31)</span> so that the multitudes
      wondered, seeing the dumb speaking, and the lame walking, and the blind
      seeing, and the deaf hearing; and they were glorifying (the) God of
      Israel.</td>
      <td><span style="color:#b00e23">(31)</span> ὥστε τὸν ὄχλον θαυμάσαι
      βλέποντας κωφοὺς λαλοῦντας κυλλοὺς ὑγιεῖς καὶ χωλοὺς περιπατοῦντας καὶ
      τυφλοὺς βλέποντας· καὶ ἐδόξασαν τὸν θεὸν Ἰσραήλ.</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲓⲏ̅ⲥ̅ ⲇⲉ ⲉⲧⲁϥⲙⲟⲩϯ ⲟⲩⲃⲉ
      ⲛⲉϥⲙⲁⲑⲏⲧⲏⲥ ⲡⲉϫⲁϥ ⲛⲱⲟⲩ ϫⲉ ϯϣⲉⲛϩⲏⲧ ϧⲁ ⲡⲁⲓⲙⲏϣ ϫⲉ ⲓⲥ ⲅ̅ ⲛ̀ⲉϩⲟⲟⲩ ⲥⲉⲭⲏ ⲙ̀ⲡⲁⲓⲙⲁ
      ⲛⲉⲙⲏⲓ ⲟⲩⲟϩ ⲙ̀ⲙⲟⲛ ⲫⲏ ⲉⲧⲟⲩⲛⲁⲟⲩⲟⲙϥ ⲟⲩⲟϩ ϯⲟⲩⲱϣ ⲁⲛ ⲉ̀ⲭⲁⲩ ⲉ̀ⲃⲟⲗ ⲛ̀ⲟⲩⲉϣⲉ ⲛ̀ⲟⲩⲱⲙ
      ϫⲉ ⲛ̀ⲛⲟⲩⲃⲱⲗ ⲉ̀ⲃⲟⲗ ϩⲓ ⲡⲓⲙⲱⲓⲧ</td>
      <td><span style="color:#b00e23">(ⲗ︦ⲃ︦)</span> ⲓ̅ⲥ̅ ⲇⲉ ⲁϥⲙⲟⲩⲧⲉ ⲉⲛⲉϥⲙⲁⲑⲏⲧⲏⲥ
      ⲡⲉϫⲁϥ ⲛⲁⲩ. ϫⲉ ϯϣⲛ̅ϩⲧⲏⲓ ⲉϩⲣⲁⲓ̈ ⲉϫⲙ̅ ⲡⲉⲓ̈ⲙⲏⲏϣⲉ ϫⲉ ⲉⲓⲥ ϣⲟⲙⲛ̅ⲧ ⲛ̅ϩⲟⲟⲩ ⲥⲉϭⲉⲉⲧ
      ⲉⲣⲟⲓ̈. ⲁⲩⲱ ⲙⲛ̅ⲧⲁⲩ ⲙ̅ⲙⲁⲩ ⲙ̅ⲡⲉⲧⲟⲩⲛⲁⲟⲩⲟⲙϥ̅. ⲛ̅ϯⲟⲩⲱϣ ⲇⲉ ⲁⲛ ⲉⲕⲁⲁⲩ ⲉⲃⲟⲗ
      ⲉⲩϩⲕⲁⲉⲓⲧ. ⲙⲏⲡⲟⲧⲉ ⲛ̅ⲥⲉϣⲱⲥⲙ̅ ϩⲣⲁⲓ̈ ϩⲛ̅ ⲧⲉϩⲓⲏ.</td>
      <td><span style="color:#b00e23">(32)</span> And Jesus having called to
      his disciples, said to them: I have compassion upon this multitude,
      because lo, three days they are here with me, and there is not that which
      they will eat; and I wish not to send them away without eating; that they
      shall not faint on the road.'</td>
      <td><span style="color:#b00e23">(32)</span> Ὁ δὲ Ἰησοῦς προσκαλεσάμενος
      τοὺς μαθητὰς αὐτοῦ εἶπεν· Σπλαγχνίζομαι ἐπὶ τὸν ὄχλον, ὅτι ἤδη ἡμέραι
      τρεῖς προσμένουσίν μοι καὶ οὐκ ἔχουσιν τί φάγωσιν· καὶ ἀπολῦσαι αὐτοὺς
      νήστεις οὐ θέλω, μήποτε ἐκλυθῶσιν ἐν τῇ ὁδῷ.</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲡⲉϫⲉ ⲛⲓⲙⲁⲑⲏⲧⲏⲥ ϫⲉ ⲁⲛⲛⲁϫⲉⲙ
      ⲧⲁⲓⲏⲡⲓ ⲛ̀ⲱⲓⲕ ⲑⲱⲛ ϩⲓ ⲡⲁⲓⲙⲁⲛ̀ϣⲁϥⲉ ϩⲱⲥⲧⲉ ⲉⲧⲥⲓ ⲉ̀ⲡⲁⲓⲙⲏϣ</td>
      <td><span style="color:#b00e23">(ⲗ︦ⲅ︦)</span> ⲡⲉϫⲁⲩ ⲛⲁϥ ⲛ̅ϭⲓ ⲛⲉϥⲙⲁⲑⲏⲧⲏⲥ
      ϫⲉ ⲉⲛⲛⲁϩⲉ ⲉⲧⲉⲓ̈ⲁϣⲏ ⲛ̅ⲟⲉⲓⲕ ⲧⲱⲛ ϩⲙ̅ ⲡⲉⲓ̈ϫⲁⲓ̈ⲉ ϩⲱⲥⲧⲉ ⲉⲧⲥⲓⲉ ⲟⲩⲙⲏⲏϣⲉ
      ⲛ̅ⲧⲉⲓ̈ϭⲟⲧ.</td>
      <td><span style="color:#b00e23">(33)</span> The disciples said: Whence
      are we to find this number of loaves on this desert place, so as to
      satisfy this multitude? '</td>
      <td><span style="color:#b00e23">(33)</span> καὶ λέγουσιν αὐτῷ οἱ μαθηταί·
      Πόθεν ἡμῖν ἐν ἐρημίᾳ ἄρτοι τοσοῦτοι ὥστε χορτάσαι ὄχλον τοσοῦτον;</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ⲟⲩⲟϩ ⲡⲉϫⲉ ⲓⲏ̅ⲥ̅ ⲛⲱⲟⲩ ϫⲉ
      ⲟⲩⲟⲛⲧⲉⲧⲉⲛ ⲟⲩⲏⲣ ⲛ̀ⲱⲓⲕ ⲙ̀ⲙⲁⲩ ⲛ̀ⲑⲱⲟⲩ ⲇⲉ ⲡⲉϫⲱⲟⲩ ϫⲉ ⲍ̅ ⲛⲉⲙ ϩⲁⲛⲕⲟⲩϫⲓ
      ⲛ̀ⲧⲉⲃⲧ</td>
      <td><span style="color:#b00e23">(ⲗ︦ⲇ︦)</span> ⲡⲉϫⲁϥ ⲛⲁⲩ ⲛ̅ϭⲓ ⲓ̅ⲥ̅. ϫⲉ
      ⲟⲩⲛ̅ ⲟⲩⲏⲣ ⲛ̅ⲟⲉⲓⲕ ⲛ̅ⲧⲉⲧⲏⲩⲧⲛ̅. ⲛ̅ⲧⲟⲟⲩ ⲇⲉ ⲡⲉϫⲁⲩ ⲛⲁϥ ϫⲉ ⲥⲁϣϥ ⲙⲛ̅ ϩⲉⲛϣⲏⲙ
      ⲛ̅ⲧⲏⲃⲧ̅.</td>
      <td><span style="color:#b00e23">(34)</span> And Jesus said to them: How
      many loaves have ye? And they said: Seven, and a, few fishes.'</td>
      <td><span style="color:#b00e23">(34)</span> καὶ λέγει αὐτοῖς ὁ Ἰησοῦς·
      Πόσους ἄρτους ἔχετε; οἱ δὲ εἶπαν· Ἑπτά, καὶ ὀλίγα ἰχθύδια.</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ⲟⲩⲟϩ ⲁϥϩⲟⲛϩⲉⲛ ⲛ̀ⲧⲉⲛ ⲛⲓⲙⲏϣ
      ⲉⲑⲣⲟⲩⲣⲱⲧⲉⲃ ϩⲓϫⲉⲛ ⲡⲓⲕⲁϩⲓ</td>
      <td><span style="color:#b00e23">(ⲗ︦ⲉ︦)</span> ⲁϥⲡⲁⲣⲁⲅⲅⲉⲓⲗⲉ ⲇⲉ ⲛ̅ⲙ̅ⲙⲏⲏϣⲉ
      ⲉⲧⲣⲉⲩⲛⲟϫⲟⲩ ⲉϩⲣⲁⲓ̈ ⲉϫⲙ̅ ⲡⲕⲁϩ.</td>
      <td><span style="color:#b00e23">(35)</span> And he ordered the multitudes
      to sit down to meat upon the ground.</td>
      <td><span style="color:#b00e23">(35)</span> καὶ παραγγείλας τῷ ὄχλῳ
      ἀναπεσεῖν ἐπὶ τὴν γῆν</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> ⲁϥϭⲓ ⲙ̀ⲡⲓⲍ̅ ⲛ̀ⲱⲓⲕ ⲛⲉⲙ
      ⲛⲓⲧⲉⲃⲧ ⲟⲩⲟϩ ⲉⲧⲁϥⲥⲙⲟⲩ ⲉ̀ⲣⲱⲟⲩ ⲁϥⲫⲁϣⲟⲩ ⲟⲩⲟϩ ⲁϥⲧⲏⲓⲧⲟⲩ ⲛ̀ⲛⲓⲙⲁⲑⲏⲧⲏⲥ ⲛⲓⲙⲁⲑⲏⲧⲏⲥ
      ⲇⲉ ⲁⲩϯ ⲛ̀ⲛⲓⲙⲏϣ</td>
      <td><span style="color:#b00e23">(ⲗ︦ⲋ︦)</span> ⲁϥϫⲓ ⲙ̅ⲡⲥⲁϣϥ̅ ⲛ̅ⲟⲉⲓⲕ ⲙⲛ̅
      ⲛ̅ⲧⲏⲃⲧ̅ ⲁϣⲡ̅ϩⲙⲟⲧ ⲉϩⲣⲁⲓ̈ ⲉϫⲱⲟⲩ ⲁϥⲡⲟϣⲟⲩ ⲁϥϯ ⲙ̅ⲙⲟⲟⲩ ⲛ̅ⲛⲉϥⲙⲁⲑⲏⲧⲏⲥ. ⲙ̅ⲙⲁⲑⲏⲧⲏⲥ
      ⲇⲉ ⲁⲩϯ ⲛ̅ⲙ̅ⲙⲏⲏϣⲉ.</td>
      <td><span style="color:#b00e23">(36)</span> He took the seven loaves and
      the fishes, and having blessed them, he brake them, and gave them to the
      disciples, and the disciples gave to the multitudes.</td>
      <td><span style="color:#b00e23">(36)</span> ἔλαβεν τοὺς ἑπτὰ ἄρτους καὶ
      τοὺς ἰχθύας καὶ εὐχαριστήσας ἔκλασεν καὶ ἐδίδου τοῖς μαθηταῖς οἱ δὲ
      μαθηταὶ τοῖς ὄχλοις.</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ⲟⲩⲟϩ ⲁⲩⲟⲩⲱⲙ ⲧⲏⲣⲟⲩ ⲁⲩⲥⲓ ⲟⲩⲟϩ
      ⲁⲩⲉⲗ ⲡϩⲟⲩⲟ ⲛ̀ⲛⲓⲗⲁⲕϩ ⲁⲩⲙⲁϩ ⲍ̅ ⲙ̀ⲃⲓⲣ</td>
      <td><span style="color:#b00e23">(ⲗ︦ⲍ︦)</span> ⲁⲩⲟⲩⲱⲙ ⲇⲉ ⲁⲩⲱ ⲁⲩⲥⲉⲓ ⲧⲏⲣⲟⲩ
      ⲁⲩϥⲓ ⲙ̅ⲡⲉϩⲟⲩⲟ ⲛ̅ⲛ̅ⲗⲁⲕⲙ̅ ⲛ̅ⲧⲁⲩⲥⲉⲉⲡⲉ ⲥⲁϣϥ ⲛ̅ⲃⲓⲣ ⲉⲩⲙⲉϩ.</td>
      <td><span style="color:#b00e23">(37)</span> And they all ate, they were
      satisfied: and they took up that which remained over of the fragments,
      they filled seven baskets.</td>
      <td><span style="color:#b00e23">(37)</span> καὶ ἔφαγον πάντες καὶ
      ἐχορτάσθησαν, καὶ τὸ περισσεῦον τῶν κλασμάτων ἦραν ἑπτὰ σπυρίδας
      πλήρεις.</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> ⲛⲏ ⲇⲉ ⲉ̀ⲛⲁⲩⲟⲩⲱⲙ ⲛⲁⲩⲉⲣ ⲇ̅
      ⲛ̀ϣⲟ ⲛ̀ⲣⲱⲙⲓ ⲭⲱⲣⲓⲥ ⲁⲗⲟⲩ ⲛⲉⲙ ⲥϩⲓⲙⲓ</td>
      <td><span style="color:#b00e23">(ⲗ︦ⲏ︦)</span> ⲛⲉⲧⲟⲩⲱⲙ ⲇⲉ ⲛⲉⲩⲛⲁⲣ̅ ⲁϥⲧⲟⲟⲩ
      ⲛ̅ϣⲟ ⲛ̅ⲣⲱⲙⲉ ⲭⲱⲣⲓⲥ ϣⲏⲣⲉ ϣⲏⲙ ϩⲓ ⲥϩⲓⲙⲉ.</td>
      <td><span style="color:#b00e23">(38)</span> And they who were eating were
      four thousand men, without children and women.</td>
      <td><span style="color:#b00e23">(38)</span> οἱ δὲ ἐσθίοντες ἦσαν
      τετρακισχίλιοι ἄνδρες χωρὶς γυναικῶν καὶ παιδίων.</td>
    </tr>

    <tr>
      <td><span style="color:#b00e23">(ⲗ̅ⲑ̅)</span> ⲟⲩⲟϩ ⲉⲧⲁϥⲭⲁ ⲡⲓⲙⲏϣ ⲉ̀ⲃⲟⲗ
      ⲁϥⲁⲗⲏⲓ ⲉ̀ⲡⲓϫⲟⲓ ⲟⲩⲟϩ ⲁϥⲓ̀ ⲉ̀ⲛⲓϭⲓⲏ ⲛ̀ⲧⲉ ⲙⲁⲅⲇⲁⲗⲁⲛ</td>
      <td><span style="color:#b00e23">(ⲗ︦ⲑ︦)</span> ⲛ̅ⲧⲉⲣⲉϥⲕⲱ ⲇⲉ ⲉⲃⲟⲗ ⲛ̅ⲙ̅ⲙⲏⲏϣⲉ
      ⲁϥⲁⲗⲉ ⲉⲡϫⲟⲓ̈ ⲁϥⲉⲓ ⲉϩⲣⲁⲓ̈ ⲉⲛ̅ⲧⲱϣ ⲙ̅ⲙⲁⲅⲉⲇⲁⲛ.</td>
      <td><span style="color:#b00e23">(39)</span> And having sent away the
      multitude, he entered into the ship, and came to the boundaries of
      Magdalan.</td>
      <td><span style="color:#b00e23">(39)</span> καὶ ἀπολύσας τοὺς ὄχλους
      ἐνέβη εἰς τὸ πλοῖον, καὶ ἦλθεν εἰς τὰ ὅρια Μαγαδάν.</td>
    </tr>
  </table>
</body>
</html>
