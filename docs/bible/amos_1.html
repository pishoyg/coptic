<!DOCTYPE html>
<html>
<head>
  <title>Amos</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="amos_2.html" rel="next">
  <link href="hosea_14.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="amos1">Amos 1</h3>

  <table>
    <tr>
      <td>ⲡⲣⲟⲫⲏⲧⲓⲁ ⲛ̀ⲧⲉ ⲁⲙⲱⲥ ⲡⲓⲡⲣⲟⲫⲏⲧⲏⲥ</td>
      <td>
      </td>
      <td>
      </td>
    </tr>

    <tr>
      <td><span style="color:#b00e23">(ⲁ̅)</span> ⲛⲓⲥⲁϫⲓ ⲛ̀ⲧⲉ ⲁⲙⲱⲥ ⲛⲏ ⲉⲧⲁⲩϣⲱⲡⲓ
      ϧⲉⲛ ⲓⲁⲕⲕⲁⲣⲓⲙ ⲉ̀ⲃⲟⲗ ϧⲉⲛ ⲑⲉⲕⲟⲩⲉ ⲛⲏ ⲉⲧⲁϥⲛⲁⲩ ⲉ̀ⲣⲱⲟⲩ ⲉ̀ϫⲉⲛ ⲓⲗ̅ⲏ̅ⲙ̅ ϧⲉⲛ ⲛⲓⲉϩⲟⲟⲩ
      ⲛ̀ⲧⲉ ⲟⲥⲓⲁⲥ ⲡⲟⲩⲣⲟ ⲛ̀ⲓⲟⲩⲇⲁ ⲛⲉⲙ ϧⲉⲛ ⲛⲓⲉϩⲟⲟⲩ ⲛ̀ⲧⲉ ⲓⲉⲣⲟⲃⲟⲁⲙ ⲡϣⲏⲣⲓ ⲛ̀ⲓⲱⲁⲥ ⲡⲟⲩⲣⲟ
      ⲙ̀ⲡⲓⲥ̅ⲗ̅ ϧⲁϫⲉⲛ ⲣⲟⲙⲡⲓ ⲃ̅ϯ ⲛ̀ⲧⲉ ⲡⲓⲙⲟⲛⲙⲉⲛ</td>
      <td><span style="color:#b00e23">(1)</span> The words of Amos which came
      to him in Accarim out of Thecue, which he saw concerning Jerusalem, in
      the days of Ozias king of Juda, and in the days of Jeroboam the son of
      Joas king of Israel, two years before the earthquake.</td>
      <td><span style="color:#b00e23">(1)</span> Λόγοι Αµως, οἳ ἐγένοντο ἐν
      νακκαριµ ἐκ Θεκουε, οὓς εἶδεν ὑπὲρ Ιερουσαληµ ἐν ἡµέραις Οζιου βασιλέως
      Ιουδα καὶ ἐν ἡµέραις Ιεροβοαµ τοῦ Ιωας βασιλέως Ισραηλ πρὸ δύο ἐτῶν τοῦ
      σεισµοῦ.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲡⲉϫⲁϥ ϫⲉ ⲡϭ̅ⲥ̅ ⲁϥⲉⲣⲟⲩⲱ
      ⲉ̀ⲃⲟⲗ ϧⲉⲛ ⲥⲓⲱⲛ ⲁϥϯ ⲛ̀ⲧⲉϥⲥⲙⲏ ⲉ̀ⲃⲟⲗ ϧⲉⲛ ⲓⲗ̅ⲏ̅ⲙ̅ ⲟⲩⲟϩ ⲁⲩⲉⲣϩⲏⲃⲓ ⲛ̀ϫⲉ
      ⲛⲓⲙⲁⲛⲙⲟⲛⲓ ⲛ̀ⲧⲉ ⲛⲓⲙⲁⲛⲉⲥⲱⲟⲩ ⲟⲩⲟϩ ⲁⲥϣⲱⲟⲩⲓ ⲛ̀ϫⲉ ⲧⲁⲫⲉ ⲙ̀ⲡⲓⲕⲁⲣⲙⲏⲗⲟⲥ</td>
      <td><span style="color:#b00e23">(2)</span> And he said, The Lord has
      spoken out of Sion, and has uttered his voice out of Jerusalem; and the
      pastures of the shepherds have mourned, and the top of Carmel is dried
      up.</td>
      <td><span style="color:#b00e23">(2)</span> Καὶ εἶπεν Κύριος ἐκ Σιων
      ἐφθέγξατο καὶ ἐξ Ιερουσαληµ ἔδωκεν φωνὴν αὐτοῦ, καὶ ἐπένθησαν αἱ νοµαὶ
      τῶν ποιµένων, καὶ ἐξηράνθη ἡ κορυφὴ τοῦ Καρµήλου.</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲟϩ ⲡⲉϫⲉ ⲡϭ̅ⲥ̅ ϫⲉ ⲉ̀ϫⲉⲛ
      ϯⲙⲉⲧⲅ ⲛⲁⲥⲉⲃⲏⲥ ⲛ̀ⲧⲉ ⲇⲁⲙⲁⲥⲕⲟⲥ ⲛⲉⲙ ⲉ̀ϫⲉⲛ ϯⲙⲁϩⲇ̅ ⲛ̀ⲛⲁⲧⲁⲥⲑⲟ ⲉ̀ⲃⲟⲗ ϩⲁⲣⲟⲥ ⲉ̀ⲫⲙⲁ
      ϫⲉ ⲛⲁⲩⲃⲓⲥⲓ ⲡⲉ ϧⲉⲛ ϩⲁⲛⲃⲁϣⲟⲩⲣ ⲙ̀ⲃⲉⲛⲓⲡⲓ ⲛ̀ⲛⲏ ⲉⲧⲉⲙⲃⲟⲕⲓ ⲛ̀ⲧⲉ ⲛⲏ ⲉⲧϧⲉⲛ
      ⲅⲁⲗⲁⲁⲇ</td>
      <td><span style="color:#b00e23">(3)</span> And the Lord said, For three
      sins of Damascus, and for four, I will not turn away from it; because
      they sawed with iron saws the women with child of the Galaadites.</td>
      <td><span style="color:#b00e23">(3)</span> Καὶ εἶπεν κύριος Ἐπὶ ταῖς
      τρισὶν ἀσεβείαις Δαµασκοῦ καὶ ἐπὶ ταῖς τέσσαρσιν οὐκ ἀποστραφήσοµαι
      αὐτόν, ἀνθ’ ὧν ἔπριζον πρίοσιν σιδηροῖς τὰς ἐν γαστρὶ ἐχούσας τῶν ἐν
      Γαλααδ·</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ϯⲛⲁⲟⲩⲱⲣⲡ ⲛ̀ⲟⲩⲭⲣⲱⲙ ⲉ̀ϧⲟⲩⲛ
      ⲉ̀ⲡⲏⲓ ⲛⲁⲍⲁⲏⲗ ⲟⲩⲟϩ ⲉϥⲉ̀ⲟⲩⲱⲙ ⲛ̀ⲛⲓⲥⲉⲛϯ ⲛ̀ⲧⲉ ⲡⲏⲓ ⲛ̀ⲁⲇⲉⲣ</td>
      <td><span style="color:#b00e23">(4)</span> And I will send a fire on the
      house of Azael, and it shall devour the foundations of the son of
      Ader.</td>
      <td><span style="color:#b00e23">(4)</span> Καὶ ἐξαποστελῶ πῦρ εἰς τὸν
      οἶκον Αζαηλ, καὶ καταφάγεται θεµέλια υἱοῦ Αδερ·</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲉⲓⲉ̀ϧⲟⲙϧⲉⲙ ⲛ̀ⲛⲓⲙⲟⲭⲗⲟⲥ
      ⲛ̀ⲧⲉ ⲇⲁⲙⲁⲥⲕⲟⲥ ⲟⲩⲟϩ ⲉⲓⲉ̀ϥⲱϯ ⲉ̀ⲃⲟⲗ ⲛ̀ⲛⲏ ⲉⲧϣⲟⲡ ϧⲉⲛ ⲧⲕⲟⲓ ⲛ̀ⲱⲛ ⲟⲩⲟϩ ϯⲛⲁϭⲟⲧϭⲉⲧ
      ⲛ̀ⲟⲩⲫⲩⲗⲏ ⲉ̀ⲃⲟⲗ ϧⲉⲛ ⲛⲉⲛϣⲏⲣⲓ ⲛ̀ⲭⲁⲣⲣⲁⲛ ⲟⲩⲟϩ ⲉⲩⲉ̀ⲉⲣⲭⲙⲁⲗⲱⲧⲉⲩⲓⲛ ⲙ̀ⲡⲓⲗⲁⲟⲥ
      ⲉⲧⲁⲩϯⲣⲁⲛ ⲉ̀ⲣⲟϥ ϫⲉ ϯⲥⲩⲣⲓⲁ ⲡⲉϫⲉ ⲡϭ̅ⲥ̅</td>
      <td><span style="color:#b00e23">(5)</span> And I will break to pieces the
      bars of Damascus, and will destroy the inhabitants out of the plain of
      On, and will cut in pieces a tribe out of the men of Charrhan: and the
      famous people of Syria shall be led captive, saith the Lord.</td>
      <td><span style="color:#b00e23">(5)</span> καὶ συντρίψω µοχλοὺς Δαµασκοῦ
      καὶ ἐξολεθρεύσω κατοικοῦντας ἐκ πεδίου Ων καὶ κατακόψω φυλὴν ἐξ ἀνδρῶν
      Χαρραν, καὶ αἰχµαλωτευθήσεται λαὸς Συρίας ἐπίκλητος, λέγει κύριος.</td>
    </tr>

    <tr>
      <td><span style="color:#b00e23">(ⲋ̅)</span> ⲛⲁⲓ ⲛⲉ ⲛⲏ ⲉⲧⲁϥϫⲱ ⲙ̀ⲙⲱⲟⲩ ⲛ̀ϫⲉ
      ⲡϭ̅ⲥ̅ ⲉ̀ϫⲉⲛ ϯⲅ̅ ⲙ̀ⲙⲉⲧⲁⲥⲉⲃⲏⲥ ⲛ̀ⲧⲉ ⲅⲁⲍⲁ ⲛⲉⲙ ⲉ̀ϫⲉⲛ ϯⲙⲁϩⲇ̅ ⲛ̀ⲛⲁⲧⲁⲥⲑⲟ ⲉ̀ⲃⲟⲗ
      ϩⲁⲣⲱⲟⲩ ⲉ̀ⲫⲙⲁ ϫⲉ ⲁⲩⲉⲣⲭⲙⲁⲗⲱⲧⲉⲩⲓⲛ ⲛ̀ⲟⲩⲉⲭⲙⲁⲗⲱⲥⲓⲁ ⲛ̀ⲧⲉ ⲧⲥⲟⲗⲟⲙⲱⲛ ⲉ̀ⲡϫⲓⲛϣⲑⲁⲙ
      ⲉ̀ⲣⲱⲟⲩ ⲉ̀ϧⲟⲩⲛ ⲉ̀ϯϩⲩⲇⲟⲩⲙⲉⲁ</td>
      <td><span style="color:#b00e23">(6)</span> Thus saith the Lord; For three
      sins of Gaza, and for four, I will not turn away from them; because they
      took prisoners the captivity of Solomon, to shut them up into
      Idumea.</td>
      <td><span style="color:#b00e23">(6)</span> Τάδε λέγει κύριος Ἐπὶ ταῖς
      τρισὶν ἀσεβείαις Γάζης καὶ ἐπὶ ταῖς τέσσαρσιν οὐκ ἀποστραφήσοµαι αὐτούς,
      ἕνεκεν τοῦ αἰχµαλωτεῦσαι αὐτοὺς αἰχµαλωσίαν τοῦ Σαλωµων τοῦ συγκλεῖσαι
      εἰς τὴν Ιδουµαίαν·</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩⲟϩ ϯⲛⲁⲟⲩⲱⲣⲡ ⲛ̀ⲟⲩⲭⲣⲱⲙ ⲉ̀ϫⲉⲛ
      ⲛⲓⲥⲟⲃⲧ ⲛ̀ⲧⲉ ⲅⲁⲍⲁ ⲟⲩⲟϩ ⲉϥⲉⲟⲩⲱⲙ ⲛ̀ⲛⲉⲥⲥⲉⲛϯ</td>
      <td><span style="color:#b00e23">(7)</span> And I will send forth a fire
      on the walls of Gaza, and it shall devour its foundations.</td>
      <td><span style="color:#b00e23">(7)</span> καὶ ἐξαποστελῶ πῦρ ἐπὶ τὰ
      τείχη Γάζης, καὶ καταφάγεται θεµέλια αὐτῆς·</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ϯⲛⲁϥⲱϯ ⲉ̀ⲃⲟⲗ ⲛ̀ⲛⲏ ⲉⲧϣⲟⲡ
      ϧⲉⲛ ⲁⲍⲱⲧⲟⲥ ⲟⲩⲟϩ ⲉⲩⲉ̀ⲱⲗⲓ ⲛ̀ⲟⲩⲫⲩⲗⲏ ⲉ̀ⲃⲟⲗ ϧⲉⲛ ⲁⲥⲕⲁⲗⲱⲛ ⲟⲩⲟϩ ⲉⲩⲉ̀ⲧⲁⲕⲟ ⲛ̀ϫⲉ
      ⲛⲓⲥⲱϫⲡ ⲛ̀ⲧⲉ ⲛⲓⲁⲗⲗⲟⲫⲩⲗⲟⲥ ⲡⲉϫⲉ ⲡϭ̅ⲥ̅</td>
      <td><span style="color:#b00e23">(8)</span> And I will destroy the
      inhabitants out of Azotus, and a tribe shall be cut off from Ascalon, and
      I will stretch out my hand upon Accaron: and the remnant of the
      Philistines shall perish, saith the Lord.</td>
      <td><span style="color:#b00e23">(8)</span> καὶ ἐξολεθρεύσω κατοικοῦντας
      ἐξ Ἀζώτου, καὶ ἐξαρθήσεται φυλὴ ἐξ Ἀσκαλῶνος, καὶ ἐπάξω τὴν χεῖρά µου ἐπὶ
      Ακκαρων, καὶ ἀπολοῦνται οἱ κατάλοιποι τῶν ἀλλοφύλων, λέγει κύριος.</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟϩ ⲛⲁⲓ ⲛⲉ ⲛⲏ ⲉⲧⲁϥϫⲱ ⲙ̀ⲙⲱⲟⲩ
      ⲛ̀ϫⲉ ⲡϭ̅ⲥ̅ ⲉ̀ϫⲉⲛ ϯⲅ̅ ⲙ̀ⲙⲉⲧⲁⲥⲉⲃⲏⲥ ⲛ̀ⲧⲉ ⲧⲩⲣⲟⲥ ⲛⲉⲙ ⲉ̀ϫⲉⲛ ϯⲙⲁϩⲇ̅ ⲛ̀ⲛⲁⲧⲁⲥⲑⲟ
      ⲉ̀ⲃⲟⲗ ϩⲁⲣⲟⲥ ⲉ̀ⲫⲙⲁ ϫⲉ ⲁⲩⲙⲁϣⲑⲁⲙ ⲛ̀ϯⲉⲭⲙⲁⲗⲱⲥⲓⲁ ⲛ̀ⲧⲉ ⲥⲟⲗⲟⲙⲱⲛ ⲉ̀ϧⲟⲩⲛ ⲉ̀ϯϩⲩⲇⲟⲙⲉⲁ
      ⲟⲩⲟϩ ⲙ̀ⲡⲟⲩⲉⲣⲫⲙⲉⲩⲓ ⲛ̀ϯⲇⲓⲁⲑⲏⲕⲏ ⲛ̀ⲧⲉ ϩⲁⲛⲥⲛⲏⲟⲩ</td>
      <td><span style="color:#b00e23">(9)</span> Thus saith the Lord; For three
      transgressions of Tyre, and for four, I will not turn away from it;
      because they shut up the prisoners of Solomon into Idumea, and remembered
      not the covenant of brethren.</td>
      <td><span style="color:#b00e23">(9)</span> Τάδε λέγει κύριος Ἐπὶ ταῖς
      τρισὶν ἀσεβείαις Τύρου καὶ ἐπὶ ταῖς τέσσαρσιν οὐκ ἀποστραφήσοµαι αὐτήν,
      ἀνθ’ ὧν συνέκλεισαν αἰχµαλωσίαν τοῦ Σαλωµων εἰς τὴν Ιδουµαίαν καὶ οὐκ
      ἐµνήσθησαν διαθήκης ἀδελφῶν·</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩⲟϩ ϯⲛⲁⲟⲩⲱⲣⲡ ⲛ̀ⲟⲩⲭⲣⲱⲙ ⲉ̀ϫⲉⲛ
      ⲛⲓⲥⲟⲃⲧ ⲛ̀ⲧⲉ ⲧⲩⲣⲟⲥ ⲟⲩⲟϩ ⲉϥⲉ̀ⲟⲩⲱⲙ ⲛ̀ⲛⲉⲥⲥⲉⲛϯ</td>
      <td><span style="color:#b00e23">(10)</span> And I will send forth a fire
      on the walls of Tyre, and it shall devour the foundations of it.</td>
      <td><span style="color:#b00e23">(10)</span> καὶ ἐξαποστελῶ πῦρ ἐπὶ τὰ
      τείχη Τύρου, καὶ καταφάγεται θεµέλια αὐτῆς.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲛⲁⲓ ⲛⲉ ⲛⲏ ⲉⲧⲁϥϫⲱ ⲙ̀ⲙⲱⲟⲩ
      ⲛ̀ϫⲉ ⲡϭ̅ⲥ̅ ⲉ̀ϫⲉⲛ ϯⲅ̅ ⲙ̀ⲙⲉⲧⲁⲥⲉⲃⲏⲥ ⲛ̀ⲧⲉ ϯϩⲩⲇⲟⲙⲉⲁ ⲛⲉⲙ ⲉ̀ϫⲉⲛ ϯⲙⲁϩⲇ̅ ⲛ̀ⲛⲁⲧⲁⲥⲑⲟ
      ⲉ̀ⲃⲟⲗ ϩⲁⲣⲱⲟⲩ ⲉ̀ⲫⲙⲁ ϫⲉ ⲁϥϭⲟϫⲓ ⲛ̀ⲥⲁ ⲡⲉϥⲥⲟⲛ ϧⲉⲛ ⲟⲩⲥⲏϥⲓ ⲟⲩⲟϩ ⲁϥⲧⲁⲕⲟ ⲛ̀ⲟⲩⲟϯ
      ϩⲓϫⲉⲛ ⲡⲕⲁϩⲓ ⲟⲩⲟϩ ⲁϥϩⲱⲗⲉⲙ ⲛ̀ⲧⲉϥϩⲟϯ ⲉⲩⲙⲉⲧⲙⲉⲑⲣⲉ ⲟⲩⲟϩ ⲡⲉϥⲟⲩⲟⲓ ⲁϥⲁⲣⲉϩ ⲉ̀ⲣⲟϥ
      ⲉⲩϭⲣⲟ</td>
      <td><span style="color:#b00e23">(11)</span> Thus saith the Lord; For
      three sins of Idumea, and for four, I will not turn away from them;
      because they pursued their brother with the sword, and destroyed the
      mother upon the earth, and summoned up his anger for a testimony, and
      kept up his fury to the end.</td>
      <td><span style="color:#b00e23">(11)</span> Τάδε λέγει κύριος Ἐπὶ ταῖς
      τρισὶν ἀσεβείαις τῆς Ιδουµαίας καὶ ἐπὶ ταῖς τέσσαρσιν οὐκ ἀποστραφήσοµαι
      αὐτούς, ἕνεκα τοῦ διῶξαι αὐτοὺς ἐν ῥοµφαίᾳ τὸν ἀδελφὸν αὐτοῦ καὶ
      ἐλυµήνατοµήτραν ἐπὶ γῆς καὶ ἥρπασεν εἰς µαρτύριον φρίκην αὐτοῦ καὶ τὸ
      ὅρµηµα αὐτοῦ ἐφύλαξεν εἰς νῖκος·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩⲟϩ ϯⲛⲁⲟⲩⲱⲣⲡ ⲛ̀ⲟⲩⲭⲣⲱⲙ
      ⲉ̀ⲑⲉⲙⲁⲛ ⲟⲩⲟϩ ⲉϥⲉ̀ⲟⲩⲱⲙ ⲛ̀ⲛⲉⲥⲥⲟⲃⲧ</td>
      <td><span style="color:#b00e23">(12)</span> And I will send forth a fire
      upon Thaman, and it shall devour the foundations of her walls.</td>
      <td><span style="color:#b00e23">(12)</span> καὶ ἐξαποστελῶ πῦρ εἰς
      Θαιµαν, καὶ καταφάγεται θεµέλια τειχέων αὐτῆς.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲛⲁⲓ ⲛⲉ ⲛⲏ ⲉⲧⲁϥϫⲱ ⲙ̀ⲙⲱⲟⲩ
      ⲛ̀ϫⲉ ⲡϭ̅ⲥ̅ ⲉ̀ϫⲉⲛ ϯⲅ̅ ⲙ̀ⲙⲉⲧⲁⲥⲉⲃⲏⲥ ⲛ̀ⲧⲉ ⲛⲉⲛϣⲏⲣⲓ ⲛ̀ⲁⲙⲙⲱⲛ ⲛⲉⲙ ⲉ̀ϫⲉⲛ ϯⲙⲁϩⲇ̅
      ⲛ̀ⲛⲁⲧⲁⲥⲑⲟ ⲉ̀ⲃⲟⲗ ϩⲁⲣⲱⲟⲩ ⲉ̀ⲫⲙⲁ ϫⲉ ⲁⲩⲫⲱϧ ⲛ̀ⲛⲏ ⲉⲧⲙⲃⲟⲕⲓ ⲛ̀ⲧⲉ ⲅⲁⲗⲁⲁⲇ ϩⲟⲡⲱⲥ
      ⲛ̀ⲧⲟⲩⲟⲩⲟⲥⲑⲉⲛ ⲛ̀ⲛⲟⲩⲑⲟϣ ⲉ̀ⲃⲟⲗ</td>
      <td><span style="color:#b00e23">(13)</span> Thus saith the Lord; For
      three sins of the children of Ammon, and for four, I will not turn away
      from him; because they ripped up the women with child of the Galaadites,
      that they might widen their coasts.</td>
      <td><span style="color:#b00e23">(13)</span> Τάδε λέγει κύριος Ἐπὶ ταῖς
      τρισὶν ἀσεβείαις υἱῶν Αµµων καὶ ἐπὶ ταῖς τέσσαρσιν οὐκ ἀποστραφήσοµαι
      αὐτόν, ἀνθ’ ὧν ἀνέσχιζον τὰς ἐν γαστρὶ ἐχούσας τῶν Γαλααδιτῶν, ὅπως
      ἐµπλατύνωσιν τὰ ὅρια αὐτῶν·</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ϯⲛⲁϭⲉⲣⲟ ⲛ̀ⲟⲩⲭⲣⲱⲙ ⲉ̀ϫⲉⲛ
      ⲛⲓⲥⲟⲃⲧ ⲛ̀ⲧⲉ ⲣⲁⲃⲃⲁ ⲟⲩⲟϩ ⲉϥⲉ̀ⲟⲩⲱⲙ ⲛ̀ⲛⲉⲥⲥⲉⲛϯ ⲛⲉⲙ ⲟⲩϧⲣⲱⲟⲩ ϧⲉⲛ ⲟⲩⲉϩⲟⲟⲩ
      ⲙⲡⲟⲗⲉⲙⲟⲥ ⲟⲩⲟϩ ⲉⲥⲉ̀ϣⲱⲡⲓ ⲉⲥⲙⲟⲛⲙⲉⲛ ϧⲉⲛ ⲛⲓⲉϩⲟⲟⲩ ⲛ̀ⲧⲉⲥϧⲁⲉ̀</td>
      <td><span style="color:#b00e23">(14)</span> And I will kindle a fire on
      the walls of Rabbath, and it shall devour her foundations with shouting
      in the day of war, and she shall be shaken in the days of her
      destruction:</td>
      <td><span style="color:#b00e23">(14)</span> καὶ ἀνάψω πῦρ ἐπὶ τὰ τείχη
      Ραββα, καὶ καταφάγεται θεµέλια αὐτῆς µετὰ κραυγῆς ἐν ἡµέρᾳ πολέµου, καὶ
      σεισθήσεται ἐν ἡµέρᾳ συντελείας αὐτῆς·</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲉⲩⲉ̀ⲙⲟϣⲓ ⲉ̀ϫⲉⲛ ⲛⲟⲩⲣⲱⲟⲩ
      ϧⲉⲛ ⲟⲩⲉⲭⲙⲁⲗⲱⲥⲓⲁ ⲛⲟⲩⲟⲩⲏⲃ ⲛⲉⲙ ⲛⲟⲩⲁⲣⲭⲱⲛ ⲉⲩⲥⲟⲡ ⲡⲉϫⲉ ⲡϭ̅ⲥ̅</td>
      <td><span style="color:#b00e23">(15)</span> and her kings shall go into
      captivity, their priests and their rulers together, saith the Lord.</td>
      <td><span style="color:#b00e23">(15)</span> καὶ πορεύσονται οἱ βασιλεῖς
      αὐτῆς ἐν αἰχµαλωσίᾳ, οἱ ἱερεῖς αὐτῶν καὶ οἱ ἄρχοντες αὐτῶν ἐπὶ τὸ αὐτό,
      λέγει κύριος.</td>
    </tr>
  </table>
</body>
</html>
