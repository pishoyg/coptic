<!DOCTYPE html>
<html>
<head>
  <title>Amos</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="amos_5.html" rel="next">
  <link href="amos_3.html" rel="prev">
  <script src="main.js" type="module"></script>
</head>
<body class="bible">
  <h4 id="amos_4">Amos 4</h4>

  <table class="chapter">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲥⲱⲧⲉⲙ ⲡⲁⲓⲥⲁϫⲓ ⲛⲓⲃⲁϩⲥⲓ ⲛ̀ⲧⲉ ⲑⲃⲁⲥⲁⲛ ⲛⲏ ⲉⲧϣⲟⲡ ϧⲉⲛ ⲡⲓⲧⲱⲟⲩ ⲛ̀ⲧⲉ ⲧⲥⲁⲙⲁⲣⲓⲁ ⲛⲏ
      ⲉⲧϭⲉⲡϫⲱⲣⲓ ⲉ̀ϫⲉⲛ ϩⲁⲛϩⲏⲕⲓ ⲟⲩⲟϩ ⲉⲩⲉ̀ϩⲱⲙⲓ ⲉ̀ϫⲉⲛ ϩⲁⲛϫⲱⲃ ⲛⲏ ⲉⲧϫⲱ ⲙ̀ⲙⲟⲥ
      ⲛ̀ⲛⲟⲩϭⲓⲥⲉⲩ ϫⲉ ⲙⲟⲓ ⲛⲁⲛ ϩⲓⲛⲁ ⲛ̀ⲧⲉⲛⲥⲱ</td>
      <td class="language English"><span style="color:#b00e23">(1)</span> Hear
      ye this word, ye heifers of the land of Basan that are in the mountain of
      Samaria, that oppress the poor, and trample on the needy, which say to
      their masters, Give us that we may drink.</td>
      <td class="language Greek"><span style="color:#b00e23">(1)</span>
      Ἀκούσατε τὸν λόγον τοῦτον, δαµάλεις τῆς Βασανίτιδος αἱ ἐν τῷ ὄρει τῆς
      Σαµαρείας αἱ καταδυναστεύουσαι πτωχοὺς καὶ καταπατοῦσαι πένητας αἱ
      λέγουσαι τοῖς κυρίοις αὐτῶν Ἐπίδοτε ἡµῖν ὅπως πίωµεν·</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ϥⲱⲣⲕ ⲛ̀ϫⲉ ⲡϭ̅ⲥ̅ ⲉ̀ϩⲣⲉⲛ ⲛⲉϥⲁⲅⲓⲟⲥ ϫⲉ ϩⲏⲡⲡⲉ ⲉ̀ⲟⲩⲟⲛ ϩⲁⲛⲉϩⲟⲟⲩ ⲥⲉⲛⲏⲟⲩ ⲉ̀ϫⲉⲛ
      ⲑⲏⲛⲟⲩ ϧⲉⲛ ϩⲁⲛϩⲟⲡⲗⲟⲛ ⲟⲩⲟϩ ⲛⲏ ⲉⲑⲛⲉⲙⲱⲧⲉⲛ ⲉⲩⲉ̀ϩⲓⲧⲟⲩ ⲉ̀ϩⲁⲛⲗⲉⲃⲏⲥ ⲉⲩⲉ̀ⲥⲁϩϯ
      ⲥⲁⲡⲉⲥⲏⲧ ⲙ̀ⲙⲱⲟⲩ ϧⲉⲛ ϩⲁⲛⲭⲣⲱⲙ ⲛ̀ⲗⲟⲓⲙⲟⲥ</td>
      <td class="language English"><span style="color:#b00e23">(2)</span> The
      Lord swears by his holiness, that, behold, the days come upon you, when
      they shall take you with weapons, and fiery destroyers shall cast those
      with you into boiling caldrons.</td>
      <td class="language Greek"><span style="color:#b00e23">(2)</span> ὀµνύει
      κύριος κατὰ τῶν ἁγίων αὐτοῦ Διότι ἰδοὺ ἡµέραι ἔρχονται ἐφ’ ὑµᾶς, καὶ
      λήµψονται ὑµᾶς ἐν ὅπλοις, καὶ τοὺς µεθ’ ὑµῶν εἰς λέβητας ὑποκαιοµένους
      ἐµβαλοῦσιν ἔµπυροι λοιµοί,</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲉⲩⲉ̀ⲉⲛ ⲑⲏⲛⲟⲩ ⲉ̀ⲃⲟⲗ ⲉⲣⲉⲧⲉⲛⲃⲏϣ ⲙ̀ⲡⲉⲙ̀ⲑⲟ ⲛ̀ⲛⲉⲧⲉⲛⲉⲣⲏⲟⲩ ⲟⲩⲟϩ ⲉⲩⲉ̀ⲣⲉϫⲡ
      ⲑⲏⲛⲟⲩ ⲉ̀ϫⲉⲛ ⲛⲓⲧⲱⲟⲩ ⲛ̀ⲧⲉ ⲉⲣⲉⲙⲱⲛ ⲡⲉϫⲉ ⲡϭ̅ⲥ̅ ⲫϯ</td>
      <td class="language English"><span style="color:#b00e23">(3)</span> And
      ye shall be brought forth naked in the presence of each other; and ye
      shall be cast forth on the mountain Romman, saith the Lord.</td>
      <td class="language Greek"><span style="color:#b00e23">(3)</span> καὶ
      ἐξενεχθήσεσθε γυµναὶ κατέναντι ἀλλήλων καὶ ἀπορριφήσεσθε εἰς τὸ ὄρος τὸ
      Ρεµµαν, λέγει κύριος ὁ θεός.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲁⲣⲉⲧⲉⲛϣⲉ ⲛⲱⲧⲉⲛ ⲉ̀ϧⲟⲩⲛ ⲉ̀ⲃⲉⲑⲏⲗ ⲟⲩⲟϩ ⲁⲣⲉⲧⲉⲛⲉⲣⲁⲛⲟⲙⲓⲛ ⲟⲩⲟϩ ϧⲉⲛ ⲅⲁⲗⲅⲁⲗⲁ
      ⲉⲣⲉⲧⲉⲛⲁϣⲁⲓ ⲉ̀ⲡϫⲓⲛⲉⲣⲁⲥⲉⲃⲏⲥ ⲟⲩⲟϩ ⲉⲣⲉⲧⲉⲛⲓⲛⲓ ⲛ̀ϩⲁⲛⲁⲧⲟⲟⲩⲓ ⲛ̀ⲛⲉⲧⲉⲛϣⲟⲩϣⲱⲟⲩϣⲓ
      ⲟⲩⲟϩ ⲛⲉⲧⲉⲛⲣⲉⲙⲁϯ ⲙ̀ⲫⲙⲁϩⲅ̅ ⲛ̀ⲉϩⲟⲟⲩ</td>
      <td class="language English"><span style="color:#b00e23">(4)</span> Ye
      went into Bethel, and sinned, and ye multiplied sin at Galgala; and ye
      brought your meat-offerings in the morning, and your tithes every third
      day.</td>
      <td class="language Greek"><span style="color:#b00e23">(4)</span>
      Εἰσήλθατε εἰς Βαιθηλ καὶ ἠνοµήσατε καὶ εἰς Γαλγαλα ἐπληθύνατε τοῦ
      ἀσεβῆσαι καὶ ἠνέγκατε εἰς τὸ πρωὶ θυσίας ὑµῶν, εἰς τὴν τριηµερίαν τὰ
      ἐπιδέκατα ὑµῶν·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲁⲣⲉⲧⲉⲛⲱϣ ⲛ̀ⲟⲩⲛⲟⲙⲟⲥ ⲥⲁⲃⲟⲗ ⲟⲩⲟϩ ⲛⲁⲩⲧⲱⲃϩ ⲛ̀ϩⲁⲛⲟⲙⲟⲗⲟⲅⲓⲁ ϩⲓⲱⲓϣ ϫⲉ ⲛⲁⲓ
      ⲁⲩⲙⲉⲛⲣⲓⲧⲟⲩ ⲛ̀ϫⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲡⲉϫⲉ ⲡϭ̅ⲥ̅ ⲫϯ</td>
      <td class="language English"><span style="color:#b00e23">(5)</span> And
      they read the law without, and called for public professions: proclaim
      aloud that the children of Israel have loved these things, saith the
      Lord.</td>
      <td class="language Greek"><span style="color:#b00e23">(5)</span> καὶ
      ἀνέγνωσαν ἔξω νόµον καὶ ἐπεκαλέσαντο ὁµολογίας· ἀπαγγείλατε ὅτι ταῦτα
      ἠγάπησαν οἱ υἱοὶ Ισραηλ, λέγει κύριος ὁ θεός.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲁ̀ⲛⲟⲕ ϯⲛⲁϯ ⲛⲱⲧⲉⲛ ⲛ̀ⲟⲩϧⲣⲓϫ ⲛ̀ⲛⲁϫϩⲓ ϧⲉⲛ ⲛⲉⲧⲉⲛⲃⲁⲕⲓ ⲧⲏⲣⲟⲩ ⲛⲉⲙ
      ⲟⲩⲙⲉⲧⲣⲉϥⲉⲣϧⲁⲉ̀ ⲛ̀ⲱⲓⲕ ϧⲉⲛ ⲛⲉⲧⲉⲛⲙⲁ ⲧⲏⲣⲟⲩ ⲟⲩⲟϩ ⲙ̀ⲡⲉⲧⲉⲛⲕⲉⲧ ⲑⲏⲛⲟⲩ ϩⲁⲣⲟⲓ ⲡⲉϫⲉ
      ⲡϭ̅ⲥ̅ ⲫϯ</td>
      <td class="language English"><span style="color:#b00e23">(6)</span> And I
      will give you dulness of teeth in all your cities, and want of bread in
      all your places: yet ye returned not to me, saith the Lord.</td>
      <td class="language Greek"><span style="color:#b00e23">(6)</span> καὶ ἐγὼ
      δώσω ὑµῖν γοµφιασµὸν ὀδόντων ἐν πάσαις ταῖς πόλεσιν ὑµῶν καὶ ἔνδειαν
      ἄρτων ἐν πᾶσι τοῖς τόποις ὑµῶν· καὶ οὐκ ἐπεστρέψατε πρός µε, λέγει
      κύριος.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲁ̀ⲛⲟⲕ ⲁⲓⲧⲁϩⲛⲟ ⲙ̀ⲡⲓⲙⲟⲩⲛϩⲱⲟⲩ ⲉ̀ⲃⲟⲗ ϩⲁⲣⲱⲧⲉⲛ ϧⲁϫⲉⲛ ⲅ̅ ⲛ̀ⲁⲃⲟⲧ ⲛ̀ⲧⲉ ⲡϭⲱⲗ
      ⲟⲩⲟϩ ⲉⲓⲉ̀ϩⲱⲟⲩ ⲉ̀ϫⲉⲛ ⲟⲩⲃⲁⲕⲓ ⲕⲉⲃⲁⲕⲓ ⲇⲉ ϯⲛⲁϩⲱⲟⲩ ⲉ̀ϫⲱⲥ ⲁⲛ ⲟⲩⲧⲟⲓ ⲛ̀ⲟⲩⲱⲧ
      ⲉⲥⲉ̀ϭⲓⲙⲱⲟⲩ ⲟⲩⲟϩ ϯⲕⲉⲧⲟⲓ ⲉⲧⲉ ⲛ̀ϯⲛⲁϩⲱⲟⲩ ⲉ̀ϫⲱⲥ ⲁⲛ ⲉⲥⲉ̀ϣⲱⲟⲩⲓ</td>
      <td class="language English"><span style="color:#b00e23">(7)</span> Also
      I withheld from you the rain three months before the harvest: and I will
      rain upon one city, and on another city I will not rain: one part shall
      be rained upon, and the part on which I shall not rain shall be dried
      up.</td>
      <td class="language Greek"><span style="color:#b00e23">(7)</span> καὶ ἐγὼ
      ἀνέσχον ἐξ ὑµῶν τὸν ὑετὸν πρὸ τριῶν µηνῶν τοῦ τρυγήτου· καὶ βρέξω ἐπὶ
      πόλιν µίαν, ἐπὶ δὲ πόλιν µίαν οὐ βρέξω· µερὶς µία βραχήσεται, καὶ µερίς,
      ἐφ’ ἣν οὐ βρέξω ἐπ’ αὐτήν, ξηρανθήσεται·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲟⲩⲟϩ ⲉⲩⲉ̀ⲑⲱⲟⲩϯ ⲛ̀ϫⲉ ⲃⲁⲕⲓ ⲥⲛⲟⲩϯ ⲛⲉⲙ ⲅ̅ ⲉ̀ⲟⲩⲃⲁⲕⲓ ⲛ̀ⲟⲩⲱⲧ ⲉ̀ⲑⲣⲟⲩⲥⲉ ⲙⲱⲟⲩ ⲟⲩⲟϩ
      ⲛ̀ⲛⲟⲩⲥⲓ ⲟⲩⲟϩ ⲡⲁⲓⲣⲏϯ ⲟⲛ ⲙ̀ⲡⲉⲧⲉⲛⲕⲉⲧ ⲑⲏⲛⲟⲩ ϩⲁⲣⲟⲓ ⲡⲉϫⲉ ⲡϭ̅ⲥ̅</td>
      <td class="language English"><span style="color:#b00e23">(8)</span> And
      the inhabitants of two or three cities shall be gathered to one city to
      drink water, and they shall not be satisfied: yet ye have not returned to
      me, saith the Lord.</td>
      <td class="language Greek"><span style="color:#b00e23">(8)</span> καὶ
      συναθροισθήσονται δύο καὶ τρεῖς πόλεις εἰς πόλιν µίαν τοῦ πιεῖν ὕδωρ καὶ
      οὐ µὴ ἐµπλησθῶσιν· καὶ οὐκ ἐπεστρέψατε πρός µε, λέγει κύριος.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲁⲓϣⲁⲣⲓ ⲉ̀ⲣⲱⲧⲉⲛ ϧⲉⲛ ⲟⲩϧⲙⲟⲙ ⲛⲉⲙ ⲟⲩⲁⲣⲟϣ ⲁⲣⲉⲧⲉⲛⲉ̀ⲑⲣⲉ ⲛⲉⲧⲉⲛϭⲱⲙ ⲁϣⲁⲓ
      ⲛⲉⲧⲉⲛⲓⲁϩⲁⲗⲟⲗⲓ ⲛⲉⲙ ⲛⲉⲧⲉⲛⲓⲁϩⲕⲉⲛⲧⲉ ⲛⲉⲙ ⲛⲉⲧⲉⲛⲓⲁϩϫⲱⲓⲧ ⲁⲥⲟⲩⲟⲙⲟⲩ ⲛ̀ϫⲉ ϯⲉⲧⲏϣⲓ
      ⲡⲁⲓⲣⲏϯ ⲟⲛ ⲙ̀ⲡⲉⲧⲉⲛⲕⲉⲧ ⲑⲏⲛⲟⲩ ϩⲁⲣⲟⲓ ⲡⲉϫⲉ ⲡϭ̅ⲥ̅</td>
      <td class="language English"><span style="color:#b00e23">(9)</span> I
      smote you with parching, and with blight: ye multiplied your gardens,
      your vineyards, and your fig-grounds, and the cankerworm devoured your
      olive-yards: yet not even thus did ye return to me, saith the Lord.</td>
      <td class="language Greek"><span style="color:#b00e23">(9)</span> ἐπάταξα
      ὑµᾶς ἐν πυρώσει καὶ ἐν ἰκτέρῳ· ἐπληθύνατε κήπους ὑµῶν, ἀµπελῶνας ὑµῶν καὶ
      συκῶνας ὑµῶν καὶ ἐλαιῶνας ὑµῶν κατέφαγεν ἡ κάµπη· καὶ οὐδ’ ὧς ἐπεστρέψατε
      πρός µε, λέγει κύριος.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲁⲓⲟⲩⲱⲣⲡ ⲙ̀ⲫⲙⲟⲩ ⲉ̀ϧⲟⲩⲛ ⲉ̀ⲣⲱⲧⲉⲛ ϧⲉⲛ ⲫⲙⲱⲓⲧ ⲛ̀ⲭⲏⲙⲓ ⲟⲩⲟϩ ⲁⲓϧⲱⲧⲉⲃ
      ⲛ̀ⲛⲉⲧⲉⲛϧⲉⲗϣⲓⲣⲓ ϧⲉⲛ ⲧⲥⲏϥⲓ ⲛⲉⲙ ⲟⲩⲉⲭⲙⲁⲗⲱⲥⲓⲁ ⲛ̀ⲛⲉⲧⲉⲛϩⲑⲱⲣ ⲟⲩⲟϩ ⲁⲓⲓⲛⲓ ⲉ̀ϩⲣⲏⲓ
      ϧⲉⲛ ⲟⲩⲭⲣⲱⲙ ⲉ̀ϫⲉⲛ ⲛⲉⲧⲉⲛⲡⲁⲣⲉⲙⲃⲟⲗⲏ ϧⲉⲛ ⲡⲁϫⲱⲛⲧ ⲟⲩⲟϩ ⲡⲁⲓⲣⲏϯ ⲟⲛ ⲙ̀ⲡⲉⲧⲉⲛⲕⲉⲧ
      ⲑⲏⲛⲟⲩ ϩⲁⲣⲟⲓ ⲡⲉϫⲉ ⲡϭ̅ⲥ̅</td>
      <td class="language English"><span style="color:#b00e23">(10)</span> I
      sent pestilence among you by the way of Egypt, and slew your young men
      with the sword, together with thy horses that were taken captive; and in
      my wrath against you I set fire to your camps: yet not even thus did ye
      return to me, saith the Lord.</td>
      <td class="language Greek"><span style="color:#b00e23">(10)</span>
      ἐξαπέστειλα εἰς ὑµᾶς θάνατον ἐν ὁδῷ Αἰγύπτου καὶ ἀπέκτεινα ἐν ῥοµφαίᾳ
      τοὺς νεανίσκους ὑµῶν µετὰ αἰχµαλωσίας ἵππων σου καὶ ἀνήγαγον ἐν πυρὶ τὰς
      παρεµβολὰς ὑµῶν ἐν τῇ ὀργῇ µου· καὶ οὐδ’ ὧς ἐπεστρέψατε πρός µε, λέγει
      κύριος.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁⲓⲫⲉⲛϫ ⲑⲏⲛⲟⲩ ⲙ̀ⲫⲣⲏϯ ⲉⲧⲁ ⲫϯ ⲫⲱⲛϫ ⲛ̀ⲥⲟⲇⲟⲙⲁ ⲛⲉⲙ ⲅⲟⲙⲟⲣⲣⲁ ⲟⲩⲟϩ ⲁⲣⲉⲧⲉⲛϣⲱⲡⲓ
      ⲙ̀ⲫⲣⲏϯ ⲛ̀ⲟⲩⲇⲁⲗⲟⲥ ⲉ̀ⲁⲩⲥⲁϧⲙⲉϥ ⲉ̀ⲃⲟⲗ ϧⲉⲛ ⲟⲩⲭⲣⲱⲙ ⲟⲩⲟϩ ⲡⲁⲓⲣⲏϯ ⲙ̀ⲡⲉⲧⲉⲛⲕⲉⲧ ⲑⲏⲛⲟⲩ
      ϩⲁⲣⲟⲓ ⲡⲉϫⲉ ⲡϭ̅ⲥ̅</td>
      <td class="language English"><span style="color:#b00e23">(11)</span> I
      overthrew you, as God overthrew Sodoma and Gomorrha, and ye became as a
      brand plucked out of the fire: yet not even thus did ye return to me,
      saith the Lord.</td>
      <td class="language Greek"><span style="color:#b00e23">(11)</span>
      κατέστρεψα ὑµᾶς, καθὼς κατέστρεψεν ὁ θεὸς Σοδοµα καὶ Γοµορρα, καὶ
      ἐγένεσθε ὡς δαλὸς ἐξεσπασµένος ἐκ πυρός· καὶ οὐδ’ ὧς ἐπεστρέψατε πρός µε,
      λέγει κύριος.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲉⲑⲃⲉ ⲫⲁⲓ ϯⲛⲁⲓⲣⲓ ⲛⲁⲕ ⲙ̀ⲡⲁⲓⲣⲏϯ ⲡⲓⲥ̅ⲗ̅ ⲡⲗⲏⲛ ϫⲉ ϯⲛⲁⲓⲣⲓ ⲛⲁⲕ ⲙ̀ⲡⲁⲓⲣⲏϯ ⲥⲉⲃⲧⲱⲧⲕ
      ⲡⲓⲥ̅ⲗ̅ ⲉ̀ⲧⲱⲃϩ ⲙ̀ⲡⲉⲕⲛⲟⲩϯ</td>
      <td class="language English"><span style="color:#b00e23">(12)</span>
      Therefore thus will I do to thee, O Israel: nay because I will do thus to
      thee, prepare to call on thy God, O Israel.</td>
      <td class="language Greek"><span style="color:#b00e23">(12)</span> διὰ
      τοῦτο οὕτως ποιήσω σοι, Ισραηλ· πλὴν ὅτι οὕτως ποιήσω σοι, ἑτοιµάζου τοῦ
      ἐπικαλεῖσθαι τὸν θεόν σου, Ισραηλ.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ϫⲉ ⲟⲩⲏⲓ ϩⲏⲡⲡⲉ ⲁ̀ⲛⲟⲕ ⲡⲉⲧⲧⲁϫⲣⲟ ⲛ̀ⲟⲩϧⲁⲣⲁⲃⲁⲓ ⲟⲩⲟϩ ⲉⲧⲥⲱⲛⲧ ⲛ̀ⲟⲩⲡⲛ̅ⲁ̅ ⲟⲩⲟϩ
      ⲉϥϩⲓⲱⲓϣ ⲙ̀ⲡⲉϥⲭⲣ̅ⲥ̅ ϧⲉⲛ ⲛⲓⲣⲱⲙⲓ ⲫⲏ ⲉⲧⲑⲁⲙⲓⲟ ⲛ̀ⲟⲩⲁⲛⲁⲧⲟⲟⲩⲓ ⲛⲉⲙ ⲟⲩⲛⲓϥ ⲟⲩⲟϩ
      ⲁϥⲁⲗⲏⲓ ⲉ̀ϫⲉⲛ ⲛⲓϭⲓⲥⲓ ⲛ̀ⲧⲉ ⲡⲕⲁϩⲓ ⲡϭ̅ⲥ̅ ⲫϯ ⲡⲓⲡⲁⲛⲧⲟⲕⲣⲁⲧⲱⲣ ⲡⲉ ⲡⲉϥⲣⲁⲛ</td>
      <td class="language English"><span style="color:#b00e23">(13)</span> For,
      behold, I am he that strengthens the thunder, and creates the wind, and
      proclaims to men his Christ, forming the morning and the darkness, and
      mounting on the high places of the earth, The Lord God Almighty is his
      name.</td>
      <td class="language Greek"><span style="color:#b00e23">(13)</span> διότι
      ἰδοὺ ἐγὼ στερεῶν βροντὴν καὶ κτίζων πνεῦµα καὶ ἀπαγγέλλων εἰς ἀνθρώπους
      τὸν χριστὸν αὐτοῦ, ποιῶν ὄρθρον καὶ ὁµίχλην καὶ ἐπιβαίνων ἐπὶ τὰ ὕψη τῆς
      γῆς· κύριος ὁ θεὸς ὁ παντοκράτωρ ὄνοµα αὐτῷ.</td>
    </tr>
  </table>
</body>
</html>
