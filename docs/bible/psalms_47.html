<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_48.html" rel="next">
  <link href="psalms_46.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="psalms_47">Psalms 47</h4>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲙ̅ⲍ̅. ϯϩⲱⲇⲏ ⲛ̀ⲧⲉ ⲛⲉⲛϣⲏⲣⲓ ⲛ̀ⲕⲟⲣⲉ
      ⲙ̀ⲡⲃ̅ ⲛ̀ⲧⲉ ⲡⲓⲥⲁⲃⲃⲁⲧⲟⲛ.</span>
      </td>
      <td>ⲙ̅ⲍ̅. ⲧⲱⲇⲏ ⲡⲉⲯⲁⲗⲙⲟⲥ ⲛ̅ⲛ̅ϣⲏⲣⲉ ⲛ̅ⲕⲟⲣⲉ ⲛ̅ⲥⲟⲩⲥⲛⲁⲩ ⲛ̅ⲛ̅ⲥⲁⲃⲃⲁⲧⲟⲛ.</td>
      <td>A Psalm of praise for the sons of Core on the second day of the
      week.</td>
      <td>Ψαλµὸς ᾠδῆς τοῖς υἱοῖς Κορε· δευτέρᾳ σαββάτου.</td>
    </tr>

    <tr>
      <td><span style="color:#b00e23">(ⲁ̅)</span> ⲟⲩⲛⲓϣϯ ⲡⲉ ⲡϭ̅ⲥ̅: ⲟⲩⲟϩ
      ϥⲥⲙⲁⲣⲱⲟⲩⲧ ⲉ̀ⲙⲁϣⲱ ϧⲉⲛ ⲑⲃⲁⲕⲓ ⲙ̀ⲡⲉⲛⲛⲟⲩϯ ϩⲓϫⲉⲛ ⲡⲉϥⲧⲱⲟⲩ ⲉⲑⲟⲩⲁⲃ.</td>
      <td><span style="color:#b00e23">(ⲁ︦)</span> ⲟⲩⲛⲟϭ ⲡⲉ ⲡϫⲟⲉⲓⲥ ⲁⲩⲱ ϥⲥⲙⲁⲙⲁⲁⲧ
      ⲉⲙⲁⲧⲉ ϩⲛ̅ ⲧⲡⲟⲗⲓⲥ ⲙ̅ⲡⲉⲛⲛⲟⲩⲧⲉ ϩⲙ̅ ⲡⲉϥⲧⲟⲟⲩ ⲉⲧⲟⲩⲁⲁⲃ.</td>
      <td><span style="color:#b00e23">(1)</span> Great is the Lord, and greatly
      to be praised in the city of our God, in his holy mountain.</td>
      <td><span style="color:#b00e23">(1)</span> Μέγας κύριος καὶ αἰνετὸς
      σφόδρα ἐν πόλει τοῦ θεοῦ ἡµῶν, ὄρει ἁγίῳ αὐτοῦ,</td>
    </tr>

    <tr>
      <td><span style="color:#b00e23">(ⲃ̅)</span> ⲉϥⲉ̀ⲟⲩⲱϣⲥ ϧⲉⲛ ⲟⲩⲑⲉⲗⲏⲗ ⲛ̀ϫⲉ
      ⲡⲕⲁϩⲓ ⲧⲏⲣϥ: ⲛⲓⲧⲱⲟⲩ ⲛ̀ⲧⲉ ⲥⲓⲱⲛ: ⲛⲓⲥⲫⲓⲣⲱⲟⲩⲓ ⲛ̀ⲧⲉ ⲡⲉⲙϩⲓⲧ: ϯⲃⲁⲕⲓ ⲛ̀ⲧⲉ ⲡⲓⲛⲓϣϯ
      ⲛ̀ⲟⲩⲣⲟ.</td>
      <td><span style="color:#b00e23">(ⲃ︦)</span> ⲉϥⲟⲩⲉⲥⲧⲱⲛ ϩⲙ̅ ⲡⲧⲉⲗⲏⲗ ⲉⲡⲕⲁϩ
      ⲧⲏⲣϥ̅. ⲛ̅ⲧⲟⲟⲩ ⲛ̅ⲥⲓⲱⲛ ⲛⲉⲧϫⲟⲥⲉ ⲛ̅ⲧⲉ ⲡⲉⲙ̅ϩⲓⲧ ⲧⲡⲟⲗⲓⲥ ⲙ̅ⲡⲛⲟϭ ⲛ̅ⲣ̅ⲣⲟ.</td>
      <td><span style="color:#b00e23">(2)</span> The city of the great King is
      well planted on the mountains of Sion, with the joy of the whole earth,
      on the sides of the north.</td>
      <td><span style="color:#b00e23">(2)</span> εὖ ῥιζῶν ἀγαλλιάµατι πάσης τῆς
      γῆς. ὄρη Σιων, τὰ πλευρὰ τοῦ βορρᾶ, ἡ πόλις τοῦ βασιλέως τοῦ
      µεγάλου,</td>
    </tr>

    <tr>
      <td><span style="color:#b00e23">(ⲅ̅)</span> ⲫϯ ⲥⲉⲛⲁⲥⲟⲩⲱⲛϥ ϧⲉⲛ ⲛⲏ ⲉⲧϩⲟⲣϣ
      ⲛ̀ⲧⲁⲥ ⲉ̀ϣⲱⲡ ⲁϥϣⲁⲛϣⲟⲡⲥ ⲉ̀ⲣⲟϥ:</td>
      <td><span style="color:#b00e23">(ⲅ︦)</span> ⲡⲛⲟⲩⲧⲉ ⲛⲁⲟⲩⲱⲛϩ̅ ⲉⲃⲟⲗ ϩⲛ̅
      ⲛⲉⲥⲙⲁ ⲉⲧⲧⲁⲉⲓⲏⲩ ⲉϥϣⲁⲛϯ ⲧⲟⲟⲧⲥ̅.</td>
      <td><span style="color:#b00e23">(3)</span> God is known in her palaces,
      when he undertakes to help her.</td>
      <td><span style="color:#b00e23">(3)</span> ὁ θεὸς ἐν ταῖς βάρεσιν αὐτῆς
      γινώσκεται, ὅταν ἀντιλαµβάνηται αὐτῆς.</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(3)</span> ϩⲏⲡⲡⲉ ⲁⲩⲑⲱⲟⲩϯ ⲛ̀ϫⲉ ⲛⲉⲥⲟⲩⲣⲱⲟⲩ ⲟⲩⲟϩ ⲁⲩⲓ̀
      ⲉⲩⲙⲁ.</td>
      <td><span style="color:#b00e23">(ⲇ︦)</span> ϫⲉ ⲉⲓⲥ ϩⲏⲏⲧⲉ ⲁ ⲛⲉⲥⲣ̅ⲣⲱⲟⲩ
      ⲥⲱⲟⲩϩ ⲉϩⲟⲩⲛ ⲁⲩⲉⲓ ⲉⲩⲙⲁ ⲛ̅ⲟⲩⲱⲧ</td>
      <td><span style="color:#b00e23">(4)</span> For, behold the kings of the
      earth were assembled, they came together.</td>
      <td><span style="color:#b00e23">(4)</span> ὅτι ἰδοὺ οἱ βασιλεῖς
      συνήχθησαν, ἤλθοσαν ἐπὶ τὸ αὐτό·</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(4)</span> ⲛ̀ⲑⲱⲟⲩ ⲇⲉ ⲁⲩⲛⲁⲩ ⲡⲁⲓⲣⲏϯ ⲁⲩⲉⲣϣⲫⲏⲣⲓ: ⲁⲩϣⲑⲟⲣⲧⲉⲣ
      ⲟⲩⲟϩ ⲁⲩⲕⲓⲙ: ⲟⲩⲥⲑⲉⲣⲧⲉⲣ ⲡⲉⲧⲁϥϭⲓⲧⲟⲩ.</td>
      <td><span style="color:#b00e23">(ⲉ︦)</span> ⲛ̅ⲧⲟⲟⲩ ⲁⲩⲛⲁⲩ ⲛ̅ⲧⲉⲓϩⲉ
      ⲁⲩⲣ̅ϣⲡⲏⲣⲉ ⲁⲩϣⲧⲟⲣⲧⲣ̅ ⲁⲩⲕⲓⲙ</td>
      <td><span style="color:#b00e23">(5)</span> They saw, and so they
      wondered: they were troubled, they were moved. <span style=
      "color:#b00e23">(6)</span> Trembling took hold on them:</td>
      <td><span style="color:#b00e23">(5)</span> αὐτοὶ ἰδόντες οὕτως ἐθαύµασαν,
      ἐταράχθησαν, ἐσαλεύθησαν, <span style="color:#b00e23">(6)</span> τρόµος
      ἐπελάβετο αὐτῶν,</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(5)</span> ϩⲁⲛⲛⲁⲕϩⲓ ⲙ̀ⲙⲁⲩ ⲙ̀ⲫⲣⲏϯ ⲛ̀ⲑⲏ ⲉⲑⲛⲁⲙⲓⲥⲓ:</td>
      <td><span style="color:#b00e23">(ⲋ︦)</span> ⲁⲩⲥⲧⲱⲧ ⲧⲁϩⲟⲟⲩ ⲙ̅ⲙⲁⲩ ⲛ̅ⲑⲉ
      ⲛ̅ⲛ̅ⲛⲁⲁⲕⲉ ⲛ̅ⲧⲉⲧⲛⲁⲙⲓⲥⲉ.</td>
      <td>there were the pangs as of a woman in travail.</td>
      <td>ἐκεῖ ὠδῖνες ὡς τικτούσης.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(5)</span> ϧⲉⲛ ⲟⲩⲡⲛⲁ ⲉϥⲛⲁϣⲧ ⲉⲕⲉ̀ϧⲟⲙϧⲉⲙ ⲛ̀ⲛⲓⲉϫⲏⲟⲩ ⲛ̀ⲧⲉ
      ⲑⲁⲣⲥⲟⲥ.</td>
      <td><span style="color:#b00e23">(ⲍ︦)</span> ϩⲛ̅ ⲟⲩⲧⲏⲩ ⲛ̅ϭⲟⲛⲥ̅ ϥⲛⲁⲟⲩⲱϣϥ̅
      ⲛ̅ⲛⲉϫⲏⲩ ⲛ̅ⲑⲁⲣⲥⲓⲥ.</td>
      <td><span style="color:#b00e23">(7)</span> Thou wilt break the ships of
      Tharsis with a vehement wind.</td>
      <td><span style="color:#b00e23">(7)</span> ἐν πνεύµατι βιαίῳ συντρίψεις
      πλοῖα Θαρσις.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(6)</span> ⲙ̀ⲫⲣⲏϯ ⲉⲧⲁⲛⲥⲱⲧⲉⲙ ⲡⲁⲓⲣⲏϯ ⲁⲛⲛⲁⲩ: ϧⲉⲛ ⲑⲃⲁⲕⲓ
      ⲙ̀ⲡϭ̅ⲥ̅ ⲛ̀ⲧⲉ ⲛⲓϫⲟⲙ: ϧⲉⲛ ⲧⲡⲟⲗⲓⲥ ⲙ̀ⲡⲉⲛⲛⲟⲩϯ: ⲫϯ ⲁϥϩⲓⲥⲉⲛϯ ⲙ̀ⲙⲟⲥ ϣⲁ ⲉⲛⲉϩ.</td>
      <td><span style="color:#b00e23">(ⲏ︦)</span> ⲕⲁⲧⲁ ⲑⲉ ⲉⲛⲧⲁⲛⲥⲱⲧⲙ̅ ⲧⲁⲓ ⲟⲛ ⲧⲉ
      ⲑⲉ ⲉⲛⲧⲁⲛⲛⲁⲩ. ϩⲛ̅ ⲧⲡⲟⲗⲓⲥ ⲙ̅ⲡϫⲟⲉⲓⲥ ⲛ̅ⲛ̅ϭⲟⲙ. ϩⲛ̅ ⲧⲡⲟⲗⲓⲥ ⲙ̅ⲡⲉⲛⲛⲟⲩⲧⲉ. ⲁ ⲡⲛⲟⲩⲧⲉ
      ⲥⲙⲛ̅ⲥⲛ̅ⲧⲉ ⲙ̅ⲙⲟⲥ ϣⲁ ⲉⲛⲉϩ ⲇⲓⲁⲯⲁⲗⲙⲁ.</td>
      <td><span style="color:#b00e23">(8)</span> As we have heard, so have we
      also seen, in the city of the Lord of hosts, in the city of our God: God
      has founded it for ever. Pause.</td>
      <td><span style="color:#b00e23">(8)</span> καθάπερ ἠκούσαµεν, οὕτως
      εἴδοµεν ἐν πόλει κυρίου τῶν δυνάµεων, ἐν πόλει τοῦ θεοῦ ἡµῶν· ὁ θεὸς
      ἐθεµελίωσεν αὐτὴν εἰς τὸν αἰῶνα. διάψαλµα.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(7)</span> ⲫϯ ⲁⲛϣⲉⲡ ⲡⲉⲕⲛⲁⲓ ⲉ̀ⲣⲟⲛ ϧⲉⲛ ⲑⲙⲏϯ ⲙ̀ⲡⲉⲕⲗⲁⲟⲥ:</td>
      <td><span style="color:#b00e23">(ⲑ︦)</span> ⲛⲉⲛⲙⲉⲉⲩⲉ ⲉⲣⲟⲕ ⲡⲛⲟⲩⲧⲉ ϫⲉ ⲡⲉⲕⲛⲁ
      ϩⲛ̅ ⲧⲙⲏⲧⲉ ⲙ̅ⲡⲉⲕⲗⲁⲟⲥ</td>
      <td><span style="color:#b00e23">(9)</span> We have thought of thy mercy,
      O God, in the midst of thy people.</td>
      <td><span style="color:#b00e23">(9)</span> ὑπελάβοµεν, ὁ θεός, τὸ ἔλεός
      σου ἐν µέσῳ τοῦ ναοῦ σου.</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(7)</span> ⲕⲁⲧⲁ ⲡⲉⲕⲣⲁⲛ ⲫϯ ⲡⲁⲓⲣⲏϯ ⲟⲛ ⲡⲉ ⲡⲉⲕⲕⲉⲥⲙⲟⲩ.
      <span style="color:#05537d">(8)</span> ⲓⲥϫⲉⲛ ⲁⲩⲣⲏϫϥ ⲙ̀ⲡⲕⲁϩⲓ ⲧⲉⲕⲟⲩⲓⲛⲁⲙ ⲙⲉϩ
      ⲙ̀ⲙⲉⲑⲙⲏⲓ.</td>
      <td><span style="color:#b00e23">(ⲓ︦)</span> ⲕⲁⲧⲁ ⲡⲉⲕⲣⲁⲛ ⲡⲛⲟⲩⲧⲉ ⲧⲁⲓ ⲟⲛ ⲧⲉ
      ⲑⲉ ⲙ̅ⲡⲉⲕⲕⲉⲥⲙⲟⲩ ⲉϫⲛ̅ ⲁⲣⲏϫϥ̅ ⲙ̅ⲡⲕⲁϩ. ⲉⲣⲉ ⲧⲉⲕⲟⲩⲛⲁⲙ ⲙⲉϩ ⲛ̅ⲇⲓⲕⲁⲓⲟⲥⲩⲛⲏ.</td>
      <td><span style="color:#b00e23">(10)</span> According to thy name, O God,
      so is also thy praise to the ends of the earth: thy right hand is full of
      righteousness.</td>
      <td><span style="color:#b00e23">(10)</span> κατὰ τὸ ὄνοµά σου, ὁ θεός,
      οὕτως καὶ ἡ αἴνεσίς σου ἐπὶ τὰ πέρατα τῆς γῆς· δικαιοσύνης πλήρης ἡ δεξιά
      σου.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(9)</span> ⲙⲁⲣⲉϥⲟⲩⲛⲟϥ ⲙ̀ⲙⲟϥ ⲛ̀ϫⲉ ⲡⲧⲱⲟⲩ ⲛ̀ⲥⲓⲱⲛ ⲟⲩⲟϩ
      ⲙⲁⲣⲟⲩⲑⲉⲗⲏⲗ ⲛ̀ϫⲉ ⲛⲓϣⲉⲣⲓ ⲛ̀ⲧⲉ ϯⲓⲟⲩⲇⲉⲁ ⲉⲑⲃⲉ ⲛⲉⲕϩⲁⲡ ⲡϭ̅ⲥ̅.</td>
      <td><span style="color:#b00e23">(ⲓ︦ⲁ︦)</span> ⲙⲁⲣⲉϥⲉⲩⲫⲣⲁⲛⲉ ⲛ̅ϭⲓ ⲡⲧⲟⲟⲩ
      ⲛ̅ⲥⲓⲱⲛ. ⲁⲩⲱ ⲙⲁⲣⲟⲩⲧⲉⲗⲏⲗ ⲛ̅ϭⲓ ⲛ̅ϣⲉⲉⲣⲉ ⲛ̅ϯⲟⲩⲇⲁⲓⲁ ⲉⲧⲃⲉ ⲛⲉⲕϩⲁⲡ ⲡϫⲟⲉⲓⲥ.</td>
      <td><span style="color:#b00e23">(11)</span> Let mount Sion rejoice, let
      the daughters of Judaea exult, because of thy judgments, O Lord.</td>
      <td><span style="color:#b00e23">(11)</span> εὐφρανθήτω τὸ ὄρος Σιων,
      ἀγαλλιάσθωσαν αἱ θυγατέρες τῆς Ιουδαίας ἕνεκεν τῶν κριµάτων σου,
      κύριε.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(10)</span> ⲕⲱϯ ⲉ̀ⲥⲓⲱⲛ ⲟⲩⲟϩ ⲙⲁⲧⲁⲕⲧⲟ ⲉ̀ⲣⲟⲥ:</td>
      <td><span style="color:#b00e23">(ⲓ︦ⲃ︦)</span> ⲕⲱⲧⲉ ⲉⲥⲓⲱⲛ ⲛ̅ⲧⲉⲧⲛ̅ϩⲱⲗϭ̅
      ⲉⲣⲟⲥ.</td>
      <td><span style="color:#b00e23">(12)</span> Go round about Sion, and
      encompass her:</td>
      <td><span style="color:#b00e23">(12)</span> κυκλώσατε Σιων καὶ περιλάβετε
      αὐτήν,</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(10)</span> ⲥⲁϫⲓ ⲛ̀ϧⲣⲏⲓ ϧⲉⲛ ⲛⲉⲥⲡⲩⲣⲅⲟⲥ: ⲭⲱ ⲛ̀ⲛⲉⲧⲉⲛϩⲏⲧ ϧⲉⲛ
      ⲧⲉⲥϫⲟⲙ ⲟⲩⲟϩ ⲫⲱϣ ⲉ̀ϩⲣⲉⲛ ⲑⲏⲛⲟⲩ ⲛ̀ⲛⲏ ⲉⲧϩⲟⲣϣ ⲛ̀ⲧⲁⲥ. <span style=
      "color:#05537d">(11)</span> ϩⲟⲡⲱⲥ ⲛ̀ⲧⲉⲧⲉⲛⲫⲓⲣⲓ ⲉ̀ⲣⲱⲟⲩ ⲉ̀ⲕⲉϫⲱⲟⲩ:</td>
      <td><span style="color:#b00e23">(ⲓ︦ⲅ︦)</span> ϣⲁϫⲉ ϩⲛ̅ ⲛⲉⲥⲟⲩⲟⲙⲧⲉ ⲕⲱ
      ⲛ̅ⲛⲉⲧⲛ̅ϩⲏⲧ ⲉⲧⲉⲥϭⲟⲙ. ⲁⲩⲱ ⲛ̅ⲧⲉⲧⲛ̅ⲡⲱϣ ⲛ̅ⲛⲉⲧⲧⲁⲉⲓⲏⲩ ⲛ̅ⲧⲁⲥ. ϫⲉⲕⲁⲥ ⲉⲧⲉⲧⲛⲉϫⲟⲟⲩ
      ⲉⲕⲉⲅⲉⲛⲉⲁ.</td>
      <td>tell ye her towers. <span style="color:#b00e23">(13)</span> Mark ye
      well her strength, and observe her palaces; that ye may tell the next
      generation.</td>
      <td>διηγήσασθε ἐν τοῖς πύργοις αὐτῆς, <span style=
      "color:#b00e23">(13)</span> θέσθε τὰς καρδίας ὑµῶν εἰς τὴν δύναµιν αὐτῆς
      καὶ καταδιέλεσθε τὰς βάρεις αὐτῆς, ὅπως ἂν διηγήσησθε εἰς γενεὰν
      ἑτέραν.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(11)</span> ϫⲉ ⲫⲁⲓ ⲡⲉ ⲡⲉⲛⲛⲟⲩϯ ϣⲁ ⲉⲛⲉϩ ⲛⲉⲙ ϣⲁ ⲉⲛⲉϩ ⲛ̀ⲧⲉ
      ⲡⲓⲉⲛⲉϩ: ⲟⲩⲟϩ ⲛ̀ⲑⲟϥ ⲉⲑⲛⲁⲁⲙⲟⲛⲓ ⲙ̀ⲙⲟⲛ ϣⲁ ⲉⲛⲉϩ.</td>
      <td><span style="color:#b00e23">(ⲓ︦ⲇ︦)</span> ϫⲉ ⲡⲁⲓ ⲡⲉ ⲡⲛⲟⲩⲧⲉ ⲡⲉⲛⲛⲟⲩⲧⲉ
      ϣⲁ ⲉⲛⲉϩ ⲁⲩⲱ ϣⲁ ⲉⲛⲉϩ ⲛⲉⲛⲉϩ. ⲛ̅ⲧⲟϥ ⲡⲉⲧⲛⲁⲙⲟⲟⲛⲉ ⲙ̅ⲙⲟⲛ ϣⲁ ⲛⲓⲉⲛⲉϩ:</td>
      <td><span style="color:#b00e23">(14)</span> For this is our God for ever
      and ever: he will be our guide for evermore.</td>
      <td><span style="color:#b00e23">(14)</span> ὅτι οὗτός ἐστιν ὁ θεὸς ὁ θεὸς
      ἡµῶν εἰς τὸν αἰῶνα καὶ εἰς τὸν αἰῶνα τοῦ αἰῶνος· αὐτὸς ποιµανεῖ ἡµᾶς εἰς
      τοὺς αἰῶνας.</td>
    </tr>
  </table>
</body>
</html>
