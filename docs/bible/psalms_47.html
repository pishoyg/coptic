<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_48.html" rel="next">
  <link href="psalms_46.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_47" class="title">Psalms 47</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲙ̅ⲍ̅.
      ϯϩⲱⲇⲏ ⲛ̀ⲧⲉ ⲛⲉⲛϣⲏⲣⲓ ⲛ̀ⲕⲟⲣⲉ ⲙ̀ⲡⲃ̅ ⲛ̀ⲧⲉ ⲡⲓⲥⲁⲃⲃⲁⲧⲟⲛ.</span>
      </td>
      <td class="language Sahidic">ⲙ̅ⲍ̅. ⲧⲱⲇⲏ ⲡⲉⲯⲁⲗⲙⲟⲥ ⲛ̅ⲛ̅ϣⲏⲣⲉ ⲛ̅ⲕⲟⲣⲉ
      ⲛ̅ⲥⲟⲩⲥⲛⲁⲩ ⲛ̅ⲛ̅ⲥⲁⲃⲃⲁⲧⲟⲛ.</td>
      <td class="language English">A Psalm of praise for the sons of Core on
      the second day of the week.</td>
      <td class="language Greek">Ψαλµὸς ᾠδῆς τοῖς υἱοῖς Κορε· δευτέρᾳ
      σαββάτου.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲛⲓϣϯ ⲡⲉ ⲡϭ̅ⲥ̅: ⲟⲩⲟϩ ϥⲥⲙⲁⲣⲱⲟⲩⲧ ⲉ̀ⲙⲁϣⲱ ϧⲉⲛ ⲑⲃⲁⲕⲓ ⲙ̀ⲡⲉⲛⲛⲟⲩϯ ϩⲓϫⲉⲛ ⲡⲉϥⲧⲱⲟⲩ
      ⲉⲑⲟⲩⲁⲃ.</td>
      <td class="language Sahidic"><span style="color:#b00e23">(ⲁ︦)</span>
      ⲟⲩⲛⲟϭ ⲡⲉ ⲡϫⲟⲉⲓⲥ ⲁⲩⲱ ϥⲥⲙⲁⲙⲁⲁⲧ ⲉⲙⲁⲧⲉ ϩⲛ̅ ⲧⲡⲟⲗⲓⲥ ⲙ̅ⲡⲉⲛⲛⲟⲩⲧⲉ ϩⲙ̅ ⲡⲉϥⲧⲟⲟⲩ
      ⲉⲧⲟⲩⲁⲁⲃ.</td>
      <td class="language English"><span style="color:#b00e23">(1)</span> Great
      is the Lord, and greatly to be praised in the city of our God, in his
      holy mountain.</td>
      <td class="language Greek"><span style="color:#b00e23">(1)</span> Μέγας
      κύριος καὶ αἰνετὸς σφόδρα ἐν πόλει τοῦ θεοῦ ἡµῶν, ὄρει
      ἁγίῳ αὐτοῦ,</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲉϥⲉ̀ⲟⲩⲱϣⲥ ϧⲉⲛ ⲟⲩⲑⲉⲗⲏⲗ ⲛ̀ϫⲉ ⲡⲕⲁϩⲓ ⲧⲏⲣϥ: ⲛⲓⲧⲱⲟⲩ ⲛ̀ⲧⲉ ⲥⲓⲱⲛ: ⲛⲓⲥⲫⲓⲣⲱⲟⲩⲓ ⲛ̀ⲧⲉ
      ⲡⲉⲙϩⲓⲧ: ϯⲃⲁⲕⲓ ⲛ̀ⲧⲉ ⲡⲓⲛⲓϣϯ ⲛ̀ⲟⲩⲣⲟ.</td>
      <td class="language Sahidic"><span style="color:#b00e23">(ⲃ︦)</span>
      ⲉϥⲟⲩⲉⲥⲧⲱⲛ ϩⲙ̅ ⲡⲧⲉⲗⲏⲗ ⲉⲡⲕⲁϩ ⲧⲏⲣϥ̅. ⲛ̅ⲧⲟⲟⲩ ⲛ̅ⲥⲓⲱⲛ ⲛⲉⲧϫⲟⲥⲉ ⲛ̅ⲧⲉ ⲡⲉⲙ̅ϩⲓⲧ
      ⲧⲡⲟⲗⲓⲥ ⲙ̅ⲡⲛⲟϭ ⲛ̅ⲣ̅ⲣⲟ.</td>
      <td class="language English"><span style="color:#b00e23">(2)</span> The
      city of the great King is well planted on the mountains of Sion, with the
      joy of the whole earth, on the sides of the north.</td>
      <td class="language Greek"><span style="color:#b00e23">(2)</span> εὖ
      ῥιζῶν ἀγαλλιάµατι πάσης τῆς γῆς. ὄρη Σιων, τὰ πλευρὰ τοῦ
      βορρᾶ, ἡ πόλις τοῦ βασιλέως τοῦ µεγάλου,</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ⲫϯ
      ⲥⲉⲛⲁⲥⲟⲩⲱⲛϥ ϧⲉⲛ ⲛⲏ ⲉⲧϩⲟⲣϣ ⲛ̀ⲧⲁⲥ ⲉ̀ϣⲱⲡ ⲁϥϣⲁⲛϣⲟⲡⲥ ⲉ̀ⲣⲟϥ:</td>
      <td class="language Sahidic"><span style="color:#b00e23">(ⲅ︦)</span>
      ⲡⲛⲟⲩⲧⲉ ⲛⲁⲟⲩⲱⲛϩ̅ ⲉⲃⲟⲗ ϩⲛ̅ ⲛⲉⲥⲙⲁ ⲉⲧⲧⲁⲉⲓⲏⲩ ⲉϥϣⲁⲛϯ ⲧⲟⲟⲧⲥ̅.</td>
      <td class="language English"><span style="color:#b00e23">(3)</span> God
      is known in her palaces, when he undertakes to help her.</td>
      <td class="language Greek"><span style="color:#b00e23">(3)</span> ὁ
      θεὸς ἐν ταῖς βάρεσιν αὐτῆς γινώσκεται, ὅταν ἀντιλαµβάνηται
      αὐτῆς.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ϩⲏⲡⲡⲉ ⲁⲩⲑⲱⲟⲩϯ ⲛ̀ϫⲉ ⲛⲉⲥⲟⲩⲣⲱⲟⲩ ⲟⲩⲟϩ
      ⲁⲩⲓ̀ ⲉⲩⲙⲁ.</td>
      <td class="language Sahidic"><span style="color:#b00e23">(ⲇ︦)</span> ϫⲉ
      ⲉⲓⲥ ϩⲏⲏⲧⲉ ⲁ ⲛⲉⲥⲣ̅ⲣⲱⲟⲩ ⲥⲱⲟⲩϩ ⲉϩⲟⲩⲛ ⲁⲩⲉⲓ ⲉⲩⲙⲁ ⲛ̅ⲟⲩⲱⲧ</td>
      <td class="language English"><span style="color:#b00e23">(4)</span> For,
      behold the kings of the earth were assembled, they came together.</td>
      <td class="language Greek"><span style="color:#b00e23">(4)</span> ὅτι
      ἰδοὺ οἱ βασιλεῖς συνήχθησαν, ἤλθοσαν ἐπὶ τὸ αὐτό·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(4)</span> ⲛ̀ⲑⲱⲟⲩ ⲇⲉ ⲁⲩⲛⲁⲩ ⲡⲁⲓⲣⲏϯ ⲁⲩⲉⲣϣⲫⲏⲣⲓ:
      ⲁⲩϣⲑⲟⲣⲧⲉⲣ ⲟⲩⲟϩ ⲁⲩⲕⲓⲙ: ⲟⲩⲥⲑⲉⲣⲧⲉⲣ ⲡⲉⲧⲁϥϭⲓⲧⲟⲩ.</td>
      <td class="language Sahidic"><span style="color:#b00e23">(ⲉ︦)</span>
      ⲛ̅ⲧⲟⲟⲩ ⲁⲩⲛⲁⲩ ⲛ̅ⲧⲉⲓϩⲉ ⲁⲩⲣ̅ϣⲡⲏⲣⲉ ⲁⲩϣⲧⲟⲣⲧⲣ̅ ⲁⲩⲕⲓⲙ</td>
      <td class="language English"><span style="color:#b00e23">(5)</span> They
      saw, and so they wondered: they were troubled, they were moved.
      <span style="color:#b00e23">(6)</span> Trembling took hold on them:</td>
      <td class="language Greek"><span style="color:#b00e23">(5)</span> αὐτοὶ
      ἰδόντες οὕτως ἐθαύµασαν, ἐταράχθησαν, ἐσαλεύθησαν, <span style=
      "color:#b00e23">(6)</span> τρόµος ἐπελάβετο αὐτῶν,</td>
    </tr>

    <tr class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(5)</span> ϩⲁⲛⲛⲁⲕϩⲓ ⲙ̀ⲙⲁⲩ ⲙ̀ⲫⲣⲏϯ ⲛ̀ⲑⲏ
      ⲉⲑⲛⲁⲙⲓⲥⲓ:</td>
      <td class="language Sahidic"><span style="color:#b00e23">(ⲋ︦)</span>
      ⲁⲩⲥⲧⲱⲧ ⲧⲁϩⲟⲟⲩ ⲙ̅ⲙⲁⲩ ⲛ̅ⲑⲉ ⲛ̅ⲛ̅ⲛⲁⲁⲕⲉ ⲛ̅ⲧⲉⲧⲛⲁⲙⲓⲥⲉ.</td>
      <td class="language English">there were the pangs as of a woman in
      travail.</td>
      <td class="language Greek">ἐκεῖ ὠδῖνες ὡς τικτούσης.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(5)</span> ϧⲉⲛ ⲟⲩⲡⲛⲁ ⲉϥⲛⲁϣⲧ ⲉⲕⲉ̀ϧⲟⲙϧⲉⲙ
      ⲛ̀ⲛⲓⲉϫⲏⲟⲩ ⲛ̀ⲧⲉ ⲑⲁⲣⲥⲟⲥ.</td>
      <td class="language Sahidic"><span style="color:#b00e23">(ⲍ︦)</span> ϩⲛ̅
      ⲟⲩⲧⲏⲩ ⲛ̅ϭⲟⲛⲥ̅ ϥⲛⲁⲟⲩⲱϣϥ̅ ⲛ̅ⲛⲉϫⲏⲩ ⲛ̅ⲑⲁⲣⲥⲓⲥ.</td>
      <td class="language English"><span style="color:#b00e23">(7)</span> Thou
      wilt break the ships of Tharsis with a vehement wind.</td>
      <td class="language Greek"><span style="color:#b00e23">(7)</span> ἐν
      πνεύµατι βιαίῳ συντρίψεις πλοῖα Θαρσις.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(6)</span> ⲙ̀ⲫⲣⲏϯ ⲉⲧⲁⲛⲥⲱⲧⲉⲙ ⲡⲁⲓⲣⲏϯ ⲁⲛⲛⲁⲩ: ϧⲉⲛ
      ⲑⲃⲁⲕⲓ ⲙ̀ⲡϭ̅ⲥ̅ ⲛ̀ⲧⲉ ⲛⲓϫⲟⲙ: ϧⲉⲛ ⲧⲡⲟⲗⲓⲥ ⲙ̀ⲡⲉⲛⲛⲟⲩϯ: ⲫϯ ⲁϥϩⲓⲥⲉⲛϯ ⲙ̀ⲙⲟⲥ ϣⲁ
      ⲉⲛⲉϩ.</td>
      <td class="language Sahidic"><span style="color:#b00e23">(ⲏ︦)</span> ⲕⲁⲧⲁ
      ⲑⲉ ⲉⲛⲧⲁⲛⲥⲱⲧⲙ̅ ⲧⲁⲓ ⲟⲛ ⲧⲉ ⲑⲉ ⲉⲛⲧⲁⲛⲛⲁⲩ. ϩⲛ̅ ⲧⲡⲟⲗⲓⲥ ⲙ̅ⲡϫⲟⲉⲓⲥ ⲛ̅ⲛ̅ϭⲟⲙ. ϩⲛ̅
      ⲧⲡⲟⲗⲓⲥ ⲙ̅ⲡⲉⲛⲛⲟⲩⲧⲉ. ⲁ ⲡⲛⲟⲩⲧⲉ ⲥⲙⲛ̅ⲥⲛ̅ⲧⲉ ⲙ̅ⲙⲟⲥ ϣⲁ ⲉⲛⲉϩ ⲇⲓⲁⲯⲁⲗⲙⲁ.</td>
      <td class="language English"><span style="color:#b00e23">(8)</span> As we
      have heard, so have we also seen, in the city of the Lord of hosts, in
      the city of our God: God has founded it for ever. Pause.</td>
      <td class="language Greek"><span style="color:#b00e23">(8)</span>
      καθάπερ ἠκούσαµεν, οὕτως εἴδοµεν ἐν πόλει κυρίου τῶν
      δυνάµεων, ἐν πόλει τοῦ θεοῦ ἡµῶν· ὁ θεὸς ἐθεµελίωσεν αὐτὴν
      εἰς τὸν αἰῶνα. διάψαλµα.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(7)</span> ⲫϯ ⲁⲛϣⲉⲡ ⲡⲉⲕⲛⲁⲓ ⲉ̀ⲣⲟⲛ ϧⲉⲛ ⲑⲙⲏϯ
      ⲙ̀ⲡⲉⲕⲗⲁⲟⲥ:</td>
      <td class="language Sahidic"><span style="color:#b00e23">(ⲑ︦)</span>
      ⲛⲉⲛⲙⲉⲉⲩⲉ ⲉⲣⲟⲕ ⲡⲛⲟⲩⲧⲉ ϫⲉ ⲡⲉⲕⲛⲁ ϩⲛ̅ ⲧⲙⲏⲧⲉ ⲙ̅ⲡⲉⲕⲗⲁⲟⲥ</td>
      <td class="language English"><span style="color:#b00e23">(9)</span> We
      have thought of thy mercy, O God, in the midst of thy people.</td>
      <td class="language Greek"><span style="color:#b00e23">(9)</span>
      ὑπελάβοµεν, ὁ θεός, τὸ ἔλεός σου ἐν µέσῳ τοῦ ναοῦ σου.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(7)</span> ⲕⲁⲧⲁ ⲡⲉⲕⲣⲁⲛ ⲫϯ ⲡⲁⲓⲣⲏϯ ⲟⲛ ⲡⲉ
      ⲡⲉⲕⲕⲉⲥⲙⲟⲩ. <span style="color:#05537d">(8)</span> ⲓⲥϫⲉⲛ ⲁⲩⲣⲏϫϥ ⲙ̀ⲡⲕⲁϩⲓ
      ⲧⲉⲕⲟⲩⲓⲛⲁⲙ ⲙⲉϩ ⲙ̀ⲙⲉⲑⲙⲏⲓ.</td>
      <td class="language Sahidic"><span style="color:#b00e23">(ⲓ︦)</span> ⲕⲁⲧⲁ
      ⲡⲉⲕⲣⲁⲛ ⲡⲛⲟⲩⲧⲉ ⲧⲁⲓ ⲟⲛ ⲧⲉ ⲑⲉ ⲙ̅ⲡⲉⲕⲕⲉⲥⲙⲟⲩ ⲉϫⲛ̅ ⲁⲣⲏϫϥ̅ ⲙ̅ⲡⲕⲁϩ. ⲉⲣⲉ ⲧⲉⲕⲟⲩⲛⲁⲙ
      ⲙⲉϩ ⲛ̅ⲇⲓⲕⲁⲓⲟⲥⲩⲛⲏ.</td>
      <td class="language English"><span style="color:#b00e23">(10)</span>
      According to thy name, O God, so is also thy praise to the ends of the
      earth: thy right hand is full of righteousness.</td>
      <td class="language Greek"><span style="color:#b00e23">(10)</span> κατὰ
      τὸ ὄνοµά σου, ὁ θεός, οὕτως καὶ ἡ αἴνεσίς σου ἐπὶ τὰ
      πέρατα τῆς γῆς· δικαιοσύνης πλήρης ἡ δεξιά σου.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(9)</span> ⲙⲁⲣⲉϥⲟⲩⲛⲟϥ ⲙ̀ⲙⲟϥ ⲛ̀ϫⲉ ⲡⲧⲱⲟⲩ ⲛ̀ⲥⲓⲱⲛ
      ⲟⲩⲟϩ ⲙⲁⲣⲟⲩⲑⲉⲗⲏⲗ ⲛ̀ϫⲉ ⲛⲓϣⲉⲣⲓ ⲛ̀ⲧⲉ ϯⲓⲟⲩⲇⲉⲁ ⲉⲑⲃⲉ ⲛⲉⲕϩⲁⲡ ⲡϭ̅ⲥ̅.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲙⲁⲣⲉϥⲉⲩⲫⲣⲁⲛⲉ ⲛ̅ϭⲓ ⲡⲧⲟⲟⲩ ⲛ̅ⲥⲓⲱⲛ. ⲁⲩⲱ ⲙⲁⲣⲟⲩⲧⲉⲗⲏⲗ ⲛ̅ϭⲓ ⲛ̅ϣⲉⲉⲣⲉ ⲛ̅ϯⲟⲩⲇⲁⲓⲁ
      ⲉⲧⲃⲉ ⲛⲉⲕϩⲁⲡ ⲡϫⲟⲉⲓⲥ.</td>
      <td class="language English"><span style="color:#b00e23">(11)</span> Let
      mount Sion rejoice, let the daughters of Judaea exult, because of thy
      judgments, O Lord.</td>
      <td class="language Greek"><span style="color:#b00e23">(11)</span>
      εὐφρανθήτω τὸ ὄρος Σιων, ἀγαλλιάσθωσαν αἱ θυγατέρες τῆς
      Ιουδαίας ἕνεκεν τῶν κριµάτων σου, κύριε.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(10)</span> ⲕⲱϯ ⲉ̀ⲥⲓⲱⲛ ⲟⲩⲟϩ ⲙⲁⲧⲁⲕⲧⲟ
      ⲉ̀ⲣⲟⲥ:</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲕⲱⲧⲉ ⲉⲥⲓⲱⲛ ⲛ̅ⲧⲉⲧⲛ̅ϩⲱⲗϭ̅ ⲉⲣⲟⲥ.</td>
      <td class="language English"><span style="color:#b00e23">(12)</span> Go
      round about Sion, and encompass her:</td>
      <td class="language Greek"><span style="color:#b00e23">(12)</span>
      κυκλώσατε Σιων καὶ περιλάβετε αὐτήν,</td>
    </tr>

    <tr class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(10)</span> ⲥⲁϫⲓ ⲛ̀ϧⲣⲏⲓ ϧⲉⲛ ⲛⲉⲥⲡⲩⲣⲅⲟⲥ: ⲭⲱ
      ⲛ̀ⲛⲉⲧⲉⲛϩⲏⲧ ϧⲉⲛ ⲧⲉⲥϫⲟⲙ ⲟⲩⲟϩ ⲫⲱϣ ⲉ̀ϩⲣⲉⲛ ⲑⲏⲛⲟⲩ ⲛ̀ⲛⲏ ⲉⲧϩⲟⲣϣ ⲛ̀ⲧⲁⲥ.
      <span style="color:#05537d">(11)</span> ϩⲟⲡⲱⲥ ⲛ̀ⲧⲉⲧⲉⲛⲫⲓⲣⲓ ⲉ̀ⲣⲱⲟⲩ
      ⲉ̀ⲕⲉϫⲱⲟⲩ:</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ϣⲁϫⲉ ϩⲛ̅ ⲛⲉⲥⲟⲩⲟⲙⲧⲉ ⲕⲱ ⲛ̅ⲛⲉⲧⲛ̅ϩⲏⲧ ⲉⲧⲉⲥϭⲟⲙ. ⲁⲩⲱ ⲛ̅ⲧⲉⲧⲛ̅ⲡⲱϣ ⲛ̅ⲛⲉⲧⲧⲁⲉⲓⲏⲩ
      ⲛ̅ⲧⲁⲥ. ϫⲉⲕⲁⲥ ⲉⲧⲉⲧⲛⲉϫⲟⲟⲩ ⲉⲕⲉⲅⲉⲛⲉⲁ.</td>
      <td class="language English">tell ye her towers. <span style=
      "color:#b00e23">(13)</span> Mark ye well her strength, and observe her
      palaces; that ye may tell the next generation.</td>
      <td class="language Greek">διηγήσασθε ἐν τοῖς πύργοις αὐτῆς,
      <span style="color:#b00e23">(13)</span> θέσθε τὰς καρδίας ὑµῶν εἰς
      τὴν δύναµιν αὐτῆς καὶ καταδιέλεσθε τὰς βάρεις αὐτῆς, ὅπως
      ἂν διηγήσησθε εἰς γενεὰν ἑτέραν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(11)</span> ϫⲉ ⲫⲁⲓ ⲡⲉ ⲡⲉⲛⲛⲟⲩϯ ϣⲁ ⲉⲛⲉϩ ⲛⲉⲙ ϣⲁ
      ⲉⲛⲉϩ ⲛ̀ⲧⲉ ⲡⲓⲉⲛⲉϩ: ⲟⲩⲟϩ ⲛ̀ⲑⲟϥ ⲉⲑⲛⲁⲁⲙⲟⲛⲓ ⲙ̀ⲙⲟⲛ ϣⲁ ⲉⲛⲉϩ.</td>
      <td class="language Sahidic"><span style="color:#b00e23">(ⲓ︦ⲇ︦)</span> ϫⲉ
      ⲡⲁⲓ ⲡⲉ ⲡⲛⲟⲩⲧⲉ ⲡⲉⲛⲛⲟⲩⲧⲉ ϣⲁ ⲉⲛⲉϩ ⲁⲩⲱ ϣⲁ ⲉⲛⲉϩ ⲛⲉⲛⲉϩ. ⲛ̅ⲧⲟϥ ⲡⲉⲧⲛⲁⲙⲟⲟⲛⲉ ⲙ̅ⲙⲟⲛ
      ϣⲁ ⲛⲓⲉⲛⲉϩ:</td>
      <td class="language English"><span style="color:#b00e23">(14)</span> For
      this is our God for ever and ever: he will be our guide for
      evermore.</td>
      <td class="language Greek"><span style="color:#b00e23">(14)</span> ὅτι
      οὗτός ἐστιν ὁ θεὸς ὁ θεὸς ἡµῶν εἰς τὸν αἰῶνα καὶ εἰς τὸν
      αἰῶνα τοῦ αἰῶνος· αὐτὸς ποιµανεῖ ἡµᾶς εἰς τοὺς αἰῶνας.</td>
    </tr>
  </table>
</body>
</html>
