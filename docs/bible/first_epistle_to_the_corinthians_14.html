<!DOCTYPE html>
<html>
<head>
  <title>First Epistle to the Corinthians</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="first_epistle_to_the_corinthians_15.html" rel="next">
  <link href="first_epistle_to_the_corinthians_13.html" rel="prev">
  <script src="main.js" type="module"></script>
</head>
<body class="chapter">
  <h4 id="first_epistle_to_the_corinthians_14" class="title">First Epistle to
  the Corinthians 14</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ϭⲟϫⲓ ⲛ̀ⲥⲁ ϯⲁⲅⲁⲡⲏ ⲭⲟϩ ⲇⲉ ⲉ̀ⲛⲓⲡⲛ̅ⲁ̅ⲧⲓⲕⲟⲛ ⲙⲁⲗⲗⲟⲛ ⲇⲉ ϩⲓⲛⲁ
      ⲛ̀ⲧⲉⲧⲉⲛⲉⲣⲡⲣⲟⲫⲏⲧⲉⲩⲓⲛ</td>
      <td class="language Sahidic"><span style="color:#b00e23">(ⲁ︦)</span> ⲡⲱⲧ
      ⲛ̅ⲥⲁ ⲧⲁⲅⲁⲡⲏ. ⲕⲱϩ ⲇⲉ ⲉⲛⲉ ⲡⲛⲉⲩⲙⲁⲧⲓⲕⲟⲛ. ⲛ̅ϩⲟⲩⲟ ⲇⲉ ϫⲉ ⲉⲧⲉⲧⲛⲉⲡⲣⲟⲫⲏⲧⲉⲩⲉ.</td>
      <td class="language English"><span style="color:#b00e23">(1)</span>
      Pursue after [the] love, but be zealous for the spiritual (gifts), but
      rather that ye may prophesy.</td>
      <td class="language Greek"><span style="color:#b00e23">(1)</span>
      Διώκετε τὴν ἀγάπην, ζηλοῦτε δὲ τὰ πνευματικά, μᾶλλον δὲ ἵνα
      προφητεύητε.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲡⲉⲧⲥⲁϫⲓ ϧⲉⲛ ⲫⲗⲁⲥ ⲉϥⲥⲁϫⲓ ⲛⲉⲙ ⲛⲓⲣⲱⲙⲓ ⲁⲛ ⲁⲗⲗⲁ ⲫϯ ⲙ̀ⲙⲟⲛ ϩⲗⲓ ⲅⲁⲣ ⲥⲱⲧⲉⲙ ⲉ̀ⲣⲟϥ
      ϧⲉⲛ ⲡⲓⲡⲛ̅ⲁ̅ ϫⲉ ϥⲥⲁϫⲓ ⲛ̀ϩⲁⲛⲙⲩⲥⲧⲏⲣⲓⲟⲛ</td>
      <td class="language Sahidic"><span style="color:#b00e23">(ⲃ︦)</span>
      ⲡⲉⲧϣⲁϫⲉ ⲅⲁⲣ ϩⲛ̅ ⲧⲁⲥⲡⲉ ⲉϥϣⲁϫⲉ ⲁⲛ ⲙⲛ̅ ⲛ̅ⲣⲱⲙⲉ. ⲁⲗⲗⲁ ⲙⲛ̅ ⲡⲛⲟⲩⲧⲉ. ⲙⲛ̅ ⲗⲁⲁⲩ ⲅⲁⲣ
      ⲥⲱⲧⲙ̅ ⲉⲣⲟϥ. ϩⲛ̅ ⲟⲩⲡⲛ̅ⲁ̅ ⲇⲉ ⲉϥϫⲱ ⲛ̅ϩⲉⲛⲙⲩⲥⲧⲏⲣⲓⲟⲛ.</td>
      <td class="language English"><span style="color:#b00e23">(2)</span> He
      who speaketh in (the) tongue is speaking not to the men but God; for no
      one heareth him: in the spirit, then, he speaketh mysteries.</td>
      <td class="language Greek"><span style="color:#b00e23">(2)</span> ὁ γὰρ
      λαλῶν γλώσσῃ οὐκ ἀνθρώποις λαλεῖ ἀλλὰ θεῷ, οὐδεὶς γὰρ
      ἀκούει, πνεύματι δὲ λαλεῖ μυστήρια·</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ⲫⲏ
      ⲇⲉ ⲉⲧⲉⲣⲡⲣⲟⲫⲏⲧⲉⲩⲓⲛ ⲁϥⲥⲁϫⲓ ⲛⲉⲙ ⲛⲓⲣⲱⲙⲓ ⲛ̀ⲟⲩⲕⲱⲧ ⲛⲉⲙ ⲟⲩⲛⲟⲙϯ ⲛⲉⲙ ⲟⲩⲑⲱⲧ
      ⲛ̀ϩⲏⲧ</td>
      <td class="language Sahidic"><span style="color:#b00e23">(ⲅ︦)</span>
      ⲡⲉⲧⲡⲣⲟⲫⲏⲧⲉⲩⲉ ⲇⲉ ⲉϥϣⲁϫⲉ ⲙⲛ̅ ⲛ̅ⲣⲱⲙⲉ ⲛ̅ⲟⲩⲕⲱⲧ. ⲙⲛ̅ ⲟⲩⲥⲟⲡⲥ̅ ⲙⲛ̅ ⲟⲩⲥⲟⲗⲥⲗ̅.</td>
      <td class="language English"><span style="color:#b00e23">(3)</span> But
      he who prophesieth spoke to the men for an edification and a comfort and
      a consolation.</td>
      <td class="language Greek"><span style="color:#b00e23">(3)</span> ὁ δὲ
      προφητεύων ἀνθρώποις λαλεῖ οἰκοδομὴν καὶ παράκλησιν καὶ
      παραμυθίαν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲡⲉⲧⲥⲁϫⲓ ϧⲉⲛ ⲫⲗⲁⲥ ⲁϥⲕⲱⲧ ⲙ̀ⲙⲟϥ ⲙ̀ⲙⲁⲩⲁⲧϥ ⲫⲏ ⲇⲉ ⲉⲧⲉⲣⲡⲣⲟⲫⲏⲧⲉⲩⲓⲛ ⲁϥⲕⲱⲧ
      ⲛ̀ⲟⲩⲉⲕⲕⲗⲏⲥⲓⲁ</td>
      <td class="language Sahidic"><span style="color:#b00e23">(ⲇ︦)</span>
      ⲡⲉⲧϣⲁϫⲉ ϩⲛ̅ ⲧⲁⲥⲡⲉ ⲉϥⲕⲱⲧ ⲙ̅ⲙⲟϥ ⲟⲩⲁⲁϥ. ⲡⲉⲧⲡⲣⲟⲫⲏⲧⲉⲩⲉ ⲇⲉ ⲉϥⲕⲱⲧ
      ⲛ̅ⲧⲉⲕⲕⲗⲏⲥⲓⲁ:</td>
      <td class="language English"><span style="color:#b00e23">(4)</span> He
      who speaketh in (the) tongue edified himself alone; but he who
      prophesieth edified a church.</td>
      <td class="language Greek"><span style="color:#b00e23">(4)</span> ὁ
      λαλῶν γλώσσῃ ἑαυτὸν οἰκοδομεῖ· ὁ δὲ προφητεύων ἐκκλησίαν
      οἰκοδομεῖ.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϯⲟⲩⲉϣ ⲑⲏⲛⲟⲩ ⲇⲉ ⲧⲏⲣⲟⲩ ⲉⲣⲉⲧⲉⲛⲥⲁϫⲓ ϧⲉⲛ ϩⲁⲛⲗⲁⲥ ⲙⲁⲗⲗⲟⲛ ⲇⲉ ϩⲓⲛⲁ
      ⲛ̀ⲧⲉⲧⲉⲛⲉⲣⲡⲣⲟⲫⲏⲧⲉⲩⲓⲛ ⲛⲁⲁ ⲡⲉⲧⲉⲣⲡⲣⲟⲫⲏⲧⲉⲩⲓⲛ ⲇⲉ ⲉ̀ϩⲟⲧⲉ ⲡⲉⲧⲥⲁϫⲓ ϧⲉⲛ ⲫⲗⲁⲥ ⲥⲁⲃⲟⲗ
      ⲓⲙⲏⲧⲓ ⲛ̀ⲧⲉϥⲉⲣⲙⲉⲛⲉⲩⲓⲛ ϩⲓⲛⲁ ⲛ̀ⲧⲉ ϯⲉⲕⲕⲗⲏⲥⲓⲁ ϭⲓ ⲛ̀ⲟⲩⲕⲱⲧ</td>
      <td class="language Sahidic"><span style="color:#b00e23">(ⲉ︦)</span>
      ϯⲟⲩⲱϣ ⲇⲉ ⲉⲧⲣⲉⲧⲛ̅ϣⲁϫⲉ ⲧⲏⲣⲧⲛ̅ ϩⲛ̅ ⲛ̅ⲁⲥⲡⲉ. ⲛ̅ϩⲟⲩⲟ ⲇⲉ ϫⲉ ⲉⲧⲉⲧⲛⲉⲡⲣⲟⲫⲏⲧⲉⲩⲉ. ⲛⲁⲉ
      ⲡⲉⲧⲡⲣⲟⲫⲏⲧⲉⲩⲉ ⲇⲉ ⲉϩⲟⲩⲉ ⲡⲉⲧϣⲁϫⲉ ϩⲛ̅ ⲛ̅ⲁⲥⲡⲉ ϩⲓⲃⲟⲗ. ⲉϣϫⲉ ⲛϥ̅ⲛⲁⲃⲱⲗ ⲁⲛ ϫⲉ ⲉⲣⲉ
      ⲧⲉⲕⲕⲗⲏⲥⲓⲁ ϫⲓ ⲛ̅ⲟⲩⲕⲱⲧ:</td>
      <td class="language English"><span style="color:#b00e23">(5)</span> But I
      wish you all to speak (lit. speaking) in tongues, but rather that ye
      should prophesy: but greater is he who prophesieth than he who speaketh
      in (the) tongue, except he interpret, that the church may receive an
      edification.</td>
      <td class="language Greek"><span style="color:#b00e23">(5)</span> θέλω
      δὲ πάντας ὑμᾶς λαλεῖν γλώσσαις, μᾶλλον δὲ ἵνα προφητεύητε·
      μείζων δὲ ὁ προφητεύων ἢ ὁ λαλῶν γλώσσαις, ἐκτὸς εἰ μὴ
      διερμηνεύῃ, ἵνα ἡ ἐκκλησία οἰκοδομὴν λάβῃ.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ϯⲛⲟⲩ ⲇⲉ ⲛⲁⲥⲛⲏⲟⲩ ⲉ̀ϣⲱⲡ ⲁⲓϣⲁⲛⲓ̀ ϩⲁⲣⲱⲧⲉⲛ ⲉⲓⲥⲁϫⲓ ϧⲉⲛ ϩⲁⲛⲗⲁⲥ ⲟⲩ ⲛ̀ϩⲏⲟⲩ
      ⲡⲉϯⲛⲁⲧⲏⲓϥ ⲛⲱⲧⲉⲛ ⲁⲓϣ̀ⲧⲉⲙⲥⲁϫⲓ ⲛⲉⲙⲱⲧⲉⲛ ϧⲉⲛ ⲟⲩϭⲱⲣⲡ ⲉ̀ⲃⲟⲗ ⲓⲉ ϧⲉⲛ ⲟⲩⲉⲙⲓ ⲓⲉ ϧⲉⲛ
      ⲟⲩⲡⲣⲟⲫⲏⲧⲓⲁ ⲓⲉ ϧⲉⲛ ⲟⲩⲥⲃⲱ</td>
      <td class="language Sahidic"><span style="color:#b00e23">(ⲋ︦)</span>
      ⲧⲉⲛⲟⲩ ⲇⲉ ⲛⲁⲥⲛⲏⲩ ⲉⲓϣⲁⲛⲉⲓ ϣⲁⲣⲱⲧⲛ̅ ⲉⲓϣⲁϫⲉ ϩⲛ̅ ⲛ̅ⲁⲥⲡⲉ ⲉⲓⲛⲁϯϩⲏⲩ ⲙ̅ⲙⲱⲧⲛ̅ ⲛ̅ⲟⲩ.
      ⲉⲓϣⲁⲛⲧⲙϣⲁϫⲉ ⲛⲙ̅ⲙⲏⲧⲛ̅. ⲏ ϩⲛ̅ ⲟⲩϭⲱⲗⲡ̅ ⲉⲃⲟⲗ. ⲏ ϩⲛ̅ ⲟⲩⲥⲟⲟⲩⲛ. ⲏ ϩⲛ̅
      ⲟⲩⲡⲣⲟⲫⲏⲧⲓⲁ. ⲏ ϩⲛ̅ ⲟⲩⲥⲃⲱ.</td>
      <td class="language English"><span style="color:#b00e23">(6)</span> But
      now, my brethren, if I should come to you, speaking in tongues, what
      profit shall (lit. will) I give to you unless I speak to you in a
      revelation, or in [a] knowledge, or in a prophecy, or in a teaching?</td>
      <td class="language Greek"><span style="color:#b00e23">(6)</span> Νῦν
      δέ, ἀδελφοί, ἐὰν ἔλθω πρὸς ὑμᾶς γλώσσαις λαλῶν, τί ὑμᾶς
      ὠφελήσω, ἐὰν μὴ ὑμῖν λαλήσω ἢ ἐν ἀποκαλύψει ἢ ἐν γνώσει
      ἢ ἐν προφητείᾳ ἢ ἐν διδαχῇ;</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲙⲱⲥ ⲛⲓⲁⲧⲯⲩⲭⲏ ⲉⲩϯ ⲛ̀ⲧⲟⲩⲥⲙⲏ ⲓⲧⲉ ⲟⲩⲥⲏⲃⲓ ⲛ̀ϫⲱ ⲓⲧⲉ ⲟⲩⲕⲩⲑⲁⲣⲁ ⲁⲩϣ̀ⲧⲉⲙϣⲓⲃϯ
      ⲛ̀ⲧⲟⲩⲥⲙⲏ ⲡⲱⲥ ⲥⲉⲛⲁⲉⲙⲓ ⲉ̀ⲡⲉⲧⲟⲩϫⲱ ⲙ̀ⲙⲟϥ ⲓⲉ ⲫⲏ ⲉⲧⲟⲩⲉⲣⲕⲩⲑⲁⲣⲓⲍⲓⲛ ⲙ̀ⲙⲟϥ</td>
      <td class="language Sahidic"><span style="color:#b00e23">(ⲍ︦)</span>
      ⲉϣⲱⲡⲉ ⲣⲱ ⲛⲁⲯⲩⲭⲟⲛ ⲉⲩϯ ⲛ̅ⲧⲉⲩⲥⲙⲏ. ⲉⲓⲧⲉ ⲟⲩⲥⲏⲃⲉ ⲛ̅ϫⲱ. ⲉⲓⲧⲉ ⲟⲩⲕⲓⲑⲁⲣⲁ. ⲉⲩϣⲁⲛⲧⲙ̅ϯ
      ⲛ̅ⲟⲩⲡⲱⲣϫ̅ ⲛ̅ⲛⲉⲩϩⲣⲟⲟⲩ. ⲛ̅ⲁϣ ⲛ̅ϩⲉ ⲥⲉⲛⲁⲉⲓⲙⲉ ⲉⲡϫⲱ ⲉⲧⲟⲩϫⲱ ⲙ̅ⲙⲟϥ. ⲏ
      ⲡⲉⲧⲟⲩⲕⲓⲑⲁⲣⲓⲍⲉ ⲙ̅ⲙⲟϥ.</td>
      <td class="language English"><span style="color:#b00e23">(7)</span> Even
      the soulless things giving their voice, whether a pipe or a harp, unless
      they make distinction of their voice, how will they know that which is
      piped or that which is harped?</td>
      <td class="language Greek"><span style="color:#b00e23">(7)</span> ὅμως
      τὰ ἄψυχα φωνὴν διδόντα, εἴτε αὐλὸς εἴτε κιθάρα, ἐὰν
      διαστολὴν τοῖς φθόγγοις μὴ δῷ, πῶς γνωσθήσεται τὸ αὐλούμενον
      ἢ τὸ κιθαριζόμενον;</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span> ⲕⲉ
      ⲅⲁⲣ ⲉ̀ϣⲱⲡ ⲁⲣⲉϣⲁⲛ ⲟⲩⲥⲁⲗⲡⲓⲅⲝ ϯ ⲛ̀ⲟⲩⲥⲙⲏ ⲉⲥⲟⲩⲟⲛϩ ⲉ̀ⲃⲟⲗ ⲁⲛ ⲛⲓⲙ ⲉⲑⲛⲁϣ̀ⲥⲉⲃⲧⲱⲧϥ
      ⲉ̀ⲡⲡⲟⲗⲉⲙⲟⲥ</td>
      <td class="language Sahidic"><span style="color:#b00e23">(ⲏ︦)</span>
      ⲕⲁⲓⲅⲁⲣ ⲉⲣϣⲁⲛ ⲟⲩⲥⲁⲗⲡⲓⲅⲝ̅ ϯ ⲛ̅ⲟⲩϩⲣⲟⲟⲩ ⲉϥⲟⲩⲟⲛϩ̅ ⲉⲃⲟⲗ ⲁⲛ ⲛⲓⲙ ⲡⲉⲧⲛⲁⲥⲃ̅ⲧⲱⲧϥ̅
      ⲉⲡⲡⲟⲗⲉⲙⲟⲥ.</td>
      <td class="language English"><span style="color:#b00e23">(8)</span> For
      if a trumpet also should give a voice not manifest, who will prepare
      himself for (the) war?</td>
      <td class="language Greek"><span style="color:#b00e23">(8)</span> καὶ
      γὰρ ἐὰν ἄδηλον φωνὴν σάλπιγξ δῷ, τίς παρασκευάσεται εἰς
      πόλεμον;</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲡⲁⲓⲣⲏϯ ϩⲱⲧⲉⲛ ⲉ̀ⲃⲟⲗ ϩⲓⲧⲉⲛ ⲫⲗⲁⲥ ⲉ̀ϣⲱⲡ ⲁⲣⲉϣ̀ⲧⲉⲙϫⲉ ⲟⲩⲥⲁϫⲓ ⲉϥⲟⲩⲟⲛϩ ⲉ̀ⲃⲟⲗ ⲡⲱⲥ
      ⲥⲉⲛⲁⲉⲙⲓ ⲉ̀ⲡⲉⲧⲉⲛϫⲱ ⲙ̀ⲙⲟϥ ⲧⲉⲧⲉⲛⲛⲁϣⲱⲡⲓ ⲅⲁⲣ ⲉⲣⲉⲧⲉⲛⲥⲁϫⲓ ⲉ̀ⲡⲁⲏⲣ</td>
      <td class="language Sahidic"><span style="color:#b00e23">(ⲑ︦)</span> ⲧⲁⲓ
      ⲧⲉ ⲑⲉ ϩⲱⲧ ⲧⲏⲩⲧⲛ̅ ϩⲓⲧⲛ̅ ⲧⲁⲥⲡⲉ ⲉⲧⲉⲧⲛ̅ϣⲁⲛⲧⲙ̅ϯ ⲛ̅ⲟⲩϣⲁϫⲉ ⲉϥⲟⲩⲟⲛϩ̅ ⲉⲃⲟⲗ. ⲛ̅ⲁϣ
      ⲛ̅ϩⲉ ⲉⲩⲛⲁⲉⲓⲙⲉ ⲉⲡⲉⲧⲛ̅ϫⲱ ⲙ̅ⲙⲟϥ. ⲉⲧⲉⲧⲛⲁϣⲱⲡⲉ ⲅⲁⲣ ⲉⲧⲉⲧⲛ̅ϣⲁϫⲉ ⲉⲡⲁⲏⲣ.</td>
      <td class="language English"><span style="color:#b00e23">(9)</span> Thus
      ye also through (the) tongue, if ye should not say a word manifest, how
      will they know that which ye say? For ye will be as speaking unto (the)
      air.</td>
      <td class="language Greek"><span style="color:#b00e23">(9)</span> οὕτως
      καὶ ὑμεῖς διὰ τῆς γλώσσης ἐὰν μὴ εὔσημον λόγον δῶτε, πῶς
      γνωσθήσεται τὸ λαλούμενον; ἔσεσθε γὰρ εἰς ἀέρα λαλοῦντες.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟⲛ ⲟⲩⲙⲏϣ ⲛ̀ϣⲗⲱⲗ ⲛ̀ⲥⲙⲏ ϧⲉⲛ ⲡⲁⲓⲕⲟⲥⲙⲟⲥ ⲟⲩⲟϩ ⲙ̀ⲙⲟⲛ ϩⲗⲓ ⲉϥⲟⲓ ⲛ̀ⲁⲧⲥⲙⲏ</td>
      <td class="language Sahidic"><span style="color:#b00e23">(ⲓ︦)</span> ⲟⲩⲛ̅
      ⲟⲩⲁⲡⲥ ⲙ̅ⲙⲓⲛⲉ ⲛ̅ⲥⲙⲏ ϩⲙ̅ ⲡⲕⲟⲥⲙⲟⲥ. ⲁⲩⲱ ⲙⲛ̅ ⲗⲁⲁⲩ ⲉⲙⲛ̅ⲧϥ̅ ⲥⲙⲏ.</td>
      <td class="language English"><span style="color:#b00e23">(10)</span>
      There are many sorts of voice in this world, and there is not anything
      being voiceless.</td>
      <td class="language Greek"><span style="color:#b00e23">(10)</span>
      τοσαῦτα εἰ τύχοι γένη φωνῶν εἰσιν ἐν κόσμῳ, καὶ οὐδὲν
      ἄφωνον·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉ̀ϣⲱⲡ ⲁⲓϣ̀ⲧⲉⲙⲉⲙⲓ ⲉ̀ⲧϫⲟⲙ ⲛ̀ⲧⲉ ϯⲥⲙⲏ ϯⲛⲁϣⲱⲡⲓ ⲉⲓⲟⲓ ⲙ̀ⲃⲁⲣⲃⲁⲣⲟⲥ ⲛ̀ⲧⲟⲧϥ
      ⲙ̀ⲡⲉⲧⲥⲁϫⲓ ⲟⲩⲟϩ ⲡⲉⲧⲥⲁϫⲓ ⲛⲉⲙⲏⲓ ϥⲛⲁϣⲱⲡⲓ ⲉϥⲟⲓ ⲙ̀ⲃⲁⲣⲃⲁⲣⲟⲥ ⲛ̀ⲧⲟⲧ</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲉⲓϣⲁⲛⲧⲙ̅ⲉⲓⲙⲉ ⲉⲧϭⲟⲙ ⲛ̅ⲧⲉⲥⲙⲏ ϯⲛⲁϣⲱⲡⲉ ⲛ̅ⲃⲁⲣⲃⲁⲣⲟⲥ ⲙ̅ⲡⲉⲧϣⲁϫⲉ ⲛⲙ̅ⲙⲁⲓ. ⲁⲩⲱ
      ⲉⲩⲃⲁⲣⲃⲁⲣⲟⲥ ⲡⲉ ⲡⲉⲧϣⲁϫⲉ ⲛⲙ̅ⲙⲁⲓ.</td>
      <td class="language English"><span style="color:#b00e23">(11)</span> If I
      should not know (the) power of the voice, I shall (lit. will) be (a)
      barbarian for him who speaketh, and he who speaketh to me will be (a)
      barbarian for me.</td>
      <td class="language Greek"><span style="color:#b00e23">(11)</span> ἐὰν
      οὖν μὴ εἰδῶ τὴν δύναμιν τῆς φωνῆς, ἔσομαι τῷ λαλοῦντι
      βάρβαρος καὶ ὁ λαλῶν ἐν ἐμοὶ βάρβαρος.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲡⲁⲓⲣⲏϯ ⲛ̀ⲑⲱⲧⲉⲛ ϩⲱⲧⲉⲛ ⲉⲡⲓⲇⲏ ⲧⲉⲧⲉⲛⲟⲓ ⲛ̀ⲣⲉϥⲭⲟϩ ⲛ̀ⲛⲓⲡⲛ̅ⲁ̅ⲧⲓⲕⲟⲛ ⲉ̀ⲡⲕⲱⲧ ⲛ̀ⲧⲉ
      ϯⲉⲕⲕⲗⲏⲥⲓⲁ ⲕⲱϯ ϩⲓⲛⲁ ⲛ̀ⲧⲉⲧⲉⲛⲉⲣϩⲟⲩⲟ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲧⲁⲓ ϩⲱⲧ ⲧⲏⲩⲧⲛ̅ ⲧⲉⲧⲛ̅ϩⲉ. ⲉⲡⲉⲓ ⲛ̅ⲧⲱⲧⲛ̅ ϩⲉⲛⲣⲉϥⲕⲱϩ ⲉⲛⲉ ⲡⲛⲉⲩⲙⲁⲧⲓⲕⲟⲛ ⲡⲣⲟⲥⲡⲕⲱⲧ
      ⲛ̅ⲧⲉⲕⲕⲗⲏⲥⲓⲁ. ϣⲓⲛⲉ ϫⲉⲕⲁⲁⲥ ⲉⲧⲉⲧⲛⲉⲣ̅ϩⲟⲩⲟ.</td>
      <td class="language English"><span style="color:#b00e23">(12)</span> Thus
      ye also, since ye are zealous of the spiritual (gifts) unto (the)
      edification of the church, seek that ye may abound (in them).</td>
      <td class="language Greek"><span style="color:#b00e23">(12)</span>
      οὕτως καὶ ὑμεῖς, ἐπεὶ ζηλωταί ἐστε πνευμάτων, πρὸς τὴν
      οἰκοδομὴν τῆς ἐκκλησίας ζητεῖτε ἵνα περισσεύητε.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲉⲑⲃⲉⲫⲁⲓ ⲡⲉⲧⲥⲁϫⲓ ϧⲉⲛ ⲫⲗⲁⲥ ⲙⲁⲣⲉϥⲧⲱⲃϩ ϩⲓⲛⲁ ⲛ̀ⲧⲉϥⲉⲣⲙⲉⲛⲉⲩⲓⲛ</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲉⲧⲃⲉ ⲡⲁⲓ ⲡⲉⲧϣⲁϫⲉ ϩⲛ̅ ⲧⲁⲥⲡⲉ ⲙⲁⲣⲉϥϣⲗⲏⲗ. ϫⲉⲕⲁⲁⲥ ⲉϥⲉⲃⲱⲗ.</td>
      <td class="language English"><span style="color:#b00e23">(13)</span>
      Therefore he who speaketh in (the) tongue--let him pray that he may
      interpret.</td>
      <td class="language Greek"><span style="color:#b00e23">(13)</span> Διὸ
      ὁ λαλῶν γλώσσῃ προσευχέσθω ἵνα διερμηνεύῃ.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲉ̀ϣⲱⲡ ⲅⲁⲣ ⲁⲓϣⲁⲛⲧⲱⲃϩ ϧⲉⲛ ⲫⲗⲁⲥ ⲡⲁⲡⲛ̅ⲁ̅ ⲡⲉⲧⲧⲱⲃϩ ⲡⲁϩⲏⲧ ⲇⲉ ϥⲟⲓ ⲛ̀ⲁⲧⲟⲩⲧⲁϩ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲉⲓϣⲁⲛϣⲗⲏⲗ ϩⲛ̅ ⲟⲩⲁⲥⲡⲉ. ⲡⲁⲡⲛ̅ⲁ̅ ⲡⲉⲧϣⲗⲏⲗ. ⲡⲁϩⲏⲧ ⲇⲉ ⲟⲩⲁⲧⲕⲁⲣⲡⲟⲥ ⲡⲉ.</td>
      <td class="language English"><span style="color:#b00e23">(14)</span> For
      if I should pray in (the) tongue, my spirit prayeth, but my heart is
      unfruitful.</td>
      <td class="language Greek"><span style="color:#b00e23">(14)</span> ἐὰν
      γὰρ προσεύχωμαι γλώσσῃ, τὸ πνεῦμά μου προσεύχεται, ὁ δὲ νοῦς
      μου ἄκαρπός ἐστιν.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩ ϫⲉ ⲡⲉϯⲛⲁⲁⲓϥ ϯⲛⲁⲧⲱⲃϩ ϧⲉⲛ ⲡⲓⲡⲛ̅ⲁ̅ ϯⲛⲁⲧⲱⲃϩ ⲇⲉ ⲟⲛ ϧⲉⲛ ⲡⲓⲕⲉϩⲏⲧ ϯⲛⲁⲉⲣⲯⲁⲗⲓⲛ
      ϧⲉⲛ ⲡⲓⲡⲛ̅ⲁ̅ ϯⲛⲁⲉⲣⲯⲁⲗⲓⲛ ⲇⲉ ⲟⲛ ϧⲉⲛ ⲡⲓⲕⲉϩⲏⲧ</td>
      <td class="language Sahidic"><span style="color:#b00e23">(ⲓ︦ⲉ︦)</span> ⲟⲩ
      ϭⲉ ⲡⲉϯⲛⲁϣⲗⲏⲗ ϩⲙ̅ ⲡⲉⲡⲛ̅ⲁ̅. ϯⲛⲁϣⲗⲏⲗ ⲟⲛ ϩⲙ̅ ⲡⲁⲕⲉϩⲏⲧ. ϯⲛⲁⲯⲁⲗⲗⲉⲓ ϩⲙ̅ ⲡⲉⲡⲛ̅ⲁ̅.
      ϯⲛⲁⲯⲁⲗⲗⲉⲓ ⲟⲛ ϩⲙ̅ ⲡⲁⲕⲉϩⲏⲧ.</td>
      <td class="language English"><span style="color:#b00e23">(15)</span> What
      then shall (lit. will) I do? I shall pray in the spirit, but I shall pray
      in the heart also; I shall sing in the spirit, but I shall sing in the
      heart also.</td>
      <td class="language Greek"><span style="color:#b00e23">(15)</span> τί
      οὖν ἐστιν; προσεύξομαι τῷ πνεύματι, προσεύξομαι δὲ καὶ τῷ
      νοΐ· ψαλῶ τῷ πνεύματι, ψαλῶ δὲ καὶ τῷ νοΐ·</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲓⲉ ⲙ̀ⲙⲟⲛ ⲁⲕϣⲁⲛⲥⲙⲟⲩ ϧⲉⲛ ⲡⲓⲡⲛ̅ⲁ̅ ⲡⲉⲧϫⲱⲕ ⲙ̀ⲫⲙⲁ ⲙ̀ⲡⲓⲓⲇⲓⲱⲧⲏⲥ ⲉ̀ⲃⲟⲗ ⲡⲱⲥ ϥⲛⲁϫⲉ
      ⲡⲓⲁⲙⲏⲛ ⲉ̀ϩⲣⲏⲓ ⲉ̀ϫⲉⲛ ⲡⲉⲕϣⲉⲡϩⲙⲟⲧ ⲉⲡⲓⲇⲏ ⲡⲉⲧⲉⲕϫⲱ ⲙ̀ⲙⲟϥ ϥⲉⲙⲓ ⲉ̀ⲣⲟϥ ⲁⲛ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲉⲙⲙⲟⲛ ⲉⲕϣⲁⲛⲥⲙⲟⲩ ϩⲙ̅ ⲡⲉⲡⲛ̅ⲁ̅ ⲡⲉⲧϫⲱⲕ ⲉⲃⲟⲗ ⲙ̅ⲡⲙⲁ ⲙ̅ⲡϩⲓⲇⲓⲱⲧⲏⲥ ⲛ̅ⲁϣ ⲛ̅ϩⲉ ϥⲛⲁϫⲱ
      ⲙ̅ⲡϩⲁⲙⲏⲛ ⲉϫⲙ̅ ⲡⲉⲕϣⲡ̅ϩⲙⲟⲧ. ⲉⲃⲟⲗ ⲅⲁⲣ ϫⲉ ⲉⲕϫⲉ ⲟⲩ ⲛϥ̅ⲥⲟⲟⲩⲛ ⲁⲛ.</td>
      <td class="language English"><span style="color:#b00e23">(16)</span> Or
      otherwise if thou shouldst bless in the spirit, he who filleth up (the)
      place of the unlearned, how will he say the Amēn upon thy thanksgiving,
      since that which thou sayest he knoweth it not?</td>
      <td class="language Greek"><span style="color:#b00e23">(16)</span> ἐπεὶ
      ἐὰν εὐλογῇς πνεύματι, ὁ ἀναπληρῶν τὸν τόπον τοῦ ἰδιώτου
      πῶς ἐρεῖ τὸ Ἀμήν ἐπὶ τῇ σῇ εὐχαριστίᾳ; ἐπειδὴ τί
      λέγεις οὐκ οἶδεν·</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲛ̀ⲑⲟⲕ ⲅⲁⲣ ⲙⲉⲛ ⲕⲁⲗⲱⲥ ⲕϣⲉⲡϩⲙⲟⲧ ⲁⲗⲗⲁ ⲡⲓⲕⲉⲟⲩⲁⲓ ϥⲕⲏⲧ ⲁⲛ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲛ̅ⲧⲟⲕ ⲙⲉⲛ ⲅⲁⲣ ⲕⲁⲗⲱⲥ ⲕϣⲡ̅ϩⲙⲟⲧ. ⲁⲗⲗⲁ ⲡⲕⲉⲟⲩⲁ ⲕⲱⲧ ⲁⲛ:</td>
      <td class="language English"><span style="color:#b00e23">(17)</span> For
      thou indeed givest thanks well, but the other one is not edified.</td>
      <td class="language Greek"><span style="color:#b00e23">(17)</span> σὺ
      μὲν γὰρ καλῶς εὐχαριστεῖς, ἀλλʼ ὁ ἕτερος οὐκ
      οἰκοδομεῖται.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ϯϣⲉⲡϩⲙⲟⲧ ⲛ̀ⲧⲉⲛ ⲫϯ ϫⲉ ϯⲥⲁϫⲓ ϧⲉⲛ ⲫⲗⲁⲥ ⲙⲁⲗⲗⲟⲛ ⲉ̀ϩⲟⲧⲉⲣⲱⲧⲉⲛ ⲧⲏⲣⲟⲩ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ϯϣⲡ̅ϩⲙⲟⲧ ⲛ̅ⲧⲙ̅ ⲡⲁⲛⲟⲩⲧⲉ ϫⲉ ϯϣⲁϫⲉ ⲉϩⲟⲩⲉⲣⲱⲧⲛ̅ ⲧⲏⲣⲧⲛ̅ ϩⲛ̅ ⲛ̅ⲁⲥⲡⲉ.</td>
      <td class="language English"><span style="color:#b00e23">(18)</span> I
      give thanks to God that I speak in (the) tongue more than ye all:</td>
      <td class="language Greek"><span style="color:#b00e23">(18)</span>
      εὐχαριστῶ τῷ θεῷ, πάντων ὑμῶν μᾶλλον γλώσσαις λαλῶ·</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲁⲗⲗⲁ ϯⲟⲩⲱϣ ⲉ̀ϫⲉ ⲉ̅ ⲛ̀ⲥⲁϫⲓ ϧⲉⲛ ⲡⲁⲕⲁϯ ϧⲉⲛ ϯⲉⲕⲕⲗⲏⲥⲓⲁ ϩⲓⲛⲁ ⲛ̀ⲧⲁⲉⲣⲕⲁⲧⲏⲭⲓⲛ
      ⲛ̀ϩⲁⲛⲕⲉⲭⲱⲟⲩⲛⲓ ⲉ̀ϩⲟⲧⲉ ⲟⲩⲑⲃⲁ ⲛ̀ⲥⲁϫⲓ ϧⲉⲛ ⲫⲗⲁⲥ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲁⲗⲗⲁ ϩⲛ̅ ⲧⲉⲕⲕⲗⲏⲥⲓⲁ ϯⲟⲩⲉϣ ϯⲟⲩ ⲛ̅ϣⲁϫⲉ ⲉϫⲟⲟⲩ ϩⲙ̅ ⲡⲁϩⲏⲧ ϫⲉ ⲉⲓⲉⲕⲁⲑⲏⲅⲉⲓ
      ⲛ̅ϩⲉⲛⲕⲟⲟⲩⲉ ⲉϩⲟⲩⲉ ⲟⲩⲧⲃⲁ ⲛ̅ϣⲁϫⲉ ϩⲛ̅ ⲧⲁⲥⲡⲉ.</td>
      <td class="language English"><span style="color:#b00e23">(19)</span> but
      I wish to say five words in my understanding in the church, that I may
      instruct others, than ten thousand words in (the) tongue.</td>
      <td class="language Greek"><span style="color:#b00e23">(19)</span> ἀλλὰ
      ἐν ἐκκλησίᾳ θέλω πέντε λόγους τῷ νοΐ μου λαλῆσαι, ἵνα καὶ
      ἄλλους κατηχήσω, ἢ μυρίους λόγους ἐν γλώσσῃ.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲛⲁⲥⲛⲏⲟⲩ ⲙ̀ⲡⲉⲣⲉⲣⲁⲗⲟⲩ ϧⲉⲛ ⲛⲉⲧⲉⲛⲕⲁϯ ⲁⲗⲗⲁ ⲁⲣⲓⲁⲗⲟⲩ ϧⲉⲛ ϯⲕⲁⲕⲓⲁ ⲛ̀ϩⲣⲏⲓ ⲇⲉ ϧⲉⲛ
      ⲛⲉⲧⲉⲛⲕⲁϯ ϣⲱⲡⲓ ⲉⲣⲉⲧⲉⲛϫⲏϫ ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲕ︦)</span>
      ⲛⲉⲥⲛⲏⲩ ⲙ̅ⲡⲣ̅ⲣ̅ⲕⲟⲩⲓ ϩⲛ̅ ⲛⲉⲧⲛ̅ϩⲏⲧ. ⲁⲗⲗⲁ ⲁⲣⲓⲕⲟⲩⲓ ϩⲛ̅ ⲧⲕⲁⲕⲓⲁ. ⲛ̅ⲧⲉⲧⲛ̅ⲣ̅ⲧⲉⲗⲓⲟⲥ
      ⲇⲉ ϩⲛ̅ ⲛⲉⲧⲛ̅ϩⲏⲧ.</td>
      <td class="language English"><span style="color:#b00e23">(20)</span> My
      brethren, be not children in your understandings: but be children in
      [the] malice, but in your understandings be of full (age).</td>
      <td class="language Greek"><span style="color:#b00e23">(20)</span>
      Ἀδελφοί, μὴ παιδία γίνεσθε ταῖς φρεσίν, ἀλλὰ τῇ κακίᾳ
      νηπιάζετε, ταῖς δὲ φρεσὶν τέλειοι γίνεσθε.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲥⲥϧⲏⲟⲩⲧ ⲅⲁⲣ ϩⲓ ⲫⲛⲟⲙⲟⲥ ϫⲉ ϧⲉⲛ ϩⲁⲛⲕⲉⲗⲁⲥ ⲛⲉⲙ ϩⲁⲛⲕⲉⲥⲫⲟⲧⲟⲩ ϯⲛⲁⲥⲁϫⲓ ⲛⲉⲙ ⲡⲁⲓⲗⲁⲟⲥ
      ⲟⲩⲟϩ ⲡⲁⲓⲣⲏϯ ⲟⲛ ⲛ̀ⲛⲟⲩⲥⲱⲧⲉⲙ ⲛ̀ⲥⲱⲓ ⲡⲉϫⲉ ⲡϭ̅ⲥ̅</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ϥⲥⲏϩ ⲅⲁⲣ ϩⲙ̅ ⲡⲛⲟⲙⲟⲥ. ϫⲉ ϩⲣⲁⲓ ϩⲛ̅ ϩⲉⲛⲕⲉⲁⲥⲡⲉ. ⲙⲛ̅ ϩⲉⲛⲕⲉⲥⲡⲟⲧⲟⲩ ϯⲛⲁϣⲁϫⲉ ⲙⲛ̅
      ⲡⲉⲓⲗⲁⲟⲥ. ⲁⲩⲱ ⲛ̅ⲥⲉⲛⲁⲥⲱⲧⲙ̅ ⲁⲛ ⲉⲣⲟⲓ ⲛ̅ⲧⲉⲉⲓⲕⲉϩⲉ ⲡⲉϫⲉ ⲡϫⲟⲉⲓⲥ.</td>
      <td class="language English"><span style="color:#b00e23">(21)</span> For
      it is written in (the) law: 'In other tongues and in other lips I shall
      (lit. will) speak to this people; and thus also they shall not hearken to
      me, saith the Lord.'</td>
      <td class="language Greek"><span style="color:#b00e23">(21)</span> ἐν
      τῷ νόμῳ γέγραπται ὅτι Ἐν ἑτερογλώσσοις καὶ ἐν χείλεσιν
      ἑτέρων λαλήσω τῷ λαῷ τούτῳ, καὶ οὐδʼ οὕτως εἰσακούσονταί
      μου, λέγει κύριος.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ϩⲱⲥⲧⲉ ⲛⲓⲗⲁⲥ ⲛⲁⲩⲭⲏ ⲉⲩⲙⲏⲓⲛⲓ ⲛ̀ⲛⲏ ⲉⲑⲛⲁϩϯ ⲁⲛ ⲁⲗⲗⲁ ⲛⲓⲁⲑⲛⲁϩϯ ϯⲡⲣⲟⲫⲏⲧⲓⲁ ⲇⲉ ⲛⲁⲥⲭⲏ
      ⲛ̀ⲛⲓⲁⲑⲛⲁϩϯ ⲁⲛ ⲁⲗⲗⲁ ⲛⲏ ⲉⲑⲛⲁϩϯ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ϩⲱⲥⲧⲉ ⲛ̅ⲁⲥⲡⲉ ⲉⲩϣⲟⲟⲡ ⲉⲩⲙⲁⲉⲓⲛ ⲛ̅ⲛⲉⲧⲡⲓⲥⲧⲉⲩⲉ ⲁⲛ. ⲁⲗⲗⲁ ⲛ̅ⲛ̅ⲁⲡⲓⲥⲧⲟⲥ. ⲧⲉⲡⲣⲟⲫⲏⲧⲓⲁ
      ⲇⲉ ⲛⲉⲥϣⲟⲟⲡ ⲁⲛ ⲛ̅ⲛ̅ⲁⲡⲓⲥⲧⲟⲥ. ⲁⲗⲗⲁ ⲛ̅ⲛⲉⲧⲡⲓⲥⲧⲉⲩⲉ.</td>
      <td class="language English"><span style="color:#b00e23">(22)</span>
      Wherefore the tongues were being for a sign not to them who believe, but
      to the unbelievers: but the prophecy was being not for the unbelievers,
      but for them who believe.</td>
      <td class="language Greek"><span style="color:#b00e23">(22)</span> ὥστε
      αἱ γλῶσσαι εἰς σημεῖόν εἰσιν οὐ τοῖς πιστεύουσιν ἀλλὰ τοῖς
      ἀπίστοις, ἡ δὲ προφητεία οὐ τοῖς ἀπίστοις ἀλλὰ τοῖς
      πιστεύουσιν.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲉ̀ϣⲱⲡ ⲟⲩⲛ ⲁⲥϣⲁⲛⲓ̀ ⲉⲩⲙⲁ ⲛ̀ϫⲉ ϯⲉⲕⲕⲗⲏⲥⲓⲁ ⲧⲏⲣⲥ ⲟⲩⲟϩ ⲛ̀ⲥⲉⲥⲁϫⲓ ⲧⲏⲣⲟⲩ ϧⲉⲛ ϩⲁⲛⲗⲁⲥ
      ⲛ̀ⲥⲉⲓ̀ ⲇⲉ ⲉ̀ϧⲟⲩⲛ ⲛ̀ϫⲉ ϩⲁⲛⲓⲇⲓⲱⲧⲏⲥ ⲓⲉ ϩⲁⲛⲁⲑⲛⲁϩϯ ⲙⲏ ⲥⲉⲛⲁϫⲟⲥ ⲁⲛ ϫⲉ ⲁⲣⲉ ⲛⲁⲓ
      ⲗⲟⲃⲓ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲉϣⲱⲡⲉ ϭⲉ ⲉⲣϣⲁⲛ ⲧⲉⲕⲕⲗⲏⲥⲓⲁ ⲧⲏⲣⲥ̅ ⲉⲓ ⲉⲩⲙⲁ ⲛ̅ⲟⲩⲱⲧ. ⲛ̅ⲥⲉϣⲁϫⲉ ⲧⲏⲣⲟⲩ ϩⲛ̅ ⲛ̅ⲁⲥⲡⲉ
      ⲛ̅ⲥⲉⲉⲓ ⲇⲉ ⲉϩⲟⲩⲛ ⲛ̅ϭⲓ ϩⲉⲛϩⲓⲇⲓⲱⲧⲏⲥ. ⲏ ϩⲉⲛⲁⲡⲓⲥⲧⲟⲥ. ⲛⲉⲩⲛⲁϫⲟⲟⲥ ⲁⲛ ϫⲉ
      ⲉⲧⲉⲧⲛ̅ⲗⲟⲃⲉ.</td>
      <td class="language English"><span style="color:#b00e23">(23)</span> If
      then the whole church should come together, and all speak in tongues, but
      unlearned come in or unbelievers, will they not say: 'These were
      mad?'</td>
      <td class="language Greek"><span style="color:#b00e23">(23)</span> ἐὰν
      οὖν συνέλθῃ ἡ ἐκκλησία ὅλη ἐπὶ τὸ αὐτὸ καὶ πάντες
      λαλῶσιν γλώσσαις, εἰσέλθωσιν δὲ ἰδιῶται ἢ ἄπιστοι, οὐκ
      ἐροῦσιν ὅτι μαίνεσθε;</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲉ̀ϣⲱⲡ ⲇⲉ ⲉⲩⲉⲣⲡⲣⲟⲫⲏⲧⲉⲩⲓⲛ ⲧⲏⲣⲟⲩ ⲛ̀ⲧⲉϥⲓ̀ ⲇⲉ ⲉ̀ϧⲟⲩⲛ ⲛ̀ϫⲉ ⲟⲩⲁⲑⲛⲁϩϯ ⲓⲉ
      ⲟⲩⲓⲇⲓⲱⲧⲏⲥ ⲥⲉⲛⲁⲥⲁϩⲱϥ ⲛ̀ϫⲉ ⲟⲩⲟⲛ ⲛⲓⲃⲉⲛ ⲥⲉⲛⲁϧⲉⲧϧⲱⲧϥ ⲛ̀ϫⲉ ⲟⲩⲟⲛ ⲛⲓⲃⲉⲛ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲉϣⲱⲡⲉ ⲇⲉ ⲉⲩϣⲁⲛⲡⲣⲟⲫⲏⲧⲉⲩⲉ ⲧⲏⲣⲟⲩ. ⲛ̅ⲧⲉ ⲟⲩⲁⲡⲓⲥⲧⲟⲥ ⲇⲉ ⲉⲓ ⲉϩⲟⲩⲛ. ⲏ ⲟⲩϩⲓⲇⲓⲱⲧⲏⲥ.
      ⲥⲉⲛⲁϫⲡⲓⲟϥ ϩⲓⲧⲛ̅ ⲟⲩⲟⲛ ⲛⲓⲙ. ⲥⲉⲛⲁⲁⲛⲁⲕⲣⲓⲛⲉ ⲙ̅ⲙⲟϥ ϩⲓⲧⲛ̅ ⲟⲩⲟⲛ ⲛⲓⲙ.</td>
      <td class="language English"><span style="color:#b00e23">(24)</span> But
      if all are prophesying, but an unbeliever or an unlearned come in, all
      will convict him; all will search him (out).</td>
      <td class="language Greek"><span style="color:#b00e23">(24)</span> ἐὰν
      δὲ πάντες προφητεύωσιν, εἰσέλθῃ δέ τις ἄπιστος ἢ ἰδιώτης,
      ἐλέγχεται ὑπὸ πάντων, ἀνακρίνεται ὑπὸ πάντων,</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲛⲏ ⲉⲧϩⲏⲡ ⲛ̀ⲧⲉ ⲡⲉϥϩⲏⲧ ⲥⲉⲛⲁⲟⲩⲟⲛϩ ⲉ̀ⲃⲟⲗ ⲟⲩⲟϩ ⲡⲁⲓⲣⲏϯ ϥⲛⲁϩⲓⲧϥ ⲉ̀ϫⲉⲛ ⲡⲉϥϩⲟ
      ⲛ̀ⲧⲉϥⲟⲩⲱϣⲧ ⲙ̀ⲫϯ ⲉϥⲟⲩⲱⲛϩ ⲉ̀ⲃⲟⲗ ϫⲉ ⲟⲛⲧⲱⲥ ⲫϯ ϣⲟⲡ ϧⲉⲛ ⲑⲏⲛⲟⲩ</td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲛⲉⲑⲏⲡ ⲙ̅ⲡⲉϥϩⲏⲧ ⲛⲁⲟⲩⲱⲛϩ̅ ⲉⲃⲟⲗ. ⲁⲩⲱ ⲛ̅ⲧⲉⲉⲓϩⲉ ϥⲛⲁⲡⲁϩⲧϥ̅ ⲉϫⲙ̅ ⲡⲉϥϩⲟ ⲛϥ̅ⲟⲩⲱϣⲧ
      ⲙ̅ⲡⲛⲟⲩⲧⲉ ⲉϥϫⲱ ⲙ̅ⲙⲟⲥ ϫⲉ ⲟⲛⲧⲱⲥ ⲡⲛⲟⲩⲧⲉ ϣⲟⲟⲡ ⲛ̅ϩⲏⲧ ⲧⲏⲩⲧⲛ̅.</td>
      <td class="language English"><span style="color:#b00e23">(25)</span> The
      secrets of his heart will be manifested; and thus he will throw himself
      upon his face and worship God, manifesting that really God is among
      you.</td>
      <td class="language Greek"><span style="color:#b00e23">(25)</span> τὰ
      κρυπτὰ τῆς καρδίας αὐτοῦ φανερὰ γίνεται, καὶ οὕτως πεσὼν ἐπὶ
      πρόσωπον προσκυνήσει τῷ θεῷ, ἀπαγγέλλων ὅτι Ὄντως ὁ θεὸς
      ἐν ὑμῖν ἐστιν.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲟⲩ ϫⲉ ⲡⲉ ⲛⲁⲥⲛⲏⲟⲩ ⲉ̀ϣⲱⲡ ⲁⲣⲉⲧⲉⲛϣⲁⲛⲑⲱⲟⲩϯ ⲡⲓⲟⲩⲁⲓ ⲡⲓⲟⲩⲁⲓ ⲟⲩⲟⲛⲧⲁϥ ⲛ̀ⲟⲩⲯⲁⲗⲙⲟⲥ
      ⲙ̀ⲙⲁⲩ ⲟⲩⲟⲛⲧⲁϥ ⲛ̀ⲟⲩⲥⲃⲱ ⲟⲩⲟⲛⲧⲁϥ ⲛ̀ⲟⲩϭⲱⲣⲡ ⲉ̀ⲃⲟⲗ ⲟⲩⲟⲛⲧⲁϥ ⲛ̀ⲟⲩⲁⲥⲡⲓ ⲛ̀ⲗⲁⲥ
      ⲟⲩⲟⲛⲧⲁϥ ⲛ̀ⲟⲩⲉⲣⲙⲏⲛⲓⲁ ϩⲱⲃ ⲛⲓⲃⲉⲛ ⲙⲁⲣⲟⲩϣⲱⲡⲓ ϧⲉⲛ ⲟⲩⲕⲱⲧ</td>
      <td class="language Sahidic"><span style="color:#b00e23">(ⲕ︦ⲋ︦)</span> ⲟⲩ
      ϭⲉ ⲡⲉⲧⲛⲁϣⲱⲡⲉ ⲛⲉⲥⲛⲏⲩ ⲉⲧⲉⲧⲛ̅ϣⲁⲛⲥⲱⲟⲩϩ ⲉϩⲟⲩⲛ ⲡⲟⲩⲁ ⲡⲟⲩⲁ ⲟⲩⲛ̅ⲧⲁϥ ⲙ̅ⲙⲁⲩ
      ⲛ̅ⲟⲩⲯⲁⲗⲙⲟⲥ. ⲟⲩⲛ̅ⲧⲁϥ ⲙ̅ⲙⲁⲩ ⲛ̅ⲟⲩⲥⲃⲱ. ⲟⲩⲛ̅ⲧⲁϥ ⲙ̅ⲙⲁⲩ ⲛ̅ⲟⲩϭⲱⲗⲡ̅ ⲉⲃⲟⲗ. ⲟⲩⲛ̅ⲧⲁϥ
      ⲙ̅ⲙⲁⲩ ⲛ̅ⲟⲩⲁⲥⲡⲉ. ⲟⲩⲛ̅ⲧⲁϥ ⲙ̅ⲙⲁⲩ ⲛ̅ⲟⲩϩⲉⲣⲙⲏⲛⲓⲁ ⲙⲁⲣⲟⲩϣⲱⲡⲉ ⲧⲏⲣⲟⲩ ⲉⲩⲕⲱⲧ.</td>
      <td class="language English"><span style="color:#b00e23">(26)</span>
      What, then, is it, my brethren? If ye should assemble, each one hath a
      psalm, hath a teaching, hath a revelation, hath language of tongue, hath
      an interpretation. Let all things be done in an edifying.</td>
      <td class="language Greek"><span style="color:#b00e23">(26)</span> Τί
      οὖν ἐστιν, ἀδελφοί; ὅταν συνέρχησθε, ἕκαστος ψαλμὸν ἔχει,
      διδαχὴν ἔχει, ἀποκάλυψιν ἔχει, γλῶσσαν ἔχει, ἑρμηνείαν
      ἔχει· πάντα πρὸς οἰκοδομὴν γινέσθω.</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲓⲧⲉ ⲡⲉⲧⲥⲁϫⲓ ϧⲉⲛ ⲫⲗⲁⲥ ⲕⲁⲧⲁ ⲃ̅ⲃ̅ ⲓⲉ ⲡⲓϩⲟⲩⲟ ⲅ̅ ⲟⲩⲟϩ ⲟⲩⲙⲉⲣⲟⲥ ⲉ̀ⲫⲟⲩⲁⲓ ⲟⲩⲟϩ
      ⲙⲁⲣⲉ ⲟⲩⲁⲓ ⲉⲣⲙⲉⲛⲉⲩⲓⲛ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲉⲓⲧⲉ ⲉⲣⲉ ⲟⲩⲁ ⲛⲁϣⲁϫⲉ ϩⲛ̅ ⲟⲩⲁⲥⲡⲉ. ϣⲁⲥⲛⲁⲩ. ⲏ ⲡⲉϩⲟⲩⲟ ϣⲟⲙⲛ̅ⲧ. ⲛ̅ⲥⲉϫⲓ ⲟⲩϣⲏⲙ
      ⲉⲟⲩⲁ. ⲛ̅ⲧⲉ ⲟⲩⲁ ⲃⲟⲗⲟⲩ.</td>
      <td class="language English"><span style="color:#b00e23">(27)</span>
      Whether (it be) he who speaketh in (the) tongue, (let it be) by two or
      the most three, and a turn for (the) one, and let one interpret.</td>
      <td class="language Greek"><span style="color:#b00e23">(27)</span> εἴτε
      γλώσσῃ τις λαλεῖ, κατὰ δύο ἢ τὸ πλεῖστον τρεῖς, καὶ ἀνὰ
      μέρος, καὶ εἷς διερμηνευέτω·</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲉ̀ϣⲱⲡ ⲇⲉ ⲛ̀ⲟⲩⲉⲣⲙⲉⲛⲉⲩⲧⲏⲥ ⲁⲛ ⲡⲉ ⲙⲁⲣⲉϥⲭⲁⲣⲱϥ ϧⲉⲛ ϯⲉⲕⲕⲗⲏⲥⲓⲁ ⲙⲁⲣⲉϥⲥⲁϫⲓ ⲇⲉ ⲟⲩⲧⲱϥ
      ⲛⲉⲙ ⲫϯ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲉϣⲱⲡⲉ ⲇⲉ ⲙⲛ̅ ⲣⲉϥⲃⲱⲗ. ⲙⲁⲣⲉϥⲕⲁⲣⲱϥ ϩⲛ̅ ⲧⲉⲕⲕⲗⲏⲥⲓⲁ. ⲙⲁⲣⲉϥϣⲁϫⲉ ⲇⲉ ⲛⲙ̅ⲙⲁϥ ⲙⲛ̅
      ⲡⲛⲟⲩⲧⲉ.</td>
      <td class="language English"><span style="color:#b00e23">(28)</span> But
      if there is not an interpreter, let him keep silence in the church; but
      let him speak between himself and God.</td>
      <td class="language Greek"><span style="color:#b00e23">(28)</span> ἐὰν
      δὲ μὴ ᾖ διερμηνευτής, σιγάτω ἐν ἐκκλησίᾳ, ἑαυτῷ δὲ
      λαλείτω καὶ τῷ θεῷ.</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲡⲣⲟⲫⲏⲧⲏⲥ ⲇⲉ ⲃ̅ ⲓⲉ ⲅ̅ ⲙⲁⲣⲟⲩⲥⲁϫⲓ ⲟⲩⲟϩ ⲛⲓⲕⲉⲭⲱⲟⲩⲛⲓ ⲙⲁⲣⲟⲩⲉⲣⲇⲓⲁⲕⲣⲓⲛⲓⲛ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      ⲡⲣⲟⲫⲏⲧⲏⲥ ⲇⲉ ⲥⲛⲁⲩ ⲏ ϣⲟⲙⲛ̅ⲧ ⲙⲁⲣⲟⲩϣⲁϫⲉ. ⲁⲩⲱ ⲙⲁⲣⲉ ⲡⲕⲉⲥⲉⲉⲡⲉ ⲇⲓⲁⲕⲣⲓⲛⲉ.</td>
      <td class="language English"><span style="color:#b00e23">(29)</span> But
      prophets two or three let them speak, and let the others discern.</td>
      <td class="language Greek"><span style="color:#b00e23">(29)</span>
      προφῆται δὲ δύο ἢ τρεῖς λαλείτωσαν, καὶ οἱ ἄλλοι
      διακρινέτωσαν·</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲗ̅)</span>
      ⲉ̀ϣⲱⲡ ⲇⲉ ⲁⲣⲉϣⲁⲛ ⲟⲩϭⲱⲣⲡ ⲉ̀ⲃⲟⲗ ϣⲱⲡⲓ ϧⲉⲛ ⲕⲉⲟⲩⲁⲓ ⲉϥϩⲉⲙⲥⲓ ⲡⲓϩⲟⲩⲓⲧ
      ⲙⲁⲣⲉϥⲭⲁⲣⲟϥ</td>
      <td class="language Sahidic"><span style="color:#b00e23">(ⲗ︦)</span>
      ⲉϣⲱⲡⲉ ⲇⲉ ⲉϥϣⲁⲛϭⲱⲗⲡ̅ ⲉⲃⲟⲗ ⲛ̅ⲕⲉⲟⲩⲁ ⲉϥϩⲙⲟⲟⲥ ⲙⲁⲣⲉ ⲡϣⲟⲣⲡ̅ ⲕⲁⲣⲱϥ.</td>
      <td class="language English"><span style="color:#b00e23">(30)</span> But
      if a revelation be made in another sitting down, let the first keep
      silence.</td>
      <td class="language Greek"><span style="color:#b00e23">(30)</span> ἐὰν
      δὲ ἄλλῳ ἀποκαλυφθῇ καθημένῳ, ὁ πρῶτος σιγάτω.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲟⲩⲟⲛ ϣ̀ϫⲟⲙ ⲅⲁⲣ ⲙ̀ⲙⲱⲧⲉⲛ ⲕⲁⲧⲁ ⲟⲩⲁⲓ ⲟⲩⲁⲓ ⲉ̀ⲉⲣⲡⲣⲟⲫⲏⲧⲉⲩⲓⲛ ⲧⲏⲣⲟⲩ ϩⲓⲛⲁ ⲛ̀ⲥⲉϭⲓⲥⲃⲱ
      ⲧⲏⲣⲟⲩ ⲟⲩⲟϩ ⲛ̀ⲥⲉϫⲉⲙⲛⲟⲙϯ ⲧⲏⲣⲟⲩ</td>
      <td class="language Sahidic"><span style="color:#b00e23">(ⲗ︦ⲁ︦)</span>
      ⲟⲩⲛ̅ϭⲟⲙ ⲅⲁⲣ ⲉⲧⲣⲉⲧⲛ̅ⲡⲣⲟⲫⲏⲧⲉⲩⲉ ⲧⲏⲣⲧⲛ̅ ⲟⲩⲁ ⲟⲩⲁ ϫⲉ ⲉⲩⲉⲥⲃ̅ⲱ ⲧⲏⲣⲟⲩ ⲛ̅ⲥⲉⲥⲉⲡⲥⲱⲡⲟⲩ
      ⲧⲏⲣⲟⲩ.</td>
      <td class="language English"><span style="color:#b00e23">(31)</span> For
      it is possible for you all to prophesy one by one, that all may be
      taught, and all find comfort;</td>
      <td class="language Greek"><span style="color:#b00e23">(31)</span>
      δύνασθε γὰρ καθʼ ἕνα πάντες προφητεύειν, ἵνα πάντες μανθάνωσιν
      καὶ πάντες παρακαλῶνται</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲛⲓⲡⲛ̅ⲁ̅ ⲛ̀ⲧⲉ ⲛⲓⲡⲣⲟⲫⲏⲧⲏⲥ ϣⲁⲩϭⲛⲉϫⲱⲟⲩ ⲛ̀ⲛⲓⲡⲣⲟⲫⲏⲧⲏⲥ</td>
      <td class="language Sahidic"><span style="color:#b00e23">(ⲗ︦ⲃ︦)</span>
      ⲛ̅ⲧⲉ ⲛⲉⲡⲛ̅ⲁ̅ ⲛ̅ⲛⲉⲡⲣⲟⲫⲏⲧⲏⲥ ϩⲩⲡⲟⲧⲁⲥⲥⲉ ⲛ̅ⲛⲉⲡⲣⲟⲫⲏⲧⲏⲥ.</td>
      <td class="language English"><span style="color:#b00e23">(32)</span> the
      spirits of the prophets are subject to the prophets;</td>
      <td class="language Greek"><span style="color:#b00e23">(32)</span> (καὶ
      πνεύματα προφητῶν προφήταις ὑποτάσσεται,</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲫϯ ⲅⲁⲣ ⲫⲁ ⲫⲱⲣϫ ⲁⲛ ⲡⲉ ⲁⲗⲗⲁ ⲫⲁ ⲧϩⲓⲣⲏⲛⲏ ⲡⲉ ⲙ̀ⲫⲣⲏϯ ⲉⲧϣⲟⲡ ϧⲉⲛ ⲛⲓⲉⲕⲕⲗⲏⲥⲓⲁ ⲧⲏⲣⲟⲩ
      ⲛ̀ⲧⲉ ⲛⲏ ⲉⲑⲟⲩⲁⲃ</td>
      <td class="language Sahidic"><span style="color:#b00e23">(ⲗ︦ⲅ︦)</span>
      ⲡⲛⲟⲩⲧⲉ ⲅⲁⲣ ⲙ̅ⲡⲁ ⲡⲉϣⲧⲟⲣⲧⲣ̅ ⲁⲛ ⲡⲉ. ⲁⲗⲗⲁ ⲡⲁ ϯⲣⲏⲛⲏ ⲡⲉ. ⲛ̅ⲑⲉ ⲉⲧϣⲟⲟⲡ ϩⲛ̅
      ⲛ̅ⲉⲕⲕⲗⲏⲥⲓⲁ ⲧⲏⲣⲟⲩ ⲛ̅ⲛⲉⲧⲟⲩⲁⲁⲃ:</td>
      <td class="language English"><span style="color:#b00e23">(33)</span> for
      God is not of division, but of peace; as it is in all the churches of the
      saints.</td>
      <td class="language Greek"><span style="color:#b00e23">(33)</span> οὐ
      γάρ ἐστιν ἀκαταστασίας ὁ θεὸς ἀλλὰ εἰρήνης), ὡς ἐν πάσαις
      ταῖς ἐκκλησίαις τῶν ἁγίων.</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲇ̅)</span>
      ⲛⲓϩⲓⲟⲙⲓ ⲙⲁⲣⲟⲩⲭⲁⲣⲱⲟⲩ ϧⲉⲛ ϯⲉⲕⲕⲗⲏⲥⲓⲁ ⲛ̀ⲥⲉⲟⲩⲁϩⲥⲁϩⲛⲓ ⲛⲱⲟⲩ ⲁⲛ ⲉ̀ⲥⲁϫⲓ ⲁⲗⲗⲁ
      ⲙⲁⲣⲟⲩϭⲛⲉϫⲱⲟⲩ ⲕⲁⲧⲁ ⲫⲣⲏϯ ⲉⲧⲉ ⲡⲓⲕⲉⲛⲟⲙⲟⲥ ϫⲱ ⲙ̀ⲙⲟⲥ</td>
      <td class="language Sahidic"><span style="color:#b00e23">(ⲗ︦ⲇ︦)</span>
      ⲛⲉϩⲓⲟⲙⲉ ⲙⲁⲣⲟⲩⲕⲁⲣⲱⲟⲩ ϩⲛ̅ ⲧⲉⲕⲕⲗⲏⲥⲓⲁ. ⲛⲥ̅ⲧⲟ ⲅⲁⲣ ⲛⲁⲩ ⲁⲛ ⲉϣⲁϫⲉ. ⲁⲗⲗⲁ
      ⲙⲁⲣⲟⲩϩⲩⲡⲟⲧⲁⲥⲥⲉ ⲕⲁⲧⲁ ⲑⲉ ⲉⲧⲉⲣⲉ ⲡⲕⲉⲛⲟⲙⲟⲥ ϫⲱ ⲙ̅ⲙⲟⲥ.</td>
      <td class="language English"><span style="color:#b00e23">(34)</span> Let
      the women keep silence in the church, and they are not commanded to
      speak; but let them be subject, according as saith also the law.</td>
      <td class="language Greek"><span style="color:#b00e23">(34)</span> Αἱ
      γυναῖκες ἐν ταῖς ἐκκλησίαις σιγάτωσαν, οὐ γὰρ ἐπιτρέπεται
      αὐταῖς λαλεῖν· ἀλλὰ ὑποτασσέσθωσαν, καθὼς καὶ ὁ νόμος
      λέγει.</td>
    </tr>

    <tr id="v35" class="verse">
      <td class="language Bohairic"><span style="color:#b00e23">(ⲗ̅ⲉ̅)</span>
      ⲓⲥϫⲉ ⲇⲉ ⲥⲉⲟⲩⲱϣ ⲉ̀ⲉⲙⲓ ⲉ̀ⲟⲩϩⲱⲃ ⲙⲁⲣⲟⲩϣⲉⲛ ⲛ̀ⲟⲩⲣⲱⲙⲓ ϧⲉⲛ ⲛⲟⲩⲏⲓ ⲟⲩϣⲱϣ ⲅⲁⲣ ⲡⲉ
      ⲛ̀ⲟⲩⲥϩⲓⲙⲓ ⲉ̀ⲥⲁϫⲓ ϧⲉⲛ ϯⲉⲕⲕⲗⲏⲥⲓⲁ</td>
      <td class="language Sahidic"><span style="color:#b00e23">(ⲗ︦ⲉ︦)</span>
      ⲉϣⲱⲡⲉ ⲇⲉ ⲥⲉⲟⲩⲉϣⲥⲟⲩ ⲛ̅ⲟⲩϣⲁϫⲉ ⲙⲁⲣⲟⲩϫⲛⲉ ⲛⲉⲩϩⲁⲓ ϩⲛ̅ ⲛⲉⲩⲏⲓ. ⲟⲩϣⲗⲟϥ ⲅⲁⲣ ⲡⲉ
      ⲛ̅ⲧⲉⲥϩⲓⲙⲉ ⲉϣⲁϫⲉ ϩⲛ̅ ⲧⲉⲕⲕⲗⲏⲥⲓⲁ.</td>
      <td class="language English"><span style="color:#b00e23">(35)</span> But
      if they wish to know a thing, let them ask their men in their houses: for
      it is a disgrace to a woman to speak in the church.</td>
      <td class="language Greek"><span style="color:#b00e23">(35)</span> εἰ
      δέ τι μαθεῖν θέλουσιν, ἐν οἴκῳ τοὺς ἰδίους ἄνδρας
      ἐπερωτάτωσαν, αἰσχρὸν γάρ ἐστιν γυναικὶ λαλεῖν ἐν
      ἐκκλησίᾳ.</td>
    </tr>

    <tr id="v36" class="verse">
      <td class="language Bohairic"><span style="color:#b00e23">(ⲗ̅ⲋ̅)</span>
      ϣⲁⲛ ⲉⲧⲁ ⲡⲥⲁϫⲓ ⲙ̀ⲫϯ ⲓ̀ ⲉ̀ⲃⲟⲗ ϧⲉⲛ ⲑⲏⲛⲟⲩ ϣⲁⲛ ⲉⲧⲁϥⲫⲟϩ ⲉ̀ⲣⲱⲧⲉⲛ ⲙ̀ⲙⲁⲩⲁⲧⲉⲛ
      ⲑⲏⲛⲟⲩ</td>
      <td class="language Sahidic"><span style="color:#b00e23">(ⲗ︦ⲋ︦)</span> ⲏ
      ⲛ̅ⲧⲁ ⲡϣⲁϫⲉ ⲙ̅ⲡⲛⲟⲩⲧⲉ ⲉⲓ ⲉⲃⲟⲗ ⲛ̅ϩⲏⲧ ⲧⲏⲩⲧⲛ̅. ⲏ ⲛ̅ⲧⲁϥⲡⲱϩ ϣⲁⲣⲱⲧⲛ̅ ⲟⲩⲁⲧ
      ⲧⲏⲩⲧⲛ̅.</td>
      <td class="language English"><span style="color:#b00e23">(36)</span> Or
      did (the) word of God come from you? Or did it reach you alone?</td>
      <td class="language Greek"><span style="color:#b00e23">(36)</span> ἢ
      ἀφʼ ὑμῶν ὁ λόγος τοῦ θεοῦ ἐξῆλθεν, ἢ εἰς ὑμᾶς μόνους
      κατήντησεν;</td>
    </tr>

    <tr id="v37" class="verse">
      <td class="language Bohairic"><span style="color:#b00e23">(ⲗ̅ⲍ̅)</span>
      ⲓⲥϫⲉ ⲟⲩⲟⲛ ⲟⲩⲁⲓ ⲉϥⲙⲉⲩⲓ ⲉ̀ⲣⲟϥ ϫⲉ ⲟⲩⲡⲣⲟⲫⲏⲧⲏⲥ ⲡⲉ ⲓⲉ ⲟⲩⲡⲛ̅ⲁ̅ⲧⲓⲕⲟⲥ ⲡⲉ ⲙⲁⲣⲉϥⲉⲙⲓ
      ⲉ̀ⲛⲏ ⲉ̀ϯⲥϧⲁⲓ ⲙ̀ⲙⲱⲟⲩ ⲛⲱⲧⲉⲛ ϫⲉ ⲟⲩⲉⲛⲧⲟⲗⲏ ⲛ̀ⲧⲉ ⲡϭ̅ⲥ̅ ⲧⲉ</td>
      <td class="language Sahidic"><span style="color:#b00e23">(ⲗ︦ⲍ︦)</span>
      ⲡⲉⲧⲙⲉⲉⲩⲉ ϫⲉ ⲟⲩⲡⲣⲟⲫⲏⲧⲏⲥ ⲡⲉ. ⲏ ⲟⲩⲡⲛⲉⲩⲙⲁⲧⲓⲕⲟⲥ ⲙⲁⲣⲉϥⲉⲓⲙⲉ ⲉⲡⲉϯⲥϩⲁⲓ ⲙ̅ⲙⲟⲟⲩ
      ⲛⲏⲧⲛ̅ ϫⲉ ϩⲉⲛⲉⲛⲧⲟⲗⲏ ⲛ̅ⲧⲉ ⲡϫⲟⲉⲓⲥ ⲛⲉ.</td>
      <td class="language English"><span style="color:#b00e23">(37)</span> If
      there is one thinking of himself that he is a prophet or a spiritual, let
      him know the things which I write to you, that it is a commandment of
      God.</td>
      <td class="language Greek"><span style="color:#b00e23">(37)</span> Εἴ
      τις δοκεῖ προφήτης εἶναι ἢ πνευματικός, ἐπιγινωσκέτω ἃ γράφω
      ὑμῖν ὅτι κυρίου ἐστίν·</td>
    </tr>

    <tr id="v38" class="verse">
      <td class="language Bohairic"><span style="color:#b00e23">(ⲗ̅ⲏ̅)</span>
      ⲓⲥϫⲉ ⲇⲉ ⲟⲩⲟⲛ ⲟⲩⲁⲓ ⲉϥⲟⲓ ⲛ̀ⲁⲧⲉⲙⲓ ⲥⲉⲟⲓ ⲛ̀ⲁⲧⲉⲙⲓ ⲉ̀ⲣⲟϥ</td>
      <td class="language Sahidic"><span style="color:#b00e23">(ⲗ︦ⲏ︦)</span>
      ⲡⲉⲧⲟ ⲇⲉ ⲛ̅ⲁⲧⲥⲟⲟⲩⲛ ⲥⲉⲟ ⲛ̅ⲁⲧⲥⲟⲟⲩⲛ ⲙ̅ⲙⲟϥ.</td>
      <td class="language English"><span style="color:#b00e23">(38)</span> But
      if there is one being ignorant, they are ignorant of him.</td>
      <td class="language Greek"><span style="color:#b00e23">(38)</span> εἰ
      δέ τις ἀγνοεῖ, ἀγνοεῖται.</td>
    </tr>

    <tr id="v39" class="verse">
      <td class="language Bohairic"><span style="color:#b00e23">(ⲗ̅ⲑ̅)</span>
      ϩⲱⲥⲧⲉ ⲛⲁⲥⲛⲏⲟⲩ ⲭⲟϩ ⲉ̀ⲉⲣⲡⲣⲟⲫⲏⲧⲉⲩⲓⲛ ⲟⲩⲟϩ ⲙ̀ⲡⲉⲣⲧⲁϩⲛⲟ ⲉ̀ⲥⲁϫⲓ ϧⲉⲛ ϩⲁⲛⲗⲁⲥ</td>
      <td class="language Sahidic"><span style="color:#b00e23">(ⲗ︦ⲑ︦)</span>
      ϩⲱⲥⲧⲉ ⲛⲁⲥⲛⲏⲩ ⲕⲱϩ ⲉⲡⲣⲟⲫⲏⲧⲉⲩⲉ. ⲁⲩⲱ ⲙ̅ⲡⲣ̅ⲕⲱⲗⲩ ⲉϣⲁϫⲉ ϩⲛ̅ ⲛ̅ⲁⲥⲡⲉ.</td>
      <td class="language English"><span style="color:#b00e23">(39)</span>
      Wherefore, my brethren, be zealous of prophesying, and forbid not to
      speak in tongues.</td>
      <td class="language Greek"><span style="color:#b00e23">(39)</span>
      ὥστε, ἀδελφοί μου, ζηλοῦτε τὸ προφητεύειν, καὶ τὸ λαλεῖν μὴ
      κωλύετε γλώσσαις·</td>
    </tr>

    <tr id="v40" class="verse">
      <td class="language Bohairic"><span style="color:#b00e23">(ⲙ̅)</span> ϩⲱⲃ
      ⲇⲉ ⲛⲓⲃⲉⲛ ⲙⲁⲣⲟⲩϣⲱⲡⲓ ⲉⲩⲕⲱⲧ ⲟⲩⲟϩ ⲉⲩⲑⲏϣ</td>
      <td class="language Sahidic"><span style="color:#b00e23">(ⲙ︦)</span>
      ⲙⲁⲣⲟⲩϣⲱⲡⲉ ⲇⲉ ⲧⲏⲣⲟⲩ ϩⲛ̅ ⲟⲩⲧⲥⲁⲛⲟ. ⲁⲩⲱ ⲕⲁⲧⲁ ⲧⲁⲝⲓⲥ:</td>
      <td class="language English"><span style="color:#b00e23">(40)</span> But
      let all things be done unto an edifying and according to regulation.</td>
      <td class="language Greek"><span style="color:#b00e23">(40)</span> πάντα
      δὲ εὐσχημόνως καὶ κατὰ τάξιν γινέσθω.</td>
    </tr>
  </table>
</body>
</html>
