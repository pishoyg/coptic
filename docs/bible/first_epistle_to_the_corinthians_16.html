<!DOCTYPE html>
<html>
<head>
  <title>First Epistle to the Corinthians</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="second_epistle_to_the_corinthians_1.html" rel="next">
  <link href="first_epistle_to_the_corinthians_15.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="first_epistle_to_the_corinthians_16">First Epistle to the Corinthians
  16</h4>

  <table>
    <tr>
      <td><span style="color:#b00e23">(ⲁ̅)</span> ⲉⲑⲃⲉ ⲡⲓⲥⲱⲣ ⲇⲉ ⲉⲧⲁϥϣⲱⲡⲓ ⲉⲑⲃⲉ
      ⲛⲓⲁⲅⲓⲟⲥ ⲙ̀ⲫⲣⲏϯ ⲉⲧⲁⲓⲟⲩⲁϩⲥⲁϩⲛⲓ ⲛ̀ⲛⲓⲉⲕⲕⲗⲏⲥⲓⲁ ⲛ̀ⲧⲉ ⲧⲅⲁⲗⲁⲧⲓⲁ ⲁⲣⲓⲟⲩⲓ ϩⲱⲧⲉⲛ
      ⲙ̀ⲡⲁⲓⲣⲏϯ</td>
      <td><span style="color:#b00e23">(ⲁ︦)</span> ⲉⲧⲃⲉ ⲡⲟⲩⲱϭⲥ̅ ⲇⲉ ⲉⲧϫⲓ ⲉϩⲟⲩⲛ
      ⲉⲛⲉⲧⲟⲩⲁⲁⲃ. ⲛ̅ⲑⲉ ⲉⲛⲧⲁⲓⲧⲟϣⲥ̅ ϩⲛ̅ ⲛ̅ⲉⲕⲕⲗⲏⲥⲓⲁ ⲛ̅ⲧⲅⲁⲗⲁⲧⲓⲁ. ⲁⲣⲓⲥ ϩⲱⲧ
      ⲧⲏⲩⲧⲛ̅</td>
      <td><span style="color:#b00e23">(1)</span> But concerning the collection
      which was made concerning the saints, as I commanded the churches of
      (the) Galatia, do ye also thus.</td>
      <td><span style="color:#b00e23">(1)</span> Περὶ δὲ τῆς λογείας τῆς εἰς
      τοὺς ἁγίους, ὥσπερ διέταξα ταῖς ἐκκλησίαις τῆς Γαλατίας, οὕτως καὶ ὑμεῖς
      ποιήσατε.</td>
    </tr>

    <tr>
      <td><span style="color:#b00e23">(ⲃ̅)</span> ⲕⲁⲧⲁ ⲫⲟⲩⲁⲓ ⲛ̀ⲛⲓⲥⲁⲃⲃⲁⲧⲟⲛ ⲙⲁⲣⲉ
      ⲡⲓⲟⲩⲁⲓ ⲡⲓⲟⲩⲁⲓ ⲙ̀ⲙⲱⲧⲉⲛ ⲭⲱ ⲛ̀ⲧⲟⲧϥ ⲉϥϩⲓⲟⲩⲓ ⲉ̀ϧⲟⲩⲛ ⲙ̀ⲫⲏ ⲉⲧⲉ ⲡⲉϥⲙⲱⲓⲧ ⲛⲁⲥⲱⲟⲩⲧⲉⲛ
      ⲛ̀ϧⲏⲧϥ ϩⲓⲛⲁ ⲙⲏⲡⲱⲥ ⲁⲓϣⲁⲛⲓ̀ ⲧⲟⲧⲉ ⲛ̀ⲧⲉ ϩⲁⲛⲱⲡ ϣⲱⲡⲓ</td>
      <td><span style="color:#b00e23">(ⲃ︦)</span> ⲕⲁⲧⲁ ⲥⲟⲩⲁ ⲙ̅ⲡⲥⲁⲃⲃⲁⲧⲟⲛ. ⲙⲁⲣⲉ
      ⲡⲟⲩⲁ ⲡⲟⲩⲁ ⲙ̅ⲙⲱⲧⲛ̅ ⲕⲱ ⲛ̅ⲧⲟⲟⲧϥ̅ ⲉϥⲥⲱⲟⲩϩ ⲉϩⲟⲩⲛ ⲙ̅ⲡⲉⲧϥ̅ⲛⲁϩⲉ ⲉⲣⲟϥ. ϫⲉⲕⲁⲁⲥ ⲁⲛ
      ⲉⲉⲓϣⲁⲛⲉⲓ ⲧⲟⲧⲉ ⲛ̅ⲧⲉ ⲟⲩⲱϭⲥ̅ ϣⲱⲡⲉ.</td>
      <td><span style="color:#b00e23">(2)</span> Every first of the sabbaths
      let each one of you lay by him, treasuring (lit. throwing in) according
      as (lit. that in which) his way will prosper (lit. be straightened), lest
      by any means, should I come, then should be countings up.</td>
      <td><span style="color:#b00e23">(2)</span> κατὰ μίαν σαββάτου ἕκαστος
      ὑμῶν παρʼ ἑαυτῷ τιθέτω θησαυρίζων ὅ τι ἐὰν εὐοδῶται, ἵνα μὴ ὅταν ἔλθω
      τότε λογεῖαι γίνωνται.</td>
    </tr>

    <tr>
      <td><span style="color:#b00e23">(ⲅ̅)</span> ⲉ̀ϣⲱⲡ ⲇⲉ ⲁⲓϣⲁⲛⲓ ⲛⲏ
      ⲉⲧⲉⲧⲉⲛⲛⲁⲉⲣⲇⲟⲕⲓⲙⲁⲍⲓⲛ ⲙ̀ⲙⲱⲟⲩ ⲛⲁⲓ ⲉⲓⲉ̀ⲟⲩⲟⲣⲡⲟⲩ ⲉ̀ⲃⲟⲗ ϩⲓⲧⲉⲛ ϩⲁⲛⲉⲡⲓⲥⲧⲟⲗⲏ ⲉ̀ϭⲓ
      ⲙ̀ⲡⲉⲧⲉⲛϩⲙⲟⲧ ⲉ̀ⲓⲗ̅ⲏ̅ⲙ̅</td>
      <td><span style="color:#b00e23">(ⲅ︦)</span> ϩⲟⲧⲁⲛ ⲇⲉ ⲉⲉⲓϣⲁⲛⲉⲓ
      ⲛⲉⲧⲉⲧⲛ̅ⲁⲇⲟⲕⲓⲙⲁⲍⲉ ⲙ̅ⲙⲟⲟⲩ. ⲛⲁⲓ ⲉⲓⲉϫⲟⲟⲩⲥⲟⲩ ϩⲓⲧⲛ̅ ⲛ̅ⲉⲡⲓⲥⲧⲟⲗⲏ ⲉϫⲓ ⲛ̅ⲧⲉⲧⲛ̅ϫⲁⲣⲓⲥ
      ⲉⲑⲓⲉⲣⲟⲩⲥⲁⲗⲏⲙ.</td>
      <td><span style="color:#b00e23">(3)</span> But if I should come, them of
      whom ye approve, I shall send these through letters to take your grace to
      Jerusalem:</td>
      <td><span style="color:#b00e23">(3)</span> ὅταν δὲ παραγένωμαι, οὓς ἐὰν
      δοκιμάσητε διʼ ἐπιστολῶν, τούτους πέμψω ἀπενεγκεῖν τὴν χάριν ὑμῶν εἰς
      Ἰερουσαλήμ·</td>
    </tr>

    <tr>
      <td><span style="color:#b00e23">(ⲇ̅)</span> ⲉ̀ϣⲱⲡ ⲇⲉ ⲉ̀ⲡⲓϩⲱⲃ ⲙ̀ⲡϣⲁ
      ⲉ̀ⲑⲣⲓϣⲉ ϩⲱ ⲉⲩⲉⲙⲟϣⲓ ⲛⲉⲙⲏⲓ</td>
      <td><span style="color:#b00e23">(ⲇ︦)</span> ⲉϣⲱⲡⲉ ⲇⲉ ⲡⲉⲧⲉϣ̅ϣⲉ ⲡⲉ ⲉⲧⲣⲁⲃⲱⲕ
      ϩⲱ ⲥⲉⲛⲏⲩ ⲛⲙ̅ⲙⲁⲓ.</td>
      <td><span style="color:#b00e23">(4)</span> but if the work is worthy to
      cause me to go also, they shall walk with me.</td>
      <td><span style="color:#b00e23">(4)</span> ἐὰν δὲ ἄξιον ᾖ τοῦ κἀμὲ
      πορεύεσθαι, σὺν ἐμοὶ πορεύσονται.</td>
    </tr>

    <tr>
      <td><span style="color:#b00e23">(ⲉ̅)</span> ⲉⲓⲉⲓ ⲇⲉ ϩⲁⲣⲱⲧⲉⲛ ⲉ̀ϣⲱⲡ
      ⲁⲓϣⲁⲛⲥⲉⲛ ⲑⲙⲁⲕⲉⲇⲟⲛⲓⲁ ⲑⲙⲁⲕⲉⲇⲟⲛⲓⲁ ⲅⲁⲣ ϯⲛⲁⲥⲉⲛⲥ</td>
      <td><span style="color:#b00e23">(ⲉ︦)</span> ϯⲛⲏⲩ ⲇⲉ ϣⲁⲣⲱⲧⲛ̅ ⲉⲉⲓϣⲁⲛⲉⲓ ⲉⲃⲟⲗ
      ϩⲓⲧⲛ̅ ⲧⲙⲁⲕⲉⲇⲟⲛⲓⲁ. ϯⲛⲏⲩ ⲅⲁⲣ ⲉⲃⲟⲗ ϩⲓⲧⲛ̅ ⲧⲙⲁⲕⲉⲇⲟⲛⲓⲁ.</td>
      <td><span style="color:#b00e23">(5)</span> But I shall come to you, if I
      should pass by (the) Macedonia; for I shall (lit. will) pass by (the)
      Macedonia.</td>
      <td><span style="color:#b00e23">(5)</span> Ἐλεύσομαι δὲ πρὸς ὑμᾶς ὅταν
      Μακεδονίαν διέλθω, Μακεδονίαν γὰρ διέρχομαι,</td>
    </tr>

    <tr>
      <td><span style="color:#b00e23">(ⲋ̅)</span> ⲧⲁⲭⲁ ⲇⲉ ⲛ̀ⲧⲁⲟϩⲓ ϧⲁⲧⲉⲛ ⲑⲏⲛⲟⲩ
      ⲓⲉ ⲛ̀ⲧⲁⲉⲣϯⲫⲣⲱ ϩⲓⲛⲁ ⲛ̀ⲑⲱⲧⲉⲛ ⲛ̀ⲧⲉⲧⲉⲛⲧⲫⲟⲓ ⲉ̀ⲡⲓⲙⲁ ⲉ̀ϯⲛⲁϣⲉ ⲉ̀ⲣⲟϥ</td>
      <td><span style="color:#b00e23">(ⲋ︦)</span> ⲙⲉϣⲁⲕ ⲇⲉ ϯⲛⲁϭⲱ ϩⲁⲧⲉ ⲧⲏⲩⲧⲛ̅. ⲏ
      ⲛ̅ⲧⲁⲣⲧⲉⲡⲣⲱ. ϫⲉⲕⲁⲁⲥ ⲛ̅ⲧⲱⲧⲛ ⲉⲧⲉⲧⲛ̅ⲉⲑⲡⲟⲓ ⲉⲡⲙⲁ ⲉϯⲛⲁⲃⲱⲕ ⲉⲣⲟϥ.</td>
      <td><span style="color:#b00e23">(6)</span> But perchance I might stay
      with you, or I might spend the winter, that ye (pron.) may escort me to
      the place to which I shall (lit. will) go.</td>
      <td><span style="color:#b00e23">(6)</span> πρὸς ὑμᾶς δὲ τυχὸν παραμενῶ ἢ
      καὶ παραχειμάσω, ἵνα ὑμεῖς με προπέμψητε οὗ ἐὰν πορεύωμαι.</td>
    </tr>

    <tr>
      <td><span style="color:#b00e23">(ⲍ̅)</span> ϯⲟⲩⲱϣ ⲅⲁⲣ ⲉⲛⲁⲩ ⲉ̀ⲣⲱⲧⲉⲛ ϯⲛⲟⲩ
      ⲉⲓⲭⲏ ϩⲓ ⲫⲙⲱⲓⲧ ϯⲉⲣϩⲉⲗⲡⲓⲥ ⲅⲁⲣ ⲉ̀ⲉⲣⲭⲣⲟⲛⲟⲥ ϧⲁⲧⲉⲛ ⲑⲏⲛⲟⲩ ⲉ̀ϣⲱⲡ ⲁⲣⲉϣⲁⲛ ⲡϭ̅ⲥ̅
      ⲟⲩⲁϩⲥⲁϩⲛⲓ</td>
      <td><span style="color:#b00e23">(ⲍ︦)</span> ⲛ̅ϯⲟⲩⲱϣ ⲅⲁⲣ ⲁⲛ ⲉⲛⲁⲩ ⲉⲣⲱⲧⲛ̅
      ⲧⲉⲛⲟⲩ ⲉⲉⲓⲡⲁⲣⲁⲅⲉ. ϯⲙⲉⲉⲩⲉ ⲅⲁⲣ ⲉⲣ̅ⲟⲩⲟⲉⲓϣ ϩⲁⲧⲛ̅ ⲧⲏⲩⲧⲛ̅ ⲉⲣϣⲁⲛ ⲡϫⲟⲉⲓⲥ
      ⲟⲩⲉϩⲥⲁϩⲛⲉ.</td>
      <td><span style="color:#b00e23">(7)</span> For I wish not to see you now,
      being on (the) road; for I hope to spend time with you, if the Lord
      should command.</td>
      <td><span style="color:#b00e23">(7)</span> οὐ θέλω γὰρ ὑμᾶς ἄρτι ἐν
      παρόδῳ ἰδεῖν, ἐλπίζω γὰρ χρόνον τινὰ ἐπιμεῖναι πρὸς ὑμᾶς, ἐὰν ὁ κύριος
      ἐπιτρέψῃ.</td>
    </tr>

    <tr>
      <td><span style="color:#b00e23">(ⲏ̅)</span> ϯⲛⲁϣⲱⲡⲓ ϧⲉⲛ ⲉⲫⲉⲥⲟⲥ ϣⲁ
      ϯⲡⲉⲛⲧⲏⲕⲟⲥⲧⲏ</td>
      <td><span style="color:#b00e23">(ⲏ︦)</span> ϯϭⲉⲉⲧ ⲇⲉ ϩⲛ̅ ⲉⲫⲉⲥⲟⲥ ϣⲁ
      ⲧⲡⲉⲛⲧⲏⲕⲟⲥⲧⲏ.</td>
      <td><span style="color:#b00e23">(8)</span> I shall (lit. will) be in
      Ephesos until the Pentēcostē</td>
      <td><span style="color:#b00e23">(8)</span> ἐπιμενῶ δὲ ἐν Ἐφέσῳ ἕως τῆς
      πεντηκοστῆς·</td>
    </tr>

    <tr>
      <td><span style="color:#b00e23">(ⲑ̅)</span> ⲁϥⲟⲩⲱⲛ ⲅⲁⲣ ⲛⲏⲓ ⲛ̀ϫⲉ ⲟⲩⲛⲓϣϯ
      ⲛ̀ⲣⲟ ⲉϥⲉⲣϩⲱⲃ ⲛⲉⲙ ⲟⲩⲙⲏϣ ⲛ̀ⲁⲛⲧⲓⲕⲓⲙⲉⲛⲟⲥ</td>
      <td><span style="color:#b00e23">(ⲑ︦)</span> ⲁⲩⲛⲟϭ ⲅⲁⲣ ⲛ̅ⲣⲟ ⲟⲩⲱⲛ ⲛⲁⲓ.
      ⲉϥⲉⲛⲉⲣⲅⲉⲓ. ⲁⲩⲱ ϩⲁϩ ⲛ̅ⲁⲛⲧⲓⲕⲓⲙⲉⲛⲟⲥ:</td>
      <td><span style="color:#b00e23">(9)</span> For a great door effectual was
      opened to me, and (there are) many adversaries.</td>
      <td><span style="color:#b00e23">(9)</span> θύρα γάρ μοι ἀνέῳγεν μεγάλη
      καὶ ἐνεργής, καὶ ἀντικείμενοι πολλοί.</td>
    </tr>

    <tr>
      <td><span style="color:#b00e23">(ⲓ̅)</span> ⲉ̀ϣⲱⲡ ⲇⲉ ⲁⲣⲉϣⲁⲛ ⲧⲓⲙⲟⲑⲉⲟⲥ ⲓ
      ⲁⲛⲁⲩ ϩⲓⲛⲁ ⲛ̀ⲧⲉϥⲓ̀ ϩⲁⲣⲱⲧⲉⲛ ⲁⲧϭⲛⲉ ϩⲟϯ ⲡⲓϩⲱⲃ ⲅⲁⲣ ⲛ̀ⲧⲉ ⲡϭ̅ⲥ̅ ⲡⲉⲧⲉϥⲉⲣϩⲱⲃ ⲉ̀ⲣⲟϥ
      ⲙ̀ⲡⲁⲣⲏϯ ϩⲱ</td>
      <td><span style="color:#b00e23">(ⲓ︦)</span> ⲉⲣϣⲁⲛ ⲧⲓⲙⲟⲑⲉⲟⲥ ⲇⲉ ⲉⲓ ϯϩⲧⲏⲧⲛ̅
      ϫⲉ ⲉϥⲉϣⲱⲡⲉ ⲁϫⲛ̅ ϩⲟⲧⲉ ϩⲁⲧⲛ ⲧⲏⲩⲧⲛ̅. ⲡϩⲱⲃ ⲅⲁⲣ ⲙ̅ⲡϫⲟⲉⲓⲥ ⲡⲉⲧϥ̅ⲣ̅ϩⲱⲃ ⲉⲣⲟϥ
      ⲛ̅ⲧⲁϩⲉ.</td>
      <td><span style="color:#b00e23">(10)</span> But if adversaries Timotheos
      should come, see that he may come to you without fear; for the work of
      the Lord he worketh, as also I (do).</td>
      <td><span style="color:#b00e23">(10)</span> Ἐὰν δὲ ἔλθῃ Τιμόθεος, βλέπετε
      ἵνα ἀφόβως γένηται πρὸς ὑμᾶς, τὸ γὰρ ἔργον κυρίου ἐργάζεται ὡς κἀγώ·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲙ̀ⲡⲉⲛⲑⲣⲉ ϩⲗⲓ ⲟⲩⲛ ϣⲟϣϥ
      ⲙⲁϯⲫⲟϥ ⲇⲉ ϧⲉⲛ ⲟⲩϩⲓⲣⲏⲛⲏ ϩⲓⲛⲁ ⲛ̀ⲧⲉϥⲓ̀ ϩⲁⲣⲟⲓ ϯⲥⲟⲙⲥ ⲅⲁⲣ ⲉ̀ⲃⲟⲗ ϧⲁϫⲱϥ ⲛⲉⲙ
      ⲛⲓⲥⲛⲏⲟⲩ</td>
      <td><span style="color:#b00e23">(ⲓ︦ⲁ︦)</span> ⲙ̅ⲡⲣ̅ⲧⲣⲉ ⲗⲁⲁⲩ ϭⲉ ⲥⲟϣϥ̅.
      ⲙⲁⲑⲡⲟϥ ⲇⲉ ϩⲛ̅ ⲟⲩⲉⲓⲣⲏⲛⲏ ϫⲉ ⲉϥⲉⲉⲓ ϣⲁⲣⲟⲓ. ϯϭⲱϣⲧ̅ ⲅⲁⲣ ⲉⲃⲟⲗ ϩⲏⲧϥ̅ ⲙⲛ̅
      ⲛⲉⲥⲛⲏⲩ:</td>
      <td><span style="color:#b00e23">(11)</span> Let no one then despise him:
      but escort him in [a] peace that he may come to me: for I expect him with
      the brethren.</td>
      <td><span style="color:#b00e23">(11)</span> μή τις οὖν αὐτὸν ἐξουθενήσῃ.
      προπέμψατε δὲ αὐτὸν ἐν εἰρήνῃ, ἵνα ἔλθῃ πρός με, ἐκδέχομαι γὰρ αὐτὸν μετὰ
      τῶν ἀδελφῶν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲉⲑⲃⲉ ⲁⲡⲟⲗⲗⲱ ⲇⲉ ⲡⲓⲥⲟⲛ ⲁⲓϯϩⲟ
      ⲉ̀ⲣⲟϥ ⲉ̀ⲙⲁϣⲱ ϩⲓⲛⲁ ⲛ̀ⲧⲉϥⲓ̀ ϩⲁⲣⲱⲧⲉⲛ ⲛⲉⲙ ⲛⲓⲥⲛⲏⲟⲩ ⲟⲩⲟϩ ⲡⲁⲛⲧⲱⲥ ⲡⲉ ⲫⲟⲩⲱϣ ⲁⲛ ⲡⲉ
      ϩⲓⲛⲁ ⲛ̀ⲧⲉϥⲓ̀ ϯⲛⲟⲩ ⲉϥⲉ̀ⲓ̀ ⲇⲉ ϩⲁⲣⲱⲧⲉⲛ ⲁϥϣⲁⲛϫⲉⲙ ⲧⲉⲩⲕⲉⲣⲓⲁ</td>
      <td><span style="color:#b00e23">(ⲓ︦ⲃ︦)</span> ⲉⲧⲃⲉ ⲁⲡⲟⲗⲗⲱ ⲇⲉ ⲡⲥⲟⲛ
      ⲁⲓⲡⲁⲣⲁⲕⲁⲗⲉⲓ ⲙ̅ⲙⲟϥ ⲉⲙⲁⲧⲉ ϫⲉ ⲉϥⲉⲉⲓ ϣⲁⲣⲱⲧⲛ̅. ⲁⲩⲱ ⲙⲉϣⲁⲕ ⲙ̅ⲡⲧⲱϣ ⲁⲛ ⲡⲉ ⲉⲧⲣⲉϥⲉⲓ
      ⲧⲉⲛⲟⲩ. ϥⲛⲏⲩ ⲇⲉ ⲉϥϣⲁⲛϩⲉ ⲉⲡⲟⲩⲟⲉⲓϣ.</td>
      <td><span style="color:#b00e23">(12)</span> But concerning Apollo the
      brother, I besought him very much that he might come to you with the
      brethren: and it is not at all (the) wish that he should come now; but he
      shall come to you if he should find (the) opportunity.</td>
      <td><span style="color:#b00e23">(12)</span> Περὶ δὲ Ἀπολλῶ τοῦ ἀδελφοῦ,
      πολλὰ παρεκάλεσα αὐτὸν ἵνα ἔλθῃ πρὸς ὑμᾶς μετὰ τῶν ἀδελφῶν· καὶ πάντως
      οὐκ ἦν θέλημα ἵνα νῦν ἔλθῃ, ἐλεύσεται δὲ ὅταν εὐκαιρήσῃ.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲣⲱⲓⲥ ⲟⲩⲛ ⲟⲩⲟϩ ⲟϩⲓ ⲉⲣⲁⲧⲉⲛ
      ⲑⲏⲛⲟⲩ ϧⲉⲛ ⲫⲛⲁϩϯ ϭⲣⲟ ⲙ̀ⲙⲱⲧⲉⲛ ⲟⲩⲟϩ ϫⲉⲙⲛⲟⲙϯ</td>
      <td><span style="color:#b00e23">(ⲓ︦ⲅ︦)</span> ⲣⲟⲉⲓⲥ ⲁϩⲉⲣⲁⲧ ⲧⲏⲩⲧⲛ̅ ϩⲛ̅
      ⲧⲡⲓⲥⲧⲓⲥ. ϫⲣⲟ ⲛ̅ⲧⲉⲧⲛ̅ϭⲙ̅ϭⲟⲙ.</td>
      <td><span style="color:#b00e23">(13)</span> Watch, then, and stand in
      (the) faith; master yourselves, and take courage.</td>
      <td><span style="color:#b00e23">(13)</span> Γρηγορεῖτε, στήκετε ἐν τῇ
      πίστει, ἀνδρίζεσθε, κραταιοῦσθε.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ϩⲱⲃ ⲛⲓⲃⲉⲛ ⲉⲧⲉⲛ̀ⲧⲱⲧⲉⲛ
      ⲙⲁⲣⲟⲩϣⲱⲡⲓ ϧⲉⲛ ⲟⲩⲁⲅⲁⲡⲏ</td>
      <td><span style="color:#b00e23">(ⲓ︦ⲇ︦)</span> ⲛⲉⲧⲛ̅ϩⲃⲏⲩⲉ ⲧⲏⲣⲟⲩ ⲙⲁⲣⲟⲩϣⲱⲡⲉ
      ϩⲛ̅ ⲟⲩⲁⲅⲁⲡⲏ:</td>
      <td><span style="color:#b00e23">(14)</span> Let all works which are yours
      be done in [a] love.</td>
      <td><span style="color:#b00e23">(14)</span> πάντα ὑμῶν ἐν ἀγάπῃ
      γινέσθω.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ϯϯϩⲟ ⲟⲩⲛ ⲉ̀ⲣⲱⲧⲉⲛ ⲛⲉⲛⲥⲛⲏⲟⲩ
      ⲧⲉⲧⲉⲛⲥⲱⲟⲩⲛ ⲙ̀ⲡⲏⲓ ⲛ̀ⲥⲧⲉⲫⲁⲛⲁ ⲛⲉⲙ ⲫⲟⲣⲧⲟⲩⲛⲁⲧⲟⲥ ϫⲉ ⲧⲁⲣⲭⲏ ⲛ̀ⲧⲉ ϯⲁⲭⲁⲓⲁ ⲧⲉ ⲟⲩⲟϩ
      ⲁⲩⲑⲁϣⲟⲩ ⲉⲩⲇⲓⲁⲕⲟⲛⲓⲁ ⲛ̀ⲛⲓⲁⲅⲓⲟⲥ</td>
      <td><span style="color:#b00e23">(ⲓ︦ⲉ︦)</span> ϯⲡⲁⲣⲁⲕⲁⲗⲉⲓ ⲇⲉ ⲙ̅ⲙⲱⲧⲛ̅
      ⲛⲁⲥⲛⲏⲩ ⲧⲉⲧⲛ̅ⲥⲟⲟⲩⲛ ⲙ̅ⲡⲏⲉⲓ ⲛ̅ⲥⲧⲉⲫⲁⲛⲁ ϫⲉ ⲡϣⲟⲣⲡ̅ ⲡⲉ ϩⲛ̅ ⲧⲁⲭⲁⲓⲁ. ⲁⲩⲱ ⲁⲩⲕⲁⲁⲩ
      ⲉϩⲣⲁⲓ ⲉⲧⲇⲓⲁⲕⲟⲛⲓⲁ ⲛ̅ⲛⲉⲧⲟⲩⲁⲁⲃ.</td>
      <td><span style="color:#b00e23">(15)</span> I beseech you, then, our
      brethren--ye know (the) house of Stephana and Phortounatos, that it is
      (the) beginning of [the] Achaia, and they ordained themselves to a
      ministry of the saints,</td>
      <td><span style="color:#b00e23">(15)</span> Παρακαλῶ δὲ ὑμᾶς, ἀδελφοί·
      οἴδατε τὴν οἰκίαν Στεφανᾶ, ὅτι ἐστὶν ἀπαρχὴ τῆς Ἀχαΐας καὶ εἰς διακονίαν
      τοῖς ἁγίοις ἔταξαν ἑαυτούς·</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ϩⲓⲛⲁ ⲛ̀ⲑⲱⲧⲉⲛ ϩⲱⲧⲉⲛ
      ⲛ̀ⲧⲉⲧⲉⲛϭⲛⲉϫⲱⲧⲉⲛ ⲛ̀ⲛⲁⲓⲟⲩⲟⲛ ⲙ̀ⲡⲁⲓⲣⲏϯ ⲛⲉⲙ ⲟⲩⲟⲛ ⲛⲓⲃⲉⲛ ⲉⲧⲟⲓ ⲛ̀ϣⲫⲏⲣ ⲛ̀ⲣⲉϥⲉⲣϩⲱⲃ
      ⲟⲩⲟϩ ⲉⲧϧⲟⲥⲓ</td>
      <td><span style="color:#b00e23">(ⲓ︦ⲋ︦)</span> ϫⲉⲕⲁⲁⲥ ϩⲱⲧ ⲧⲏⲩⲧⲛ̅
      ⲉⲧⲉⲧⲛⲉϩⲩⲡⲟⲧⲁⲥⲥⲉ ⲛ̅ⲛⲁⲓ ⲛ̅ⲧⲉⲉⲓⲙⲓⲛⲉ. ⲙⲛ̅ ⲟⲩⲟⲛ ⲛⲓⲙ ⲉⲧⲟ ⲛ̅ϣⲃ̅ⲣⲣ̅ϩⲱⲃ. ⲁⲩⲱ
      ⲉⲧϩⲟⲥⲉ.</td>
      <td><span style="color:#b00e23">(16)</span> that ye also be subject to
      such, and every one who is a fellow worker and who toileth.</td>
      <td><span style="color:#b00e23">(16)</span> ἵνα καὶ ὑμεῖς ὑποτάσσησθε
      τοῖς τοιούτοις καὶ παντὶ τῷ συνεργοῦντι καὶ κοπιῶντι.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ϯⲣⲁϣⲓ ⲇⲉ ⲉ̀ϫⲉⲛ ⲧⲡⲁⲣⲟⲩⲥⲓⲁ
      ⲛ̀ⲥⲧⲉⲫⲁⲛⲁ ⲛⲉⲙ ⲫⲟⲣⲧⲟⲩⲛⲁⲧⲟⲥ ⲛⲉⲙ ⲁⲭⲁⲓⲕⲟⲥ ϫⲉ ⲡⲉⲧⲉⲛϭⲣⲟϩ ⲛⲁⲓ ⲁⲩϫⲉⲕⲣⲱϥ</td>
      <td><span style="color:#b00e23">(ⲓ︦ⲍ︦)</span> ϯⲣⲁϣⲉ ⲇⲉ ⲉϫⲛ̅ ⲧⲡⲁⲣϩⲟⲩⲥⲓⲁ
      ⲛ̅ⲥⲧⲉⲫⲁⲛⲁ. ⲙⲛ̅ ⲫⲟⲣⲧⲟⲩⲛⲁⲧⲟⲥ. ⲙⲛ̅ ⲁⲭⲁⲓⲕⲟⲥ. ϫⲉ ⲛⲁⲓ ⲛⲉⲛⲧⲁⲩϫⲉⲕ ⲡⲉⲧⲛ̅ϣⲱⲱⲧ
      ⲉⲃⲟⲗ.</td>
      <td><span style="color:#b00e23">(17)</span> But I rejoice over (the)
      coming of Stephana and Phortounatos and Achaikos, because your deficiency
      these filled up.</td>
      <td><span style="color:#b00e23">(17)</span> χαίρω δὲ ἐπὶ τῇ παρουσίᾳ
      Στεφανᾶ καὶ Φορτουνάτου καὶ Ἀχαϊκοῦ, ὅτι τὸ ὑμέτερον ὑστέρημα οὗτοι
      ἀνεπλήρωσαν,</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲁⲩϯⲙⲧⲟⲛ ⲅⲁⲣ ⲙ̀ⲡⲁⲡⲛ̅ⲁ̅ ⲛⲉⲙ
      ⲫⲱⲧⲉⲛ ⲥⲟⲩⲉⲛ ⲛⲁⲓⲟⲩⲟⲛ ⲟⲩⲛ ⲙ̀ⲡⲁⲓⲣⲏϯ</td>
      <td><span style="color:#b00e23">(ⲓ︦ⲏ︦)</span> ⲁⲩϯ ⲙ̅ⲧⲟⲛ ⲅⲁⲣ ⲙ̅ⲡⲁⲡⲛ̅ⲁ̅.
      ⲙⲛ̅ ⲡⲱⲧⲛ̅. ⲥⲟⲩⲛⲛⲁⲓ ϭⲉ ⲛ̅ⲧⲉⲉⲓⲙⲓⲛⲉ:</td>
      <td><span style="color:#b00e23">(18)</span> For they rested my spirit and
      yours: know, then, such (persons).</td>
      <td><span style="color:#b00e23">(18)</span> ἀνέπαυσαν γὰρ τὸ ἐμὸν πνεῦμα
      καὶ τὸ ὑμῶν. ἐπιγινώσκετε οὖν τοὺς τοιούτους.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲥⲉϣⲓⲛⲓ ⲉ̀ⲣⲱⲧⲉⲛ ⲛ̀ϫⲉ
      ⲛⲓⲉⲕⲕⲗⲏⲥⲓⲁ ⲛ̀ⲧⲉ ϯⲁⲥⲓⲁ ⲥⲉϣⲓⲛⲓ ⲉ̀ⲣⲱⲧⲉⲛ ⲉ̀ⲙⲁϣⲱ ϧⲉⲛ ⲡϭ̅ⲥ̅ ⲛ̀ϫⲉ ⲁⲕⲩⲗⲁ ⲛⲉⲙ
      ⲡⲣⲓⲥⲕⲁ ⲛⲉⲙ ϯⲉⲕⲕⲗⲏⲥⲓⲁ ⲛ̀ⲧⲉ ⲡⲟⲩⲏⲓ</td>
      <td><span style="color:#b00e23">(ⲓ︦ⲑ︦)</span> ⲥⲉϣⲓⲛⲉ ⲉⲣⲱⲧⲛ̅ ⲛ̅ϭⲓ
      ⲛ̅ⲉⲕⲕⲗⲏⲥⲓⲁ ⲛ̅ⲧⲁⲥⲓⲁ. ⲥⲉϣⲓⲛⲉ ⲉⲣⲱⲧⲛ̅ ⲉⲙⲁⲧⲉ ϩⲙ̅ ⲡϫⲟⲉⲓⲥ ⲛ̅ϭⲓ ⲁⲕⲩⲗⲁ ⲙⲛ̅ ⲡⲣⲓⲥⲕⲁ
      ⲙⲛ̅ ⲧⲥⲟⲟⲩϩⲥ̅ ⲉⲧϩⲙ̅ ⲡⲉⲩⲏⲉⲓ:</td>
      <td><span style="color:#b00e23">(19)</span> The churches of [the] Asia
      salute you. Akula and Priska salute you very much in the Lord, with the
      church of their house.</td>
      <td><span style="color:#b00e23">(19)</span> Ἀσπάζονται ὑμᾶς αἱ ἐκκλησίαι
      τῆς Ἀσίας. ἀσπάζεται ὑμᾶς ἐν κυρίῳ πολλὰ Ἀκύλας καὶ Πρίσκα σὺν τῇ κατʼ
      οἶκον αὐτῶν ἐκκλησίᾳ.</td>
    </tr>

    <tr>
      <td><span style="color:#b00e23">(ⲕ̅)</span> ⲥⲉϣⲓⲛⲓ ⲉ̀ⲣⲱⲧⲉⲛ ⲛ̀ϫⲉ ⲛⲓⲥⲛⲏⲟⲩ
      ⲧⲏⲣⲟⲩ ⲉⲑⲛⲉⲙⲏⲓ ⲁⲣⲓⲁⲥⲡⲁⲍⲉⲥⲑⲉ ⲛ̀ⲛⲉⲧⲉⲛⲉⲣⲏⲟⲩ ϧⲉⲛ ⲟⲩⲫⲓ ⲉⲥⲟⲩⲁⲃ</td>
      <td><span style="color:#b00e23">(ⲕ︦)</span> ⲥⲉϣⲓⲛⲉ ⲉⲣⲱⲧⲛ̅ ⲛ̅ϭⲓ ⲛⲉⲥⲛⲏⲩ
      ⲧⲏⲣⲟⲩ. ⲁⲥⲡⲁⲍⲉ ⲛ̅ⲛⲉⲧⲛ̅ⲉⲣⲏⲩ ϩⲛ̅ ⲟⲩⲡⲓ ⲉⲥⲟⲩⲁⲁⲃ.</td>
      <td><span style="color:#b00e23">(20)</span> All the brethren who are with
      me salute you. Salute one another in an holy kiss.</td>
      <td><span style="color:#b00e23">(20)</span> ἀσπάζονται ὑμᾶς οἱ ἀδελφοὶ
      πάντες. ἀσπάσασθε ἀλλήλους ἐν φιλήματι ἁγίῳ.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲡⲁⲁⲥⲡⲁⲥⲙⲟⲥ ϧⲉⲛ ⲧⲁϫⲓϫ ⲁ̀ⲛⲟⲕ
      ⲡⲁⲩⲗⲟⲥ</td>
      <td><span style="color:#b00e23">(ⲕ︦ⲁ︦)</span> ⲡⲁⲥⲡⲁⲥⲙⲟⲥ ⲉⲛⲧⲁⲓⲥϩⲁⲉⲓϥ
      ⲛ̅ⲧⲁϭⲓϫ ⲡⲁⲩⲗⲟⲥ.</td>
      <td><span style="color:#b00e23">(21)</span> My salutation in my hand, I
      Paul.</td>
      <td><span style="color:#b00e23">(21)</span> Ὁ ἀσπασμὸς τῇ ἐμῇ χειρὶ
      Παύλου.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲫⲏ ⲉⲧⲉⲛϥⲙⲉⲓ ⲙ̀ⲡⲉⲛϭ̅ⲥ̅ ⲓⲏ̅ⲥ̅
      ⲡⲭ̅ⲥ̅ ⲁⲛ ⲙⲁⲣⲉϥϣⲱⲡⲓ ⲛ̀ⲟⲩⲁⲛⲁⲑⲉⲙⲁ ⲙⲁⲣⲁⲛⲁⲑⲁ</td>
      <td><span style="color:#b00e23">(ⲕ︦ⲃ︦)</span> ⲡⲉⲧⲉⲛϥ̅ⲙⲉ ⲁⲛ ⲙ̅ⲡⲉⲛϫⲟⲉⲓⲥ
      ⲙⲁⲣⲉϥϣⲱⲡⲉ ⲛ̅ⲁⲛⲁⲑⲉⲙⲁ ⲙⲁⲣⲁⲛⲁⲑⲁ.</td>
      <td><span style="color:#b00e23">(22)</span> He who loveth not our Lord
      Jesus Christ, let him be an anathema. Maran atha.</td>
      <td><span style="color:#b00e23">(22)</span> εἴ τις οὐ φιλεῖ τὸν κύριον,
      ἤτω ἀνάθεμα. Μαράνα θά.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲡϩⲙⲟⲧ ⲙ̀ⲡⲉⲛϭ̅ⲥ̅ ⲓⲏ̅ⲥ̅ ⲡⲭ̅ⲥ̅
      ⲛⲉⲙⲱⲧⲉⲛ</td>
      <td><span style="color:#b00e23">(ⲕ︦ⲅ︦)</span> ⲧⲉⲭⲁⲣⲓⲥ ⲙ̅ⲡⲉⲛϫⲟⲉⲓⲥ ⲓ̅ⲥ̅
      ⲛⲙ̅ⲙⲏⲧⲛ̅.</td>
      <td><span style="color:#b00e23">(23)</span> (The) grace of our Lord Jesus
      Christ with you.</td>
      <td><span style="color:#b00e23">(23)</span> ἡ χάρις τοῦ κυρίου Ἰησοῦ μεθʼ
      ὑμῶν.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲧⲁⲁⲅⲁⲡⲏ ⲛⲉⲙⲱⲧⲉⲛ ⲧⲏⲣⲟⲩ ϧⲉⲛ
      ⲡⲭ̅ⲥ̅ ⲓⲏ̅ⲥ̅ ⲁⲙⲏⲛ</td>
      <td><span style="color:#b00e23">(ⲕ︦ⲇ︦)</span> ⲧⲁⲁⲅⲁⲡⲏ ⲛ̅ⲙ̅ⲙⲏⲧⲛ̅ ⲧⲏⲣⲧⲛ̅
      ϩⲙ̅ ⲡⲉⲭ̅ⲥ̅ ⲓ̅ⲥ̅: ⲧⲉⲡⲣⲟⲥ: :ⲕⲟⲣⲓⲛⲑⲓⲟⲩⲥ: ⲁ̅:</td>
      <td><span style="color:#b00e23">(24)</span> My love with you all in
      Christ Jesus. Amēn.</td>
      <td><span style="color:#b00e23">(24)</span> ἡ ἀγάπη μου μετὰ πάντων ὑμῶν
      ἐν Χριστῷ Ἰησοῦ.</td>
    </tr>

    <tr>
      <td>ⲡⲣⲟⲥ ⲕⲟⲣⲓⲛⲑⲓⲟⲩⲥ ⲁ̅ ⲁⲩⲥϧⲏⲧⲥ ϧⲉⲛ ⲉⲫⲉⲥⲟⲥ ⲉ̀ⲃⲟⲗ ϩⲓⲧⲉⲛ ⲥⲧⲉⲫⲁⲛⲁ ⲛⲉⲙ
      ⲁⲭⲁⲓⲕⲟⲥ</td>
      <td>ⲧⲉⲡⲣⲟⲥ: ⲕⲟⲣⲓⲛⲑⲓⲟⲩⲥ: ⲁ̅:</td>
      <td>
      </td>
      <td>
      </td>
    </tr>
  </table>
</body>
</html>
