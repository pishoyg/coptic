<!DOCTYPE html>
<html>
<head>
  <title>Numbers</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="numbers_14.html" rel="next">
  <link href="numbers_12.html" rel="prev">
  <script src="main.js" type="module"></script>
</head>
<body class="chapter">
  <h4 id="numbers_13" class="title">Numbers 13</h4>

  <table class="verses">
    <tr id="v2" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲁ ⲡϭ̅ⲥ̅ ⲥⲁϫⲓ ⲛⲉⲙ ⲙⲱⲩ̀ⲥⲏⲥ</td>
      <td class="language English"><span style="color:#b00e23">(2)</span> And
      the Lord spoke to Moses, saying,</td>
      <td class="language Greek">(1) Καὶ ἐλάλησεν κύριος πρὸς Μωυσῆν λέγων</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲃ̅)</span> ϫⲉ
      ⲟⲩⲱⲣⲡ ⲛ̀ϩⲁⲛⲣⲱⲙⲓ ⲙⲁⲣⲟⲩϫⲉⲣ ⲡⲓⲕⲁϩⲓ ⲛ̀ⲧⲉ ⲛⲓⲭⲁⲛⲁⲛⲉⲟⲥ ⲫⲏ ⲁ̀ⲛⲟⲕ ⲉ̀ϯⲛⲁⲧⲏⲓϥ
      ⲛ̀ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉ̀ⲁⲙⲁϩⲓ ⲙ̀ⲙⲟϥ ⲟⲩⲣⲱⲙⲓ ⲕⲁⲧⲁ ⲫⲩⲗⲏ ⲕⲁⲧⲁ ⲛⲓⲇⲏⲙⲟⲥ ⲛ̀ⲧⲉ
      ⲛⲟⲩⲙⲁⲛ̀ϣⲱⲡⲓ ⲉⲕⲉ̀ⲟⲩⲱⲣⲡ ⲛ̀ⲁⲣⲭⲏⲅⲟⲥ ⲛⲓⲃⲉⲛ ⲉ̀ⲃⲟⲗ ⲛ̀ϧⲏⲧⲟⲩ</td>
      <td class="language English"><span style="color:#b00e23">(3)</span> Send
      for thee men, and let them spy the land of the Chananites, which I give
      to the sons of Israel for a possession; one man for a tribe, thou shalt
      send them away according to their families, every one of them a
      prince.</td>
      <td class="language Greek">(2) Ἀπόστειλον σεαυτῷ ἄνδρας, καὶ
      κατασκεψάσθωσαν τὴν γῆν τῶν Χαναναίων, ἣν ἐγὼ δίδωµι τοῖς υἱοῖς Ισραηλ
      εἰς κατάσχεσιν, ἄνδρα ἕνα κατὰ φυλὴν κατὰ δήµους πατριῶν αὐτῶν ἀποστελεῖς
      αὐτούς, πάντα ἀρχηγὸν ἐξ αὐτῶν.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲁϥⲟⲩⲟⲣⲡⲟⲩ ⲛ̀ϫⲉ ⲙⲱⲩ̀ⲥⲏⲥ ⲉ̀ⲃⲟⲗ ϩⲓⲧⲉⲛ ⲡⲧⲱⲟⲩ ⲙ̀ⲫⲁⲣⲣⲁⲛ ⲉ̀ⲃⲟⲗ ϩⲓⲧⲉⲛ ϯⲥⲙⲏ
      ⲛ̀ⲧⲉ ⲡϭ̅ⲥ̅ ⲛⲓⲣⲱⲙⲓ ⲧⲏⲣⲟⲩ ⲛⲓⲁⲣⲭⲏⲅⲟⲥ ⲛ̀ⲧⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅</td>
      <td class="language English"><span style="color:#b00e23">(4)</span> And
      Moses sent them out of the wilderness of Pharan by the word of the Lord;
      all these were the princes of the sons of Israel.</td>
      <td class="language Greek">(3) καὶ ἐξαπέστειλεν αὐτοὺς Μωυσῆς ἐκ τῆς
      ἐρήµου Φαραν διὰ φωνῆς κυρίου· πάντες ἄνδρες ἀρχηγοὶ υἱῶν Ισραηλ
      οὗτοι.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲇ̅)</span>
      ⲟⲩⲟϩ ⲛⲁⲓ ⲛⲉ ⲛⲟⲩⲣⲁⲛ ⲉ̀ⲃⲟⲗ ϧⲉⲛ ⲧⲫⲩⲗⲏ ⲛ̀ⲣⲟⲩⲃⲏⲛ ⲥⲁⲗⲁⲙⲓⲏⲗ ⲡϣⲏⲣⲓ ⲛ̀ⲥⲁⲭⲟⲩⲣ</td>
      <td class="language English"><span style="color:#b00e23">(5)</span> And
      these are their names: of the tribe of Ruben, Samuel the son of
      Zachur.</td>
      <td class="language Greek">(4) καὶ ταῦτα τὰ ὀνόµατα αὐτῶν· τῆς φυλῆς
      Ρουβην Σαλαµιηλ υἱὸς Ζακχουρ·</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲉ̅)</span>
      ⲉ̀ⲃⲟⲗ ϧⲉⲛ ⲧⲫⲩⲗⲏ ⲛ̀ⲥⲩⲙⲉⲱⲛ ⲁⲥⲁⲫ ⲡϣⲏⲣⲓ ⲛ̀ⲥⲟⲩⲣⲓ</td>
      <td class="language English"><span style="color:#b00e23">(6)</span> Of
      the tribe of Symeon, Saphat the son of Suri.</td>
      <td class="language Greek">(5) τῆς φυλῆς Συµεων Σαφατ υἱὸς Σουρι·</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲋ̅)</span>
      ⲉ̀ⲃⲟⲗ ϧⲉⲛ ⲧⲫⲩⲗⲏ ⲛ̀ⲓⲟⲩⲇⲁ ⲭⲁⲗⲉⲃ ⲡϣⲏⲣⲓ ⲛ̀ⲓⲉⲫⲱⲛⲓ</td>
      <td class="language English"><span style="color:#b00e23">(7)</span> Of
      the tribe of Judah, Chaleb the son of Jephonne.</td>
      <td class="language Greek">(6) τῆς φυλῆς Ιουδα Χαλεβ υἱὸς Ιεφοννη·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲍ̅)</span>
      ⲉ̀ⲃⲟⲗ ϧⲉⲛ ⲧⲫⲩⲗⲏ ⲛ̀ⲓⲥⲁⲭⲁⲣ ⲓⲅⲗⲁⲁⲗ ⲡϣⲏⲣⲓ ⲛ̀ⲓⲱⲥⲏⲫ</td>
      <td class="language English"><span style="color:#b00e23">(8)</span> Of
      the tribe of Issachar, Ilaal the son of Joseph.</td>
      <td class="language Greek">(7) τῆς φυλῆς Ισσαχαρ Ιγααλ υἱὸς Ιωσηφ·</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲏ̅)</span>
      ⲉ̀ⲃⲟⲗ ϧⲉⲛ ⲧⲫⲩⲗⲏ ⲛ̀ⲉⲫⲣⲉⲙ ⲁⲩⲥⲏⲥ ⲡϣⲏⲣⲓ ⲛⲛⲁⲩⲏ</td>
      <td class="language English"><span style="color:#b00e23">(9)</span> Of
      the tribe of Ephraim, Ause the son of Naue.</td>
      <td class="language Greek">(8) τῆς φυλῆς Εφραιµ Αυση υἱὸς Ναυη·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲑ̅)</span>
      ⲉ̀ⲃⲟⲗ ϧⲉⲛ ⲧⲫⲩⲗⲏ ⲙ̀ⲃⲉⲛⲓⲁⲙⲓⲛ ⲫⲁⲇⲧⲓ ⲡϣⲏⲣⲓ ⲙ̀ⲡⲁⲫⲟⲩ</td>
      <td class="language English"><span style="color:#b00e23">(10)</span> Of
      the tribe of Benjamin, Phalti the son of Raphu.</td>
      <td class="language Greek">(9) τῆς φυλῆς Βενιαµιν Φαλτι υἱὸς Ραφου·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅)</span>
      ⲉ̀ⲃⲟⲗ ϧⲉⲛ ⲧⲫⲩⲗⲏ ⲛ̀ⲍⲁⲃⲟⲩⲗⲱⲛ ⲅⲟⲩⲇⲓⲏⲗ ⲡϣⲏⲣⲓ ⲛ̀ⲥⲟⲩⲇⲓ</td>
      <td class="language English"><span style="color:#b00e23">(11)</span> Of
      the tribe of Zabulon, Gudiel the son of Sudi.</td>
      <td class="language Greek">(10) τῆς φυλῆς Ζαβουλων Γουδιηλ υἱὸς
      Σουδι·</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲉ̀ⲃⲟⲗ ϧⲉⲛ ⲧⲫⲩⲗⲏ ⲛ̀ⲓⲱⲥⲏⲫ ⲛ̀ⲧⲉ ⲛⲉⲛϣⲏⲣⲓ ⲙ̀ⲙⲁⲛⲁⲥⲥⲏ ⲅⲉⲗⲥⲓ ⲡϣⲏⲣⲓ ⲛ̀ⲥⲟⲩⲥⲓ</td>
      <td class="language English"><span style="color:#b00e23">(12)</span> Of
      the tribe of Joseph of the sons of Manasse, Gaddi the son of Susi.</td>
      <td class="language Greek">(11) τῆς φυλῆς Ιωσηφ τῶν υἱῶν Μανασση Γαδδι
      υἱὸς Σουσι·</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲉ̀ⲃⲟⲗ ϧⲉⲛ ⲧⲫⲩⲗⲏ ⲛ̀ⲇⲁⲛ ⲁⲙⲓⲏⲗ ⲡϣⲏⲣⲓ ⲛ̀ⲅⲁⲙⲉ</td>
      <td class="language English"><span style="color:#b00e23">(13)</span> Of
      the tribe of Dan, Amiel the son of Gamali.</td>
      <td class="language Greek">(12) τῆς φυλῆς Δαν Αµιηλ υἱὸς Γαµαλι·</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲉ̀ⲃⲟⲗ ϧⲉⲛ ⲧⲫⲩⲗⲏ ⲛ̀ⲁⲥⲥⲏⲣ ⲥⲁⲣⲟⲩⲑ ⲡϣⲏⲣⲓ ⲙ̀ⲙⲓⲭⲁⲏⲗ</td>
      <td class="language English"><span style="color:#b00e23">(14)</span> Of
      the tribe of Aser, Sathur the son of Michael.</td>
      <td class="language Greek">(13) τῆς φυλῆς Ασηρ Σαθουρ υἱὸς Μιχαηλ·</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲉ̀ⲃⲟⲗ ϧⲉⲛ ⲧⲫⲩⲗⲏ ⲛ̀ⲛⲉⲫⲑⲁⲗⲓⲙ ⲗⲓⲙⲁⲃⲓ ⲡϣⲏⲣⲓ ⲛ̀ⲁⲃⲓ</td>
      <td class="language English"><span style="color:#b00e23">(15)</span> Of
      the tribe of Nephthali, Nabi the son of Sabi.</td>
      <td class="language Greek">(14) τῆς φυλῆς Νεφθαλι Ναβι υἱὸς Ιαβι·</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲉ̀ⲃⲟⲗ ϧⲉⲛ ⲧⲫⲩⲗⲏ ⲛⲅⲁⲇ ⲅⲟⲩⲍⲓⲏⲗ ⲡϣⲏⲣⲓ ⲙ̀ⲙⲁⲭⲓ</td>
      <td class="language English"><span style="color:#b00e23">(16)</span> Of
      the tribe of Gad, Gudiel the son of Macchi.</td>
      <td class="language Greek">(15) τῆς φυλῆς Γαδ Γουδιηλ υἱὸς Μακχι.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲛⲁⲓ ⲛⲉ ⲛⲓⲣⲁⲛ ⲛ̀ⲧⲉ ⲛⲓⲣⲱⲙⲓ ⲛⲏ ⲉⲧⲁϥⲟⲩⲟⲣⲡⲟⲩ ⲛ̀ϫⲉ ⲙⲱⲩ̀ⲥⲏⲥ ⲉ̀ⲙⲉϣⲧ ⲡⲓⲕⲁϩⲓ ⲁⲩⲥⲏⲥ
      ⲇⲉ ⲡϣⲏⲣⲓ ⲛ̀ⲛⲁⲩⲏ ⲁϥϯⲣⲉⲛϥ ⲛ̀ϫⲉ ⲙⲱⲩ̀ⲥⲏⲥ ϫⲉ ⲓⲏⲥⲟⲩ</td>
      <td class="language English"><span style="color:#b00e23">(17)</span>
      These are the names of the men whom Moses sent to spy out the land; and
      Moses called Ause the son of Naue, Joshua.</td>
      <td class="language Greek">(16) ταῦτα τὰ ὀνόµατα τῶν ἀνδρῶν, οὓς
      ἀπέστειλεν Μωυσῆς κατασκέψασθαι τὴν γῆν. καὶ ἐπωνόµασεν Μωυσῆς τὸν Αυση
      υἱὸν Ναυη Ἰησοῦν.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ⲁϥⲟⲩⲟⲣⲡⲟⲩ ⲛ̀ϫⲉ ⲙⲱⲩ̀ⲥⲏⲥ ⲉ̀ϫⲉⲣ ⲡⲕⲁϩⲓ ⲛ̀ⲭⲁⲛⲁⲁⲛ ⲟⲩⲟϩ ⲡⲉϫⲁϥ ⲛⲱⲟⲩ ϫⲉ ⲙⲁϣⲉ
      ⲛⲱⲧⲉⲛ ϩⲓ ⲡϣⲁϥⲉ ⲟⲩⲟϩ ⲉⲣⲉⲧⲉⲛⲉ̀ϣⲉ ⲛⲱⲧⲉⲛ ⲉ̀ⲡϣⲱⲓ ⲉ̀ⲡⲓⲧⲱⲟⲩ</td>
      <td class="language English"><span style="color:#b00e23">(18)</span> And
      Moses sent them to spy out the land of Chanaan, and said to them, Go up
      by this wilderness; and ye shall go up to the mountain,</td>
      <td class="language Greek">(17) Καὶ ἀπέστειλεν αὐτοὺς Μωυσῆς
      κατασκέψασθαι τὴν γῆν Χανααν καὶ εἶπεν πρὸς αὐτούς Ἀνάβητε ταύτῃ τῇ ἐρήµῳ
      καὶ ἀναβήσεσθε εἰς τὸ ὄρος</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲟⲩⲟϩ ⲉⲣⲉⲧⲉⲛⲉ̀ⲛⲁⲩ ⲉ̀ⲡⲓⲕⲁϩⲓ ϫⲉ ⲟⲩⲁϣ ⲛ̀ⲣⲏϯ ⲡⲉ ⲛⲉⲙ ⲡⲓⲙⲏϣ ⲉⲧϩⲓⲱⲧϥ ϫⲉ ⲁⲛ ϥϫⲟⲣ
      ⲓⲉ ⲁⲛ ⲟⲩϫⲱⲃ ⲡⲉ ⲓⲉ ⲁⲛ ⲟⲩⲕⲟⲩϫⲓ ⲡⲉ ⲓⲉ ⲁⲛ ⲟⲩⲛⲓϣϯ ⲡⲉ</td>
      <td class="language English"><span style="color:#b00e23">(19)</span> and
      ye shall see the land, what it is, and the people that dwells on it,
      whether it is strong or weak, or whether they are few or many.</td>
      <td class="language Greek">(18) καὶ ὄψεσθε τὴν γῆν, τίς ἐστιν, καὶ τὸν
      λαὸν τὸν ἐγκαθήµενον ἐπ’ αὐτῆς, εἰ ἰσχυρότερός ἐστιν ἢ ἀσθενής, εἰ ὀλίγοι
      εἰσὶν ἢ πολλοί·</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲟⲩⲟϩ ϫⲉ ⲟⲩⲁϣ ⲛ̀ⲣⲏϯ ⲡⲉ ⲡⲓⲕⲁϩⲓ ⲉⲧⲟⲩϩⲉⲙⲥⲓ ϩⲓⲱⲧϥ ϫⲉ ⲁⲛ ⲛⲁⲛⲉϥ ⲓⲉ ⲁⲛ ϥϩⲱⲟⲩ ⲟⲩⲟϩ
      ϩⲁⲛⲁϣ ⲛ̀ⲣⲏϯ ⲛⲉ ⲛⲓⲃⲁⲕⲓ ⲉⲧⲟⲩϣⲟⲡ ⲛ̀ϧⲏⲧⲟⲩ ϫⲉ ⲁⲛ ⲟⲩⲟⲛ ⲥⲟⲃⲧ ⲕⲱϯ ⲉ̀ⲣⲱⲟⲩ ⲓⲉ ⲁⲛ
      ϩⲁⲛⲁⲧⲥⲟⲃⲧ ⲛⲉ</td>
      <td class="language English"><span style="color:#b00e23">(20)</span> And
      what the land is on which they dwell, whether it is good or bad; and what
      the cities are wherein these dwell, whether they dwell in walled cities
      or unwalled.</td>
      <td class="language Greek">(19) καὶ τίς ἡ γῆ, εἰς ἣν οὗτοι ἐγκάθηνται ἐπ’
      αὐτῆς, εἰ καλή ἐστιν ἢ πονηρά· καὶ τίνες αἱ πόλεις, εἰς ἃς οὗτοι
      κατοικοῦσιν ἐν αὐταῖς, εἰ ἐν τειχήρεσιν ἢ ἐν ἀτειχίστοις·</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅)</span> ⲓⲉ
      ϫⲉ ⲟⲩⲁϣ ⲛ̀ⲣⲏϯ ⲡⲉ ⲡⲓⲕⲁϩⲓ ϫⲉ ⲁⲛ ϥⲕⲉⲛⲓⲱⲟⲩⲧ ϣⲁⲛ ⲙ̀ⲙⲟⲛ ⲟⲩⲟϩ ⲁⲛ ϥⲣⲏⲧ ⲛ̀ϣϣⲏⲛ ϣⲁⲛ
      ⲙ̀ⲙⲟⲛ ⲟⲩⲟϩ ⲉ̀ϣⲱⲡ ⲁⲣⲉⲧⲉⲛϣⲁⲛⲙⲟϣⲧϥ ϭⲓ ⲉ̀ⲃⲟⲗ ϧⲉⲛ ⲡⲟⲩⲧⲁϩ ⲛ̀ⲧⲉ ⲡⲓⲕⲁϩⲓ ⲟⲩⲟϩ ⲛⲉ
      ⲛⲓⲉϩⲟⲟⲩ ⲛⲉ ⲁⲩϣⲱⲡⲓ ⲛ̀ⲉϩⲟⲟⲩ ⲛ̀ⲧⲉ ϩⲏ ⲛ̀ϣⲱⲙ ⲛ̀ⲧⲉ ϩⲏ ⲙ̀ⲡⲁⲗⲟⲗⲓ</td>
      <td class="language English"><span style="color:#b00e23">(21)</span> And
      what the land is, whether rich or poor; whether there are trees in it or
      no: and ye shall persevere and take of the fruits of the land: and the
      days were the days of spring, the forerunners of the grape.</td>
      <td class="language Greek">(20) καὶ τίς ἡ γῆ, εἰ πίων ἢ παρειµένη, εἰ
      ἔστιν ἐν αὐτῇ δένδρα ἢ οὔ· καὶ προσκαρτερήσαντες λήµψεσθε ἀπὸ τῶν καρπῶν
      τῆς γῆς. καὶ αἱ ἡµέραι ἡµέραι ἔαρος, πρόδροµοι σταφυλῆς.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲉⲧⲁⲩϣⲉ ⲛⲱⲟⲩ ⲉ̀ⲡϣⲱⲓ ⲉ̀ⲙⲉϣⲧ ⲡⲓⲕⲁϩⲓ ⲓⲥϫⲉⲛ ⲡⲧⲱⲟⲩ ⲛ̀ⲥⲓⲛⲁ ϣⲁ ⲉ̀ϩⲣⲏⲓ
      ⲉ̀ⲣⲟⲃⲱⲟⲑ ⲉⲕⲛⲏⲟⲩ ⲉ̀ϧⲟⲩⲛ ⲉ̀ⲡⲁⲁⲑ</td>
      <td class="language English"><span style="color:#b00e23">(22)</span> And
      they went up and surveyed the land from the wilderness of Sin to Rhoob,
      as men go in to Æmath.</td>
      <td class="language Greek">(21) καὶ ἀναβάντες κατεσκέψαντο τὴν γῆν ἀπὸ
      τῆς ἐρήµου Σιν ἕως Ρααβ εἰσπορευοµένων Εφααθ.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲟⲩⲟϩ ⲁⲩⲓ̀ ⲉ̀ⲡϣⲱⲓ ⲉ̀ⲡⲥⲁ ⲙ̀ⲡϣⲁϥⲉ ⲟⲩⲟϩ ⲁⲩⲓ̀ ϣⲁ ⲭⲉⲃⲣⲱⲛ ⲟⲩⲟϩ ⲁϥⲙ̀ⲙⲁⲩ ⲛ̀ϫⲉ
      ⲁⲭⲓⲙⲁⲛ ⲛⲉⲙ ⲥⲉⲥⲓ ⲛⲉⲙ ⲑⲁⲗⲙⲓⲛ ⲛⲓϫⲱⲟⲩ ⲛ̀ⲧⲉ ⲉⲛⲁⲕ ⲟⲩⲟϩ ⲁⲩⲕⲉⲧ ⲭⲉⲃⲣⲱⲛ ⲛ̀ⲍ̅
      ⲛ̀ⲣⲟⲙⲡⲓ ⲙ̀ⲡⲁⲧⲟⲩⲕⲉⲧ ϫⲁⲛⲓ ϧⲉⲛ ⲭⲏⲙⲓ</td>
      <td class="language English"><span style="color:#b00e23">(23)</span> And
      they went up by the wilderness, and departed as far as Chebron; and there
      was Achiman, and Sessi, and Thelami, the progeny of Enach. Now Chebron
      was built seven years before Tanin of Egypt.</td>
      <td class="language Greek">(22) καὶ ἀνέβησαν κατὰ τὴν ἔρηµον καὶ ἦλθον
      ἕως Χεβρων, καὶ ἐκεῖ Αχιµαν καὶ Σεσσι καὶ Θελαµιν γενεαὶ Εναχ· καὶ Χεβρων
      ἑπτὰ ἔτεσιν ᾠκοδοµήθη πρὸ τοῦ Τάνιν Αἰγύπτου.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲟⲩⲟϩ ⲁⲩⲓ̀ ϣⲁ ϯϧⲉⲗⲗⲟⲧ ⲛ̀ⲧⲉ ⲡⲓⲥⲙⲁϩ ⲁⲩϫⲟⲣϫⲥ ⲟⲩⲟϩ ⲁⲩϣⲉⲧ ⲟⲩⲕⲗⲏⲙⲁ ⲛⲉⲙ ⲟⲩⲥⲙⲁϩ
      ⲛ̀ⲁⲗⲟⲗⲓ ϩⲓⲱⲧϥ ⲟⲩⲟϩ ⲛⲁⲩϥⲁⲓ ⲙ̀ⲙⲟϥ ϩⲓ ϩⲁⲛϣⲉⲛϩⲱϯ ⲟⲩⲟϩ ⲁⲩⲓⲛⲓ ⲉ̀ⲃⲟⲗ ϧⲉⲛ ⲛⲓⲉⲣⲙⲁⲛ
      ⲛⲉⲙ ⲉ̀ⲃⲟⲗ ϧⲉⲛ ⲛⲓⲕⲉⲛⲧⲉ</td>
      <td class="language English"><span style="color:#b00e23">(24)</span> And
      they came to the valley of the cluster and surveyed it; and they cut down
      thence a bough and one cluster of grapes upon it, and bore it on staves,
      and they took of the pomegranates and the figs.</td>
      <td class="language Greek">(23) καὶ ἤλθοσαν ἕως Φάραγγος βότρυος καὶ
      κατεσκέψαντο αὐτήν· καὶ ἔκοψαν ἐκεῖθεν κλῆµα καὶ βότρυν σταφυλῆς ἕνα ἐπ’
      αὐτοῦ καὶ ἦραν αὐτὸν ἐπ’ ἀναφορεῦσιν καὶ ἀπὸ τῶν ῥοῶν καὶ ἀπὸ τῶν
      συκῶν.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲟⲩⲟϩ ⲡⲓⲙⲁ ⲉⲧⲉⲙ̀ⲙⲁⲩ ⲁⲩϯⲣⲉⲛϥ ϫⲉ ϯϧⲉⲗⲗⲟⲧ ⲛ̀ⲧⲉ ⲡⲓⲥⲙⲁϩ ⲉⲑⲃⲉ ⲡⲓⲥⲙⲁϩ ⲉⲧⲁⲩϣⲁⲧϥ
      ⲉ̀ⲃⲟⲗ ⲙ̀ⲙⲁⲩ ⲛ̀ϫⲉ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅</td>
      <td class="language English"><span style="color:#b00e23">(25)</span> And
      they called that place, The valley of the cluster, because of the cluster
      which the children of Israel cut down from thence.</td>
      <td class="language Greek">(24) τὸν τόπον ἐκεῖνον ἐπωνόµασαν Φάραγξ
      βότρυος διὰ τὸν βότρυν, ὃν ἔκοψαν ἐκεῖθεν οἱ υἱοὶ Ισραηλ.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲟⲩⲟϩ ⲁⲩⲕⲟⲧⲟⲩ ⲉ̀ⲃⲟⲗ ⲙ̀ⲙⲁⲩ ⲉⲧⲁⲩϫⲉⲣ ⲡⲓⲕⲁϩⲓ ⲙⲉⲛⲉⲛⲥⲁ ⲙ̅ ⲛ̀ⲉϩⲟⲟⲩ</td>
      <td class="language English"><span style="color:#b00e23">(26)</span> And
      they returned from thence, having surveyed the land, after forty
      days.</td>
      <td class="language Greek">(25) Καὶ ἀπέστρεψαν ἐκεῖθεν κατασκεψάµενοι τὴν
      γῆν µετὰ τεσσαράκοντα ἡµέρας</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ⲟⲩⲟϩ ⲉⲩⲟⲩⲟⲧⲉⲃ ⲁⲩⲓ̀ ϩⲁ ⲙⲱⲩ̀ⲥⲏⲥ ⲛⲉⲙ ϩⲁ ⲁⲁⲣⲱⲛ ⲛⲉⲙ ϯⲥⲩⲛⲁⲅⲱⲅⲏ ⲛ̀ⲧⲉ ⲛⲉⲛϣⲏⲣⲓ
      ⲙ̀ⲡⲓⲥ̅ⲗ̅ ⲛ̀ϩⲣⲏⲓ ϩⲓ ⲡⲧⲱⲟⲩ ⲙ̀ⲫⲁⲣⲣⲁⲛ ⲛ̀ⲕⲁⲇⲏⲥ ⲟⲩⲟϩ ⲁⲩⲉⲣⲟⲩⲱ ⲛⲱⲟⲩ ⲛ̀ⲟⲩⲥⲁϫⲓ ⲛⲉⲙ
      ϯⲥⲩⲛⲁⲅⲱⲅⲏ ⲧⲏⲣⲥ ⲟⲩⲟϩ ⲁⲩⲧⲁⲙⲱⲟⲩ ⲉ̀ⲡⲟⲩⲧⲁϩ ⲙ̀ⲡⲓⲕⲁϩⲓ</td>
      <td class="language English"><span style="color:#b00e23">(27)</span> And
      they proceeded and came to Moses and Aaron and all the congregation of
      the children of Israel, to the wilderness of Pharan Cades; and they
      brought word to them and to all the congregation, and they shewed the
      fruit of the land:</td>
      <td class="language Greek">(26) καὶ πορευθέντες ἦλθον πρὸς Μωυσῆν καὶ
      Ααρων καὶ πρὸς πᾶσαν συναγωγὴν υἱῶν Ισραηλ εἰς τὴν ἔρηµον Φαραν Καδης καὶ
      ἀπεκρίθησαν αὐτοῖς ῥῆµα καὶ πάσῃ τῇ συναγωγῇ καὶ ἔδειξαν τὸν καρπὸν τῆς
      γῆς.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲟⲩⲟϩ ⲁⲩⲥⲁϫⲓ ⲛⲉⲙⲱⲟⲩ ⲟⲩⲟϩ ⲡⲉϫⲱⲟⲩ ϫⲉ ⲁⲛϣⲉ ⲉ̀ⲡⲓⲕⲁϩⲓ ⲉⲧⲁⲕⲟⲩⲟⲣⲡⲧⲉⲛ ⲉ̀ⲣⲟϥ ⲟⲩⲕⲁϩⲓ
      ⲡⲉ ⲉϥϧⲁϯ ⲛ̀ⲉⲣⲱϯ ⲛⲉⲙ ⲉⲃⲓⲱ ⲟⲩⲟϩ ⲫⲁⲓ ⲡⲉ ⲡⲉϥⲟⲩⲧⲁϩ</td>
      <td class="language English"><span style="color:#b00e23">(28)</span> and
      they reported to him, and said, We came into the land into which thou
      sentest us, a land flowing with milk and honey; and this is the fruit of
      it.</td>
      <td class="language Greek">(27) καὶ διηγήσαντο αὐτῷ καὶ εἶπαν Ἤλθαµεν εἰς
      τὴν γῆν, εἰς ἣν ἀπέστειλας ἡµᾶς, γῆν ῥέουσαν γάλα καὶ µέλι, καὶ οὗτος ὁ
      καρπὸς αὐτῆς·</td>
    </tr>

    <tr id="v29" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲁⲗⲗⲁ ϥⲛⲁϣⲧ ⲛ̀ϫⲉ ⲡⲓϣⲗⲟⲗ ⲉⲧϣⲟⲡ ϩⲓⲱⲧϥ ⲟⲩⲟϩ ⲛⲓⲃⲁⲕⲓ ⲥⲉϫⲟⲣ ⲥⲉⲧⲁⲕⲧⲏⲟⲩⲧ ⲛ̀ⲥⲟⲃⲧ
      ⲟⲩⲟϩ ϩⲁⲛⲛⲓϣϯ ⲛⲉ ⲉ̀ⲙⲁϣⲱ ⲟⲩⲟϩ ⲡⲓϫⲱⲟⲩ ⲛ̀ⲧⲉ ⲉⲛⲁⲕ ⲁⲛⲛⲁⲩ ⲉ̀ⲣⲟϥ ⲙ̀ⲙⲁⲩ</td>
      <td class="language English"><span style="color:#b00e23">(29)</span> Only
      the nation that dwells upon it is bold, and they have very great and
      strong walled towns, and we saw there the children of Enach.</td>
      <td class="language Greek">(28) ἀλλ’ ἢ ὅτι θρασὺ τὸ ἔθνος τὸ κατοικοῦν ἐπ’
       αὐτῆς, καὶ αἱ πόλεις ὀχυραὶ τετειχισµέναι καὶ µεγάλαι σφόδρα, καὶ τὴν
      γενεὰν Εναχ ἑωράκαµεν ἐκεῖ,</td>
    </tr>

    <tr id="v30" class="verse">
      <td class="language Bohairic"><span style="color:#b00e23">(ⲕ̅ⲑ̅)</span>
      ⲟⲩⲟϩ ⲡⲓⲁⲙⲁⲗⲏⲕ ϥϣⲟⲡ ϧⲉⲛ ⲡⲓⲕⲁϩⲓ ⲉⲧⲥⲁⲫⲣⲏⲥ ⲟⲩⲟϩ ⲡⲓⲭⲉⲧⲧⲉⲟⲥ ⲛⲉⲙ ⲡⲓⲓⲉⲃⲟⲩⲥⲉⲟⲥ ⲛⲉⲙ
      ⲡⲓⲁⲙⲟⲣⲣⲉⲟⲥ ⲥⲉϣⲟⲡ ϧⲉⲛ ⲡⲓⲁⲛⲧⲱⲟⲩ ⲟⲩⲟϩ ⲡⲓⲭⲁⲛⲁⲛⲉⲟⲥ ϣⲟⲡ ⲉⲥⲕⲉⲛ ⲫⲓⲟⲙ ⲛⲉⲙ ϧⲁⲑⲟⲩⲱϥ
      ⲙ̀ⲡⲓⲓⲟⲣⲇⲁⲛⲏⲥ</td>
      <td class="language English"><span style="color:#b00e23">(30)</span> And
      Amalec dwells in the land toward the south: and the Chettite and the
      Evite, and the Jebusite, and the Amorite dwells in the hill country: and
      the Chananite dwells by the sea, and by the river Jordan.</td>
      <td class="language Greek">(29) καὶ Αµαληκ κατοικεῖ ἐν τῇ γῇ τῇ πρὸς
      νότον, καὶ ὁ Χετταῖος καὶ ὁ Ευαῖος καὶ ὁ Ιεβουσαῖος καὶ ὁ Αµορραῖος
      κατοικεῖ ἐν τῇ ὀρεινῇ, καὶ ὁ Χαναναῖος κατοικεῖ παρὰ θάλασσαν καὶ παρὰ
      τὸν Ιορδάνην ποταµόν.</td>
    </tr>

    <tr id="v31" class="verse">
      <td class="language Bohairic"><span style="color:#b00e23">(ⲗ̅)</span>
      ⲟⲩⲟϩ ⲭⲁⲗⲉⲃ ⲁϥⲑⲣⲉ ⲡⲓⲗⲁⲟⲥ ⲭⲁⲣⲱϥ ϧⲁⲧⲉⲛ ⲙⲱⲩ̀ⲥⲏⲥ ⲟⲩⲟϩ ⲡⲉϫⲁϥ ϫⲉ ⲙ̀ⲙⲟⲛ ⲁⲗⲗⲁ ϧⲉⲛ
      ⲟⲩϣⲉ ⲧⲉⲛⲛⲁϣⲉ ⲛⲁⲛ ⲉ̀ⲡϣⲱⲓ ⲟⲩⲟϩ ⲧⲉⲛⲛⲁⲉⲣⲕⲗⲏⲣⲟⲛⲟⲙⲓⲛ ⲙ̀ⲙⲟϥ ϫⲉ ϧⲉⲛ ⲟⲩϫⲟⲙ
      ⲧⲉⲛⲛⲁϫⲉⲙϫⲟⲙ ⲟⲩⲃⲏⲟⲩ</td>
      <td class="language English"><span style="color:#b00e23">(31)</span> And
      Chaleb stayed the people from speaking before Moses, and said to him,
      Nay, but we will go up by all means, and will inherit it, for we shall
      surely prevail against them.</td>
      <td class="language Greek">(30) καὶ κατεσιώπησεν Χαλεβ τὸν λαὸν πρὸς
      Μωυσῆν καὶ εἶπεν αὐτῷ Οὐχί, ἀλλὰ ἀναβάντες ἀναβησόµεθα καὶ
      κατακληρονοµήσοµεν αὐτήν, ὅτι δυνατοὶ δυνησόµεθα πρὸς αὐτούς.</td>
    </tr>

    <tr id="v32" class="verse">
      <td class="language Bohairic"><span style="color:#b00e23">(ⲗ̅ⲁ̅)</span>
      ⲟⲩⲟϩ ⲛⲓⲣⲱⲙⲓ ⲉⲧⲁⲩϣⲉ ⲛⲱⲟⲩ ⲉ̀ⲡϣⲱⲓ ⲛⲉⲙⲁϥ ⲡⲉϫⲱⲟⲩ ϫⲉ ⲧⲉⲛⲛⲁϣⲉ ⲉ̀ⲡϣⲱⲓ ⲁⲛ ϫⲉ
      ⲧⲉⲛⲛⲁϣ̀ϫⲉⲙϫⲟⲙ ⲁⲛ ⲟⲩⲃⲉ ⲡⲁⲓⲉⲑⲛⲟⲥ ϫⲉ ϥϫⲟⲣ ⲙⲁⲗⲗⲟⲛ ⲉ̀ϩⲟⲧⲉⲣⲟⲛ</td>
      <td class="language English"><span style="color:#b00e23">(32)</span> But
      the men that went up together with him said, We will not go up, for we
      shall not by any means be able to go up against the nation, for it is
      much stronger than we.</td>
      <td class="language Greek">(31) καὶ οἱ ἄνθρωποι οἱ συναναβάντες µετ’
      αὐτοῦ εἶπαν Οὐκ ἀναβαίνοµεν, ὅτι οὐ µὴ δυνώµεθα ἀναβῆναι πρὸς τὸ ἔθνος,
      ὅτι ἰσχυρότερόν ἐστιν ἡµῶν µᾶλλον.</td>
    </tr>

    <tr id="v33" class="verse">
      <td class="language Bohairic"><span style="color:#b00e23">(ⲗ̅ⲃ̅)</span>
      ⲟⲩⲟϩ ⲁⲩⲉⲛ ⲟⲩϣⲱϣ ⲛ̀ⲥⲁ ⲡⲓⲕⲁϩⲓ ⲉⲧⲁⲩϫⲟⲣϥ ϧⲁⲧⲉⲛ ⲛⲉⲛϣⲏⲣⲓ ⲙ̀ⲡⲓⲥ̅ⲗ̅ ⲉⲩϫⲱ ⲙ̀ⲙⲟⲥ ϫⲉ
      ⲡⲕⲁϩⲓ ⲉⲧⲁⲛϣⲉ ⲉ̀ⲣⲟϥ ⲟⲩⲕⲁϩⲓ ⲡⲉ ⲉϥⲟⲩⲱⲙ ⲛ̀ⲛⲏ ⲉⲧϣⲟⲡ ϩⲓⲱⲧϥ ⲡⲓⲗⲁⲟⲥ ⲅⲁⲣ ⲧⲏⲣϥ
      ⲉⲧⲁⲛⲛⲁⲩ ⲉ̀ⲣⲟϥ ⲙ̀ⲙⲁⲩ ϩⲁⲛϣⲏⲣⲓ ⲛⲉ ⲉⲩϭⲟⲥⲓ</td>
      <td class="language English"><span style="color:#b00e23">(33)</span> And
      they brought a horror of that land which they surveyed upon the children
      of Israel, saying, The land which we passed by to survey it, is a land
      that eats up its inhabitants; and all the people whom we saw in it are
      men of extraordinary stature.</td>
      <td class="language Greek">(32) καὶ ἐξήνεγκαν ἔκστασιν τῆς γῆς, ἣν
      κατεσκέψαντο αὐτήν, πρὸς τοὺς υἱοὺς Ισραηλ λέγοντες Τὴν γῆν, ἣν
      παρήλθοµεν αὐτὴν κατασκέψασθαι, γῆ κατέσθουσα τοὺς κατοικοῦντας ἐπ’ αὐτῆς
      ἐστιν· πᾶς ὁ λαός, ὃν ἑωράκαµεν ἐν αὐτῇ, ἄνδρες ὑπερµήκεις·</td>
    </tr>

    <tr id="v34" class="verse">
      <td class="language Bohairic"><span style="color:#b00e23">(ⲗ̅ⲅ̅)</span>
      ⲟⲩⲟϩ ⲁⲛⲛⲁⲩ ⲉ̀ⲛⲓⲁⲫⲱⲫ ⲙ̀ⲙⲁⲩ ⲟⲩⲟϩ ⲁⲛⲟⲓ ⲙ̀ⲫⲣⲏϯ ⲛ̀ϩⲁⲛϣϫⲏⲟⲩ ⲙ̀ⲡⲟⲩⲙ̀ⲑⲟ ⲁⲗⲗⲁ ⲫⲁⲓ
      ⲡⲉ ⲡⲓⲣⲏϯ ⲉ̀ⲛⲁⲛⲟⲓ ⲙ̀ⲙⲟϥ ⲙ̀ⲡⲟⲩⲙ̀ⲑⲟ ⲉ̀ⲃⲟⲗ</td>
      <td class="language English"><span style="color:#b00e23">(34)</span> And
      there we saw the giants; and we were before them as locusts, yea even so
      were we before them.</td>
      <td class="language Greek">(33) καὶ ἐκεῖ ἑωράκαµεν τοὺς γίγαντας καὶ ἦµεν
      ἐνώπιον αὐτῶν ὡσεὶ ἀκρίδες, ἀλλὰ καὶ οὕτως ἦµεν ἐνώπιον αὐτῶν.</td>
    </tr>
  </table>
</body>
</html>
