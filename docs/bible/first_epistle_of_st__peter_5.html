<!DOCTYPE html>
<html>
<head>
  <title>First Epistle of St. Peter</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="second_epistle_of_st__peter_1.html" rel="next">
  <link href="first_epistle_of_st__peter_4.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="first_epistle_of_st__peter_5">First Epistle of St. Peter 5</h4>

  <table>
    <tr>
      <td><span style="color:#b00e23">(ⲁ̅)</span> ⲛⲓⲡⲣⲉⲥⲃⲩⲧⲉⲣⲟⲥ ⲉⲧϧⲉⲛ ⲑⲏⲛⲟⲩ
      ϯϯϩⲟ ⲉ̀ⲣⲱⲧⲉⲛ ⲁ̀ⲛⲟⲕ ⲡⲉⲧⲉⲛϣⲫⲏⲣ ⲙ̀ⲡⲣⲉⲥⲃⲩⲧⲉⲣⲟⲥ ⲟⲩⲟϩ ⲙ̀ⲙⲉⲑⲣⲉ ⲛ̀ⲧⲉ ⲛⲓⲙⲕⲁⲩϩ ⲛ̀ⲧⲉ
      ⲡⲭ̅ⲥ̅ ⲟⲩⲟϩ ⲛ̀ϣⲫⲏⲣ ⲙ̀ⲡⲓⲱⲟⲩ ⲉⲑⲛⲁϭⲱⲣⲡ ⲉ̀ⲃⲟⲗ</td>
      <td><span style="color:#b00e23">(ⲁ︦)</span> ϯⲡⲁⲣⲁⲕⲁⲗⲉⲓ ϭⲉ ⲛ̅ⲛⲉⲡⲣⲉⲥⲃⲩⲧⲉⲣⲟⲥ
      ⲉⲧⲉⲛ̅ϩⲏⲧ ⲧⲏⲩⲧⲛ̅ ϩⲱⲥ ϣⲃⲏⲣ ⲙ̅ⲡⲣⲉⲥⲃⲩⲧⲉⲣⲟⲥ ⲁⲩⲱ ⲙ̅ⲙⲛ̅ⲧⲣⲉ ⲛ̅ⲛ̅ⲙⲟⲕϩⲥ̅ ⲙ̅ⲡⲉⲭ̅ⲥ̅
      ⲁⲩⲱ ϩⲱⲥ ⲟⲓⲕⲟⲛⲟⲙⲟⲥ ⲙ̅ⲡⲉⲟⲟⲩ ⲉⲧⲛⲁϭⲱⲗⲡ̅ ⲉⲃⲟⲗ</td>
      <td><span style="color:#b00e23">(1)</span> The presbyters who are among
      you, I beseech you, I your fellow presbyter, and witness of the
      sufferings of Christ, and sharer of the glory which will be
      revealed.</td>
      <td><span style="color:#b00e23">(1)</span> Πρεσβυτέρους οὖν ἐν ὑμῖν
      παρακαλῶ ὁ συμπρεσβύτερος καὶ μάρτυς τῶν τοῦ Χριστοῦ παθημάτων, ὁ καὶ τῆς
      μελλούσης ἀποκαλύπτεσθαι δόξης κοινωνός,</td>
    </tr>

    <tr>
      <td><span style="color:#b00e23">(ⲃ̅)</span> ⲁⲙⲟⲛⲓ ⲙ̀ⲡⲓⲟϩⲓ ⲉⲧϧⲉⲛ ⲑⲏⲛⲟⲩ
      ⲛ̀ⲧⲉ ⲫϯ ⲉⲣⲉⲧⲉⲛϭⲓ ⲙ̀ⲡⲟⲩϣⲓⲛⲓ ϧⲉⲛ ⲟⲩϭⲓⲛ̀ϫⲟⲛⲥ ⲁⲛ ⲁⲗⲗⲁ ϧⲉⲛ ⲟⲩⲟⲩⲱϣ ⲛ̀ϩⲏⲧ ⲕⲁⲧⲁ
      ⲫϯ ⲟⲩⲇⲉ ϧⲉⲛ ⲟⲩⲙⲉⲧⲁϥϫⲓⲣ ⲁⲛ ⲁⲗⲗⲁ ϧⲉⲛ ⲟⲩⲣⲱⲟⲩⲧϥ ⲛ̀ϩⲏⲧ</td>
      <td><span style="color:#b00e23">(ⲃ︦)</span> ϫⲉ ⲙⲟⲟⲛⲉ ⲙ̅ⲡⲟϩⲉ ⲙ̅ⲡⲛⲟⲩⲧⲉ
      ⲉⲧⲛ̅ϩⲏⲧ ⲧⲏⲩⲧⲛ̅ ϩⲛ̅ ⲟⲩϩⲧⲟⲣ ⲁⲛ ⲁⲗⲗⲁ ⲉϩⲛⲏⲧⲛ̅ ⲕⲁⲧⲁ ⲡⲛⲟⲩⲧⲉ ⲟⲩⲇⲉ ϩⲛ̅
      ⲟⲩⲙⲛ̅ⲧⲙⲁⲓϩⲏⲩ ⲁⲛ ⲁⲗⲗⲁ ϩⲛ̅ ⲟⲩⲟⲩⲣⲟⲧ</td>
      <td><span style="color:#b00e23">(2)</span> Tend the flock which is among
      you of God, taking their visitation not in [a] violence, but in a wish of
      heart according to God, nor in [a] greediness, but in [a] readiness of
      heart;</td>
      <td><span style="color:#b00e23">(2)</span> ποιμάνατε τὸ ἐν ὑμῖν ποίμνιον
      τοῦ θεοῦ, ἐπισκοποῦντες μὴ ἀναγκαστῶς ἀλλὰ ἑκουσίως κατὰ θεόν, μηδὲ
      αἰσχροκερδῶς ἀλλὰ προθύμως,</td>
    </tr>

    <tr>
      <td><span style="color:#b00e23">(ⲅ̅)</span> ⲟⲩⲇⲉ ⲁⲛ ϫⲉ ⲉⲣⲉⲧⲉⲛⲟⲓ ⲛ̀ϭ̅ⲥ̅
      ⲉ̀ⲛⲓⲕⲗⲏⲣⲟⲥ ⲁⲗⲗⲁ ⲁⲣⲓⲧⲩⲡⲟⲥ ⲙ̀ⲡⲓⲟϩⲓ</td>
      <td><span style="color:#b00e23">(ⲅ︦)</span> ϩⲱⲥ ⲉⲧⲉⲧⲛ̅ⲟ ⲛ̅ϫⲟⲉⲓⲥ ⲁⲛ
      ⲛ̅ⲛⲉⲩⲕⲗⲏⲣⲟⲥ ⲁⲗⲗⲁ ⲉⲧⲉⲧⲛ̅ϣⲟⲟⲡ ⲛ̅ⲧⲩⲡⲟⲥ ⲙ̅ⲡⲟϩⲉ</td>
      <td><span style="color:#b00e23">(3)</span> nor that ye are being lords
      over the heritages, but be examples to the flock.</td>
      <td><span style="color:#b00e23">(3)</span> μηδʼ ὡς κατακυριεύοντες τῶν
      κλήρων ἀλλὰ τύποι γινόμενοι τοῦ ποιμνίου·</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲉ̀ϣⲱⲡ ⲁϥϣⲁⲛⲟⲩⲟⲛϩϥ ⲉ̀ⲃⲟⲗ
      ⲛ̀ϫⲉ ⲡⲓϫⲱϫ ⲙ̀ⲙⲁⲛⲉⲥⲱⲟⲩ ⲧⲉⲧⲉⲛⲛⲁϭⲓ ⲙ̀ⲡⲓⲭⲗⲟⲙ ⲛ̀ⲁⲑⲗⲱⲙ ⲛ̀ⲧⲉ ⲡⲱⲟⲩ</td>
      <td><span style="color:#b00e23">(ⲇ︦)</span> ϫⲉⲕⲁⲁⲥ ⲉϥϣⲁⲛⲟⲩⲱⲛϩ̅ ⲉⲃⲟⲗ ⲛ̅ϭⲓ
      ⲡⲛⲟϭ ⲛ̅ϣⲱⲥ ⲉⲧⲉⲧⲛ̅ϫⲓ ⲙ̅ⲡⲉⲕⲗⲟⲙ ⲙ̅ⲡⲉⲟⲟⲩ ⲉⲧⲉ ⲙⲉϥϩⲱϭⲃ̅</td>
      <td><span style="color:#b00e23">(4)</span> And if the chief shepherd
      should appear ye will receive the unfading crown of (the) glory.</td>
      <td><span style="color:#b00e23">(4)</span> καὶ φανερωθέντος τοῦ
      ἀρχιποίμενος κομιεῖσθε τὸν ἀμαράντινον τῆς δόξης στέφανον.</td>
    </tr>

    <tr>
      <td><span style="color:#b00e23">(ⲉ̅)</span> ⲡⲁⲓⲣⲏϯ ⲛⲓϧⲉⲗϣⲓⲣⲓ ⲙⲁϭⲛⲉϫⲱⲧⲉⲛ
      ⲛ̀ⲛⲓϧⲉⲗⲗⲟⲓ ⲛ̀ⲑⲱⲧⲉⲛ ⲇⲉ ⲧⲏⲣⲟⲩ ϫⲉⲗ ⲑⲏⲛⲟⲩ ⲙ̀ⲡⲓⲑⲉⲃⲓⲟ ⲛ̀ϩⲏⲧ ⲉ̀ϧⲟⲩⲛ ⲉ̀ⲛⲉⲧⲉⲛⲉⲣⲏⲟⲩ
      ϫⲉ ⲫϯ ϥϯ ⲉ̀ϧⲟⲩⲛ ⲉ̀ϩⲣⲉⲛ ⲛⲓϭⲁⲥⲓϩⲏⲧ ϥϯ ⲛ̀ⲟⲩϩⲙⲟⲧ ⲛ̀ⲛⲏ ⲉⲧⲑⲉⲃⲓⲏⲟⲩⲧ</td>
      <td><span style="color:#b00e23">(ⲉ︦)</span> ⲛ̅ϣⲏⲣⲉ ϣⲏⲙ ⲟⲛ ⲛ̅ⲧⲁⲉⲓϩⲉ ⲥⲱⲧⲙ̅
      ⲛ̅ⲥⲁ ⲛⲉⲡⲣⲉⲥⲃⲩⲧⲉⲣⲟⲥ ⲛ̅ⲧⲱⲧⲛ̅ ⲇⲉ ⲧⲏⲣⲧⲛ̅ ⲑⲃ̅ⲃⲓⲉ ⲧⲏⲩⲧⲛ̅ ⲛ̅ⲛⲉⲧⲛ̅ⲉⲣⲏⲩ ϫⲉ ⲡⲛⲟⲩⲧⲉ
      ϯ ⲟⲩⲃⲉ ⲛ̅ϫⲁⲥⲓ ϩⲏⲧ. ϥϯ ⲇⲉ ⲛ̅ⲟⲩϩⲙⲟⲧ ⲛ̅ⲛⲉⲧⲑⲃ̅ⲃⲓⲏⲩ</td>
      <td><span style="color:#b00e23">(5)</span> Thus, [the] young men, be
      subject to the old men. But all of you clothe yourselves with humility of
      heart towards one another: because God opposeth the proud; he giveth [a]
      grace to the humble.</td>
      <td><span style="color:#b00e23">(5)</span> ὁμοίως, νεώτεροι, ὑποτάγητε
      πρεσβυτέροις. πάντες δὲ ἀλλήλοις τὴν ταπεινοφροσύνην ἐγκομβώσασθε, ὅτι Ὁ
      θεὸς ὑπερηφάνοις ἀντιτάσσεται ταπεινοῖς δὲ δίδωσιν χάριν.</td>
    </tr>

    <tr>
      <td><span style="color:#b00e23">(ⲋ̅)</span> ⲙⲁⲑⲉⲃⲓⲉ ⲑⲏⲛⲟⲩ ϧⲁ ϯϫⲓϫ ⲉⲧⲁⲙⲁϩⲓ
      ⲛ̀ⲧⲉ ⲫϯ ϩⲓⲛⲁ ⲛ̀ⲧⲉϥϭⲉⲥ ⲑⲏⲛⲟⲩ ϧⲉⲛ ⲡⲥⲏⲟⲩ ⲛ̀ⲧⲉ ⲡⲓϫⲉⲙⲡϣⲓⲛⲓ</td>
      <td><span style="color:#b00e23">(ⲋ︦)</span> ⲑⲃ̅ⲃⲓⲉ ⲧⲏⲩⲧⲛ̅ ⲇⲉ ϩⲁ ⲧϭⲓϫ
      ⲉⲧϫⲟⲟⲣ ⲛ̅ⲧⲉ ⲡⲛⲟⲩⲧⲉ ⲛ̅ⲧⲁⲣⲉϥϫⲁⲥⲧ ⲧⲏⲩⲧⲛ̅ ϩⲙ̅ ⲡⲉⲩⲟⲉⲓϣ</td>
      <td><span style="color:#b00e23">(6)</span> Humiliate yourselves under the
      mighty hand of God, that he may exalt you in (the) time of the
      visitation.</td>
      <td><span style="color:#b00e23">(6)</span> Ταπεινώθητε οὖν ὑπὸ τὴν
      κραταιὰν χεῖρα τοῦ θεοῦ, ἵνα ὑμᾶς ὑψώσῃ ἐν καιρῷ,</td>
    </tr>

    <tr>
      <td><span style="color:#b00e23">(ⲍ̅)</span> ⲡⲉⲧⲉⲛⲣⲱⲟⲩϣ ⲧⲏⲣϥ ⲟⲩⲁϩϥ ⲉ̀ⲣⲟϥ
      ϫⲉ ⲟⲩⲏⲓ ⲥⲉⲣⲙⲉⲗⲓⲛ ⲛⲁϥ ϧⲁⲣⲱⲧⲉⲛ</td>
      <td><span style="color:#b00e23">(ⲍ︦)</span> ⲛ̅ⲧⲉⲧⲛ̅ⲛⲟⲩϫ ⲙ̅ⲡⲉⲧⲛ̅ⲣⲟⲟⲩϣ
      ⲧⲏⲣϥ̅ ⲉⲣⲟϥ ϫⲉ ⲛ̅ⲧⲟϥ ⲡⲉⲧϥⲓ ⲣⲟⲟⲩϣ ϩⲁⲣⲱⲧⲛ̅</td>
      <td><span style="color:#b00e23">(7)</span> Cast all your care on him;
      because he careth for you.</td>
      <td><span style="color:#b00e23">(7)</span> πᾶσαν τὴν μέριμναν ὑμῶν
      ἐπιρίψαντες ἐπʼ αὐτόν, ὅτι αὐτῷ μέλει περὶ ὑμῶν.</td>
    </tr>

    <tr>
      <td><span style="color:#b00e23">(ⲏ̅)</span> ϣⲱⲡⲓ ⲉⲣⲉⲧⲉⲛⲣⲏⲥ ⲟⲩⲟϩ ⲁⲣⲓⲛⲩⲙⲫⲓⲛ
      ϫⲉ ⲡⲉⲧⲉⲛϫⲁϫⲓ ⲡⲓⲇⲓⲁⲃⲟⲗⲟⲥ ϥⲙⲟϣⲓ ⲙ̀ⲫⲣⲏϯ ⲛ̀ⲟⲩⲙⲟⲩⲓ ⲉϥϩⲉⲙϩⲉⲙ ⲉϥⲕⲱϯ ⲛ̀ⲥⲁ ⲉⲙⲕ
      ⲟⲩⲁⲓ</td>
      <td><span style="color:#b00e23">(ⲏ︦)</span> ⲛⲏⲫⲉ ⲛ̅ⲧⲉⲧⲛ̅ⲣⲟⲉⲓⲥ ϫⲉ
      ⲡⲉⲧⲛⲁⲛⲧⲓⲇⲓⲕⲟⲥ ⲡⲇⲓⲁⲃⲟⲗⲟⲥ ϥⲙⲟⲟϣⲉ ⲉϥⲉⲗϩⲏⲙ. ⲛ̅ⲑⲉ ⲛ̅ⲛⲓⲙⲟⲩⲓ ⲉϥϣⲓⲛⲉ ⲛ̅ⲥⲁ ⲱⲙⲕ̅
      ⲛ̅ⲛⲉⲧⲙ̅ⲯⲩⲭⲏ</td>
      <td><span style="color:#b00e23">(8)</span> Be watchful and be sober;
      because your enemy the devil walketh as a lion, roaring, seeking to
      swallow up (some) one.</td>
      <td><span style="color:#b00e23">(8)</span> νήψατε, γρηγορήσατε. ὁ
      ἀντίδικος ὑμῶν διάβολος ὡς λέων ὠρυόμενος περιπατεῖ ζητῶν τινα
      καταπιεῖν·</td>
    </tr>

    <tr>
      <td><span style="color:#b00e23">(ⲑ̅)</span> ⲫⲏ ⲉⲣⲉⲧⲉⲛⲟϩⲓ ⲉ̀ⲣⲁⲧⲉⲛ ⲑⲏⲛⲟⲩ
      ⲉ̀ϧⲟⲩⲛ ⲉ̀ϫⲱϥ ⲉⲣⲉⲧⲉⲛⲧⲁϫⲣⲏⲟⲩⲧ ϧⲉⲛ ⲡⲓⲛⲁϩϯ ⲉⲣⲉⲧⲉⲛⲥⲱⲟⲩⲛ ⲛ̀ⲛⲁⲓϧⲓⲥⲓ ⲛⲁⲓ ⲡϫⲱⲕ
      ⲛ̀ⲛⲁⲓ ⲛ̀ⲛⲉⲧⲉⲛⲥⲛⲏⲟⲩ ⲉⲧϧⲉⲛ ⲡⲓⲕⲟⲥⲙⲟⲥ</td>
      <td><span style="color:#b00e23">(ⲑ︦)</span> ⲡⲁⲓ ⲉⲧⲉⲧⲛ̅ⲛⲁϩⲉ ⲣⲁⲧ ⲧⲏⲩⲧⲛ̅
      ⲉⲣⲟϥ ⲉⲧⲉⲧⲛ̅ϫⲟⲟⲣ ϩⲛ̅ ⲧⲡⲓⲥⲧⲓⲥ ⲉⲧⲉⲧⲛ̅ⲥⲟⲟⲩⲛ ⲛ̅ⲛⲉⲓϩⲓⲥⲉ ⲛ̅ⲟⲩⲱⲧ ϫⲱⲕ ⲉⲃⲟⲗ
      ⲛ̅ⲧⲉⲧⲛ̅ⲙⲛ̅ⲧⲥⲟⲛ ⲉⲧϩⲙ̅ ⲡⲕⲟⲥⲙⲟⲥ</td>
      <td><span style="color:#b00e23">(9)</span> That one ye shall resist,
      being firm in the faith, knowing these very troubles: the completion of
      these (is) for your brethren who are in the world.</td>
      <td><span style="color:#b00e23">(9)</span> ᾧ ἀντίστητε στερεοὶ τῇ πίστει,
      εἰδότες τὰ αὐτὰ τῶν παθημάτων τῇ ἐν τῷ κόσμῳ ὑμῶν ἀδελφότητι
      ἐπιτελεῖσθαι.</td>
    </tr>

    <tr>
      <td><span style="color:#b00e23">(ⲓ̅)</span> ⲫϯ ⲇⲉ ⲛ̀ⲧⲉ ϩⲙⲟⲧ ⲛⲓⲃⲉⲛ ⲫⲏ
      ⲉⲧⲁϥⲑⲁϩⲉⲙ ⲑⲏⲛⲟⲩ ⲉ̀ϧⲟⲩⲛ ⲉ̀ⲡⲉϥⲱⲟⲩ ⲛ̀ⲉⲛⲉϩ ϧⲉⲛ ⲡⲭ̅ⲥ̅ ⲓⲏ̅ⲥ̅ ⲉ̀ⲁⲣⲉⲧⲉⲛϣⲉⲡ ⲙⲕⲁϩ
      ⲛ̀ⲟⲩⲕⲟⲩϫⲓ ⲛ̀ⲑⲟϥ ⲉϥⲉ̀ⲥⲉⲃⲧⲉ ⲑⲏⲛⲟⲩ ⲟⲩⲟϩ ⲉϥⲉ̀ⲥⲉⲙⲛⲉ ⲑⲏⲛⲟⲩ ⲉϥⲉ̀ϯϫⲟⲙ ⲛⲱⲧⲉⲛ
      ⲉϥⲉ̀ϩⲓⲥⲉⲛϯ ⲙ̀ⲙⲱⲧⲉⲛ</td>
      <td><span style="color:#b00e23">(ⲓ︦)</span> ⲡⲛⲟⲩⲧⲉ ⲇⲉ ⲛ̅ϩⲙⲟⲧ ⲛⲓⲙ ⲡⲁⲓ
      ⲉⲛⲧⲁϥⲧⲁϩⲙ̅ ⲧⲏⲩⲧⲛ̅ ⲉϩⲟⲩⲛ ⲉⲡⲉϥⲉⲟⲟⲩ ⲛ̅ϣⲁ ⲉⲛⲉϩ ⲉⲧϩⲙ̅ ⲡⲉⲭ̅ⲥ̅ ⲉⲁⲧⲉⲧⲛ̅ϣⲡ̅ϩⲓⲥⲉ
      ⲛ̅ⲟⲩⲕⲟⲩⲉⲓ ⲛ̅ⲧⲟϥ ϥⲛⲁⲥⲃ̅ⲧⲉ ⲧⲏⲩⲧⲛ̅ ⲛϥ̅ⲧⲁϫⲣⲉ ⲧⲏⲩⲧⲛ̅ ⲛϥ̅ϯ ϭⲟⲙ ⲛⲏⲧⲛ̅ ⲛϥ̅ϯ ⲥⲛ̅ⲧⲉ
      ⲛⲏⲧⲛ̅</td>
      <td><span style="color:#b00e23">(10)</span> But God of all grace, who
      called you into his eternal glory in Christ Jesus, having suffered a
      little, he (pron.) shall perfect you, and he shall establish you, he
      shall encourage you, he shall lay foundation for you.</td>
      <td><span style="color:#b00e23">(10)</span> ὁ δὲ θεὸς πάσης χάριτος, ὁ
      καλέσας ὑμᾶς εἰς τὴν αἰώνιον αὐτοῦ δόξαν ἐν Χριστῷ, ὀλίγον παθόντας αὐτὸς
      καταρτίσει, στηρίξει, σθενώσει, θεμελιώσει.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲫⲱϥ ⲡⲉ ⲡⲓⲁⲙⲁϩⲓ ⲛⲉⲙ ⲡⲓⲱⲟⲩ ϣⲁ
      ⲉⲛⲉϩ ⲁⲙⲏⲛ</td>
      <td><span style="color:#b00e23">(ⲓ︦ⲁ︦)</span> ⲡⲁⲓ ⲉⲧⲉ ⲡⲱϥ ⲡⲉ ⲡⲉⲟⲟⲟⲩ ⲙⲛ̅
      ⲡⲁⲙⲁϩⲧⲉ ϣⲁ ⲉⲛⲉϩ ⲛ̅ⲉⲛⲉϩ ϩⲁⲙⲏⲛ:</td>
      <td><span style="color:#b00e23">(11)</span> His is the strength and the
      glory forever. Amēn.</td>
      <td><span style="color:#b00e23">(11)</span> αὐτῷ τὸ κράτος εἰς τοὺς
      αἰῶνας τῶν αἰώνων· ἀμήν.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲁⲓⲥϧⲁⲓ ⲛⲱⲧⲉⲛ ⲉ̀ⲃⲟⲗ ϩⲓⲧⲟⲧϥ
      ⲛ̀ⲥⲓⲗⲟⲩⲁⲛⲟⲥ ⲡⲉⲛⲥⲟⲛ ⲙ̀ⲡⲓⲥⲧⲟⲥ ϩⲱⲥ ⲉⲓⲙⲉⲩⲓ ϧⲉⲛ ϩⲁⲛⲕⲟⲩϫⲓ ⲉⲓϯⲛⲟⲙϯ ⲉⲓⲉⲣⲙⲉⲑⲣⲉ ϫⲉ
      ⲫⲁⲓ ⲡⲉ ⲡⲓϩⲙⲟⲧ ⲛ̀ⲧⲉ ⲫϯ ϧⲉⲛ ⲟⲩⲙⲉⲑⲙⲏⲓ ⲫⲁⲓ ⲉⲧⲉⲧⲉⲛⲟϩⲓ ⲉ̀ⲣⲁⲧⲉⲛ ⲑⲏⲛⲟⲩ
      ⲛ̀ϧⲏⲧϥ</td>
      <td><span style="color:#b00e23">(ⲓ︦ⲃ︦)</span> ⲛ̅ⲑⲉ ⲉϯⲙⲉⲉⲩ ⲉⲣⲟⲥ ⲛ̅ⲧⲁⲓⲥϩⲁⲓ
      ⲛⲏⲧⲛ̅ ⲛ̅ϩⲉⲛⲕⲟⲩⲉⲓ ⲉⲃⲟⲗ ϩⲓⲧⲛ̅ ⲥⲓⲗⲟⲩⲁⲛⲟⲥ ⲡⲡⲓⲥⲧⲟⲥ ⲛ̅ⲥⲟⲛ ⲉⲓⲡⲁⲣⲁⲕⲁⲗⲉⲓ ⲁⲩⲱ
      ⲉⲓⲉⲣⲙⲛ̅ⲧⲣⲉ ϫⲉ ⲧⲁⲓ ⲧⲉ ⲧⲉⲭⲁⲣⲓⲥ ⲙ̅ⲙⲉ ⲙ̅ⲡⲛⲟⲩⲧⲉ ⲧⲁⲓ ⲉⲧⲉⲧⲛ̅ⲁϩⲉ ⲣⲁⲧ ⲧⲏⲩⲧⲛ̅
      ⲛ̅ϩⲏⲧⲥ̅</td>
      <td><span style="color:#b00e23">(12)</span> I wrote to you through
      Silouanos, our faithful brother, as I think in few (words) encouraging,
      witnessing that this is the grace of God in [a] truth, this in which ye
      stand.</td>
      <td><span style="color:#b00e23">(12)</span> Διὰ Σιλουανοῦ ὑμῖν τοῦ πιστοῦ
      ἀδελφοῦ, ὡς λογίζομαι, διʼ ὀλίγων ἔγραψα, παρακαλῶν καὶ ἐπιμαρτυρῶν
      ταύτην εἶναι ἀληθῆ χάριν τοῦ θεοῦ· εἰς ἣν στῆτε.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲥϣⲓⲛⲓ ⲉ̀ⲣⲱⲧⲉⲛ ⲛ̀ϫⲉ ϯϣⲫⲉⲣⲓ
      ⲛ̀ⲥⲟⲧⲡⲓ ⲉⲧϧⲉⲛ ⲃⲁⲃⲩⲗⲱⲛ ⲛⲉⲙ ⲙⲁⲣⲕⲟⲥ ⲡⲁϣⲏⲣⲓ</td>
      <td><span style="color:#b00e23">(ⲓ︦ⲅ︦)</span> ⲥϣⲓⲛⲉ ⲉⲣⲱⲧⲛ̅ ⲛ̅ϭⲓ ⲉⲕⲗⲉⲕⲧⲏ
      ⲧⲉⲧϩⲛ̅ ⲧⲃⲁⲃⲩⲗⲱⲛ ⲙⲛ̅ ⲙⲁⲣⲕⲟⲥ ⲡⲁϣⲏⲣⲉ</td>
      <td><span style="color:#b00e23">(13)</span> Saluteth you the
      fellow-chosen (fem.) who is in Babylōn, and Markos my son.</td>
      <td><span style="color:#b00e23">(13)</span> ἀσπάζεται ὑμᾶς ἡ ἐν Βαβυλῶνι
      συνεκλεκτὴ καὶ Μᾶρκος ὁ υἱός μου.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲁⲣⲓⲁⲥⲡⲁⲍⲉⲥⲑⲉ ⲛ̀ⲛⲉⲧⲉⲛⲉⲣⲏⲟⲩ
      ϧⲉⲛ ⲟⲩⲫⲓ ⲛ̀ⲧⲉ ϯⲁⲅⲁⲡⲏ ⲧϩⲓⲣⲏⲛⲏ ⲛⲱⲧⲉⲛ ⲧⲏⲣⲟⲩ ⲛⲏ ⲉⲧϧⲉⲛ ⲡⲭ̅ⲥ̅</td>
      <td><span style="color:#b00e23">(ⲓ︦ⲇ︦)</span> ⲁⲥⲡⲁⲍⲉ ⲛ̅ⲛⲉⲧⲛ̅ⲉⲣⲏⲩ ϩⲛ̅ ⲟⲩⲡⲓ
      ⲛ̅ⲁⲅⲁⲡⲏ ϯⲣⲏⲛⲏ ⲛⲏⲧⲛ̅ ⲧⲏⲣⲧⲛ̅ ⲛⲉⲧϩⲙ̅ ⲡⲉⲭ̅ⲥ̅ ⲓ̅ⲥ̅ ⲡⲉⲛϫⲟⲉⲓⲥ</td>
      <td><span style="color:#b00e23">(14)</span> Salute one another in a kiss
      of [the] love. (The) peace to you all who are in Christ.</td>
      <td><span style="color:#b00e23">(14)</span> ἀσπάσασθε ἀλλήλους ἐν
      φιλήματι ἀγάπης. εἰρήνη ὑμῖν πᾶσιν τοῖς ἐν Χριστῷ.</td>
    </tr>

    <tr>
      <td>ⲡⲉⲧⲣⲟⲩ ⲉⲡⲓⲥⲧⲟⲗⲏ ⲁ̅</td>
      <td>ⲧⲉⲡⲓⲥⲧⲟⲗⲏ ⲙ̅ⲡⲉⲧⲣⲟⲥ</td>
      <td>
      </td>
      <td>
      </td>
    </tr>
  </table>
</body>
</html>
