<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_51.html" rel="next">
  <link href="psalms_49.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_50" class="title">Psalms 50</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲛ̅.
      ⲛ̀ⲧⲉ ⲇⲁⲩⲓⲇ ⲉ̀ⲡϫⲱⲕ ⲉ̀ⲃⲟⲗ ⲉⲧⲁϥⲓ̀ ϩⲁⲣⲟⲕ ⲛ̀ϫⲉ ⲛⲁⲑⲁⲛ ⲡⲓⲡⲣⲟⲫⲏⲧⲏⲥ ⲉⲧⲁϥϣⲉ ⲛⲁϥ
      ⲉ̀ϧⲟⲩⲛ ϣⲁ ⲃⲏⲣⲥⲁⲃⲉⲉ.</span>
      </td>
      <td class="language Sahidic">ⲛ̅. ⲉⲡϫⲱⲕ ⲉⲃⲟⲗ ⲡⲉⲯⲁⲗⲙⲟⲥ ⲛ̅ⲇⲁⲉⲓⲇ ϩⲙ̅ ⲡⲉⲧⲣⲉ
      ⲛⲁⲑⲁⲛ ⲡⲉⲡⲣⲟⲫⲏⲧⲏⲥ ⲉⲓ ⲛⲁϥ ⲛ̅ⲧⲉⲣⲉϥⲃⲱⲕ ⲉϩⲟⲩⲛ ϣⲁ ⲃⲏⲣⲥⲁⲃⲉⲉ.</td>
      <td class="language English">For the end, a Psalm of David, when Nathan
      the prophet came to him, when he had gone to Bersabee.</td>
      <td class="language Greek">Εἰς τὸ τέλος· ψαλµὸς τῷ Δαυιδ ἐν τῷ
      ἐλθεῖν πρὸς αὐτὸν Ναθαν τὸν προφήτην, ἡνίκα εἰσῆλθεν πρὸς
      Βηρσαβεε.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲛⲁⲓ
      ⲛⲏⲓ ⲫϯ ⲕⲁⲧⲁ ⲡⲉⲕⲛⲓϣϯ ⲛ̀ⲛⲁⲓ: ⲛⲉⲙ ⲕⲁⲧⲁ ⲡⲁϣⲁⲓ ⲛ̀ⲧⲉ ⲛⲉⲕⲙⲉⲧϣⲉⲛϩⲏⲧ ⲉⲕⲉ̀ⲥⲱⲗϫ
      ⲛ̀ⲧⲁⲁⲛⲟⲙⲓⲁ:</td>
      <td class="language Sahidic"><span style="color:#b00e23">(ⲁ︦)</span> ⲛⲁ
      ⲛⲁⲓ ⲡⲛⲟⲩⲧⲉ ⲕⲁⲧⲁ ⲡⲉⲕⲛⲟϭ ⲛ̅ⲛⲁ. ⲕⲁⲧⲁ ⲡⲁϣⲁⲓ ⲛ̅ⲛⲉⲕⲙⲛ̅ⲧϣⲁⲛϩⲧⲏϥ ϥⲱⲧⲉ ⲉⲃⲟⲗ
      ⲙ̅ⲡⲁⲛⲟⲃⲉ.</td>
      <td class="language English"><span style="color:#b00e23">(1)</span> Have
      mercy upon me, O God, according to thy great mercy; and according to the
      multitude of thy compassions blot out my transgression.</td>
      <td class="language Greek"><span style="color:#b00e23">(1)</span>
      Ἐλέησόν µε, ὁ θεός, κατὰ τὸ µέγα ἔλεός σου καὶ κατὰ τὸ
      πλῆθος τῶν οἰκτιρµῶν σου ἐξάλειψον τὸ ἀνόµηµά µου·</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲉⲕⲉ̀ⲣⲁϧⲧ ⲛ̀ϩⲟⲩⲟ ⲉ̀ⲃⲟⲗ ϩⲁ ⲧⲁⲁⲛⲟⲙⲓⲁ:
      ⲟⲩⲟϩ ⲉⲕⲉ̀ⲧⲟⲩⲃⲟⲓ ⲉ̀ⲃⲟⲗ ϩⲁ ⲡⲁⲛⲟⲃⲓ.</td>
      <td class="language Sahidic"><span style="color:#b00e23">(ⲃ︦)</span>
      ⲉⲓⲁⲁⲧ ⲉⲙⲁⲧⲉ ⲉⲃⲟⲗ ϩⲛ̅ ⲧⲁⲁⲛⲟⲙⲓⲁ. ⲁⲩⲱ ⲛⲅ̅ⲧⲃ̅ⲃⲟⲓ ⲉⲃⲟⲗ ϩⲙ̅ ⲡⲁⲛⲟⲃⲉ.</td>
      <td class="language English"><span style="color:#b00e23">(2)</span> Wash
      me thoroughly from mine iniquity, and cleanse me from my sin.</td>
      <td class="language Greek"><span style="color:#b00e23">(2)</span> ἐπὶ
      πλεῖον πλῦνόν µε ἀπὸ τῆς ἀνοµίας µου καὶ ἀπὸ τῆς ἁµαρτίας
      µου καθάρισόν µε.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ϫⲉ ⲧⲁⲁⲛⲟⲙⲓⲁ ⲁ̀ⲛⲟⲕ ϯⲥⲱⲟⲩⲛ ⲙ̀ⲙⲟⲥ:
      ⲟⲩⲟϩ ⲡⲁⲛⲟⲃⲓ ⲙ̀ⲡⲁⲙ̀ⲑⲟ ⲉ̀ⲃⲟⲗ ⲛ̀ⲥⲏⲟⲩ ⲛⲓⲃⲉⲛ.</td>
      <td class="language Sahidic"><span style="color:#b00e23">(ⲅ︦)</span> ϫⲉ
      ϯⲥⲟⲟⲩⲛ ⲁⲛⲟⲕ ⲛ̅ⲧⲁⲁⲛⲟⲙⲓⲁ. ⲁⲩⲱ ⲡⲁⲛⲟⲃⲉ ⲙ̅ⲡⲁⲙ̅ⲧⲟ ⲉⲃⲟⲗ ⲛ̅ⲟⲩⲟⲉⲓϣ ⲛⲓⲙ.</td>
      <td class="language English"><span style="color:#b00e23">(3)</span> For I
      am conscious of mine iniquity; and my sin is continually before me.</td>
      <td class="language Greek"><span style="color:#b00e23">(3)</span> ὅτι
      τὴν ἀνοµίαν µου ἐγὼ γινώσκω, καὶ ἡ ἁµαρτία µου ἐνώπιόν µού
      ἐστιν διὰ παντός.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲛ̀ⲑⲟⲕ ⲙ̀ⲙⲁⲩⲁⲧⲕ ⲁⲓⲉⲣⲛⲟⲃⲓ ⲉ̀ⲣⲟⲕ:
      ⲟⲩⲟϩ ⲡⲓⲡⲉⲧϩⲱⲟⲩ ⲁⲓⲁⲓϥ ⲙ̀ⲡⲉⲕⲙ̀ⲑⲟ ⲉ̀ⲃⲟⲗ. <span style=
      "color:#05537d">(4)</span> ϩⲟⲡⲱⲥ ⲛ̀ⲧⲉⲕⲙⲁⲓ ϧⲉⲛ ⲛⲉⲕⲥⲁϫⲓ: ⲟⲩⲟϩ ⲛ̀ⲧⲉⲕϭⲣⲟ
      ⲉⲕⲛⲁϭⲓϩⲁⲡ.</td>
      <td class="language Sahidic"><span style="color:#b00e23">(ⲇ︦)</span>
      ⲛ̅ⲧⲁⲓⲣ̅ⲛⲟⲃⲉ ⲉⲣⲟⲕ ⲙⲁⲩⲁⲁⲕ ⲁⲓⲣ̅ ⲡⲉⲑⲟⲟⲩ ⲙ̅ⲡⲉⲕⲙ̅ⲧⲟ ⲉⲃⲟⲗ. ϫⲉⲕⲁⲥ ⲉⲕⲉⲧⲙⲁⲉⲓⲟ ⲥⲛ̅
      ⲛⲉⲕϣⲁϫⲉ ⲛⲅ̅ϫⲣⲟ ϩⲙ̅ ⲡⲧⲣⲉⲕϯϩⲁⲡ ⲉⲣⲟⲓ.</td>
      <td class="language English"><span style="color:#b00e23">(4)</span>
      Against thee only have I sinned, and done evil before thee: that thou
      mightest be justified in thy sayings, and mightest overcome when thou art
      judged.</td>
      <td class="language Greek"><span style="color:#b00e23">(4)</span> σοὶ
      µόνῳ ἥµαρτον καὶ τὸ πονηρὸν ἐνώπιόν σου ἐποίησα, ὅπως ἂν
      δικαιωθῇς ἐν τοῖς λόγοις σου καὶ νικήσῃς ἐν τῷ κρίνεσθαί
      σε.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ϩⲏⲡⲡⲉ ⲅⲁⲣ ϧⲉⲛ ϩⲁⲛⲁⲛⲟⲙⲓⲁ ⲁⲩⲉⲣⲃⲟⲕⲓ ⲙ̀ⲙⲟⲓ: ⲟⲩⲟϩ ϧⲉⲛ ϩⲁⲛⲛⲟⲃⲓ ⲁ ⲧⲁⲙⲁⲩ ϭⲓϣϣⲱⲟⲩ
      ⲙ̀ⲙⲟⲓ.</td>
      <td class="language Sahidic"><span style="color:#b00e23">(ⲉ︦)</span> ⲉⲓⲥ
      ϩⲏⲏⲧⲉ ⲅⲁⲣ ⲛ̅ⲧⲁⲩⲱⲱ ⲙ̅ⲙⲟⲓ ϩⲛ̅ ϩⲉⲛⲁⲛⲟⲙⲓⲁ. ⲁⲩⲱ ⲛ̅ⲧⲁ ⲧⲁⲙⲁⲁⲩ ϫⲓⲟⲩⲱ ⲙ̅ⲙⲟⲓ ϩⲛ̅
      ϩⲉⲛⲛⲟⲃⲉ.</td>
      <td class="language English"><span style="color:#b00e23">(5)</span> For,
      behold, I was conceived in iniquities, and in sins did my mother conceive
      me.</td>
      <td class="language Greek"><span style="color:#b00e23">(5)</span> ἰδοὺ
      γὰρ ἐν ἀνοµίαις συνελήµφθην, καὶ ἐν ἁµαρτίαις ἐκίσσησέν µε ἡ
      µήτηρ µου.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ϩⲏⲡⲡⲉ ⲅⲁⲣ ⲁⲕⲙⲉⲛⲣⲉ ⲑⲙⲏⲓ: ⲛⲏ ⲉⲧϩⲏⲡ ⲛⲉⲙ ⲛⲏ ⲉⲧⲉⲛⲥⲉⲟⲩⲱⲛϩ ⲉ̀ⲃⲟⲗ ⲁⲛ ⲛ̀ⲧⲉ
      ⲧⲉⲕⲥⲟⲫⲓⲁ ⲁⲕⲧⲁⲙⲟⲓ ⲉ̀ⲣⲱⲟⲩ.</td>
      <td class="language Sahidic"><span style="color:#b00e23">(ⲋ︦)</span> ⲉⲓⲥ
      ϩⲏⲏⲧⲉ ⲅⲁⲣ ⲉⲕⲙⲉⲣⲉ ⲧⲙⲉ ⲛⲉⲑⲏⲡ ⲙⲛ̅ ⲛⲉⲧⲉ ⲛ̅ⲥⲉⲟⲩⲟⲛϩ̅ ⲉⲃⲟⲗ ⲁⲛ ⲛ̅ⲧⲉⲕⲥⲟⲫⲓⲁ
      ⲁⲕⲟⲩⲟⲛϩⲟⲩ ⲛⲁⲓ ⲉⲃⲟⲗ</td>
      <td class="language English"><span style="color:#b00e23">(6)</span> For,
      behold, thou lovest truth: thou hast manifested to me the secret and
      hidden things of thy wisdom.</td>
      <td class="language Greek"><span style="color:#b00e23">(6)</span> ἰδοὺ
      γὰρ ἀλήθειαν ἠγάπησας, τὰ ἄδηλα καὶ τὰ κρύφια τῆς σοφίας σου
      ἐδήλωσάς µοι.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲉⲕⲉ̀ⲛⲟⲩϫϧ ⲉ̀ϫⲱⲓ ⲙ̀ⲡⲉⲕϣⲉⲛϩⲩⲥⲱⲡⲟⲛ ⲉⲓⲉ̀ⲧⲟⲩⲃⲟ: ⲉⲕⲉ̀ⲣⲁϧⲧ ⲉⲓⲉ̀ⲟⲩⲃⲁϣ ⲉ̀ϩⲟⲧⲉ
      ⲟⲩⲭⲓⲱⲛ.</td>
      <td class="language Sahidic"><span style="color:#b00e23">(ⲍ︦)</span>
      ⲕⲛⲁϭⲉϣϭⲱϣⲧ̅ ⲛ̅ⲟⲩϩⲩⲥⲥⲱⲡⲱⲛ ⲉⲃⲟⲗ ϩⲙ̅ ⲡⲉϥⲥⲛⲟϥ ⲙ̅ⲡϣⲉ ⲧⲁⲧⲃ̅ⲃⲟ. ⲕⲛⲁϫⲟⲕⲙⲉⲧ ⲉⲃⲟⲗ
      ⲛ̅ϩⲏⲧϥ̅ ⲁⲩⲱ ϯⲛⲁⲟⲩⲃⲁϣ ⲉϩⲟⲩⲉ ⲟⲩⲭⲓⲱⲛ.</td>
      <td class="language English"><span style="color:#b00e23">(7)</span> Thou
      shalt sprinkle me with hyssop, and I shall be purified: thou shalt wash
      me, and I shall be made whiter than snow.</td>
      <td class="language Greek"><span style="color:#b00e23">(7)</span>
      ῥαντιεῖς µε ὑσσώπῳ, καὶ καθαρισθήσοµαι· πλυνεῖς µε, καὶ ὑπὲρ
      χιόνα λευκανθήσοµαι.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲉⲕⲉ̀ⲑⲣⲓⲥⲱⲧⲉⲙ ⲉ̀ⲟⲩⲑⲉⲗⲏⲗ ⲛⲉⲙ ⲟⲩⲟⲩⲛⲟϥ ⲉⲩⲉ̀ⲑⲉⲗⲏⲗ ⲛ̀ϫⲉ ⲛⲓⲕⲁⲥ ⲉⲧⲑⲉⲃⲓⲏⲟⲩⲧ</td>
      <td class="language Sahidic"><span style="color:#b00e23">(ⲏ︦)</span>
      ⲕⲛⲁⲧⲣⲁⲥⲱⲧⲙ̅ ⲉⲩⲧⲉⲗⲏⲗ ⲙⲛ̅ ⲟⲩⲟⲩⲛⲟϥ. ⲥⲉⲛⲁⲧⲉⲗⲏⲗ ⲛ̅ϭⲓ ⲛ̅ⲕⲉⲉⲥ ⲉⲧⲑⲃⲃⲓⲏⲩ.</td>
      <td class="language English"><span style="color:#b00e23">(8)</span> Thou
      shalt cause me to hear gladness and joy: the afflicted bones shall
      rejoice.</td>
      <td class="language Greek"><span style="color:#b00e23">(8)</span>
      ἀκουτιεῖς µε ἀγαλλίασιν καὶ εὐφροσύνην· ἀγαλλιάσονται ὀστᾶ
      τεταπεινωµένα.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲙⲁⲧⲁⲥⲑⲟ ⲙ̀ⲡⲉⲕϩⲟ ⲥⲁⲃⲟⲗ ⲛ̀ⲛⲁⲛⲟⲃⲓ: ⲟⲩⲟϩ ⲛⲁⲁⲛⲟⲙⲓⲁ ⲧⲏⲣⲟⲩ ⲉⲕⲉ̀ⲥⲟⲗϫⲟⲩ.</td>
      <td class="language Sahidic"><span style="color:#b00e23">(ⲑ︦)</span> ⲕⲧⲉ
      ⲡⲉⲕϩⲟ ⲛ̅ⲥⲁⲃⲟⲗ ⲛ̅ⲛⲁⲛⲟⲃⲉ ⲁⲩⲱ ⲛⲁⲁⲛⲟⲙⲓⲁ ⲧⲏⲣⲟⲩ ϥⲟⲧⲟⲩ ⲉⲃⲟⲗ</td>
      <td class="language English"><span style="color:#b00e23">(9)</span> Turn
      away thy face from my sins, and blot out all mine iniquities.</td>
      <td class="language Greek"><span style="color:#b00e23">(9)</span>
      ἀπόστρεψον τὸ πρόσωπόν σου ἀπὸ τῶν ἁµαρτιῶν µου καὶ πάσας
      τὰς ἀνοµίας µου ἐξάλειψον.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩϩⲏⲧ ⲉϥⲟⲩⲁⲃ ⲉⲕⲉ̀ⲥⲟⲛⲧϥ ⲛ̀ϧⲏⲧ ⲫϯ: ⲟⲩⲡⲛ̅ⲁ̅ ⲉϥⲥⲟⲩⲧⲱⲛ ⲁⲣⲓⲧϥ ⲙ̀ⲃⲉⲣⲓ ϧⲉⲛ ⲛⲏ
      ⲉⲧⲥⲁϧⲟⲩⲛ ⲙ̀ⲙⲟⲓ.</td>
      <td class="language Sahidic"><span style="color:#b00e23">(ⲓ︦)</span>
      ⲟⲩϩⲏⲧ ⲉϥⲟⲩⲁⲁⲃ ⲥⲟⲛⲧϥ̅ ⲛ̅ϩⲏⲧⲧ ⲡⲛⲟⲩⲧⲉ. ⲁⲩⲱ ⲟⲩⲡⲛⲁ ⲉϥⲥⲟⲩⲧⲱⲛ ⲙⲁⲣⲉϥⲣ̅ⲃⲣ̅ⲣⲉ ϩⲙ̅
      ⲡⲁⲥⲁⲛ̅ϩⲟⲩⲛ.</td>
      <td class="language English"><span style="color:#b00e23">(10)</span>
      Create in me a clean heart, O God; and renew a right spirit in my inward
      parts.</td>
      <td class="language Greek"><span style="color:#b00e23">(10)</span>
      καρδίαν καθαρὰν κτίσον ἐν ἐµοί, ὁ θεός, καὶ πνεῦµα εὐθὲς
      ἐγκαίνισον ἐν τοῖς ἐγκάτοις µου.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲙ̀ⲡⲉⲣⲃⲉⲣⲃⲱⲣⲧ ⲉ̀ⲃⲟⲗ ϩⲁ ⲡⲉⲕϩⲟ: ⲟⲩⲟϩ ⲡⲉⲕⲡⲛ̅ⲁ̅ ⲉⲑⲟⲩⲁⲃ ⲙ̀ⲡⲉⲣⲟⲗϥ ⲉ̀ⲃⲟⲗ
      ϩⲁⲣⲟⲓ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲙ̅ⲡⲣ̅ⲛⲟϫⲧ̅ ⲉⲃⲟⲗ ⲙ̅ⲡⲉⲕϩⲟ ⲁⲩⲱ ⲡⲉⲕⲡⲛ̅ⲁ̅ ⲉⲧⲟⲩⲁⲁⲃ ⲙ̅ⲡⲣ̅ϥⲓⲧϥ ⲛ̅ⲥⲁⲃⲟⲗ
      ⲙ̅ⲙⲟⲓ.</td>
      <td class="language English"><span style="color:#b00e23">(11)</span> Cast
      me not away from thy presence; and remove not thy holy Spirit from
      me.</td>
      <td class="language Greek"><span style="color:#b00e23">(11)</span> µὴ
      ἀπορρίψῃς µε ἀπὸ τοῦ προσώπου σου καὶ τὸ πνεῦµα τὸ ἅγιόν
      σου µὴ ἀντανέλῃς ἀπ’ ἐµοῦ.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲙⲟⲓ ⲛⲏⲓ ⲙ̀ⲡⲑⲉⲗⲏⲗ ⲛ̀ⲧⲉ ⲡⲉⲕⲟⲩϫⲁⲓ: ⲟⲩⲟϩ ⲛ̀ϩⲣⲏⲓ ϧⲉⲛ ⲟⲩⲡⲛ̅ⲁ̅ ⲛ̀ϩⲏⲅⲉⲙⲱⲛⲓⲕⲟⲛ
      ⲙⲁⲧⲁϫⲣⲟⲓ.</td>
      <td class="language Sahidic"><span style="color:#b00e23">(ⲓ︦ⲃ︦)</span> ⲙⲁ
      ⲛⲁⲓ ⲙ̅ⲡⲧⲉⲗⲏⲗ ⲙ̅ⲡⲉⲕⲟⲩϫⲁⲓ ⲁⲩⲱ ⲛⲅ̅ⲧⲁϫⲣⲟⲓ ϩⲛ̅ ⲟⲩⲡⲛ̅ⲁ̅ ⲛ̅ϩⲏⲅⲉⲙⲟⲛⲓⲕⲟⲛ.</td>
      <td class="language English"><span style="color:#b00e23">(12)</span>
      Restore to me the joy of thy salvation: establish me with thy directing
      Spirit.</td>
      <td class="language Greek"><span style="color:#b00e23">(12)</span>
      ἀπόδος µοι τὴν ἀγαλλίασιν τοῦ σωτηρίου σου καὶ πνεύµατι
      ἡγεµονικῷ στήρισόν µε.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲉⲓⲉ̀ⲧⲥⲁⲃⲉ ⲛⲓⲁⲛⲟⲙⲟⲥ ϩⲓ ⲛⲉⲕⲙⲱⲓⲧ: ⲟⲩⲟϩ ⲛⲓⲁⲥⲉⲃⲏⲥ ⲉⲩⲉ̀ⲕⲟⲧⲟⲩ ϩⲁⲣⲟⲕ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ϯⲛⲁⲧⲥⲁⲃⲉ ⲛⲓⲁⲛⲟⲙⲟⲥ ⲉⲛⲉⲕϩⲓⲟⲟⲩⲉ. ⲁⲩⲱ ⲛ̅ⲁⲥⲉⲃⲏⲥ ⲛⲁⲕⲟⲧⲟⲩ ⲉⲣⲟⲕ.</td>
      <td class="language English"><span style="color:#b00e23">(13)</span> Then
      will I teach transgressors thy ways; and ungodly men shall turn to
      thee.</td>
      <td class="language Greek"><span style="color:#b00e23">(13)</span>
      διδάξω ἀνόµους τὰς ὁδούς σου, καὶ ἀσεβεῖς ἐπὶ σὲ
      ἐπιστρέψουσιν.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲛⲁϩⲙⲉⲧ ⲉ̀ⲃⲟⲗ ϧⲉⲛ ϩⲁⲛⲥⲛⲟϥ ⲫϯ: ⲫϯ ⲛ̀ⲧⲉ ⲧⲁⲥⲱⲧⲏⲣⲓⲁ: ⲉϥⲉ̀ⲑⲉⲗⲏⲗ ⲛ̀ϫⲉ ⲡⲁⲗⲁⲥ ϧⲉⲛ
      ⲧⲉⲕⲇⲓⲕⲉⲟⲥⲩⲛⲏ.</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲙⲁⲧⲟⲩϫⲟⲓ ⲉⲃⲟⲗ ϩⲛ̅ ϩⲉⲛⲥⲛⲟϥ ⲡⲛⲟⲩⲧⲉ ⲡⲛⲟⲩⲧⲉ ⲙ̅ⲡⲁⲟⲩϫⲁⲓ. ⲡⲁⲗⲁⲥ ⲛⲁⲧⲉⲗⲏⲗ
      ⲛ̅ⲧⲉⲕⲇⲓⲕⲁⲓⲟⲥⲩⲛⲏ ⲡϫⲟⲉⲓⲥ.</td>
      <td class="language English"><span style="color:#b00e23">(14)</span>
      Deliver me from blood-guiltiness, O God, the God of my salvation: and my
      tongue shall joyfully declare thy righteousness.</td>
      <td class="language Greek"><span style="color:#b00e23">(14)</span>
      ῥῦσαί µε ἐξ αἱµάτων, ὁ θεὸς ὁ θεὸς τῆς σωτηρίας µου·
      ἀγαλλιάσεται ἡ γλῶσσά µου τὴν δικαιοσύνην σου.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲡϭ̅ⲥ̅ ⲉⲕⲉ̀ⲁⲟⲩⲱⲛ ⲛ̀ⲛⲁⲥⲫⲟⲧⲟⲩ ⲟⲩⲟϩ ⲉⲣⲉ ⲣⲱⲓ ϫⲱ ⲙ̀ⲡⲉⲕⲥⲙⲟⲩ.</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲕⲛⲁⲟⲩⲱⲛ ⲛ̅ⲛ̅ⲛⲁⲥⲡⲟⲧⲟⲩ ⲛ̅ⲧⲉ ⲧⲁⲧⲁⲡⲣⲟ ϫⲱ ⲙ̅ⲡⲉⲕⲥⲙⲟⲩ.</td>
      <td class="language English"><span style="color:#b00e23">(15)</span> O
      Lord, thou shalt open my lips; and my mouth shall declare thy
      praise.</td>
      <td class="language Greek"><span style="color:#b00e23">(15)</span>
      κύριε, τὰ χείλη µου ἀνοίξεις, καὶ τὸ στόµα µου ἀναγγελεῖ τὴν
      αἴνεσίν σου.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ϫⲉ ⲉⲛⲉ ⲁⲕⲟⲩⲱϣ ϣⲟⲩϣⲱⲟⲩϣⲓ ⲛⲁⲓⲛⲁϯ ⲟⲛ ⲡⲉ: ϩⲁⲛϭⲗⲓⲗ ⲛ̀ϫⲟϥϫⲉϥ ⲙ̀ⲡⲉⲕϯⲙⲁϯ ⲉ̀ϩⲣⲏⲓ
      ⲉ̀ϫⲱⲟⲩ.</td>
      <td class="language Sahidic"><span style="color:#b00e23">(ⲓ︦ⲋ︦)</span> ϫⲉ
      ⲉⲛⲉ ⲕⲟⲩⲉϣ ⲑⲩⲥⲓⲁ ⲛⲉⲓⲛⲁϯ ⲡⲉ. ⲙⲉⲕⲟⲩⲉϣ ϭⲗⲓⲗ.</td>
      <td class="language English"><span style="color:#b00e23">(16)</span> For
      if thou desiredst sacrifice, I would have given it: thou wilt not take
      pleasure in whole-burnt-offerings.</td>
      <td class="language Greek"><span style="color:#b00e23">(16)</span> ὅτι
      εἰ ἠθέλησας θυσίαν, ἔδωκα ἄν· ὁλοκαυτώµατα οὐκ
      εὐδοκήσεις.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲡⲓϣⲟⲩϣⲱⲟⲩϣⲓ ⲛ̀ⲧⲉ ⲫϯ ⲟⲩⲡⲛ̅ⲁ̅ ⲉϥⲧⲉⲛⲛⲏⲟⲩⲧ ⲡⲉ: ⲟⲩϩⲏⲧ ⲉϥⲧⲉⲛⲛⲏⲟⲩⲧ ⲟⲩⲟϩ
      ⲉϥⲉ̀ⲑⲉⲃⲓⲏⲟⲩⲧ ⲫⲁⲓ ⲛ̀ⲛⲉ ⲫϯ ϣⲟϣϥ.</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲧⲉⲑⲩⲥⲓⲁ ⲙ̅ⲡⲛⲟⲩⲧⲉ ⲡⲉ ⲟⲩⲡⲛ̅ⲁ̅ ⲉϥⲟⲩⲟϣϥ̅. ⲟⲩϩⲏⲧ ⲉϥⲟⲩⲟϣϥ̅ ⲁⲩⲱ ⲉϥⲑⲃ̅ⲃⲓⲏⲩ
      ⲙ̅ⲡⲛⲟⲩⲧⲉ ⲛ̅ⲁⲧⲥⲧⲟϥ ⲉⲃⲟⲗ ⲁⲛ.</td>
      <td class="language English"><span style="color:#b00e23">(17)</span>
      Sacrifice to God is a broken spirit: a broken and humbled heart God will
      not despise.</td>
      <td class="language Greek"><span style="color:#b00e23">(17)</span> θυσία
      τῷ θεῷ πνεῦµα συντετριµµένον, καρδίαν συντετριµµένην καὶ
      τεταπεινωµένην ὁ θεὸς οὐκ ἐξουθενώσει.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲁⲣⲓⲡⲉⲑⲛⲁⲛⲉϥ ⲡϭ̅ⲥ̅ ϧⲉⲛ ⲡⲉⲕϯⲙⲁϯ ⲉ̀ⲥⲓⲱⲛ: ⲟⲩⲟϩ ⲛⲓⲥⲟⲃⲧ ⲛ̀ⲧⲉ ⲓⲗ̅ⲏ̅ⲙ̅
      ⲙⲁⲣⲟⲩⲕⲟⲧⲟⲩ.</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲁⲣⲓ ⲡⲉⲧⲛⲁⲛⲟⲩϥ ⲡϫⲟⲉⲓⲥ ϩⲙ̅ ⲡⲉⲕⲟⲩⲱϣ ⲛ̅ⲥⲓⲱⲛ. ⲁⲩⲱ ⲙⲁⲣⲟⲩⲕⲱⲧ ⲛ̅ⲛ̅ⲥⲟⲃⲧ̅
      ⲛ̅ⲑⲓⲉⲣⲟⲩⲥⲁⲗⲏⲙ.</td>
      <td class="language English"><span style="color:#b00e23">(18)</span> Do
      good, O Lord, to Sion in thy good pleasure; and let the walls of
      Jerusalem be built.</td>
      <td class="language Greek"><span style="color:#b00e23">(18)</span>
      ἀγάθυνον, κύριε, ἐν τῇ εὐδοκίᾳ σου τὴν Σιων, καὶ
      οἰκοδοµηθήτω τὰ τείχη Ιερουσαληµ·</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲧⲟⲧⲉ ⲉⲕⲉ̀ϯⲙⲁϯ ⲉ̀ϫⲉⲛ ϩⲁⲛϣⲟⲩϣⲱⲟⲩϣⲓ ⲙ̀ⲙⲉⲑⲙⲏⲓ ⲟⲩⲁⲛⲁⲫⲟⲣⲁ ⲛⲉⲙ ϩⲁⲛϭⲗⲓⲗ.
      <span style="color:#05537d">(20)</span> ⲧⲟⲧⲉ ⲉⲩⲉ̀ⲓⲛⲓ ⲛ̀ϩⲁⲛⲙⲁⲥⲓ ⲉ̀ⲡϣⲱⲓ
      ⲉ̀ϫⲉⲛ ⲡⲉⲕⲙⲁⲛ̀ⲉⲣϣⲱⲟⲩϣⲓ.</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲧⲟⲧⲉ ⲕⲛⲁⲟⲩⲉϣ ϩⲉⲛⲑⲩⲥⲓⲁ ⲛ̅ⲇⲓⲕⲁⲓⲟⲥⲩⲛⲏ ϩⲉⲛⲧⲁⲗⲟ ⲙⲛ̅ ϩⲉⲛϭⲗⲓⲗ. ⲧⲟⲧⲉ ⲥⲉⲛⲁⲧⲁⲗⲉ
      ϩⲉⲛⲙⲁⲥⲉ ⲉϫⲙ̅ ⲛⲉⲕⲑⲩⲥⲓⲁⲥⲧⲏⲣⲓⲟⲛ:</td>
      <td class="language English"><span style="color:#b00e23">(19)</span> Then
      shalt thou be pleased with a sacrifice of righteousness, offering, and
      whole-burnt-sacrifices: then shall they offer calves upon thine
      altar.</td>
      <td class="language Greek"><span style="color:#b00e23">(19)</span> τότε
      εὐδοκήσεις θυσίαν δικαιοσύνης, ἀναφορὰν καὶ ὁλοκαυτώµατα· τότε
      ἀνοίσουσιν ἐπὶ τὸ θυσιαστήριόν σου µόσχους.</td>
    </tr>
  </table>
</body>
</html>
