<!DOCTYPE html>
<html>
<head>
  <title>Jeremiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="jeremiah_27.html" rel="next">
  <link href="jeremiah_25.html" rel="prev">
  <script src="main.js" type="module"></script>
</head>
<body class="chapter">
  <h4 id="jeremiah_26" class="title">Jeremiah 26</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ϧⲉⲛ
      ϯⲁⲣⲭⲏ ⲉϥⲟⲓ ⲛ̀ⲟⲩⲣⲟ ⲛ̀ϫⲉ ⲥⲉⲇⲉⲕⲓⲁⲥ ⲡⲟⲩⲣⲟ. ⲁϥϣⲱⲡⲓ ⲛ̀ϫⲉ ⲡⲁⲓⲥⲁϫⲓ ⲉⲑⲃⲉ ⲉⲗⲁⲙ</td>
      <td class="language English"><span style="color:#b00e23">(1)</span> In
      the beginning of the reign of king Sedekias, there came this word
      concerning Ælam.</td>
      <td class="language Greek"><span style="color:#b00e23">(1)</span>
      </td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲛ̀ⲧⲉ ⲭⲏⲙⲓ ⲉ̀ϫⲉⲛ ϯϫⲟⲙ ⲛ̀ⲧⲉ ⲫⲁⲣⲁⲱ ⲛⲉⲭⲁⲱ ⲡⲟⲩⲣⲟ ⲛ̀ⲭⲏⲙⲓ. ⲫⲏ ⲉ̀ⲛⲁϥⲭⲏ ϩⲓϫⲉⲛ
      ⲫⲓⲁⲣⲟ ⲡⲓⲉⲩⲫⲣⲁⲧⲏⲥ ⲛ̀ϩⲣⲏⲓ ϧⲉⲛ ⲭⲁⲣⲙⲓⲥ ⲫⲏ ⲉⲧⲁ ⲛⲁⲃⲟⲩⲭⲟⲇⲟⲛⲟⲥⲉⲣ ϣⲁⲣⲓ ⲉ̀ⲣⲟϥ. ϧⲉⲛ
      ϯⲙⲁϩⲇ̅ ⲛ̀ⲣⲟⲙⲡⲓ ⲛ̀ⲧⲉ ⲓⲱⲁⲕⲓⲙ ⲡⲟⲩⲣⲟ ⲛ̀ⲓⲟⲩⲇⲁ.</td>
      <td class="language English"><span style="color:#b00e23">(2)</span> FOR
      EGYPT, AGAINST THE POWER OF PHARAO NECHAO KING OF EGYPT, who was by the
      river Euphrates in Charmis, whom Nabuchodonosor king of Babylon smote in
      the fourth year of Joakim king of Juda.</td>
      <td class="language Greek"><span style="color:#b00e23">(2)</span> Τῇ
      Αἰγύπτῳ ἐπὶ δύναµιν Φαραω Νεχαω βασιλέως Αἰγύπτου, ὃς ἦν
      ἐπὶ τῷ ποταµῷ Εὐφράτῃ ἐν Χαρχαµις, ὃν ἐπάταξε
      Ναβουχοδονοσορ βασιλεὺς Βαβυλῶνος ἐν τῷ ἔτει τῷ τετάρτῳ Ιωακιµ
      βασιλέως Ιουδα.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span> ϭⲓ
      ⲛⲱⲧⲉⲛ ⲛ̀ϩⲁⲛϩⲟⲡⲗⲟⲛ ⲛⲉⲙ ϩⲁⲛⲥⲑⲃⲁⲓϩ. ⲟⲩⲟϩ ⲑⲱⲟⲩϯ ⲉ̀ⲡⲡⲟⲗⲉⲙⲟⲥ.</td>
      <td class="language English"><span style="color:#b00e23">(3)</span> Take
      up arms and spears, and draw nigh to battle;</td>
      <td class="language Greek"><span style="color:#b00e23">(3)</span>
      Ἀναλάβετε ὅπλα καὶ ἀσπίδας καὶ προσαγάγετε εἰς πόλεµον·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ϧⲱⲕ
      ⲛ̀ⲛⲉⲧⲉⲛϩⲑⲱⲣ. ⲁⲗⲏⲓ ⲛⲓⲓⲡⲡⲉⲩⲥ. ⲟϩⲓ ⲉ̀ⲣⲁⲧⲉⲛ ⲑⲏⲛⲟⲩ ϧⲉⲛ ⲛⲉⲧⲉⲛⲡⲉⲣⲓⲕⲉⲫⲁⲗⲉⲁ. ⲟⲩⲟϩ
      ⲁⲛⲓⲟⲩⲓ ⲉ̀ⲃⲟⲗ ⲛⲛⲉⲧⲉⲛⲥⲏϥⲓ. ⲟⲩⲟϩ ⲙⲟⲓ ϩⲓⲱⲧⲉⲛ ⲑⲏⲛⲟⲩ ⲛ̀ⲛⲉⲧⲉⲛϧⲉⲗⲓⲃϣ.</td>
      <td class="language English"><span style="color:#b00e23">(4)</span> and
      harness the horses: mount, ye horsemen, and stand ready in your helmets;
      advance the spears, and put on your breast-plates.</td>
      <td class="language Greek"><span style="color:#b00e23">(4)</span>
      ἐπισάξατε τοὺς ἵππους ἐπίβητε, οἱ ἱππεῖς, καὶ κατάστητε ἐν
      ταῖς περικεφαλαίαις ὑµῶν· προβάλετε τὰ δόρατα καὶ ἐνδύσασθε
      τοὺς θώρακας ὑµῶν.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲉⲑⲃⲉ ⲟⲩ ⲛ̀ⲑⲱⲟⲩ ⲥⲉⲛⲟϣⲡ ⲟⲩⲟϩ ⲥⲉⲫⲏⲧ ⲉ̀ⲫⲁϩⲟⲩ. ϫⲉ ⲟⲩⲏⲓ ⲛ̀ⲟⲩϫⲱⲣⲓ ⲥⲉⲛⲁϭⲉⲧϭⲱⲧⲟⲩ.
      ϧⲉⲛ ⲟⲩⲫⲱⲧ ⲁⲩⲫⲱⲧ. ⲟⲩⲟϩ ⲙ̀ⲡⲟⲩⲕⲟⲧⲟⲩ. ϫⲉ ⲥⲉⲧⲁⲕⲧⲏⲟⲩⲧ ⲉ̀ⲣⲱⲟⲩ ⲙ̀ⲡⲟⲩⲕⲱϯ ⲡⲉϫⲉ
      ⲡϭ̅ⲥ̅.</td>
      <td class="language English"><span style="color:#b00e23">(5)</span> Why
      do they fear, and turn back? even because their mighty men shall be
      slain: they have utterly fled, and being hemmed in they have not rallied,
      saith the Lord.</td>
      <td class="language Greek"><span style="color:#b00e23">(5)</span> τί
      ὅτι αὐτοὶ πτοοῦνται καὶ ἀποχωροῦσιν ὀπίσω; διότι οἱ ἰσχυροὶ
      αὐτῶν κοπήσονται. φυγῇ ἔφυγον καὶ οὐκ ἀνέστρεψαν περιεχόµενοι
      κυκλόθεν, λέγει κύριος.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲙ̀ⲡⲉⲛⲑⲣⲉϥⲫⲱⲧ ⲛ̀ϫⲉ ⲫⲏ ⲉⲧⲁⲥⲓⲱⲟⲩ. ⲟⲩⲟϩ ⲙ̀ⲡⲉⲛⲑⲣⲉϥⲙⲟⲣϥ ⲛ̀ϫⲉ ⲡⲓϫⲱⲣⲓ ⲁⲩϣⲱⲛⲓ
      ⲥⲁⲡⲉⲙϩⲓⲧ. ⲓⲥⲕⲉⲛ ⲡⲓⲉⲩⲫⲣⲁⲧⲏⲥ ⲟⲩⲟϩ ⲁⲩϩⲉⲓ.</td>
      <td class="language English"><span style="color:#b00e23">(6)</span> Let
      not the swift flee, and let not the mighty man escape to the north: the
      forces at Euphrates are become feeble, and they have fallen.</td>
      <td class="language Greek"><span style="color:#b00e23">(6)</span> µὴ
      φευγέτω ὁ κοῦφος, καὶ µὴ ἀνασῳζέσθω ὁ ἰσχυρός· ἐπὶ βορρᾶν
      τὰ παρὰ τὸν Εὐφράτην ἠσθένησαν πεπτώκασιν.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲛⲓⲙ
      ⲡⲉ ⲫⲁⲓ ⲉ̀ⲑⲛⲁⲓ ⲉ̀ⲡϣⲱⲓ ⲙ̀ⲫⲣⲏϯ ⲛ̀ⲟⲩⲓⲁⲣⲟ. ⲟⲩⲟϩ ⲙ̀ⲫⲣⲏϯ ⲛ̀ϩⲁⲛⲓⲁⲣⲱⲟⲩ. ⲉⲩϩⲓϫⲟⲗ
      ⲙ̀ⲡⲟⲩⲙⲱⲟⲩ.</td>
      <td class="language English"><span style="color:#b00e23">(7)</span> Who
      is this that shall come up as a river, and as rivers roll their
      waves?</td>
      <td class="language Greek"><span style="color:#b00e23">(7)</span> τίς
      οὗτος ὡς ποταµὸς ἀναβήσεται καὶ ὡς ποταµοὶ κυµαίνουσιν
      ὕδωρ;</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲛⲓⲙⲱⲟⲩ ⲛ̀ⲧⲉ ⲭⲏⲙⲓ ⲥⲉⲛⲁⲓ ⲉ̀ⲡϣⲱⲓ ⲙ̀ⲫⲣⲏϯ ⲛ̀ⲟⲩⲓⲁⲣⲟ. ⲟⲩⲟϩ ⲁⲕϫⲟⲥ ϫⲉ ϯⲛⲁⲓ ⲉ̀ⲡϣⲱⲓ
      ⲛ̀ⲧⲁϩⲱⲃⲥ ⲙ̀ⲡϩⲟ ⲙ̀ⲡⲕⲁϩⲓ ⲟⲩⲟϩ ⲉⲓⲉ̀ⲧⲁⲕⲉ ⲛⲉⲧϣⲟⲡ ⲛ̀ϧⲏⲧϥ.</td>
      <td class="language English"><span style="color:#b00e23">(8)</span> The
      waters of Egypt shall come up like a river: and he said, I will go up,
      and will cover the earth, and will destroy the dwellers in it.</td>
      <td class="language Greek"><span style="color:#b00e23">(8)</span> ὕδατα
      Αἰγύπτου ὡσεὶ ποταµὸς ἀναβήσεται καὶ εἶπεν Ἀναβήσοµαι καὶ
      κατακαλύψω γῆν καὶ ἀπολῶ κατοικοῦντας ἐν αὐτῇ.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲁⲗⲏⲓ ⲉ̀ⲛⲉⲧⲉⲛϩⲑⲱⲣ. ⲥⲟⲃϯ ⲛ̀ⲛⲉⲧⲉⲛϩⲁⲣⲙⲁ. ⲁⲙⲱⲓⲛⲓ ⲉ̀ⲃⲟⲗ ⲛⲓⲣⲉϥϯ ⲛ̀ⲧⲉ ⲛⲓⲉⲑⲁⲩϣ ⲛⲉⲙ
      ⲛⲁ ϯⲗⲩⲃⲏ. ⲉⲣⲉⲧⲉⲛϧⲏⲕ ϧⲉⲛ ϩⲁⲛϩⲟⲡⲗⲟⲛ ⲛ̀ⲓⲗⲩⲇⲟⲥ. ⲁⲙⲱⲓⲛⲓ ⲉ̀ⲡϣⲱⲓ ⲟⲩⲟϩ ϭⲱⲗⲕ
      ⲛ̀ⲛⲉⲧⲉⲛⲫⲓϯ.</td>
      <td class="language English"><span style="color:#b00e23">(9)</span> Mount
      ye the horses, prepare the chariots; go forth, ye warriors of the
      Ethiopians, and Libyans armed with shields; and mount, ye Lydians, bend
      the bow.</td>
      <td class="language Greek"><span style="color:#b00e23">(9)</span>
      ἐπίβητε ἐπὶ τοὺς ἵππους, παρασκευάσατε τὰ ἅρµατα· ἐξέλθατε,
      οἱ µαχηταὶ Αἰθιόπων καὶ Λίβυες καθωπλισµένοι ὅπλοις· καὶ
      Λυδοί, ἀνάβητε ἐντείνατε τόξον.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲟⲩⲟϩ ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ⲫⲁ ⲡϭ̅ⲥ̅ ⲡⲉⲛⲛⲟⲩϯ ⲡⲉ. ⲟⲩⲉϩⲟⲟⲩ ⲛ̀ϭⲓⲙ̀ⲡϣⲓϣ ⲡⲉ
      ⲉⲑⲣⲉϥϭⲓⲙ̀ⲡϣⲓϣ ⲛ̀ⲛⲉϥϫⲁϫⲓ ⲟⲩⲟϩ ⲉⲥⲉ̀ⲟⲩⲟⲙⲟⲩ ⲛ̀ϫⲉ ⲧⲥⲏϥⲓ ⲙ̀ⲡϭ̅ⲥ̅. ⲟⲩⲟϩ ⲉⲥⲉ̀ⲥⲓ.
      ⲟⲩⲟϩ ⲉⲥⲉ̀ⲑⲓϧⲓ ⲉ̀ⲃⲟⲗ ϧⲉⲛ ⲡⲟⲩⲥⲛⲟϥ. ϫⲉ ⲟⲩϣⲟⲩϣⲱⲟⲩϣⲓ ⲉϥⲉ̀ϣⲱⲡⲓ ⲙ̀ⲡϭ̅ⲥ̅ ⲉ̀ⲃⲟⲗ
      ϧⲉⲛ ⲡⲕⲁϩⲓ ⲙ̀ⲡⲉⲙϩⲓⲧ. ϩⲓϫⲉⲛ ⲫⲓⲁⲣⲟ ⲡⲓⲉⲩⲫⲣⲁⲧⲏⲥ.</td>
      <td class="language English"><span style="color:#b00e23">(10)</span> And
      that day shall be to the Lord our God a day of vengeance, to take
      vengeance on his enemies: and the sword of the Lord shall devour, and be
      glutted, and be drunken with their blood: for the Lord has a sacrifice
      from the land of the north at the river Euphrates.</td>
      <td class="language Greek"><span style="color:#b00e23">(10)</span> καὶ
      ἡ ἡµέρα ἐκείνη κυρίῳ τῷ θεῷ ἡµῶν ἡµέρα ἐκδικήσεως τοῦ
      ἐκδικῆσαι τοὺς ἐχθροὺς αὐτοῦ, καὶ καταφάγεται ἡ µάχαιρα
      κυρίου καὶ ἐµπλησθήσεται καὶ µεθυσθήσεται ἀπὸ τοῦ αἵµατος
      αὐτῶν, ὅτι θυσία τῷ κυρίῳ σαβαωθ ἀπὸ γῆς βορρᾶ ἐπὶ
      ποταµῷ Εὐφράτῃ.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲁⲙⲏ ⲉ̀ⲡϣⲱⲓ ⲅⲁⲗⲁⲁⲇ ⲟⲩⲟϩ ϭⲓ ⲛ̀ⲟⲩⲥⲟⲛϯ ⲛ̀ϯⲡⲁⲣⲑⲉⲛⲟⲥ ⲧϣⲉⲣⲓ ⲛ̀ⲭⲏⲙⲓ ϧⲉⲛ ⲟⲩϣⲟⲩⲓⲧ
      ⲁⲣⲉⲑⲣⲉⲛⲉⲫⲁϧⲣⲓ ⲁϣⲁⲓ. ⲟⲩⲟϩ ⲛ̀ⲛⲉ ϩⲏⲟⲩ ϣⲱⲡⲓ ⲛⲉ.</td>
      <td class="language English"><span style="color:#b00e23">(11)</span> Go
      up to Galaad, and take balm for the virgin daughter of Egypt: in vain
      hast thou multiplied thy medicines; there is no help in thee.</td>
      <td class="language Greek"><span style="color:#b00e23">(11)</span>
      ἀνάβηθι, Γαλααδ, καὶ λαβὲ ῥητίνην τῇ παρθένῳ θυγατρὶ
      Αἰγύπτου· εἰς κενὸν ἐπλήθυνας ἰάµατά σου, ὠφέλεια οὐκ ἔστιν
      σοί.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲁⲩⲥⲱⲧⲉⲙ ⲛ̀ϫⲉ ϩⲁⲛⲉⲑⲛⲟⲥ ⲉ̀ⲧⲉⲥⲙⲏ ⲟⲩⲟϩ ⲁ ⲡⲕⲁϩⲓ ⲙⲟϩ ⲉ̀ⲃⲟⲗ ϧⲉⲛ ⲡⲉϧⲣⲱⲟⲩ ⲟⲩⲣⲉϥϯ
      ⲟⲩⲃⲉ ⲟⲩⲣⲉϥϯ ⲁϥϣⲱⲛⲓ. ⲟⲩⲟϩ ⲁⲩϩⲉⲓ ⲉ̀ⲡⲉⲥⲏⲧ ⲙ̀ⲡⲥⲛⲁⲩ.</td>
      <td class="language English"><span style="color:#b00e23">(12)</span> The
      nations have heard thy voice, and the land has been filled with thy cry:
      for the warriors have fainted fighting one against another, and both are
      fallen together.</td>
      <td class="language Greek"><span style="color:#b00e23">(12)</span>
      ἤκουσαν ἔθνη φωνήν σου, καὶ τῆς κραυγῆς σου ἐπλήσθη ἡ γῆ,
      ὅτι µαχητὴς πρὸς µαχητὴν ἠσθένησεν, ἐπὶ τὸ αὐτὸ ἔπεσαν
      ἀµφότεροι.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲛⲁⲓ ⲛⲉ ⲛⲏ ⲉⲧⲁ ⲡϭ̅ⲥ̅ ⲥⲁϫⲓ ⲙ̀ⲙⲱⲟⲩ ϧⲉⲛ ⲛⲉⲛϫⲓϫ ⲛ̀ⲓⲉⲣⲉⲙⲓⲁⲥ. ⲉⲑⲣⲉϥⲓ̀ ⲛ̀ϫⲉ ⲡⲟⲩⲣⲟ
      ⲙ̀ⲃⲁⲃⲩⲗⲱⲛ ⲉ̀ϭⲟⲧϭⲉⲧ ⲉ̀ⲡⲕⲁϩⲓ ⲛ̀ⲭⲏⲙⲓ</td>
      <td class="language English"><span style="color:#b00e23">(13)</span> THE
      WORDS WHICH THE LORD SPOKE by Jeremias, concerning the coming of the king
      of Babylon to smite the land of Egypt.</td>
      <td class="language Greek"><span style="color:#b00e23">(13)</span> Ἃ
      ἐλάλησεν κύριος ἐν χειρὶ Ιερεµιου τοῦ ἐλθεῖν Ναβουχοδονοσορ τὸν
      βασιλέα Βαβυλῶνος τοῦ κόψαι τὴν γῆν Αἰγύπτου.</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲙⲁⲧⲁⲙⲉ ⲙⲉϣⲧⲱⲗ ⲟⲩⲟϩ ϩⲟⲛϩⲉⲛ ⲙ̀ⲙⲉϥⲓ̀ ⲁϫⲟⲥ ϫⲉ ⲟϩⲓ ⲥⲉⲃⲧⲱⲧⲕ ϫⲉ ⲟⲩⲥⲏϥⲓ ⲉⲥⲉⲟⲩⲱⲙ
      ⲛ̀ⲧⲉⲕϫⲟⲙ.</td>
      <td class="language English"><span style="color:#b00e23">(14)</span>
      Proclaim it at Magdol, and declare it at Memphis: say ye, Stand up, and
      prepare; for the sword has devoured thy yew-tree.</td>
      <td class="language Greek"><span style="color:#b00e23">(14)</span>
      Ἀναγγείλατε εἰς Μάγδωλον καὶ παραγγείλατε εἰς Μέµφιν, εἴπατε
      Ἐπίστηθι καὶ ἑτοίµασον, ὅτι κατέφαγεν µάχαιρα τὴν σµίλακά
      σου.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲉⲑⲃⲉ ⲟⲩ ⲁϥⲫⲱⲧ ⲛ̀ϫⲉ ϩⲁⲡⲓ ⲡⲉⲕⲥⲱⲧⲡ ⲙ̀ⲙⲁⲥⲓ. ⲟⲩⲟϩ ⲙ̀ⲡⲉϥⲟϩⲓ ϫⲉ ⲁ ⲡϭ̅ⲥ̅ ⲃⲟⲗϥ
      ⲉ̀ⲃⲟⲗ.</td>
      <td class="language English"><span style="color:#b00e23">(15)</span>
      Wherefore has Apis fled from thee? thy choice calf has not remained; for
      the Lord has utterly weakened him.</td>
      <td class="language Greek"><span style="color:#b00e23">(15)</span> διὰ
      τί ἔφυγεν ὁ Ἆπις; ὁ µόσχος ὁ ἐκλεκτός σου οὐκ ἔµεινεν,
      ὅτι κύριος παρέλυσεν αὐτόν.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲡⲉⲕⲙⲏϣ ⲁϥϣⲱⲛⲓ ⲟⲩⲟϩ ⲁϥϩⲉⲓ. ⲟⲩⲟϩ ⲡⲓⲟⲩⲁⲓ ⲡⲓⲟⲩⲁⲓ ⲛⲁϥⲥⲁϫⲓ ⲛⲉⲙ ⲡⲉϥϣⲫⲏⲣ ϫⲉ
      ⲙⲁⲣⲉⲛⲧⲱⲟⲩⲛ ⲛ̀ⲧⲉⲛⲕⲟⲧⲧⲉⲛ ϩⲁ ⲡⲉⲛⲗⲁⲟⲥ. ⲉ̀ϧⲣⲏⲓ ⲉ̀ⲧⲉⲛⲃⲁⲕⲓ ⲉ̀ⲃⲟⲗ ϩⲁ ⲡϩⲟ
      ⲛ̀ⲧⲥⲏϥⲓ.</td>
      <td class="language English"><span style="color:#b00e23">(16)</span> And
      thy multitude has fainted and fallen; and each one said to his neighbour,
      Let us arise, and return into our country to our people, from the Grecian
      sword.</td>
      <td class="language Greek"><span style="color:#b00e23">(16)</span> καὶ
      τὸ πλῆθός σου ἠσθένησεν καὶ ἔπεσεν, καὶ ἕκαστος πρὸς τὸν
      πλησίον αὐτοῦ ἐλάλει Ἀναστῶµεν καὶ ἀναστρέψωµεν πρὸς τὸν
      λαὸν ἡµῶν εἰς τὴν πατρίδα ἡµῶν ἀπὸ προσώπου µαχαίρας
      Ἑλληνικῆς.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲟⲩⲟϩ ⲙⲁⲣⲉⲛϯ ⲫⲣⲁⲛ ⲙ̀ⲫⲁⲣⲁⲱ ⲛ̀ⲉⲭⲁⲱ ⲡⲟⲩⲣⲟ ⲛ̀ⲭⲏⲙⲓ. ϫⲉ ⲁⲱⲛ ⲉⲥⲃⲓⲉ ⲙⲱⲏⲇ.</td>
      <td class="language English"><span style="color:#b00e23">(17)</span> Call
      ye the name of Pharao Nechao king of Egypt, Saon esbeie moed.</td>
      <td class="language Greek"><span style="color:#b00e23">(17)</span>
      καλέσατε τὸ ὄνοµα Φαραω Νεχαω βασιλέως Αἰγύπτου Σαων-
      εσβι-εµωηδ.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ϯⲟⲛϧ ⲁ̀ⲛⲟⲕ ⲡⲉϫⲉ ⲡϭ̅ⲥ̅ ⲫϯ. ϫⲉ ⲙ̀ⲫⲣⲏϯ ⲙ̀ⲡⲓⲓⲧⲁⲃⲩⲣⲓⲟⲛ ⲉⲧϩⲓϫⲉⲛ ⲛⲓⲧⲱⲟⲩ ⲛⲉⲙ
      ⲙ̀ⲫⲣⲏϯ ⲙ̀ⲡⲓⲕⲁⲣⲙⲏⲗⲟⲥ ⲉⲧϧⲉⲛ ⲫⲓⲟⲙ. ⲡⲁⲓⲣⲏϯ ⲉϥⲉ̀ⲓ̀</td>
      <td class="language English"><span style="color:#b00e23">(18)</span> As I
      live, saith the Lord God, he shall come as Itabyrion among the mountains,
      and as Carmel that is on the sea.</td>
      <td class="language Greek"><span style="color:#b00e23">(18)</span> ζῶ
      ἐγώ, λέγει κύριος ὁ θεός, ὅτι ὡς τὸ Ἰταβύριον ἐν τοῖς
      ὄρεσιν καὶ ὡς ὁ Κάρµηλος ἐν τῇ θαλάσσῃ ἥξει.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲙⲁⲑⲁⲙⲓⲟ ⲛⲉ ⲛ̀ϩⲁⲛⲥⲕⲉⲩⲟⲥ ⲛ̀ⲟⲩⲱⲧⲉⲃ ⲉ̀ⲃⲟⲗ ⲑⲏ ⲉⲧϧⲉⲛ ⲛⲉⲥⲙⲁⲛϣⲱⲡⲓ ⲧϣⲉⲣⲓ ⲛ̀ⲭⲏⲙⲓ.
      ϫⲉ ⲙⲉϥⲓ̀ ⲉϥⲉ̀ϣⲱⲡⲓ ⲉ̀ⲡⲧⲁⲕⲟ ⲟⲩⲟϩ ⲉⲩⲉⲙⲟⲩϯ ϫⲉ ⲟⲩⲟⲓ ⲉⲑⲃⲉ ϫⲉ ϥⲛⲁϣⲱⲡⲓ ⲁⲛ ⲛ̀ϫⲉ
      ⲡⲉⲧϣⲟⲡ ⲛ̀ϧⲏⲧϥ.</td>
      <td class="language English"><span style="color:#b00e23">(19)</span> O
      daughter of Egypt dwelling at home, prepare thee stuff for removing: for
      Memphis shall be utterly desolate, and shall be called Woe, because there
      are no inhabitants in it.</td>
      <td class="language Greek"><span style="color:#b00e23">(19)</span> σκεύη
      ἀποικισµοῦ ποίησον σεαυτῇ, κατοικοῦσα θύγατερ Αἰγύπτου, ὅτι
      Μέµφις εἰς ἀφανισµὸν ἔσται καὶ κληθήσεται οὐαὶ διὰ τὸ µὴ
      ὑπάρχειν κατοικοῦντας ἐν αὐτῇ.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲟⲩⲃⲁϩⲥⲓ ⲉⲥⲥⲉⲗⲥⲱⲗ ⲡⲉ ⲭⲏⲙⲓ. ⲡⲓⲥⲱⲕⲓ ⲉ̀ⲃⲟⲗ ⲛ̀ⲧⲉ ⲡⲉⲙϩⲓⲧ. ⲁϥⲓ̀ ⲉ̀ϩⲣⲏⲓ
      ⲉ̀ϫⲱϥ.</td>
      <td class="language English"><span style="color:#b00e23">(20)</span>
      Egypt is a fair heifer, but destruction from the north is come upon
      her.</td>
      <td class="language Greek"><span style="color:#b00e23">(20)</span>
      δάµαλις κεκαλλωπισµένη Αἴγυπτος, ἀπόσπασµα ἀπὸ βορρᾶ ἦλθεν ἐπ’
       αὐτήν.</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲟⲩⲟϩ ⲛⲉϥⲣⲉⲙⲃⲉⲭⲉ ⲙ̀ⲫⲣⲏϯ ⲛ̀ϩⲁⲛⲙⲁⲥⲓ ⲉⲩϣⲁⲛⲉⲩϣ. ⲉⲩϣⲁⲛϣ ⲙ̀ⲙⲱⲟⲩ ⲛ̀ϩⲣⲏⲓ ⲛ̀ϧⲏⲧϥ.
      ⲉⲑⲃⲉ ϫⲉ ⲛ̀ⲑⲱⲟⲩ ϩⲱⲟⲩ ⲁⲩⲫⲟⲛϩⲟⲩ ⲟⲩⲟϩ ⲁⲩⲫⲱⲧ ⲉⲩⲥⲟⲡ. ⲙ̀ⲡⲟⲩϣⲟϩⲓ ⲉ̀ⲣⲁⲧⲟⲩ ϫⲉ ⲁϥⲓ̀
      ⲉ̀ϩⲣⲏⲓ ⲉ̀ϫⲱⲟⲩ ⲛ̀ϫⲉ ⲡⲉϩⲟⲟⲩ ⲛ̀ⲧⲉ ⲧⲟⲩⲁⲕⲱ ⲛⲉⲙ ⲡⲥⲏⲟⲩ ⲛ̀ⲧⲉ ⲡⲟⲩϭⲓⲙ̀ⲡϣⲓϣ.</td>
      <td class="language English"><span style="color:#b00e23">(21)</span> Also
      her hired soldiers in the midst of her are as fatted calves fed in her;
      for they also have turned, and fled with one accord: they stood not, for
      the day of destruction was come upon them, and the time of their
      retribution.</td>
      <td class="language Greek"><span style="color:#b00e23">(21)</span> καὶ
      οἱ µισθωτοὶ αὐτῆς ἐν αὐτῇ ὥσπερ µόσχοι σιτευτοὶ τρεφόµενοι
      ἐν αὐτῇ, διότι καὶ αὐτοὶ ἀπεστράφησαν καὶ ἔφυγον
      ὁµοθυµαδόν, οὐκ ἔστησαν, ὅτι ἡµέρα ἀπωλείας ἦλθεν ἐπ’
      αὐτοὺς καὶ καιρὸς ἐκδικήσεως αὐτῶν.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲟⲩⲟϩ ⲟⲩⲥⲙⲏ ⲙ̀ⲫⲣⲏϯ ⲛ̀ⲟⲩϩⲟϥ ⲉϥϣⲟⲕϣⲉⲕ. ϫⲉ ⲁⲩⲛⲁⲙⲟϣⲓ ϧⲉⲛ ⲡϣⲱ. ⲟⲩⲟϩ ⲉⲩⲉ̀ⲓ̀
      ⲉ̀ϩⲣⲏⲓ ⲉ̀ϫⲱϥ ϧⲉⲛ ϩⲁⲛⲕⲉⲗⲉⲃⲓⲛ. ⲙ̀ⲫⲣⲏϯ ⲛ̀ⲉⲩⲕⲱⲣϫ ⲛ̀ϩⲁⲛϣⲉ</td>
      <td class="language English"><span style="color:#b00e23">(22)</span>
      Their voice is as that of a hissing serpent, for they go upon the sand;
      they shall come upon Egypt with axes, as men that cut wood.</td>
      <td class="language Greek"><span style="color:#b00e23">(22)</span> φωνὴ
      ὡς ὄφεως συρίζοντος, ὅτι ἐν ἄµµῳ πορεύσονται· ἐν ἀξίναις
      ἥξουσιν ἐπ’ αὐτὴν ὡς κόπτοντες ξύλα.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲉⲩⲕⲱⲣϫ ⲙ̀ⲡⲉϥⲓⲁϩϣϣⲏⲛ. ⲡⲉϫⲉ ⲡϭ̅ⲥ̅ ⲫϯ ϫⲉ ⲛ̀ⲛⲟⲩϣⲧⲉⲛⲑⲱⲛⲟⲩ ϫⲉ ⲥⲉⲛⲁⲁϣⲁⲓ. ⲙ̀ⲫⲣⲏϯ
      ⲙ̀ⲡⲓϣϫⲉ. ⲟⲩⲟϩ ⲙ̀ⲙⲟⲛ ⲏⲡⲓ ⲧⲟⲓ ⲉ̀ⲣⲱⲟⲩ</td>
      <td class="language English"><span style="color:#b00e23">(23)</span> They
      shall cut down her forest, saith the Lord, for their number cannot at all
      be conjectured, for it exceeds the locust in multitude, and they are
      innumerable.</td>
      <td class="language Greek"><span style="color:#b00e23">(23)</span>
      ἐκκόψουσιν τὸν δρυµὸν αὐτῆς, λέγει κύριος ὁ θεός, ὅτι οὐ µὴ
      εἰκασθῇ, ὅτι πληθύνει ὑπὲρ ἀκρίδα καὶ οὐκ ἔστιν αὐτοῖς
      ἀριθµός.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲁⲥϭⲓϣⲓⲡⲓ ⲛ̀ϫⲉ ⲧϣⲉⲣⲓ ⲛ̀ⲭⲏⲙⲓ ⲁⲩⲧⲏⲓⲥ ⲉ̀ϧⲣⲏⲓ ⲉ̀ⲛⲉⲛϫⲓϫ ⲙ̀ⲡⲓⲗⲁⲟⲥ ⲛ̀ⲧⲉ
      ⲡⲉⲙϩⲓⲧ.</td>
      <td class="language English"><span style="color:#b00e23">(24)</span> The
      daughter of Egypt is confounded; she is delivered into the hands of a
      people from the north.</td>
      <td class="language Greek"><span style="color:#b00e23">(24)</span>
      κατῃσχύνθη θυγάτηρ Αἰγύπτου, παρεδόθη εἰς χεῖρας λαοῦ ἀπὸ
      βορρᾶ.</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ϩⲏⲡⲡⲉ ⲁ̀ⲛⲟⲕ ϯⲛⲁϭⲁⲓ ⲙ̀ⲡⲉⲙⲡϣⲓϣ ⲛⲁⲙⲙⲟⲛ ⲡⲉⲥϣⲏⲣⲓ ⲉ̀ϩⲣⲏⲓ ⲉ̀ϫⲉⲛ ⲫⲁⲣⲁⲱ. ⲛⲉⲙ ⲛⲏ
      ⲉⲧⲉ ϩⲑⲏⲟⲩ ⲭⲏ ⲉ̀ⲣⲟϥ.</td>
      <td class="language English"><span style="color:#b00e23">(25)</span>
      Behold, I will avenge Ammon her son upon Pharao, and upon them that trust
      in him.</td>
      <td class="language Greek"><span style="color:#b00e23">(25)</span> ἰδοὺ
      ἐγὼ ἐκδικῶ τὸν Αµων τὸν υἱὸν αὐτῆς ἐπὶ Φαραω καὶ ἐπὶ τοὺς
      πεποιθότας ἐπ’ αὐτῷ.</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      </td>
      <td class="language English"><span style="color:#b00e23">(26)</span>
      </td>
      <td class="language Greek"><span style="color:#b00e23">(26)</span>
      </td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲛ̀ⲑⲟⲕ ⲇⲉ ⲙ̀ⲡⲉⲣⲉⲣϩⲟϯ ⲓⲁⲕⲱⲃ ⲟⲩⲟϩ ⲙ̀ⲡⲉⲣⲛⲟⲩϣⲡ ⲡⲓⲥ̅ⲗ̅. ϫⲉ ϩⲏⲡⲡⲉ ⲁ̀ⲛⲟⲕ
      ϯⲛⲁⲛⲁϩⲙⲉⲕ ⲉ̀ⲃⲟⲗ ϩⲓⲫⲟⲩⲉⲓ ⲛⲉⲙ ⲡⲉⲕϫⲣⲟϫ. ⲉ̀ⲃⲟⲗ ϧⲉⲛ ⲧⲟⲩⲉⲭⲙⲁⲗⲱⲥⲓⲁ. ⲟⲩⲟϩ
      ⲉϥⲉ̀ⲕⲟⲧϥ ⲛ̀ϫⲉ ⲓⲁⲕⲱⲃ ⲉϥⲉ̀ϩⲉⲣⲓ. ⲟⲩⲟϩ ⲉϥⲉ̀ⲛⲕⲟⲧ. ⲛ̀ⲛⲉϥϣⲱⲡⲓ ⲛ̀ϫⲉ ⲫⲏ ⲉⲑⲛⲁϯ
      ⲙ̀ⲕⲁϩ ⲛⲁϥ.</td>
      <td class="language English"><span style="color:#b00e23">(27)</span> But
      fear not thou, my servant Jacob, neither be thou alarmed, Israel: for,
      behold, I will save thee from afar, and thy seed from their captivity;
      and Jacob shall return, and be at ease, and sleep, and there shall be no
      one to trouble him.</td>
      <td class="language Greek"><span style="color:#b00e23">(27)</span> σὺ
      δὲ µὴ φοβηθῇς, δοῦλός µου Ιακωβ, µηδὲ πτοηθῇς, Ισραηλ, διότι
      ἰδοὺ ἐγὼ σῴζων σε µακρόθεν καὶ τὸ σπέρµα σου ἐκ τῆς
      αἰχµαλωσίας αὐτῶν, καὶ ἀναστρέψει Ιακωβ καὶ ἡσυχάσει καὶ
      ὑπνώσει, καὶ οὐκ ἔσται ὁ παρενοχλῶν αὐτόν.</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲙ̀ⲡⲉⲣⲉⲣϩⲟϯ ⲓⲁⲕⲱⲃ ⲡⲉϫⲉ ⲡϭ̅ⲥ̅. ϫⲉ ⲁ̀ⲛⲟⲕ ϯⲭⲏ ⲛⲉⲙⲁⲕ ϯⲁⲧϣⲑⲟⲣⲧⲉⲣ. ⲟⲩⲟϩ ⲉⲧϫⲏⲛ.
      ⲁⲩⲧⲏⲓⲥ ⲛⲉ. ϫⲉ ⲉ̀ϯⲛⲁⲓⲣⲓ ⲛ̀ⲟⲩϫⲱⲕ ⲉ̀ⲃⲟⲗ ϧⲉⲛ ϣⲗⲟⲗ ⲛⲓⲃⲉⲛ. ⲛⲏ ⲉⲧⲁⲓϫⲟⲣⲟⲩ ⲉ̀ⲃⲟⲗ
      ⲉ̀ⲣⲱⲟⲩ. ⲛ̀ⲑⲟⲕ ⲇⲉ ⲛⲛⲁⲑⲣⲉⲕⲙⲟⲩⲛⲕ ⲟⲩⲟϩ ⲉⲓⲉ̀ⲧⲥⲁⲃⲟⲕ ⲉⲩϩⲁⲡ. ⲟⲩⲟϩ ϧⲉⲛ ⲟⲩⲧⲟⲩⲃⲟ
      ⲛ̀ⲛⲁⲧⲟⲩⲃⲟⲕ.</td>
      <td class="language English"><span style="color:#b00e23">(28)</span> Fear
      not thou, my servant Jacob, saith the Lord; for I am with thee: she that
      was without fear and in luxury, has been delivered up: for I will make a
      full end of every nation among whom I have thrust thee forth; but I will
      not cause thee to fail: yet will I chastise thee in the way of judgment,
      and will not hold thee entirely guiltless.</td>
      <td class="language Greek"><span style="color:#b00e23">(28)</span> µὴ
      φοβοῦ, παῖς µου Ιακωβ, λέγει κύριος, ὅτι µετὰ σοῦ ἐγώ εἰµι·
      ὅτι ποιήσω συντέλειαν ἐν παντὶ ἔθνει, εἰς οὓς ἐξῶσά σε
      ἐκεῖ, σὲ δὲ οὐ µὴ ποιήσω ἐκλιπεῖν· καὶ παιδεύσω σε εἰς κρίµα
      καὶ ἀθῷον οὐκ ἀθῳώσω σε.</td>
    </tr>
  </table>
</body>
</html>
