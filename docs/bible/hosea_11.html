<!DOCTYPE html>
<html>
<head>
  <title>Hosea</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="hosea_12.html" rel="next">
  <link href="hosea_10.html" rel="prev">
  <script src="main.js" type="module"></script>
</head>
<body class="chapter">
  <h4 id="hosea_11" class="title">Hosea 11</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲁⲩϩⲓⲧⲟⲩ ⲉ̀ⲃⲟⲗ ⲁⲩϩⲓⲟⲩⲓ ⲉ̀ⲃⲟⲗ ⲙ̀ⲡⲟⲩⲣⲟ ⲙ̀ⲡⲓⲥ̅ⲗ̅ ϫⲉ ⲟⲩⲏⲓ ⲟⲩⲕⲟⲩϫⲓ ⲡⲉ ⲟⲩⲟϩ
      ⲡⲓⲥ̅ⲗ̅ ⲁ̀ⲛⲟⲕ ⲁⲓⲙⲉⲛⲣⲓⲧϥ ⲟⲩⲟϩ ⲁⲓⲙⲟⲩϯ ⲉ̀ⲡⲁϣⲏⲣⲓ ⲉ̀ⲃⲟⲗ ϧⲉⲛ ⲭⲏⲙⲓ</td>
      <td class="language English"><span style="color:#b00e23">(1)</span> Early
      in the morning were they cast off, the king of Israel has been cast off:
      for Israel is a child, and I loved him, and out of Egypt have I called
      his children.</td>
      <td class="language Greek"><span style="color:#b00e23">(1)</span> Διότι
      νήπιος Ισραηλ, καὶ ἐγὼ ἠγάπησα αὐτὸν καὶ ἐξ Αἰγύπτου
      µετεκάλεσα τὰ τέκνα αὐτοῦ.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲕⲁⲧⲁ ⲫⲣⲏϯ ⲉⲧⲁⲓⲙⲟⲩϯ ⲉ̀ⲣⲱⲟⲩ ⲡⲁⲓⲣⲏϯ ⲁⲩϣⲉ ⲛⲱⲟⲩ ⲉ̀ⲃⲟⲗ ϩⲁ ⲡⲁϩⲟ ⲛ̀ⲑⲱⲟⲩ ⲇⲉ
      ⲁⲩⲉⲣϣⲟⲩϣⲱⲟⲩϣⲓ ⲛ̀ϯⲃⲁⲁⲗ ⲟⲩⲟϩ ⲛⲁⲩϯⲥⲑⲟⲓⲛⲟⲩϥⲓ ⲉ̀ϩⲣⲏⲓ ⲛ̀ⲛⲓⲫⲱⲧϩ</td>
      <td class="language English"><span style="color:#b00e23">(2)</span> As I
      called them, so they departed from my presence: they sacrificed to
      Baalim, and burnt incense to graven images.</td>
      <td class="language Greek"><span style="color:#b00e23">(2)</span> καθὼς
      µετεκάλεσα αὐτούς, οὕτως ἀπῴχοντο ἐκ προσώπου µου· αὐτοὶ
      τοῖς Βααλιµ ἔθυον καὶ τοῖς γλυπτοῖς ἐθυµίων.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲁ̀ⲛⲟⲕ ϩⲱ ⲁⲓⲥⲟⲛϩ ⲛⲉⲫⲣⲉⲙ ⲁⲓⲧⲁⲗⲟϥ ⲉ̀ϫⲉⲛ ⲡⲁϫⲫⲟⲓ ⲟⲩⲟϩ ⲙ̀ⲡⲟⲩⲉⲙⲓ ϫⲉ
      ⲁⲓⲧⲁⲗϭⲱⲟⲩ</td>
      <td class="language English"><span style="color:#b00e23">(3)</span> Yet I
      bound the feet of Ephraim, I took him on my arm; but they knew not that I
      healed them.</td>
      <td class="language Greek"><span style="color:#b00e23">(3)</span> καὶ
      ἐγὼ συνεπόδισα τὸν Εφραιµ, ἀνέλαβον αὐτὸν ἐπὶ τὸν βραχίονά
      µου, καὶ οὐκ ἔγνωσαν ὅτι ἴαµαι αὐτούς.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ϧⲉⲛ
      ⲡⲧⲁⲕⲟ ⲛ̀ⲧⲉ ⲛⲓⲣⲱⲙⲓ ⲁⲓϭⲟⲗⲕⲟⲩ ϧⲉⲛ ⲛⲓⲥⲛⲁⲩϩ ⲛ̀ⲧⲉ ⲧⲁⲁⲅⲁⲡⲏ ⲟⲩⲟϩ ϯⲛⲁϣⲱⲡⲓ ⲛⲱⲟⲩ
      ⲙ̀ⲫⲣⲏϯ ⲛ̀ⲟⲩⲣⲱⲙⲓ ⲉϥϩⲓⲟⲩⲓ ϧⲉⲛ ⲧⲉϥⲟⲩⲟϫⲓ ⲟⲩⲟϩ ϯⲛⲁϫⲟⲩϣⲧ ⲉ̀ϫⲱϥ ⲟⲩⲟϩ ϯⲛⲁϯϫⲟⲙ
      ⲛⲁϥ</td>
      <td class="language English"><span style="color:#b00e23">(4)</span> When
      men were destroyed, I drew them with the bands of my love: and I will be
      to them as a man smiting another on his cheek: and I will have respect to
      him, I will prevail with him.</td>
      <td class="language Greek"><span style="color:#b00e23">(4)</span> ἐν
      διαφθορᾷ ἀνθρώπων ἐξέτεινα αὐτοὺς ἐν δεσµοῖς ἀγαπήσεώς µου
      καὶ ἔσοµαι αὐτοῖς ὡς ῥαπίζων ἄνθρωπος ἐπὶ τὰς σιαγόνας
      αὐτοῦ· καὶ ἐπιβλέψοµαι πρὸς αὐτόν, δυνήσοµαι αὐτῷ.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲁϥϣⲱⲡⲓ ⲛ̀ϫⲉ ⲉⲫⲣⲉⲙ ϧⲉⲛ ⲡⲕⲁϩⲓ ⲛ̀ⲭⲏⲙⲓ ⲟⲩⲟϩ ⲁⲥⲥⲟⲩⲣ ⲛ̀ⲑⲟϥ ⲡⲉ ⲡⲉϥⲟⲩⲣⲟ ϫⲉ
      ⲙ̀ⲡⲉϥⲟⲩⲱϣ ⲉ̀ⲧⲁⲥⲑⲟ</td>
      <td class="language English"><span style="color:#b00e23">(5)</span>
      Ephraim dwelt in Egypt; and as for the Assyrian, he was his king, because
      he would not return.</td>
      <td class="language Greek"><span style="color:#b00e23">(5)</span>
      κατῴκησεν Εφραιµ ἐν Αἰγύπτῳ, καὶ Ασσουρ αὐτὸς βασιλεὺς αὐτοῦ,
      ὅτι οὐκ ἠθέλησεν ἐπιστρέψαι.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲁⲥϣⲱⲡⲓ ⲛ̀ϫⲉ ⲟⲩⲥⲏϥⲓ ϧⲉⲛ ⲛⲉϥⲃⲁⲕⲓ ⲟⲩⲟϩ ⲁⲥⲙⲧⲟⲛ ϧⲉⲛ ⲛⲉϥϫⲓϫ ⲟⲩⲟϩ ⲉⲩⲉ̀ⲟⲩⲱⲙ ⲉ̀ⲃⲟⲗ
      ϧⲉⲛ ⲛⲟⲩⲙⲉⲩⲓ ⲛ̀ϩⲏⲧ</td>
      <td class="language English"><span style="color:#b00e23">(6)</span> And
      in his cities he prevailed not with the sword, and he ceased to war with
      his hands: and they shall eat of the fruit of their own devices:</td>
      <td class="language Greek"><span style="color:#b00e23">(6)</span> καὶ
      ἠσθένησεν ῥοµφαία ἐν ταῖς πόλεσιν αὐτοῦ καὶ κατέπαυσεν ἐν
      ταῖς χερσὶν αὐτοῦ, καὶ φάγονται ἐκ τῶν διαβουλίων αὐτῶν.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲟⲩⲟϩ ⲡⲉϥⲗⲁⲟⲥ ⲁϥⲁϣⲓ ⲉ̀ⲃⲟⲗ ϧⲉⲛ ⲡⲉϥⲙⲁⲛ̀ϣⲱⲡⲓ ⲟⲩⲟϩ ⲫϯ ⲉϥⲉⲙⲃⲟⲛ ⲉ̀ϫⲉⲛ ⲛⲏ
      ⲉⲧⲧⲁⲓⲏⲟⲩⲧ ⲛ̀ⲧⲁϥ ⲟⲩⲟϩ ⲛ̀ⲛⲉϥϭⲁⲥϥ</td>
      <td class="language English"><span style="color:#b00e23">(7)</span> and
      his people shall cleave fondly to their habitation; but God shall be
      angry with his precious things, and shall not at all exalt him.</td>
      <td class="language Greek"><span style="color:#b00e23">(7)</span> καὶ ὁ
      λαὸς αὐτοῦ ἐπικρεµάµενος ἐκ τῆς κατοικίας αὐτοῦ, καὶ ὁ θεὸς
      ἐπὶ τὰ τίµια αὐτοῦ θυµωθήσεται, καὶ οὐ µὴ ὑψώσῃ
      αὐτόν.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      ⲁⲓⲛⲁⲥⲉⲙⲛⲏⲧⲕ ⲛ̀ⲁϣ ⲛ̀ⲣⲏϯ ⲉⲫⲣⲉⲙ ϯⲛⲁⲉⲣⲛⲁϣϯ ⲛⲁⲕ ⲡⲓⲥ̅ⲗ̅ ⲁⲓⲛⲁⲥⲉⲙⲛⲏⲧⲕ ⲛ̀ⲁϣ ⲛ̀ⲣⲏϯ
      ϯⲛⲁⲭⲁⲕ ⲙ̀ⲫⲣⲏϯ ⲛ̀ⲁⲇⲁⲙⲁ ⲛⲉⲙ ⲙ̀ⲫⲣⲏϯ ⲛ̀ⲥⲉⲃⲱⲓⲙ ⲁϥⲧⲁⲥⲑⲟ ⲛ̀ϫⲉ ⲡⲁϩⲏⲧ ⲛ̀ϯϩⲟϯ ϧⲉⲛ
      ϯϩⲟϯ ⲁϥϣⲑⲟⲣⲧⲉⲣ ⲛ̀ϫⲉ ⲡⲁⲟⲩⲱⲙ ⲛ̀ϩⲏⲧ</td>
      <td class="language English"><span style="color:#b00e23">(8)</span> How
      shall I deal with thee, Ephraim? how shall I protect thee, Israel? what
      shall I do with thee? I will make thee as Adama, and as Seboim; my heart
      is turned at once, my repentance is powerfully excited.</td>
      <td class="language Greek"><span style="color:#b00e23">(8)</span> τί σε
      διαθῶ, Εφραιµ; ὑπερασπιῶ σου, Ισραηλ; τί σε διαθῶ; ὡς Αδαµα
      θήσοµαί σε καὶ ὡς Σεβωιµ; µετεστράφη ἡ καρδία µου ἐν τῷ
      αὐτῷ, συνεταράχθη ἡ µεταµέλειά µου.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲛ̀ⲛⲁⲓⲣⲓ ⲕⲁⲧⲁ ⲡϫⲱⲛⲧ ⲛ̀ⲧⲉ ⲡⲁⲙⲃⲟⲛ ⲛ̀ⲛⲁⲥⲱϫⲡ ⲛ̀ⲉⲫⲣⲉⲙ ⲉ̀ⲑⲣⲟⲩϥⲟⲧϥ ⲉ̀ⲃⲟⲗ ϫⲉ ⲁ̀ⲛⲟⲕ
      ⲟⲩⲛⲟⲩϯ ⲁ̀ⲛⲟⲕ ⲟⲩⲟϩ ⲟⲩⲣⲱⲙⲓ ⲉϥⲟⲩⲁⲃ ⲁⲛ ⲛ̀ϧⲏⲧⲕ ⲟⲩⲟϩ ϯⲛⲁϣⲉ ⲛⲏⲓ ⲁⲛ ⲉ̀ϧⲟⲩⲛ
      ⲉ̀ⲃⲁⲕⲓ</td>
      <td class="language English"><span style="color:#b00e23">(9)</span> I
      will not act according to the fury of my wrath, I will not abandon
      Ephraim to be utterly destroyed: for I am God, and not man; the Holy One
      within thee: and I will not enter into the city.</td>
      <td class="language Greek"><span style="color:#b00e23">(9)</span> οὐ µὴ
      ποιήσω κατὰ τὴν ὀργὴν τοῦ θυµοῦ µου, οὐ µὴ ἐγκαταλίπω τοῦ
      ἐξαλειφθῆναι τὸν Εφραιµ· διότι θεὸς ἐγώ εἰµι καὶ οὐκ
      ἄνθρωπος· ἐν σοὶ ἅγιος, καὶ οὐκ εἰσελεύσοµαι εἰς πόλιν.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ⲁⲓⲛⲁⲙⲟϣⲓ ϩⲓⲫⲁϩⲟⲩ ⲙ̀ⲡϭ̅ⲥ̅ ⲙ̀ⲫⲣⲏϯ ⲛ̀ⲟⲩⲙⲟⲩⲓ ⲉϥⲱϣ ⲉ̀ⲃⲟⲗ ϫⲉ ⲛ̀ⲑⲟϥ ϥⲛⲁⲱϣ ⲉ̀ⲃⲟⲗ
      ⲟⲩⲟϩ ⲥⲉⲛⲁⲧⲱⲙⲧ ⲛ̀ϫⲉ ⲛⲓϣⲏⲣⲓ ⲛ̀ⲧⲉ ⲛⲓⲙⲱⲟⲩ</td>
      <td class="language English"><span style="color:#b00e23">(10)</span> I
      will go after the Lord: he shall utter his voice as a lion: for he shall
      roar, and the children of the waters shall be amazed.</td>
      <td class="language Greek"><span style="color:#b00e23">(10)</span>
      ὀπίσω κυρίου πορεύσοµαι· ὡς λέων ἐρεύξεται, ὅτι αὐτὸς
      ὠρύσεται, καὶ ἐκστήσονται τέκνα ὑδάτων.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲟⲩⲟϩ ⲥⲉⲛⲁϩⲁⲗⲁⲓ ⲙ̀ⲫⲣⲏϯ ⲛ̀ⲟⲩϩⲁⲗⲏⲧ ⲉ̀ⲃⲟⲗ ϧⲉⲛ ⲭⲏⲙⲓ ⲛⲉⲙ ⲙ̀ⲫⲣⲏϯ ⲛ̀ⲟⲩϭⲣⲟⲙⲡⲓ
      ⲉ̀ⲃⲟⲗ ϧⲉⲛ ⲡⲕⲁϩⲓ ⲛ̀ⲧⲉ ⲛⲓⲁⲥⲥⲩⲣⲓⲟⲥ ⲟⲩⲟϩ ϯⲛⲁⲧⲫⲱⲟⲩ ⲉ̀ⲛⲟⲩⲏⲓ ⲡⲉϫⲉ ⲡϭ̅ⲥ̅</td>
      <td class="language English"><span style="color:#b00e23">(11)</span> They
      shall be amazed and fly as a bird out of Egypt, and as a dove out of the
      land of the Assyrians: and I will restore them to their houses, saith the
      Lord.</td>
      <td class="language Greek"><span style="color:#b00e23">(11)</span> καὶ
      ἐκστήσονται ὡς ὄρνεον ἐξ Αἰγύπτου καὶ ὡς περιστερὰ ἐκ γῆς
      Ἀσσυρίων· καὶ ἀποκαταστήσω αὐτοὺς εἰς τοὺς οἴκους αὐτῶν,
      λέγει κύριος.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲁϥⲕⲱϯ ⲉ̀ⲣⲟⲓ ϧⲉⲛ ⲟⲩⲙⲉⲑⲛⲟⲩϫ ⲛ̀ϫⲉ ⲉⲫⲣⲉⲙ ⲟⲩⲟϩ ⲡⲏⲓ ⲙ̀ⲡⲓⲥ̅ⲗ̅ ⲛⲉⲙ ⲓⲟⲩⲇⲁ ϧⲉⲛ
      ⲟⲩⲙⲉⲧⲁⲥⲉⲃⲏⲥ ϯⲛⲟⲩ ⲁϥⲥⲟⲩⲱⲛⲟⲩ ⲛ̀ϫⲉ ⲫϯ ⲟⲩⲟϩ ⲥⲉⲛⲁⲙⲟⲩϯ ⲉ̀ⲣⲱⲟⲩ ϫⲉ ⲡⲓⲗⲁⲟⲥ ⲉⲑⲟⲩⲁⲃ
      ⲛ̀ⲧⲉ ⲫϯ</td>
      <td class="language English"><span style="color:#b00e23">(12)</span>
      Ephraim has compassed me with falsehood, and the house of Israel and Juda
      with ungodliness: but now God knows them, and they shall be called God’s
      holy people.</td>
      <td class="language Greek"><span style="color:#b00e23">(12:1)</span>
      Ἐκύκλωσέν µε ἐν ψεύδει Εφραιµ καὶ ἐν ἀσεβείαις οἶκος Ισραηλ
      καὶ Ιουδα. νῦν ἔγνω αὐτοὺς ὁ θεός, καὶ λαὸς ἅγιος κεκλήσεται
      θεοῦ.</td>
    </tr>
  </table>
</body>
</html>
