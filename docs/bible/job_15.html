<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_16.html" rel="next">
  <link href="job_14.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="job_15">Job 15</h4>

  <table>
    <tr>
      <td><span style="color:#b00e23">(ⲁ̅)</span> ⲁϥⲉⲣⲟⲩⲱ ⲛ̀ϫⲉ ⲉⲗⲓⲫⲁⲥ
      ⲡⲓⲑⲉⲙⲁⲛⲓⲧⲏⲥ ⲡⲉϫⲁϥ</td>
      <td><span style="color:#b00e23">(ⲁ︦)</span> ⲁ ⲉⲗⲓⲫⲁⲥ ⲇⲉ ⲟⲩⲱϣⲃ̅
      ⲡⲉⲑⲁⲓⲙⲁⲛⲓⲧⲏⲥ ⲡⲉϫⲁϥ.</td>
      <td><span style="color:#b00e23">(1)</span> Then Eliphaz the Thaemanite
      answered and said,</td>
      <td><span style="color:#b00e23">(1)</span> Ὑπολαβὼν δὲ Ελιφας ὁ
      Θαιµανίτης λέγει</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ⲙⲏ ⲟⲩⲟⲛ ⲟⲩⲥⲁⲃⲉ ⲛⲁϯ
      ⲛ̀ⲟⲩⲉⲣⲟⲩⲱ ⲛ̀ⲧⲉ ⲟⲩⲕⲁϯ ⲛ̀ⲧⲉ ⲟⲩⲡⲛ̅ⲁ̅ ⲁϥⲙⲁϩ ⲧⲉⲛⲉϫⲓ ⲅⲁⲣ ⲛ̀ⲉⲙⲕⲁϩ</td>
      <td><span style="color:#b00e23">(ⲃ︦)</span> ϫⲉ ⲙⲏ ⲡⲥⲟⲫⲟⲥ ⲛⲁⲟⲩⲱϣⲃ̅
      ⲛ̅ⲟⲩⲙⲛ̅ⲧⲣⲙ̅ⲛ̅ϩⲏⲧ ⲙ̅ⲡⲛ̅ⲁ̅ ⲁϥⲙⲟⲩ ⲅⲁⲣ ϩⲛ̅ ⲟⲩⲧⲕⲁⲥ ⲛ̅ϩⲏ.</td>
      <td><span style="color:#b00e23">(2)</span> Will a wise man give for
      answer a mere breath of wisdom? and does he fill up the pain of his
      belly,</td>
      <td><span style="color:#b00e23">(2)</span> Πότερον σοφὸς ἀπόκρισιν δώσει
      συνέσεως πνεύµατος καὶ ἐνέπλησεν πόνον γαστρὸς</td>
    </tr>

    <tr>
      <td><span style="color:#b00e23">(ⲅ̅)</span> ⲉϥⲥⲟϩⲓ ϧⲉⲛ ϩⲁⲛⲥⲁϫⲓ ⲛ̀ⲥϣⲉ ⲁⲛ
      ϧⲉⲛ ϩⲁⲛⲥⲁϫⲓ ⲙ̀ⲙⲟⲛ ϩⲏⲟⲩ ⲛ̀ϧⲏⲧⲟⲩ</td>
      <td><span style="color:#b00e23">(ⲅ︦)</span> ⲉϥϫⲡⲓⲟ ϩⲛ̅ ϩⲉⲛϣⲁϫⲉ ⲉⲙⲉϣϣⲉ.
      ⲁⲩⲱ ϩⲉⲛ ϩⲉⲛϣⲁϫⲉ ⲉⲙⲛ̅ ⲗⲁⲁⲩ ⲛ̅ϩⲏⲩ ⲛ̅ϩⲏⲧⲟⲩ.</td>
      <td><span style="color:#b00e23">(3)</span> reasoning with improper
      sayings, and with words wherein is no profit?</td>
      <td><span style="color:#b00e23">(3)</span> ἐλέγχων ἐν ῥήµασιν, οἷς οὐ
      δεῖ, ἐν λόγοις, οἷς οὐδὲν ὄφελος;</td>
    </tr>

    <tr>
      <td><span style="color:#b00e23">(ⲇ̅)</span> ⲙⲏ ϩⲱⲕ ⲉⲧⲁⲕⲭⲁ ⲧⲉϥϩⲟϯ ⲛ̀ⲥⲱⲕ
      ⲁⲕϫⲉⲕ ϩⲁⲛⲥⲁϫⲓ ⲇⲉ ⲉ̀ⲃⲟⲗ ⲙ̀ⲡⲁⲓⲣⲏϯ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅</td>
      <td><span style="color:#b00e23">(ⲇ︦)</span> ⲡⲁⲓ ϩⲱⲱⲕ ⲟⲛ ⲛ̅ⲧⲁⲕⲕⲁ ⲧⲉϥϩⲟⲧⲉ
      ⲛ̅ⲥⲱⲕ. ⲁⲕϫⲱ ⲛ̅ϩⲉⲛϣⲁϫⲉ ⲛ̅ϯⲙⲓⲛⲉ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ.</td>
      <td><span style="color:#b00e23">(4)</span> Hast not thou moreover cast
      off fear, and accomplished such words before the Lord?</td>
      <td><span style="color:#b00e23">(4)</span> οὐ καὶ σὺ ἀπεποιήσω φόβον,
      συνετελέσω δὲ ῥήµατα τοιαῦτα ἔναντι τοῦ κυρίου;</td>
    </tr>

    <tr>
      <td><span style="color:#b00e23">(ⲉ̅)</span> ⲕⲟⲓ ⲛ̀ⲉⲛⲟⲭⲟⲥ ⲛ̀ⲛⲓⲥⲁϫⲓ ⲛ̀ⲧⲉ
      ⲣⲱⲕ ⲙ̀ⲡⲉⲕⲉⲣⲇⲓⲁⲕⲣⲓⲛⲓⲛ ⲛ̀ⲛⲓⲥⲁϫⲓ ⲛ̀ⲧⲉ ⲛⲓⲣⲉⲙⲛ̀ϫⲟⲙ</td>
      <td><span style="color:#b00e23">(ⲉ︦)</span> ⲕϭⲏⲡ ⲉⲛϣⲁϫⲉ ⲛ̅ⲣⲱⲕ ⲙ̅ⲡⲕ̅ϣⲃ̅ⲧⲕ̅
      ⲗⲁⲁⲩ ⲉⲛϣⲁϫⲉ ⲛ̅ⲛ̅ⲇⲩⲛⲁⲥⲧⲏⲥ.</td>
      <td><span style="color:#b00e23">(5)</span> Thou art guilty by the words
      of thy mouth, neither hast thou discerned the words of the mighty.</td>
      <td><span style="color:#b00e23">(5)</span> ἔνοχος εἶ ῥήµασιν στόµατός σου
      οὐδὲ διέκρινας ῥήµατα δυναστῶν·</td>
    </tr>

    <tr>
      <td><span style="color:#b00e23">(ⲋ̅)</span> ⲉϥⲥⲟϩⲓ ⲙ̀ⲙⲟⲕ ⲛ̀ϫⲉ ⲣⲱⲕ ⲟⲩⲟϩ
      ⲁ̀ⲛⲟⲕ ⲁⲛ ⲛⲉⲕⲥⲫⲟⲧⲟⲩ ⲇⲉ ⲉⲩⲉ̀ⲉⲣⲙⲉⲑⲣⲉ ϧⲁⲣⲟⲕ</td>
      <td><span style="color:#b00e23">(ⲋ︦)</span> ⲉⲣⲉ ⲧⲉⲕⲧⲁⲡⲣⲟ ϫⲡⲓⲟⲕ ⲛ̅ⲁⲛⲟⲕ ⲁⲛ
      ⲁⲩⲱ ⲉⲣⲉ ⲛⲉⲕⲥⲡⲟⲧⲟⲩ ⲣ̅ⲙⲛ̅ⲧⲣⲉ ⲉⲣⲟⲕ.</td>
      <td><span style="color:#b00e23">(6)</span> Let thine own mouth, and not
      me, reprove thee: and thy lips shall testify against thee.</td>
      <td><span style="color:#b00e23">(6)</span> ἐλέγξαι σε τὸ σὸν στόµα καὶ µὴ
      ἐγώ, τὰ δὲ χείλη σου καταµαρτυρήσουσίν σου.</td>
    </tr>

    <tr>
      <td><span style="color:#b00e23">(ⲍ̅)</span> ⲟⲩ ⲅⲁⲣ ⲙⲏ ⲁⲩⲙⲁⲥⲕ ϧⲁⲧϩⲏ
      ⲛ̀ⲛⲓⲣⲱⲙⲓ ⲓⲉ ⲁⲕϭⲱⲥ ϧⲁⲧϩⲏ ⲛ̀ⲛⲓⲧⲱⲟⲩ</td>
      <td><span style="color:#b00e23">(ⲍ︦)</span> ⲉϣⲁⲣⲉ ⲟⲩ ⲅⲁⲣ ϣⲱⲡⲉ. ⲙⲏ ⲛ̅ⲧⲕ̅
      ⲡϣⲣ̅ⲡ ⲛ̅ϫⲡⲟ ⲛ̅ⲣⲱⲙⲉ. ⲏ ⲁⲩⲧⲟⲟⲕⲕ̅ ϩⲁ ⲑⲏ ⲛ̅ⲛⲉⲕⲣⲱⲟⲩ.</td>
      <td><span style="color:#b00e23">(7)</span> What! art thou the first man
      that was born? or wert thou established before the hills?</td>
      <td><span style="color:#b00e23">(7)</span> τί γάρ; µὴ πρῶτος ἀνθρώπων
      ἐγενήθης; ἢ πρὸ θινῶν ἐπάγης;</td>
    </tr>

    <tr>
      <td><span style="color:#b00e23">(ⲏ̅)</span> ⲓⲉ ⲁⲕⲥⲱⲧⲉⲙ ⲉ̀ⲡⲓⲟⲩⲁϩⲥⲁϩⲛⲓ ⲛ̀ⲧⲉ
      ⲡϭ̅ⲥ̅ ⲁⲥⲫⲟϩ ⲇⲉ ⲉ̀ⲣⲟⲕ ⲛ̀ϫⲉ ϯⲥⲟⲫⲓⲁ</td>
      <td><span style="color:#b00e23">(ⲏ︦)</span> ⲏ ⲛ̅ⲧⲁⲕⲥⲱⲧⲙ̅ ⲉⲡⲧⲱϣ ⲙ̅ⲡϫⲟⲉⲓⲥ.
      ⲁ ⲧⲥⲟⲫⲓⲁ ⲇⲉ ⲡⲱϩ ϣⲁⲣⲟⲕ.</td>
      <td><span style="color:#b00e23">(8)</span> Or hast thou heard the
      ordinance of the Lord? or has God used thee as his counsellor? and has
      wisdom come only to thee?</td>
      <td><span style="color:#b00e23">(8)</span> ἦ σύνταγµα κυρίου ἀκήκοας, εἰς
      δὲ σὲ ἀφίκετο σοφία;</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩ ⲅⲁⲣ ⲉⲧⲉⲕⲥⲱⲟⲩⲛ ⲙ̀ⲙⲟϥ ⲟⲩⲟϩ
      ⲧⲉⲛⲥⲱⲟⲩⲛ ⲙ̀ⲙⲟϥ ⲁ̀ⲛⲟⲛ ⲁⲛ ⲓⲉ ⲟⲩ ⲡⲉⲧⲉⲕⲕⲁϯ ⲉ̀ⲣⲟϥ ⲉ̀ϩⲟⲧⲉⲣⲟⲛ</td>
      <td><span style="color:#b00e23">(ⲑ︦)</span> ⲉⲕⲥⲟⲟⲩⲛ ⲅⲁⲣ ⲛ̅ⲟⲩ ⲛ̅ⲧⲛ̅ⲥⲟⲟⲩⲛ
      ⲙ̅ⲙⲟϥ ⲁⲛ. ⲏ ⲉⲕⲉⲓⲙⲉ ⲉⲟⲩ ⲛ̅ⲧⲛ̅ⲉⲓⲙⲉ ⲉⲣⲟϥ ⲁⲛ.</td>
      <td><span style="color:#b00e23">(9)</span> For what knowest thou, that,
      we know not? or what understandest thou, which we do not also?</td>
      <td><span style="color:#b00e23">(9)</span> τί γὰρ οἶδας, ὃ οὐκ οἴδαµεν; ἢ
      τί συνίεις, ὃ οὐχὶ καὶ ἡµεῖς;</td>
    </tr>

    <tr>
      <td><span style="color:#b00e23">(ⲓ̅)</span> ⲕⲉ ⲅⲉ ⲛ̀ⲑⲟⲕ ⲟⲩϧⲉⲗⲗⲟ ⲟⲩⲟϩ
      ⲛ̀ⲑⲟⲕ ⲟⲩⲁⲡⲁⲥ ⲛ̀ϧⲏⲧⲉⲛ ⲉⲕϩⲟⲣϣ ⲉ̀ⲡⲉⲕⲓⲱⲧ ϧⲉⲛ ϩⲁⲛⲉϩⲟⲟⲩ</td>
      <td><span style="color:#b00e23">(ⲓ︦)</span>
      </td>
      <td><span style="color:#b00e23">(10)</span> Truly among us are both the
      old and very aged man, more advanced in days than thy father.</td>
      <td><span style="color:#b00e23">(10)</span> καί γε πρεσβύτης καί γε
      παλαιὸς ἐν ἡµῖν βαρύτερος τοῦ πατρός σου ἡµέραις.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲛ̀ⲧϣⲉⲃⲓⲱ ⲛ̀ⲛⲉⲕⲛⲟⲃⲓ
      ⲁⲩⲉⲣⲙⲁⲥⲧⲓⲅⲅⲟⲓⲛ ⲙ̀ⲙⲟⲕ ⲛ̀ⲟⲩⲕⲟⲩϫⲓ ⲁⲕⲥⲁϫⲓ ⲛ̀ϩⲁⲛⲛⲓϣϯ ⲙ̀ⲙⲁϣⲱ</td>
      <td><span style="color:#b00e23">(ⲓ︦ⲁ︦)</span> ⲛ̅ⲧⲁⲩⲙⲁⲥⲧⲓⲅⲟⲩ ⲙ̅ⲙⲟⲕ
      ⲛ̅ϩⲉⲛϣⲏⲙ ϩⲁ ⲛⲉⲕⲛⲟⲃⲉ. ⲁⲕϣⲁϫⲉ ⲉⲙⲁⲧⲉ ⲡⲁⲣⲁ ⲡϣⲓ.</td>
      <td><span style="color:#b00e23">(11)</span> Thou hast been scourged for
      but few of thy sins: thou hast spoken haughtily and extravagantly.</td>
      <td><span style="color:#b00e23">(11)</span> ὀλίγα ὧν ἡµάρτηκας
      µεµαστίγωσαι, µεγάλως ὑπερβαλλόντως λελάληκας.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲟⲩ ⲡⲉⲧⲁ ⲡⲉⲕϩⲏⲧ ⲉⲣⲙⲉⲗⲉⲧⲁⲛ
      ⲙ̀ⲙⲟϥ ⲓⲉ ⲟⲩ ⲡⲉⲧⲁ ⲛⲉⲕⲃⲁⲗ ϫⲟⲩϣⲧ ⲉ̀ⲣⲟϥ</td>
      <td><span style="color:#b00e23">(ⲓ︦ⲃ︦)</span> ⲛⲧⲁ ⲡⲉⲕϩⲏⲧ ⲧⲟⲗⲙⲁ ⲉⲟⲩ. ⲁⲩⲱ
      ⲛ̅ⲧⲁ ⲛⲉⲕⲃⲁⲗ ⲉⲓⲟⲣⲙ̅ ⲉⲟⲩ.</td>
      <td><span style="color:#b00e23">(12)</span> What has thine heart dared?
      or what have thine eyes aimed at,</td>
      <td><span style="color:#b00e23">(12)</span> τί ἐτόλµησεν ἡ καρδία σου, ἢ
      τί ἐπήνεγκαν οἱ ὀφθαλµοί σου,</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ϫⲉ ⲟⲩϫⲱⲛⲧ ⲁⲕⲥⲁϫⲓ ⲙ̀ⲡⲉⲙ̀ⲑⲟ
      ⲙ̀ⲡϭ̅ⲥ̅ ⲁⲕⲉⲛ ϩⲁⲛⲥⲁϫⲓ ⲇⲉ ⲙ̀ⲡⲁⲓⲣⲏϯ ⲉ̀ⲃⲟⲗ ϧⲉⲛ ⲣⲱⲕ</td>
      <td><span style="color:#b00e23">(ⲓ︦ⲅ︦)</span> ϫⲉ ⲁⲕⲡⲱϩⲧ̅ ⲛ̅ⲟⲩϭⲱⲛⲧ̅
      ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲁⲕⲧⲁⲩⲟ ⲇⲉ ⲛ̅ϩⲉⲛϣⲁϫⲉ ⲛ̅ϯⲙⲓⲛⲉ ⲉⲃⲟⲗ ϩⲛ̅ ⲣⲱⲕ.</td>
      <td><span style="color:#b00e23">(13)</span> that thou hast vented thy
      rage before the Lord, and delivered such words from thy mouth?</td>
      <td><span style="color:#b00e23">(13)</span> ὅτι θυµὸν ἔρρηξας ἔναντι
      κυρίου, ἐξήγαγες δὲ ἐκ στόµατος ῥήµατα τοιαῦτα;</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲛⲓⲙ ⲅⲁⲣ ⲡⲉ ⲫⲣⲱⲙⲓ ϫⲉ
      ⲉϥⲉ̀ϣⲱⲡⲓ ⲉϥⲟⲓ ⲛ̀ⲁⲧⲁⲣⲓⲕⲓ ⲓⲉ ⲟⲩⲙⲓⲥⲓ ⲉ̀ⲃⲟⲗ ϧⲉⲛ ⲟⲩⲥϩⲓⲙⲓ ϫⲉ ϥⲛⲁⲉⲣ ⲟⲩⲑⲙⲏⲓ</td>
      <td><span style="color:#b00e23">(ⲓ︦ⲇ︦)</span> ⲟⲩ ⲅⲁⲣ ⲡⲉ ⲡⲣⲱⲙⲉ ϫⲉ
      ⲉϥⲉⲧⲃ̅ⲃⲟ. ⲏ ϫⲉ ⲉⲣⲉ ϣⲏⲣⲉ ⲛ̅ⲥϩⲓⲙⲉ ⲣ̅ⲇⲓⲕⲁⲓⲟⲥ.</td>
      <td><span style="color:#b00e23">(14)</span> For who, being a mortal, is
      such that he shall be blameless? or, who that is born of a woman, that he
      should be just?</td>
      <td><span style="color:#b00e23">(14)</span> τίς γὰρ ὢν βροτός, ὅτι ἔσται
      ἄµεµπτος, ἢ ὡς ἐσόµενος δίκαιος γεννητὸς γυναικός;</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲓⲥϫⲉ ⲛⲏ ⲉⲑⲟⲩⲁⲃ ϥⲧⲉⲛϩⲟⲩⲧ
      ⲙ̀ⲙⲟⲥ ϩⲁⲣⲱⲟⲩ ⲁⲛ ⲧⲫⲉ ⲇⲉ ⲥⲧⲟⲩⲃⲏⲟⲩⲧ ⲁⲛ ⲙ̀ⲡⲉϥⲙ̀ⲑⲟ</td>
      <td><span style="color:#b00e23">(ⲓ︦ⲉ︦)</span> ⲉϣϫⲉ ⲛϥ̅ⲧⲁⲛϩⲟⲩⲧ ⲙ̅ⲙⲟϥ ⲁⲛ
      ⲙⲛ̅ ⲛⲉϥⲡⲉⲧⲟⲩⲁⲁⲃ. ⲛ̅ⲧⲡⲉ ⲇⲉ ⲧⲃ̅ⲃⲏⲩ ⲁⲛ ⲙ̅ⲡⲉϥⲙ̅ⲧⲟ ⲉⲃⲟⲗ.</td>
      <td><span style="color:#b00e23">(15)</span> Forasmuch as he trusts not
      his saints; and the heaven is not pure before him.</td>
      <td><span style="color:#b00e23">(15)</span> εἰ κατὰ ἁγίων οὐ πιστεύει,
      οὐρανὸς δὲ οὐ καθαρὸς ἐναντίον αὐτοῦ.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲓⲉ ⲁⲩⲏⲣ ⲡⲉ ⲡⲓⲣⲱⲙⲓ ⲉⲧⲟⲣⲉⲃ
      ⲟⲩⲟϩ ⲉⲧϭⲁϧⲉⲙ ⲉϥⲥⲉ ϭⲓⲛ̀ϫⲟⲛⲥ ⲙ̀ⲫⲣⲏϯ ⲛ̀ⲟⲩⲣⲉϥⲥⲱ</td>
      <td><span style="color:#b00e23">(ⲓ︦ⲋ︦)</span> ⲁⲙⲛ̅ⲧⲉ ⲇⲉ ⲃⲏⲧ. ⲁⲩⲱ ϥϫⲁϩⲙ̅.
      ⲡⲣⲱⲙⲉ ⲇⲉ ⲉⲧⲥⲉⲩ ϫⲓⲛ̅ϭⲟⲛⲥ̅ ⲛ̅ⲑⲉ ⲙ̅ⲡⲙⲟⲟⲩ.</td>
      <td><span style="color:#b00e23">(16)</span> Alas then, abominable and
      unclean is man, drinking unrighteousness as a draught.</td>
      <td><span style="color:#b00e23">(16)</span> ἔα δὲ ἐβδελυγµένος καὶ
      ἀκάθαρτος, ἀνὴρ πίνων ἀδικίας ἴσα ποτῷ.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ϯⲛⲁⲧⲁⲙⲟⲕ ⲟⲩⲛ ⲥⲱⲧⲉⲙ ⲉ̀ⲣⲟⲓ ⲛⲏ
      ⲉⲧⲁⲓⲛⲁⲩ ⲉ̀ⲣⲱⲟⲩ ϯⲛⲁϫⲟⲧⲟⲩ ⲛⲁⲕ</td>
      <td><span style="color:#b00e23">(ⲓ︦ⲍ︦)</span> ⲥⲱⲧⲙ̅ ⲇⲉ ⲉⲣⲟⲓ ⲉⲛⲉϯϫⲱ ⲙ̅ⲙⲟⲟⲩ
      ⲛⲁⲕ. ⲁⲩⲱ ϯⲛⲁϫⲱ ⲛⲁⲕ ⲛ̅ⲛⲉⲛⲧⲁⲓⲛⲁⲩ ⲉⲣⲟⲟⲩ.</td>
      <td><span style="color:#b00e23">(17)</span> But I will tell thee, hearken
      to me; I will tell thee now what I have seen;</td>
      <td><span style="color:#b00e23">(17)</span> ἀναγγελῶ δέ σοι, ἄκουέ µου· ἃ
      δὴ ἑώρακα, ἀναγγελῶ σοι,</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲛⲏ ⲉⲧⲟⲩⲛⲁϫⲟⲧⲟⲩ ⲛ̀ϫⲉ ⲛⲓⲥⲁⲃⲉⲩ
      ⲙ̀ⲡⲟⲩⲭⲟⲡⲟⲩ ⲛ̀ϫⲉ ⲛⲟⲩⲓⲟϯ</td>
      <td><span style="color:#b00e23">(ⲓ︦ⲏ︦)</span> ⲛⲉⲧⲉⲣⲉ ⲛ̅ⲥⲟⲫⲟⲥ ⲛⲁϫⲟⲟⲩ. ⲙ̅ⲡⲉ
      ⲛⲉⲩⲉⲓⲟⲧⲉ ϩⲟⲡⲟⲩ ⲉⲣⲟⲟⲩ ⲉⲁⲁⲩ.</td>
      <td><span style="color:#b00e23">(18)</span> things wise men say, and
      their fathers have not hidden.</td>
      <td><span style="color:#b00e23">(18)</span> ἃ σοφοὶ ἐροῦσιν καὶ οὐκ
      ἔκρυψαν πατέρας αὐτῶν·</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲛ̀ⲑⲱⲟⲩ ⲙ̀ⲙⲁⲩⲁⲧⲟⲩ ⲁⲩϯ
      ⲙ̀ⲡⲓⲕⲁϩⲓ ⲛⲱⲟⲩ ⲟⲩⲟϩ ⲙ̀ⲡⲉϥⲓ̀ ⲛ̀ϫⲉ ⲟⲩϣⲉⲙⲙⲟ ⲉ̀ϩⲣⲏⲓ ⲉ̀ϫⲱⲟⲩ</td>
      <td><span style="color:#b00e23">(ⲓ︦ⲑ︦)</span> ⲙ̅ⲡⲉ ϣⲙ̅ⲙⲟ ⲉⲓ ⲉϫⲱⲟⲩ.</td>
      <td><span style="color:#b00e23">(19)</span> To them alone the earth was
      given, and no stranger came upon them.</td>
      <td><span style="color:#b00e23">(19)</span> αὐτοῖς µόνοις ἐδόθη ἡ γῆ, καὶ
      οὐκ ἐπῆλθεν ἀλλογενὴς ἐπ’ αὐτούς.</td>
    </tr>

    <tr>
      <td><span style="color:#b00e23">(ⲕ̅)</span> ⲡⲱⲛϧ ⲧⲏⲣϥ ⲙ̀ⲡⲓⲁⲥⲉⲃⲏⲥ ⲁϥⲭⲏ ϧⲉⲛ
      ⲟⲩⲣⲱⲟⲩϣ ϩⲁⲛⲣⲟⲙⲡⲓ ⲇⲉ ⲉⲩϩⲏⲡ ⲉⲧⲧⲟⲓ ⲛ̀ⲟⲩⲣⲉⲙⲛ̀ϫⲟⲙ</td>
      <td><span style="color:#b00e23">(ⲕ︦)</span> ⲡⲁϩⲉ ⲧⲏⲣϥ̅ ⲙ̅ⲡⲁⲥⲉⲃⲏⲥ ϩⲛ̅
      ϩⲉⲛⲣⲟⲟⲩϣ. ϩⲉⲛⲣⲟⲙⲡⲉ ⲇⲉ ⲉⲩⲏⲡ ⲛⲉⲧⲧⲟ ⲛ̅ⲟⲩⲇⲩⲛⲁⲥⲧⲏⲥ.</td>
      <td><span style="color:#b00e23">(20)</span> All the life of the ungodly
      is spent in care, and the years granted to the oppressor are
      numbered.</td>
      <td><span style="color:#b00e23">(20)</span> πᾶς ὁ βίος ἀσεβοῦς ἐν
      φροντίδι, ἔτη δὲ ἀριθµητὰ δεδοµένα δυνάστῃ,</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲧⲉⲛϩⲟϯ ⲇⲉ ⲁⲥⲭⲏ ϧⲉⲛ ⲛⲉϥⲙⲁϣϫ
      ϩⲟⲧⲁⲛ ⲇⲉ ⲁϥϣⲁⲛⲙⲉⲩⲓ ⲛ̀ϫⲉ ⲁϥⲉⲣϩⲓⲣⲏⲛⲏ ϣⲁϥⲓ̀ ⲛ̀ϫⲉ ⲡⲉϥⲟⲩⲱϫⲡ</td>
      <td><span style="color:#b00e23">(ⲕ︦ⲁ︦)</span> ⲧⲉϥϩⲟⲧⲉ ⲇⲉ ϣⲟⲟⲡ ϩⲛ̅
      ⲛⲉϥⲙⲁⲁϫⲉ. ϩⲟⲧⲁⲛ ⲇⲉ ⲉϥϣⲁⲛⲙⲉⲉⲩⲉ ϫⲉ ⲁⲓⲥⲙⲓⲛⲉ ⲧⲟⲧⲉ ϥⲛⲁⲧⲁⲕⲟ ϣⲁⲃⲟⲗ.</td>
      <td><span style="color:#b00e23">(21)</span> And his terror is in his
      ears: just when he seems to be at peace, his overthrow will come.</td>
      <td><span style="color:#b00e23">(21)</span> ὁ δὲ φόβος αὐτοῦ ἐν ὠσὶν
      αὐτοῦ· ὅταν δοκῇ ἤδη εἰρηνεύειν, ἥξει αὐτοῦ ἡ καταστροφή.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲙ̀ⲡⲉⲛⲑⲣⲉϥⲧⲉⲛϩⲟⲩⲧⲥ ⲇⲉ ϫⲉ
      ⲉϥⲛⲁⲉⲣ ⲉ̀ⲃⲟⲗ ⲉ̀ⲡⲭⲁⲕⲓ ⲁⲩⲧⲏⲓϥ ⲅⲁⲣ ϩⲏⲇⲏ ⲉ̀ⲧⲟⲧϥ ⲙ̀ⲡⲃⲉⲛⲓⲡⲓ</td>
      <td><span style="color:#b00e23">(ⲕ︦ⲃ︦)</span> ⲙ̅ⲡⲣ̅ⲧⲣⲉϥⲣⲁⲛϩⲟⲩⲧⲥ̅ ϫⲉ
      ϥⲛⲁⲣ̅ⲃⲟⲗ ⲉⲡⲕⲁⲁⲕⲉ. ⲁⲩⲟⲩⲱ ⲅⲁⲣ ⲉⲩϩⲱⲡ ⲙ̅ⲙⲟϥ ⲉⲧⲟⲟⲧⲥ̅ ⲛ̅ⲧⲥⲏϥⲉ.</td>
      <td><span style="color:#b00e23">(22)</span> Let him not trust that he
      shall return from darkness, for he has been already made over to the
      power of the sword.</td>
      <td><span style="color:#b00e23">(22)</span> µὴ πιστευέτω ἀποστραφῆναι ἀπὸ
      σκότους· ἐντέταλται γὰρ ἤδη εἰς χεῖρας σιδήρου,</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲁⲩⲑⲁϣϥ ⲛ̀ϩⲁⲛϧⲣⲏⲟⲩⲓ
      ⲛ̀ⲛⲟⲩⲉϣⲉⲣ ϥⲥⲱⲟⲩⲛ ⲇⲉ ⲛ̀ϧⲣⲏⲓ ⲛ̀ϧⲏⲧϥ ϫⲉ ⲁϥⲭⲏ ⲉⲩⲟⲩⲱϫⲡ ⲉϥⲉ̀ϣⲑⲉⲣⲑⲱⲣⲧ ⲛ̀ϫⲉ
      ⲟⲩⲉϩⲟⲟⲩ ⲛ̀ⲭⲁⲕⲓ</td>
      <td><span style="color:#b00e23">(ⲕ︦ⲅ︦)</span> ⲁⲩⲱ ⲁⲩⲧⲁϣϥ̅ ⲛ̅ϩⲣⲉ
      ⲛ̅ⲛ̅ⲛⲟⲩⲣⲉ. ϥⲥⲟⲟⲩⲛ ⲇⲉ ⲛ̅ϩⲏⲧϥ̅ ϫⲉ ⲉϥⲕⲏ ⲉⲩϩⲧⲟⲡ.</td>
      <td><span style="color:#b00e23">(23)</span> And he has been appointed to
      be food for vultures; and he knows within himself that he is doomed to be
      a carcass: and a dark day shall carry him away as with a whirlwind.</td>
      <td><span style="color:#b00e23">(23)</span> κατατέτακται δὲ εἰς σῖτα
      γυψίν· οἶδεν δὲ ἐν ἑαυτῷ ὅτι µένει εἰς πτῶµα. ἡµέρα δὲ αὐτὸν σκοτεινὴ
      στροβήσει,</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲟⲩⲁⲛⲁⲅⲕⲏ ⲇⲉ ⲛⲉⲙ ⲟⲩϩⲟϫϩⲉϫ
      ⲉⲩⲉ̀ⲁⲙⲟⲛⲓ ⲙ̀ⲙⲟϥ ⲙ̀ⲫⲣⲏϯ ⲛ̀ⲟⲩⲥⲁⲧⲏⲅⲟⲩⲥ ⲉϥϧⲉⲛ ⲟⲩⲙⲉⲧⲛⲓϣϯ ⲛ̀ⲧⲉϥϩⲉⲓ</td>
      <td><span style="color:#b00e23">(ⲕ︦ⲇ︦)</span> ⲟⲩⲛ̅ ⲟⲩϩⲟⲟⲩ ⲇⲉ ⲛ̅ⲕⲁⲕⲉ
      ⲛⲁϣⲧⲣ̅ⲧⲱⲣϥ̅ ⲟⲩⲛ̅ ⲟⲩⲁⲛⲁⲅⲅⲏ ⲙⲛ̅ ⲟⲩⲑⲗⲓⲯⲓⲥ ⲛⲁⲧⲁϩⲟϥ. ⲛ̅ⲑⲉ ⲛ̅ⲟⲩⲗⲏⲙⲏⲏϣⲉ ⲉⲁϥϩⲉ
      ϩⲁⲑⲏ ⲛ̅ⲟⲩⲙ̅ⲗⲁϩ.</td>
      <td><span style="color:#b00e23">(24)</span> Distress also and anguish
      shall come upon him: he shall fall as a captain in the first rank.</td>
      <td><span style="color:#b00e23">(24)</span> ἀνάγκη δὲ καὶ θλῖψις αὐτὸν
      καθέξει ὥσπερ στρατηγὸς πρωτοστάτης πίπτων.</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ϫⲉ ⲁϥϭⲓⲥⲓ ⲛ̀ⲛⲉϥϫⲓϫ ⲟⲩⲃⲉ
      ⲡϭ̅ⲥ̅ ⲁϥⲧⲱⲟⲩⲛⲟⲩ ⲇⲉ ⲛ̀ⲧⲉϥⲛⲁϩⲃⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲡⲓⲡⲁⲛⲧⲟⲕⲣⲁⲧⲱⲣ</td>
      <td><span style="color:#b00e23">(ⲕ︦ⲉ︦)</span> ϫⲉ ⲁϥϫⲉⲥⲧ̅ ⲧⲟⲟⲧϥ̅ ⲙ̅ⲡⲙ̅ⲧⲟ
      ⲉⲃⲟⲗ ⲙ̅ⲡϫⲟⲉⲓⲥ. ⲁⲩⲱ ⲁϥⲛⲉϩⲙⲁⲕϩ̅ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ ⲡⲡⲁⲛⲧⲱⲕⲣⲁⲧⲱⲣ.</td>
      <td><span style="color:#b00e23">(25)</span> For he has lifted his hands
      against the Lord, and he has hardened his neck against the Almighty
      Lord.</td>
      <td><span style="color:#b00e23">(25)</span> ὅτι ἦρκεν χεῖρας ἐναντίον τοῦ
      κυρίου, ἔναντι δὲ κυρίου παντοκράτορος ἐτραχηλίασεν,</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲁϥϭⲟϫⲓ ⲇⲉ ⲙ̀ⲡⲉϥⲙ̀ⲑⲟ ϧⲉⲛ
      ⲟⲩϣⲱϣ ϧⲉⲛ ϯϩⲑⲏ ⲛ̀ⲧⲉ ⲡⲥⲑⲟⲓ ⲛ̀ⲧⲉ ⲧⲉϥϣⲉⲃϣⲓ</td>
      <td><span style="color:#b00e23">(ⲕ︦ⲋ︦)</span> ⲁϥⲱⲡ ⲇⲉ ⲙ̅ⲡⲉϥⲙ̅ⲧⲟ ⲉⲃⲟⲗ ϩⲛ̅
      ⲟⲩⲥⲱϣ.</td>
      <td><span style="color:#b00e23">(26)</span> And he has run against him
      with insolence, on the thickness of the back of his shield.</td>
      <td><span style="color:#b00e23">(26)</span> ἔδραµεν δὲ ἐναντίον αὐτοῦ
      ὕβρει ἐν πάχει νώτου ἀσπίδος αὐτοῦ,</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲉ̀ⲁϥϩⲱⲃⲥ ⲙ̀ⲡⲉϥϩⲟ ϧⲉⲛ ⲡⲉϥⲱⲧ
      ⲟⲩⲟϩ ⲁϥⲑⲁⲙⲓⲟ ⲛ̀ⲟⲩⲡⲉⲣⲓⲥⲧⲟⲙⲓⲟⲛ ϩⲓ ⲛⲉϥⲁⲗⲱϫ</td>
      <td><span style="color:#b00e23">(ⲕ︦ⲍ︦)</span>
      </td>
      <td><span style="color:#b00e23">(27)</span> For he has covered his face
      with his fat, and made layers of fat upon his thighs.</td>
      <td><span style="color:#b00e23">(27)</span> ὅτι ἐκάλυψεν τὸ πρόσωπον
      αὐτοῦ ἐν στέατι αὐτοῦ καὶ ἐποίησεν περιστόµιον ἐπὶ τῶν µηρίων.</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲉϥⲉ̀ϣⲱⲡⲓ ϧⲉⲛ ϩⲁⲛⲃⲁⲕⲓ ⲛ̀ϣⲁϥⲏ
      ⲉϥⲉ̀ϣⲉ ⲛⲁϥ ⲇⲉ ⲉ̀ϧⲟⲩⲛ ⲉ̀ϩⲁⲛⲏⲓ ⲙ̀ⲙⲟⲛ ⲡⲉⲧϣⲟⲡ ⲛ̀ϧⲏⲧⲟⲩ ⲛⲏ ⲉⲧⲁⲩⲑⲟⲩⲱⲧⲟⲩ ⲛ̀ϫⲉ ⲛⲏ
      ⲉⲩⲉ̀ⲟⲗⲟⲩ ⲛ̀ϫⲉ ϩⲁⲛⲕⲉⲭⲱⲟⲩⲛⲓ</td>
      <td><span style="color:#b00e23">(ⲕ︦ⲏ︦)</span> ⲉϥⲟⲩⲱϩ ⲇⲉ ϩⲛ̅ ϩⲉⲛⲡⲟⲗⲓⲥ
      ⲉⲩϣⲏϥ. ⲉϥⲉⲃⲱⲕ ⲇⲉ ⲉϩⲟⲩⲛ ⲉϩⲉⲛⲏⲓ ⲉⲩⲕⲏ ⲉⲃⲟⲗ. ⲛⲉⲛⲧⲁ ⲡⲏ ⲇⲉ ⲥⲃ̅ⲧⲱⲧⲟⲩ ϩⲉⲛⲕⲟⲟⲩⲉ
      ⲛⲉⲧⲛⲁϫⲓⲧⲟⲩ.</td>
      <td><span style="color:#b00e23">(28)</span> And let him lodge in desolate
      cities, and enter into houses without inhabitant: and what they have
      prepared, others shall carry away.</td>
      <td><span style="color:#b00e23">(28)</span> αὐλισθείη δὲ πόλεις ἐρήµους,
      εἰσέλθοι δὲ εἰς οἴκους ἀοικήτους· ἃ δὲ ἐκεῖνοι ἡτοίµασαν, ἄMοι
      ἀποίσονται.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲟⲩⲇⲉ ⲛ̀ⲛⲉϥⲉⲣⲣⲁⲙⲁⲟ ⲟⲩⲇⲉ
      ⲛ̀ⲛⲟⲩⲟϩⲓ ⲛ̀ϫⲉ ⲛⲉϥϩⲩⲡⲁⲣⲭⲟⲛⲧⲁ ⲟⲩⲇⲉ ⲛ̀ⲛⲉϥϩⲓⲟⲩⲓ ⲛ̀ⲟⲩϧⲏⲓⲃⲓ ϩⲓϫⲉⲛ ⲡⲕⲁϩⲓ</td>
      <td><span style="color:#b00e23">(ⲕ︦ⲑ︦)</span> ⲟⲩⲇⲉ ⲛ̅ⲛⲉϥⲣ̅ⲣⲙ̅ⲙⲁⲟ. ⲟⲩⲇⲉ
      ⲛ̅ⲛⲉ ⲛⲉϥϩⲩⲡⲁⲣⲭⲱⲛⲧⲁ ϭⲱ. ⲛ̅ⲛⲉϥⲣ̅ϩⲁⲓⲃⲉⲥ ⲉϫⲙ̅ ⲡⲕⲁϩ.</td>
      <td><span style="color:#b00e23">(29)</span> Neither shall he at all grow
      rich, nor shall his substance remain: he shall not cast a shadow upon the
      earth.</td>
      <td><span style="color:#b00e23">(29)</span> οὔτε µὴ πλουτισθῇ, οὔτε µὴ
      µείνῃ αὐτοῦ τὰ ὑπάρχοντα· οὐ µὴ βάλῃ ἐπὶ τὴν γῆν σκιὰν</td>
    </tr>

    <tr>
      <td><span style="color:#b00e23">(ⲗ̅)</span> ⲟⲩⲇⲉ ⲛ̀ⲛⲉϥⲉⲣ ⲉ̀ⲃⲟⲗ ⲉ̀ⲡⲭⲁⲕⲓ ⲫⲏ
      ⲉⲧⲛⲁⲣⲱⲧ ⲛ̀ⲧⲁϥ ⲉϥⲉ̀ⲑⲣⲉϥⲗⲱⲙ ⲛ̀ϫⲉ ⲡⲑⲏⲟⲩ ⲉⲥⲉ̀ϥⲟⲣϥⲉⲣ ⲇⲉ ⲛ̀ϫⲉ ⲧⲉϥϩⲣⲏⲣⲓ</td>
      <td><span style="color:#b00e23">(ⲗ︦)</span> ⲟⲩⲇⲉ ⲛ̅ⲛⲉϥⲣ̅ⲃⲟⲗ ⲉⲡⲕⲁⲕⲉ ⲉⲣⲉ
      ⲡⲧⲏⲩ ϩⲏϭⲃ̅ ⲛⲉϥϯⲟⲩⲱ. ⲉⲣⲉ ⲡⲉϥϩⲣⲏⲣⲉ ⲥⲣⲟϥⲣⲉϥ.</td>
      <td><span style="color:#b00e23">(30)</span> Neither shall he in any wise
      escape the darkness: let the wind blast his blossom, and let his flower
      fall off.</td>
      <td><span style="color:#b00e23">(30)</span> οὐδὲ µὴ ἐκφύγῃ τὸ σκότος· τὸν
      βλαστὸν αὐτοῦ µαράναι ἄνεµος, ἐκπέσοι δὲ αὐτοῦ τὸ ἄνθος.</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲙ̀ⲡⲉⲛⲑⲣⲉϥⲧⲉⲛϩⲟⲩⲧⲥ ϫⲉ
      ϥⲛⲁϣⲱⲡⲓ ⲉϥⲥⲙⲟⲛⲧ ϩⲁⲛⲡⲉⲧϣⲟⲩⲓⲧ ⲅⲁⲣ ⲉⲩⲉ̀ⲓ̀ ⲛⲁϥ ⲉ̀ⲃⲟⲗ</td>
      <td><span style="color:#b00e23">(ⲗ︦ⲁ︦)</span> ⲙ̅ⲡⲣ̅ⲧⲣⲉϥⲧⲁⲛϩⲟⲩⲧⲥ̅ ϫⲉ
      ϥⲛⲁⲙⲟⲩⲛ ⲉⲃⲟⲗ. ϩⲉⲛⲡⲉⲧϣⲟⲩⲉⲓⲧ ⲅⲁⲣ ⲛⲉⲧⲛⲁϣⲱⲡⲉ ⲙ̅ⲙⲟϥ.</td>
      <td><span style="color:#b00e23">(31)</span> Let him not think that he
      shall endure; for his end shall be vanity.</td>
      <td><span style="color:#b00e23">(31)</span> µὴ πιστευέτω ὅτι ὑποµενεῖ,
      κενὰ γὰρ ἀποβήσεται αὐτῷ·</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲡⲉϥϣⲁⲧϣⲉ ⲉϥⲉ̀ⲧⲁⲕⲟ
      ⲙ̀ⲡⲁⲧⲉⲥⲉⲣⲛⲉⲓ ⲡⲉϥⲃⲁⲗ ⲛ̀ⲛⲉϥⲫⲓⲣⲓ ⲉ̀ⲃⲟⲗ</td>
      <td><span style="color:#b00e23">(ⲗ︦ⲃ︦)</span> ⲉⲣⲉ ⲡⲉϥϫⲱⲗϩ̅ ⲧⲁⲕⲟ ϩⲁⲑⲏ
      ⲛ̅ⲧⲉϥⲟⲩⲛⲟⲩ. ⲁⲩⲱ ⲛ̅ⲛⲉ ⲛⲉϥⲧⲁⲣ ⲣ̅ϩⲁⲓⲃⲉⲥ.</td>
      <td><span style="color:#b00e23">(32)</span> His harvest shall perish
      before the time, and his branch shall not flourish.</td>
      <td><span style="color:#b00e23">(32)</span> ἡ τοµὴ αὐτοῦ πρὸ ὥρας
      φθαρήσεται, καὶ ὁ ῥάδαµνος αὐτοῦ οὐ µὴ πυκάσῃ·</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲉⲩⲉ̀ϭⲟⲗϥ ⲇⲉ ⲙ̀ⲫⲣⲏϯ
      ⲛ̀ⲟⲩϣⲉⲗϣⲏⲓⲗⲓ ⲙ̀ⲡⲁⲧⲉⲥⲉⲣⲛⲉⲓ ⲉϥⲉ̀ϥⲟⲣϥⲉⲣ ⲇⲉ ⲙ̀ⲫⲣⲏϯ ⲛ̀ⲟⲩϩⲣⲏⲣⲓ ⲛ̀ϫⲱⲓⲧ</td>
      <td><span style="color:#b00e23">(ⲗ︦ⲅ︦)</span> ⲉⲩⲉϫⲟⲟⲗⲉϥ ⲇⲉ ⲛ̅ⲑⲉ
      ⲛ̅ⲟⲩⲉⲗⲉⲗϩⲙ̅ϫ ϩⲁⲑⲏ ⲛ̅ⲧⲉϥⲟⲩⲛⲟⲩ. ⲉϥⲉⲥⲣⲟϥⲣⲉϥ ⲇⲉ ⲛ̅ⲑⲉ ⲛ̅ⲟⲩϩⲣⲏⲣⲉ ⲛ̅ϫⲟⲉⲓⲧ.</td>
      <td><span style="color:#b00e23">(33)</span> And let him be gathered as
      the unripe grape before the time, and let him fall as the blossom of the
      olive.</td>
      <td><span style="color:#b00e23">(33)</span> τρυγηθείη δὲ ὥσπερ ὄµφαξ πρὸ
      ὥρας, ἐκπέσοι δὲ ὡς ἄνθος ἐλαίας.</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ϯⲙⲉⲧⲙⲉⲑⲣⲉ ⲅⲁⲣ ⲛ̀ⲧⲉ ⲡⲓⲁⲥⲉⲃⲏⲥ
      ⲫⲙⲟⲩ ⲡⲉ ⲟⲩⲭⲣⲱⲙ ⲇⲉ ⲉⲩⲉ̀ⲣⲱⲕϩ ⲛ̀ⲛⲓⲏⲓ ⲛ̀ⲧⲉ ⲛⲓⲣⲉϥϭⲓⲇⲱⲣⲟⲛ</td>
      <td><span style="color:#b00e23">(ⲗ︦ⲇ︦)</span> ⲡⲙⲛ̅ⲧⲣⲉ ⲅⲁⲣ ⲙ̅ⲡⲁⲥⲉⲃⲏⲥ ⲡⲉ
      ⲡⲙⲟⲩ. ⲡⲕⲱϩⲧ̅ ⲇⲉ ⲛⲁⲣⲱⲕϩ̅ ⲛ̅ⲛ̅ⲏⲓ ⲛ̅ⲛ̅ⲣⲉϥϫⲓ ⲇⲱⲣⲟⲛ.</td>
      <td><span style="color:#b00e23">(34)</span> For death is the witness of
      an ungodly man, and fire shall burn the houses of them that receive
      gifts.</td>
      <td><span style="color:#b00e23">(34)</span> µαρτύριον γὰρ ἀσεβοῦς
      θάνατος, πῦρ δὲ καύσει οἴκους δωροδεκτῶν.</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ⲉϥⲉ̀ϭⲓ ⲇⲉ ⲛ̀ϩⲁⲛⲙⲕⲁϩ ⲛ̀ϩⲏⲧ
      ϧⲉⲛ ⲧⲉϥⲛⲉϫⲓ ϩⲁⲛⲡⲉⲧϣⲟⲩⲓⲧ ⲉⲩⲉ̀ⲓ̀ ⲛⲁϥ ⲉ̀ⲃⲟⲗ ⲧⲉϥⲛⲉϫⲓ ⲇⲉ ⲉⲥⲉ̀ϣⲱⲡⲓ ϧⲁ
      ⲡⲭⲣⲟϥ</td>
      <td><span style="color:#b00e23">(ⲗ︦ⲉ︦)</span> ⲉϥⲛⲁϫⲓ ⲇⲉ ⲛ̅ϩⲉⲛⲙⲟⲕϩⲥ̅
      ⲛ̅ϩⲏⲧϥ̅. ϩⲉⲛⲡⲉⲧϣⲟⲩⲉⲓⲧ ⲇⲉ ⲛⲉ ⲛⲉⲧⲛⲁϣⲱⲡⲉ ⲙ̅ⲙⲟϥ. ϩⲏⲧϥ̅ ⲇⲉ ⲛⲁϣⲱϥ ϩⲁ
      ⲟⲩⲕⲣⲟϥ.</td>
      <td><span style="color:#b00e23">(35)</span> And he shall conceive
      sorrows, and his end shall be vanity, and his belly shall bear
      deceit.</td>
      <td><span style="color:#b00e23">(35)</span> ἐν γαστρὶ δὲ λήµψεται ὀδύνας,
      ἀποβήσεται δὲ αὐτῷ κενά, ἡ δὲ κοιλία αὐτοῦ ὑποίσει δόλον.</td>
    </tr>
  </table>
</body>
</html>
