<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_72.html" rel="next">
  <link href="psalms_70.html" rel="prev">
  <script src="main.js" type="module"></script>
</head>
<body class="chapter">
  <h4 id="psalms_71" class="title">Psalms 71</h4>

  <table class="verses">
    <tr class="verse">
      <td class="language Bohairic"><span style="color:#000000">ⲡⲓⲯⲁⲗⲙⲟⲥ ⲟ̅ⲁ̅.
      ⲉ̀ⲥⲟⲗⲟⲙⲱⲛ.</span>
      </td>
      <td class="language Sahidic">ⲟ̅ⲁ̅. ⲉⲥⲟⲗⲟⲙⲱⲛ</td>
      <td class="language English">For Solomon.</td>
      <td class="language Greek">Εἰς Σαλωµων.</td>
    </tr>

    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span> ⲫϯ
      ⲙⲁ ⲡⲉⲕϩⲁⲡ ⲙ̀ⲡⲓⲟⲩⲣⲟ ⲟⲩⲟϩ ⲧⲉⲕⲙⲉⲑⲙⲏⲓ ⲙ̀ⲡϣⲏⲣⲓ ⲛ̀ⲧⲉ ⲡⲓⲟⲩⲣⲟ:</td>
      <td class="language Sahidic"><span style="color:#b00e23">(ⲁ︦)</span>
      ⲡⲛⲟⲩⲧⲉ ϯ ⲡⲉⲕϩⲁⲡ ⲙ̅ⲡⲣ̅ⲣⲟ. ⲁⲩⲱ ⲧⲉⲕⲇⲓⲕⲁⲓⲟⲥⲩⲛⲏ ⲙ̅ⲡϣⲏⲣⲉ ⲙ̅ⲡⲣ̅ⲣⲟ.</td>
      <td class="language English"><span style="color:#b00e23">(1)</span> O
      God, give thy judgment to the king, and thy righteousness to the king’s
      son;</td>
      <td class="language Greek"><span style="color:#b00e23">(1)</span> Ὁ
      θεός, τὸ κρίµα σου τῷ βασιλεῖ δὸς καὶ τὴν δικαιοσύνην σου τῷ
      υἱῷ τοῦ βασιλέως</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      <span style="color:#05537d">(1)</span> ⲉ̀ϯϩⲁⲡ ⲉ̀ⲡⲉⲕⲗⲁⲟⲥ ϧⲉⲛ ⲟⲩⲙⲉⲑⲙⲏⲓ ⲛⲉⲙ
      ⲛⲉⲕϩⲏⲕⲓ ϧⲉⲛ ⲟⲩϩⲁⲡ.</td>
      <td class="language Sahidic"><span style="color:#b00e23">(ⲃ︦)</span>
      ⲉⲕⲣⲓⲛⲉ ⲙ̅ⲡⲉⲕⲗⲁⲟⲥ ϩⲛ̅ ⲟⲩⲥⲟⲟⲩⲧⲛ̅. ⲁⲩⲱ ⲛⲉⲕϩⲏⲕⲉ ϩⲛ̅ ⲟⲩϩⲁⲡ.</td>
      <td class="language English"><span style="color:#b00e23">(2)</span> that
      he may judge thy people with righteousness, and thy poor with
      judgment.</td>
      <td class="language Greek"><span style="color:#b00e23">(2)</span>
      κρίνειν τὸν λαόν σου ἐν δικαιοσύνῃ καὶ τοὺς πτωχούς σου ἐν
      κρίσει.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      <span style="color:#05537d">(2)</span> ⲛⲓⲧⲱⲟⲩ ⲙⲁⲣⲟⲩϭⲓ ⲛ̀ⲟⲩϩⲓⲣⲏⲛⲏ
      ⲙ̀ⲡⲉⲕⲗⲁⲟⲥ ⲛⲉⲙ ⲛⲓⲕⲁⲗⲁⲙⲫⲟ.</td>
      <td class="language Sahidic"><span style="color:#b00e23">(ⲅ︦)</span> ⲙⲁⲣⲉ
      ⲛ̅ⲧⲟⲟⲩ ϫⲓ ⲛ̅ⲟⲩⲉⲓⲣⲏⲛⲏ ⲙ̅ⲡⲉⲕⲗⲁⲟⲥ. ⲁⲩⲱ ⲛ̅ⲥⲓⲃⲧ̅ ⲛ̅ⲟⲩⲇⲓⲕⲁⲓⲟⲥⲩⲛⲏ</td>
      <td class="language English"><span style="color:#b00e23">(3)</span> Let
      the mountains and the hills raise peace to thy people:</td>
      <td class="language Greek"><span style="color:#b00e23">(3)</span>
      ἀναλαβέτω τὰ ὄρη εἰρήνην τῷ λαῷ σου καὶ οἱ βουνοὶ ἐν
      δικαιοσύνῃ.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      <span style="color:#05537d">(3)</span> ⲟⲩⲟϩ ⲉϥⲉ̀ϯϩⲁⲡ ⲉ̀ⲛⲓϩⲏⲕⲓ ⲛ̀ⲧⲉ ⲡⲓⲗⲁⲟⲥ
      ϧⲉⲛ ⲟⲩⲙⲉⲑⲙⲏⲓ: ⲟⲩⲟϩ ϥⲛⲁⲛⲟϩⲉⲙ ⲛ̀ⲛⲓϣⲏⲣⲓ ⲛ̀ⲧⲉ ⲛⲓϩⲏⲕⲓ: ⲟⲩⲟϩ ⲉϥⲉ̀ⲑⲉⲃⲓⲟ
      ⲛ̀ⲟⲩⲥⲁⲙⲙⲉⲑⲛⲟⲩϫ.</td>
      <td class="language Sahidic"><span style="color:#b00e23">(ⲇ︦)</span>
      ϥⲛⲁⲕⲣⲓⲛⲉ ⲛ̅ⲛ̅ϩⲏⲕⲉ ⲙ̅ⲡⲗⲁⲟⲥ. ⲛϥ̅ⲧⲟⲩϫⲟ ⲛ̅ⲛ̅ϣⲏⲣⲉ ⲛ̅ⲛ̅ⲉⲃⲓⲏⲛ. ⲛϥ̅ⲑⲃ̅ⲃⲓⲟ
      ⲙ̅ⲡⲣⲉϥϩⲓⲗⲁ.</td>
      <td class="language English"><span style="color:#b00e23">(4)</span> he
      shall judge the poor of the people in righteousness, and save the
      children of the needy; and shall bring low the false accuser.</td>
      <td class="language Greek"><span style="color:#b00e23">(4)</span> κρινεῖ
      τοὺς πτωχοὺς τοῦ λαοῦ καὶ σώσει τοὺς υἱοὺς τῶν πενήτων καὶ
      ταπεινώσει συκοφάντην</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      <span style="color:#05537d">(4)</span> ⲟⲩⲟϩ ⲉϥⲉ̀ⲙⲟⲩⲛ ⲉ̀ⲃⲟⲗ ⲛⲉⲙ ⲫⲣⲏ ⲛⲉⲙ
      ϧⲁϫⲱϥ ⲙ̀ⲡⲓⲓⲟϩ ⲛ̀ϩⲁⲛϫⲱⲟⲩ ⲛ̀ϫⲱⲟⲩ.</td>
      <td class="language Sahidic"><span style="color:#b00e23">(ⲉ︦)</span>
      ⲛϥ̅ⲙⲟⲩⲛ ⲉⲃⲟⲗ ⲙⲛ̅ ⲡⲣⲏ. ⲁⲩⲱ ϩⲁⲑⲏ ⲙ̅ⲡⲟⲟϩ ⲛ̅ϩⲉⲛϫⲱⲙ ⲛ̅ϫⲱⲙ.</td>
      <td class="language English"><span style="color:#b00e23">(5)</span> And
      he shall continue as long as the sun, and before the moon for ever.</td>
      <td class="language Greek"><span style="color:#b00e23">(5)</span> καὶ
      συµπαραµενεῖ τῷ ἡλίῳ καὶ πρὸ τῆς σελήνης γενεὰς γενεῶν</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      <span style="color:#05537d">(5)</span> ⲉϥⲉ̀ⲓ̀ ⲉ̀ⲡⲉⲥⲏⲧ ⲙ̀ⲫⲣⲏϯ ⲛ̀ⲟⲩⲙⲟⲩⲛϩⲱⲟⲩ
      ⲉ̀ϫⲉⲛ ⲟⲩⲥⲟⲣⲧ ⲛⲉⲙ ⲙ̀ⲫⲣⲏϯ ⲛ̀ϩⲁⲛ̀ⲧⲉⲗⲧⲓⲗⲓ ⲉⲩⲑⲗⲏ ϩⲓϫⲉⲛ ⲡⲕⲁϩⲓ.</td>
      <td class="language Sahidic"><span style="color:#b00e23">(ⲋ︦)</span> ϥⲛⲏⲩ
      ⲉⲡⲉⲥⲏⲧ ⲛ̅ⲑⲉ ⲛ̅ⲟⲩϩⲱⲟⲩ ⲉϫⲛ̅ ⲟⲩⲥⲟⲣⲧ. ⲁⲩⲱ ⲛ̅ⲑⲉ ⲙ̅ⲡϩⲱⲟⲩ ⲉⲧϩⲱⲟⲩ ⲉϫⲙ̅ ⲡⲕⲁϩ.</td>
      <td class="language English"><span style="color:#b00e23">(6)</span> He
      shall come down as rain upon a fleece; and as drops falling upon the
      earth.</td>
      <td class="language Greek"><span style="color:#b00e23">(6)</span> καὶ
      καταβήσεται ὡς ὑετὸς ἐπὶ πόκον καὶ ὡσεὶ σταγόνες στάζουσαι
      ἐπὶ τὴν γῆν.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      <span style="color:#05537d">(6)</span> ⲉⲥⲉ̀ⲁϣⲁⲓ ⲛ̀ϫⲉ ⲟⲩⲙⲉⲑⲙⲏⲓ ϧⲉⲛ
      ⲛⲉϥⲉϩⲟⲟⲩ ⲛⲉⲙ ⲡⲁϣⲁⲓ ⲛ̀ⲧⲉ ⲟⲩϩⲓⲣⲏⲛⲏ ϣⲁⲧⲉϥⲙⲟⲩⲛⲕ ⲛ̀ϫⲉ ⲡⲓⲓⲟϩ.</td>
      <td class="language Sahidic"><span style="color:#b00e23">(ⲍ︦)</span> ⲛ̅ⲧⲉ
      ⲧⲇⲓⲕⲁⲓⲟⲥⲩⲛⲏ ϯⲟⲩⲱ ϩⲛ̅ ⲛⲉϥϩⲟⲟⲩ. ⲁⲩⲱ ⲟⲩⲉⲓⲣⲏⲛⲏ ⲉⲥⲟϣ ϣⲁⲛⲧⲟⲩϥⲓ ⲙ̅ⲡⲟⲟϩ.</td>
      <td class="language English"><span style="color:#b00e23">(7)</span> In
      his days shall righteousness spring up; and abundance of peace till the
      moon be removed.</td>
      <td class="language Greek"><span style="color:#b00e23">(7)</span>
      ἀνατελεῖ ἐν ταῖς ἡµέραις αὐτοῦ δικαιοσύνη καὶ πλῆθος εἰρήνης
      ἕως οὗ ἀνταναιρεθῇ ἡ σελήνη.</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      <span style="color:#05537d">(7)</span> ⲉϥⲉ̀ⲉⲣϭ̅ⲥ̅ ⲓⲥϫⲉⲛ ⲓⲟⲙ ϣⲁ ⲓⲟⲙ ⲛⲉⲙ
      ⲓⲥϫⲉⲛ ⲫⲓⲁⲣⲟ ϣⲁ ⲁⲩⲣⲏϫⲥ ⲛ̀ϯⲟⲓⲕⲟⲩⲙⲉⲛⲏ.</td>
      <td class="language Sahidic"><span style="color:#b00e23">(ⲏ︦)</span>
      ⲛϥ̅ⲣ̅ϫⲟⲉⲓⲥ ϫⲓⲛ ⲑⲁⲗⲁⲥⲥⲁ ϣⲁ ⲑⲁⲗⲁⲥⲥⲁ. ⲁⲩⲱ ϫⲓⲛ ⲡⲓⲉⲣⲟ ϣⲁ ⲁⲣⲏϫⲥ̅
      ⲛ̅ⲧⲟⲓⲕⲟⲩⲙⲉⲛⲏ.</td>
      <td class="language English"><span style="color:#b00e23">(8)</span> And
      he shall have dominion from sea to sea, and from the river to the ends of
      the earth.</td>
      <td class="language Greek"><span style="color:#b00e23">(8)</span> καὶ
      κατακυριεύσει ἀπὸ θαλάσσης ἕως θαλάσσης καὶ ἀπὸ ποταµοῦ ἕως
      περάτων τῆς οἰκουµένης.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      <span style="color:#05537d">(8)</span> ⲉⲩⲉ̀ⲉⲣϣⲟⲣⲡ ⲛ̀ϩⲓⲧⲟⲩ ⲉ̀ϧⲣⲏⲓ
      ⲙ̀ⲡⲉϥⲙ̀ⲑⲟ ⲛ̀ϫⲉ ⲛⲓⲉⲑⲁⲩϣ: ⲟⲩⲟϩ ⲉⲩⲉ̀ⲗⲉϫϩ ⲕⲁϩⲓ ⲛ̀ϫⲉ ⲛⲉϥϫⲁϫⲓ ⲧⲏⲣⲟⲩ:</td>
      <td class="language Sahidic"><span style="color:#b00e23">(ⲑ︦)</span>
      ⲛⲉϭⲟⲟϣ ⲛⲁⲡⲁϩⲧⲟⲩ ⲙ̅ⲡⲉϥⲙ̅ⲧⲟ ⲉⲃⲟⲗ. ⲁⲩⲱ ⲛⲉϥϫⲓϫⲉⲉⲩ ⲛⲁⲗⲱϫϩ̅ ⲙ̅ⲡⲕⲁϩ.</td>
      <td class="language English"><span style="color:#b00e23">(9)</span> The
      Ethiopians shall fall down before him; and his enemies shall lick the
      dust.</td>
      <td class="language Greek"><span style="color:#b00e23">(9)</span>
      ἐνώπιον αὐτοῦ προπεσοῦνται Αἰθίοπες, καὶ οἱ ἐχθροὶ αὐτοῦ
      χοῦν λείξουσιν·</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      <span style="color:#05537d">(8)</span> ⲛⲓⲟⲩⲣⲱⲟⲩ ⲛ̀ⲧⲉ ⲑⲁⲣⲥⲟⲥ ⲛⲉⲙ ⲛⲓⲛⲏⲥⲟⲥ
      ⲉⲩⲉ̀ⲓⲛⲓ ⲛⲁϥ ⲛ̀ϩⲁⲛⲇⲱⲣⲟⲛ: ⲛⲓⲟⲩⲣⲱⲟⲩ ⲛ̀ⲧⲉ ⲛⲓⲁⲣⲁⲃⲟⲥ ⲛⲉⲙ ⲥⲁⲃⲁ ⲉⲩⲉ̀ⲓⲛⲓ ⲛⲁϥ
      ⲛ̀ϩⲁⲛⲇⲱⲣⲟⲛ.</td>
      <td class="language Sahidic"><span style="color:#b00e23">(ⲓ︦)</span>
      ⲛⲉⲣ̅ⲣⲱⲟⲩ ⲛ̅ⲑⲁⲣⲥⲓⲥ ⲙⲛ̅ ⲛ̅ⲛⲏⲥⲟⲥ ⲛⲁⲛ ⲇⲱⲣⲟⲛ ⲛⲁϥ. ⲛⲉⲣ̅ⲣⲱⲟⲩ ⲛ̅ⲛ̅ⲁⲣⲁⲃⲟⲥ ⲙⲛ̅ ⲥⲁⲃⲁ
      ⲛⲁⲛ ⲇⲱⲣⲟⲛ ⲛⲁϥ.</td>
      <td class="language English"><span style="color:#b00e23">(10)</span> The
      kings of Tharsis, and the isles, shall bring presents: the kings of the
      Arabians and Saba shall offer gifts.</td>
      <td class="language Greek"><span style="color:#b00e23">(10)</span>
      βασιλεῖς Θαρσις καὶ αἱ νῆσοι δῶρα προσοίσουσιν, βασιλεῖς Ἀράβων
      καὶ Σαβα δῶρα προσάξουσιν·</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      <span style="color:#05537d">(9)</span> ⲉⲩⲉ̀ⲟⲩⲱϣⲧ ⲙ̀ⲙⲟϥ ⲛ̀ϫⲉ ⲛⲓⲟⲩⲣⲱⲟⲩ ⲛ̀ⲧⲉ
      ⲡⲕⲁϩⲓ: ⲛⲓⲉⲑⲛⲟⲥ ⲧⲏⲣⲟⲩ ⲉⲩⲉ̀ⲉⲣⲃⲱⲕ ⲛⲁϥ.</td>
      <td class="language Sahidic"><span style="color:#b00e23">(ⲓ︦ⲁ︦)</span>
      ⲛ̅ⲥⲉⲟⲩⲱϣⲧ̅ ⲛⲁϥ ⲛ̅ϭⲓ ⲛⲉⲣ̅ⲣⲱⲟⲩ ⲧⲏⲣⲟⲩ. ⲛϩⲉⲑⲛⲟⲥ ⲧⲏⲣⲟⲩ ⲛⲁⲣ̅ϩⲙ̅ϩⲁⲗ ⲛⲁϥ.</td>
      <td class="language English"><span style="color:#b00e23">(11)</span> And
      all kings shall worship him; all the Gentiles shall serve him.</td>
      <td class="language Greek"><span style="color:#b00e23">(11)</span> καὶ
      προσκυνήσουσιν αὐτῷ πάντες οἱ βασιλεῖς, πάντα τὰ ἔθνη
      δουλεύσουσιν αὐτῷ.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      <span style="color:#05537d">(10)</span> ϫⲉ ⲁϥⲛⲟϩⲉⲙ ⲛ̀ⲟⲩϩⲏⲕⲓ ⲉ̀ⲃⲟⲗ ϧⲉⲛ
      ⲧϫⲓϫ ⲛ̀ⲟⲩϫⲱⲣⲓ ⲛⲉⲙ ⲟⲩϫⲱⲃ ⲫⲏ ⲉⲧⲉ ⲙ̀ⲙⲟⲛⲧⲉϥ ⲃⲟⲏⲑⲟⲥ ⲙ̀ⲙⲁⲩ.</td>
      <td class="language Sahidic"><span style="color:#b00e23">(ⲓ︦ⲃ︦)</span> ϫⲉ
      ⲁϥⲛⲉϩⲙ̅ ⲡϩⲏⲕⲉ ⲉⲃⲟⲗ ϩⲛ̅ ⲧϭⲓϫ ⲙ̅ⲡϫⲱⲣⲉ. ⲙⲛ̅ ⲡⲉⲃⲓⲏⲛ ⲉⲧⲉ ⲙⲛ̅ⲧϥ̅ ⲃⲟⲏⲑⲟⲥ.</td>
      <td class="language English"><span style="color:#b00e23">(12)</span> For
      he has delivered the poor from the oppressor; and the needy who had no
      helper.</td>
      <td class="language Greek"><span style="color:#b00e23">(12)</span> ὅτι
      ἐρρύσατο πτωχὸν ἐκ χειρὸς δυνάστου καὶ πένητα, ᾧ οὐχ
      ὑπῆρχεν βοηθός·</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      <span style="color:#05537d">(11)</span> ⲉϥⲉ̀ϯⲁⲥⲟ ⲉ̀ⲟⲩϩⲏⲕⲓ ⲛⲉⲙ ⲟⲩϫⲱⲃ: ⲟⲩⲟϩ
      ⲉϥⲉ̀ⲛⲟϩⲉⲙ ⲛ̀ⲛⲓⲯⲩⲭⲏ ⲛ̀ⲧⲉ ⲛⲓϩⲏⲕⲓ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ϥⲛⲁϯⲁⲥⲟ ⲉⲩϩⲏⲕⲉ ⲙⲛ̅ ⲟⲩⲉⲃⲓⲏⲛ. ⲛϥ̅ⲧⲟⲩϫⲟ ⲛ̅ⲛⲉⲯⲩⲭⲏ ⲛ̅ⲛⲉⲃⲓⲏⲛ.</td>
      <td class="language English"><span style="color:#b00e23">(13)</span> He
      shall spare the poor and needy, and shall deliver the souls of the
      needy.</td>
      <td class="language Greek"><span style="color:#b00e23">(13)</span>
      φείσεται πτωχοῦ καὶ πένητος καὶ ψυχὰς πενήτων σώσει·</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      <span style="color:#05537d">(12)</span> ⲟⲩⲟϩ ⲉϥⲉ̀ⲥⲱϯ ⲛ̀ⲛⲟⲩⲯⲩⲭⲏ ⲉ̀ⲃⲟⲗ ϧⲉⲛ
      ⲟⲩⲙⲏⲥⲓ ⲛⲉⲙ ⲟⲩⲙⲉⲧⲣⲉϥϭⲓ ⲛ̀ϫⲟⲛⲥ: ϥⲧⲁⲓⲏⲟⲩⲧ ⲛ̀ϫⲉ ⲡⲟⲩⲣⲁⲛ ⲙ̀ⲡⲉϥⲙ̀ⲑⲟ.</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ϥⲛⲁⲥⲱⲧⲉ ⲛ̅ⲛⲉⲩⲯⲩⲭⲏ ⲉⲃⲟⲗ ϩⲛ̅ ⲧⲙⲏⲥⲉ ⲙⲛ̅ ⲡϫⲓⲛ̅ϭⲟⲛⲥ̅. ⲡⲉⲩⲣⲁⲛ ⲧⲁⲉⲓⲏⲩ ⲙ̅ⲡⲉϥⲙ̅ⲧⲟ
      ⲉⲃⲟⲗ.</td>
      <td class="language English"><span style="color:#b00e23">(14)</span> He
      shall redeem their souls from usury and injustice: and their name shall
      be precious before him.</td>
      <td class="language Greek"><span style="color:#b00e23">(14)</span> ἐκ
      τόκου καὶ ἐξ ἀδικίας λυτρώσεται τὰς ψυχὰς αὐτῶν, καὶ ἔντιµον
      τὸ ὄνοµα αὐτῶν ἐνώπιον αὐτοῦ.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      <span style="color:#05537d">(13)</span> ⲉϥⲉ̀ⲱⲛϧ ⲟⲩⲟϩ ⲉⲩⲉ̀ϯ ⲛⲁϥ ⲉ̀ⲃⲟⲗ ϧⲉⲛ
      ⲡⲓⲛⲟⲩⲃ ⲛ̀ⲧⲉ ϯⲁⲣⲁⲃⲓⲁ: ⲉⲩⲉ̀ⲧⲱⲃϩ ⲉⲑⲃⲏⲧϥ ⲛ̀ⲥⲏⲟⲩ ⲛⲓⲃⲉⲛ: ⲟⲩⲟϩ ⲉⲩⲉ̀ⲥⲙⲟⲩ ⲉ̀ⲣⲟϥ
      ⲙ̀ⲡⲓⲉϩⲟⲟⲩ ⲧⲏⲣϥ.</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ϥⲛⲁⲱⲛϩ̅ ⲛ̅ⲥⲉϯ ⲛⲁϥ ⲙ̅ⲡⲛⲟⲩⲃ ⲛ̅ⲧⲁⲣⲁⲃⲓⲁ. ⲛ̅ⲥⲉϣⲗⲏⲗ ⲉⲧⲃⲏⲏⲧϥ̅ ⲛ̅ⲟⲩⲟϣⲉⲓ ⲛⲓⲙ.
      ⲥⲉⲛⲁⲥⲙⲟⲩ ⲉⲣⲟϥ ⲙ̅ⲡⲉϩⲟⲟⲩ ⲧⲏⲣϥ̅.</td>
      <td class="language English"><span style="color:#b00e23">(15)</span> And
      he shall live, and there shall be given him of the gold of Arabia: and
      men shall pray for him continually; and all the day shall they praise
      him.</td>
      <td class="language Greek"><span style="color:#b00e23">(15)</span> καὶ
      ζήσεται, καὶ δοθήσεται αὐτῷ ἐκ τοῦ χρυσίου τῆς Ἀραβίας, καὶ
      προσεύξονται περὶ αὐτοῦ διὰ παντός, ὅλην τὴν ἡµέραν
      εὐλογήσουσιν αὐτόν.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      <span style="color:#05537d">(14)</span> ⲉⲩⲉ̀ϣⲱⲡⲓ ⲛ̀ⲟⲩⲧⲁϫⲣⲟ ϩⲓϫⲉⲛ ⲡⲓⲕⲁϩⲓ
      ⲛⲉⲙ ϩⲓϫⲉⲛ ⲛⲓⲗⲁⲕϩ ⲛ̀ⲧⲉ ⲛⲓⲧⲱⲟⲩ. <span style="color:#05537d">(15)</span>
      ⲉⲩⲉ̀ϭⲓⲥⲓ ⲛ̀ϫⲉ ⲡⲉϥⲟⲩⲧⲁϩ ⲉ̀ϩⲟⲧⲉ ⲡⲓⲗⲓⲃⲁⲛⲟⲥ: ⲟⲩⲟϩ ⲉϥⲉ̀ⲫⲓⲣⲓ ⲉ̀ⲃⲟⲗ ϧⲉⲛ ⲟⲩⲃⲁⲕⲓ
      ⲙ̀ⲫⲣⲏϯ ⲛ̀ⲟⲩⲥⲓⲙ ⲛ̀ⲧⲉ ⲡⲕⲁϩⲓ.</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ϥⲛⲁϣⲱⲡⲉ ⲛ̅ⲟⲩⲧⲁϫⲣⲟ ⲙ̅ⲡⲕⲁϩ ⲉϩⲣⲁⲓ ⲉϫⲛ̅ ⲛ̅ⲧⲟⲟⲩ. ⲡⲉϥⲕⲁⲣⲡⲟⲥ ⲛⲁϫⲓⲥⲉ ⲉⲡⲗⲓⲃⲁⲛⲟⲥ.
      ⲛ̅ⲥⲉϯⲟⲩⲱ ⲉⲃⲟⲗ ϩⲛ̅ ⲧⲡⲟⲗⲓⲥ ⲛ̅ⲑⲉ ⲙ̅ⲡⲉⲭⲟⲣⲧⲟⲥ ⲙ̅ⲡⲕⲁϩ.</td>
      <td class="language English"><span style="color:#b00e23">(16)</span>
      There shall be an establishment on the earth on the tops of the
      mountains: the fruit thereof shall be exalted above Libanus, and they of
      the city shall flourish as grass of the earth.</td>
      <td class="language Greek"><span style="color:#b00e23">(16)</span>
      ἔσται στήριγµα ἐν τῇ γῇ ἐπ’ ἄκρων τῶν ὀρέων·
      ὑπεραρθήσεται ὑπὲρ τὸν Λίβανον ὁ καρπὸς αὐτοῦ, καὶ
      ἐξανθήσουσιν ἐκ πόλεως ὡσεὶ χόρτος τῆς γῆς.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      <span style="color:#05537d">(16)</span> ⲙⲁⲣⲉϥϣⲱⲡⲓ ⲛ̀ϫⲉ ⲡⲉϥⲣⲁⲛ ⲉϥⲥⲙⲁⲣⲱⲟⲩⲧ
      ϣⲁ ⲉⲛⲉϩ: ϧⲁϫⲱϥ ⲙ̀ⲫⲣⲏ ϥϣⲟⲡ ⲛ̀ϫⲉ ⲡⲉϥⲣⲁⲛ. <span style=
      "color:#05537d">(17)</span> ⲉⲩⲉ̀ϭⲓⲥⲙⲟⲩ ⲛ̀ϧⲣⲏⲓ ⲛ̀ϧⲏⲧϥ ⲛ̀ϫⲉ ⲛⲓⲫⲩⲗⲏ ⲧⲏⲣⲟⲩ
      ⲛ̀ⲧⲉ ⲡⲕⲁϩⲓ: ⲟⲩⲟϩ ⲉⲩⲉ̀ϯⲱⲟⲩ ⲛⲁϥ ⲛ̀ϫⲉ ⲛⲓⲉⲑⲛⲟⲥ ⲧⲏⲣⲟⲩ.</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲡⲉϥⲣⲁⲛ ⲛⲁϣⲱⲡⲉ ⲉϥⲥⲙⲁⲙⲁⲁⲧ ϣⲁ ⲉⲛⲉϩ. ⲡⲉϥⲣⲁⲛ ϣⲟⲟⲡ ϩⲁⲑⲏ ⲙ̅ⲡⲣⲏ. ⲥⲉⲛⲁϫⲓⲥⲙⲟⲩ ϩⲣⲁⲓ
      ⲛ̅ϩⲏⲧϥ̅ ⲛ̅ϭⲓ ⲛⲉⲫⲩⲗⲏ ⲧⲏⲣⲟⲩ ⲙ̅ⲡⲕⲁϩ ⲛ̅ϩⲉⲑⲛⲟⲥ ⲧⲏⲣⲟⲩ ⲛⲁⲙⲁⲕⲁⲣⲓⲍⲉ ⲙ̅ⲙⲟϥ.</td>
      <td class="language English"><span style="color:#b00e23">(17)</span> Let
      his name be blessed for ever: his name shall endure longer than the sun:
      and all the tribes of the earth shall be blessed in him: all nations
      shall call him blessed.</td>
      <td class="language Greek"><span style="color:#b00e23">(17)</span> ἔστω
      τὸ ὄνοµα αὐτοῦ εὐλογηµένον εἰς τοὺς αἰῶνας, πρὸ τοῦ ἡλίου
      διαµενεῖ τὸ ὄνοµα αὐτοῦ· καὶ εὐλογηθήσονται ἐν αὐτῷ πᾶσαι
      αἱ φυλαὶ τῆς γῆς, πάντα τὰ ἔθνη µακαριοῦσιν αὐτόν.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ϥⲥⲙⲁⲣⲱⲟⲩⲧ ⲛ̀ϫⲉ ⲡϭ̅ⲥ̅ ⲫϯ ⲙ̀ⲡⲓⲥ̅ⲗ̅ ⲫⲏ ⲉⲧⲓⲣⲓ ⲛ̀ϩⲁⲛϣⲫⲏⲣⲓ ⲙ̀ⲙⲁⲩⲧϥ:</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ϥⲥⲙⲁⲙⲁⲁⲧ ⲡϫⲟⲉⲓⲥ ⲡⲛⲟⲩⲧⲉ ⲡⲛⲟⲩⲧⲉ ⲙ̅ⲡⲓⲏ̅ⲗ̅ ⲡⲉⲧⲉⲓⲣⲉ ⲛ̅ⲛⲓϣⲡⲏⲣⲉ ⲙⲁⲩⲁⲁϥ.</td>
      <td class="language English"><span style="color:#b00e23">(18)</span>
      Blessed is the Lord God of Israel, who alone does wonders.</td>
      <td class="language Greek"><span style="color:#b00e23">(18)</span>
      Εὐλογητὸς κύριος ὁ θεὸς ὁ θεὸς Ισραηλ ὁ ποιῶν θαυµάσια
      µόνος,</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      <span style="color:#05537d">(18)</span> ϥⲥⲙⲁⲣⲱⲟⲩⲧ ⲛ̀ϫⲉ ⲡⲓⲣⲁⲛ ⲉⲑⲟⲩⲁⲃ ⲛ̀ⲧⲉ
      ⲡⲉϥⲱⲟⲩ ϣⲁ ⲉⲛⲉϩ ⲛⲉⲙ ϣⲁ ⲉⲛⲉϩ ⲛ̀ⲧⲉ ⲡⲓⲉⲛⲉϩ: ⲉϥⲉ̀ⲙⲟϩ ⲛ̀ϫⲉ ⲡⲕⲁϩⲓ ⲧⲏⲣϥ ⲉ̀ⲃⲟⲗ ϧⲉⲛ
      ⲡⲉϥⲱⲟⲩ: ⲉⲥⲉ̀ϣⲱⲡⲓ ⲉⲥⲉ̀ϣⲱⲡⲓ.</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲁⲩⲱ ϥⲥⲙⲁⲙⲁⲁⲧ ⲛ̅ϭⲓ ⲡⲣⲁⲛ ⲙ̅ⲡⲉϥⲉⲟⲟⲩ ϣⲁ ⲉⲛⲉϩ ⲁⲩⲱ ϣⲁ ⲉⲛⲉϩ ⲛ̅ⲉⲛⲉϩ. ⲡⲕⲁϩ ⲧⲏⲣϥ̅
      ⲛⲁⲙⲟⲩϩ ϩⲙ̅ ⲡⲉϥⲉⲟⲟⲩ. ⲉϥⲉϣⲱⲡⲉ ⲉϥⲉϣⲱⲡⲉ:</td>
      <td class="language English"><span style="color:#b00e23">(19)</span> And
      blessed is his glorious name for ever, even for ever and ever: and all
      the earth shall be filled with his glory. So be it, so be it.
      <span style="color:#b00e23">(20)</span> The hymns of David the son of
      Jessae are ended.</td>
      <td class="language Greek"><span style="color:#b00e23">(19)</span> καὶ
      εὐλογητὸν τὸ ὄνοµα τῆς δόξης αὐτοῦ εἰς τὸν αἰῶνα καὶ εἰς
      τὸν αἰῶνα τοῦ αἰῶνος, καὶ πληρωθήσεται τῆς δόξης αὐτοῦ πᾶσα
      ἡ γῆ. γένοιτο γένοιτο. <span style="color:#b00e23">(20)</span>
      Ἐξέλιπον οἱ ὕµνοι Δαυιδ τοῦ υἱοῦ Ιεσσαι.</td>
    </tr>
  </table>
</body>
</html>
