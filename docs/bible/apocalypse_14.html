<!DOCTYPE html>
<html>
<head>
  <title>Apocalypse</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="apocalypse_15.html" rel="next">
  <link href="apocalypse_13.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="apocalypse14">Apocalypse 14</h3>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟϩ ⲁⲓⲛⲁⲩ ⲉ̀ⲡⲓϩⲓⲏⲃ ⲉϥⲟϩⲓ
      ⲉ̀ⲣⲁⲧϥ ϩⲓϫⲉⲛ ⲡⲓⲧⲱⲟⲩ ⲛ̀ⲧⲉ ⲥⲓⲱⲛ ⲛⲉⲙ ⲣ̅ⲙ̅ⲇ̅ ⲛ̀ϣⲟ ⲉⲩⲭⲏ ⲛⲉⲙⲁϥ ⲉⲣⲉ ⲡⲉϥⲣⲁⲛ ⲛⲉⲙ
      ⲫⲣⲁⲛ ⲙ̀ⲡⲉϥⲓⲱⲧ ⲉϥⲥϧⲏⲟⲩⲧ ϩⲓ ⲧⲟⲩⲧⲉϩⲛⲓ</td>
      <td><span style="color:#b00e23">(ⲁ︦)</span> ⲁⲓⲛⲁⲩ ⲁⲩⲱ ⲉⲓⲥ ⲟⲩϩⲓⲉⲓⲃⲉ
      ϥⲁϩⲉⲣⲁⲧϥ̅ ϩⲓϫⲙ̅ ⲡⲧⲟⲟⲩ ⲛ̅ⲥⲓⲱⲛ. ⲁⲩⲱ ⲙⲛ̅ⲧⲁϥⲧⲉ ⲛ̅ⲧⲃⲁ ⲙⲛ̅ ϥⲧⲟⲟⲩ ⲛ̅ϣⲟ ⲉⲩⲛⲙ̅ⲙⲁϥ.
      ⲉⲩⲛ̅ⲧⲁϥ ⲙ̅ⲙⲁⲩ ⲙ̅ⲡⲉϥⲣⲁⲛ ⲙⲛ̅ ⲡⲣⲁⲛ ⲙ̅ⲡⲉϥⲉⲓⲱⲧ. ⲉϥⲥⲏϩ ⲉϩⲣⲁⲓ ⲉϫⲛ̅
      ⲧⲉⲩⲧⲉϩⲛⲉ.</td>
      <td><span style="color:#b00e23">(1)</span> And I saw the lamb standing
      upon the mountain of Sion, and an hundred forty-four thousand being with
      him; his name and (the) name of his Father being written on their
      forehead.</td>
      <td><span style="color:#b00e23">(1)</span> Καὶ εἶδον, καὶ ἰδοὺ τὸ ἀρνίον
      ἑστὸς ἐπὶ τὸ ὄρος Σιών, καὶ μετʼ αὐτοῦ ἑκατὸν τεσσεράκοντα τέσσαρες
      χιλιάδες ἔχουσαι τὸ ὄνομα αὐτοῦ καὶ τὸ ὄνομα τοῦ πατρὸς αὐτοῦ γεγραμμένον
      ἐπὶ τῶν μετώπων αὐτῶν.</td>
    </tr>

    <tr>
      <td><span style="color:#b00e23">(ⲃ̅)</span> ⲟⲩⲟϩ ⲁⲓⲥⲱⲧⲉⲙ ⲉ̀ⲟⲩⲥⲙⲏ ⲉ̀ⲃⲟⲗ
      ϧⲉⲛ ⲧⲫⲉ ⲙ̀ⲫⲣⲏϯ ⲛ̀ⲟⲩⲛⲓϣϯ ⲛ̀ϧⲁⲣⲁⲃⲁⲓ ⲟⲩⲟϩ ϯⲥⲙⲏ ⲉⲧⲁⲓⲥⲟⲑⲙⲉⲥ ⲙ̀ⲫⲣⲏϯ
      ⲛ̀ϩⲁⲛⲣⲉϥⲉⲣⲟⲩⲱⲓⲛⲓ</td>
      <td><span style="color:#b00e23">(ⲃ︦)</span> ⲁⲩⲱ ⲁⲓⲥⲱⲧⲙ̅ ⲉⲩⲥⲙⲏ ⲉⲃⲟⲗ ϩⲛ̅
      ⲧⲡⲉ ⲛ̅ⲑⲉ ⲙ̅ⲡⲉϩⲣⲟⲟⲩ ⲛ̅ϩⲉⲛⲙⲟⲟⲩ ⲉⲛⲁϣⲱⲟⲩ. ⲁⲩⲱ ⲛ̅ⲑⲉ ⲛ̅ⲧⲉⲥⲙⲏ. ⲛ̅ϩⲉⲛⲛⲟϭ
      ⲛ̅ϩⲣⲟⲩⲃⲃⲁⲓ. ⲁⲩⲱ ⲧⲉⲥⲙⲏ ⲛ̅ⲧⲁⲓⲥⲱⲧⲙ̅ ⲉⲣⲟⲥ ⲉⲥⲟ ⲛ̅ⲑⲉ ⲛ̅ϩⲉⲛϭⲓⲑⲁⲣⲟⲇⲟⲥ ⲉⲩϭⲓⲑⲁⲣⲓⲍⲉ
      ⲛ̅ⲛⲉⲩⲕⲓⲑⲁⲣⲁ.</td>
      <td><span style="color:#b00e23">(2)</span> And I heard a voice from (the)
      heaven, as a great thunder: and the voice which I heard (was) as
      harpers,</td>
      <td><span style="color:#b00e23">(2)</span> καὶ ἤκουσα φωνὴν ἐκ τοῦ
      οὐρανοῦ ὡς φωνὴν ὑδάτων πολλῶν καὶ ὡς φωνὴν βροντῆς μεγάλης, καὶ ἡ φωνὴ
      ἣν ἤκουσα ὡς κιθαρῳδῶν κιθαριζόντων ἐν ταῖς κιθάραις αὐτῶν.</td>
    </tr>

    <tr>
      <td><span style="color:#b00e23">(ⲅ̅)</span> ⲉⲩϩⲱⲥ ϧⲉⲛ ⲟⲩϩⲱⲇⲏ ⲙ̀ⲃⲉⲣⲓ
      ⲙ̀ⲡⲉⲙ̀ⲑⲟ ⲙ̀ⲡⲓⲑⲣⲟⲛⲟⲥ ⲛⲉⲙ ⲡⲉⲙ̀ⲑⲟ ⲙ̀ⲡⲓⲇ̅ ⲛ̀ⲍⲱⲟⲛ ⲛⲉⲙ ⲛⲓⲡⲣⲉⲥⲃⲩⲧⲉⲣⲟⲥ ⲟⲩⲟϩ ⲙ̀ⲡⲉ
      ϩⲗⲓ ϫⲉⲙϫⲟⲙ ⲉ̀ⲉⲙⲓ ⲉ̀ϯϩⲱⲇⲏ ⲉ̀ⲃⲏⲗ ⲉ̀ⲡⲓⲣ̅ⲙ̅ⲇ̅ ⲛ̀ϣⲟ ⲛⲏ ⲉⲧⲁⲩϣⲟⲡⲟⲩ ⲉ̀ⲃⲟⲗ ϧⲉⲛ
      ⲡⲕⲁϩⲓ</td>
      <td><span style="color:#b00e23">(ⲅ︦)</span> ⲁⲩⲱ ⲉⲩϫⲱ ⲛ̅ⲟⲩϫⲱ ⲛ̅ⲃⲣ̅ⲣⲉ
      ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡⲉⲑⲣⲟⲛⲟⲥ ⲙⲛ̅ ⲡⲙ̅ⲧⲟ ⲉⲃⲟⲗ. ⲙ̅ⲡⲉϥⲧⲟⲟⲩ ⲛ̅ⲍⲱⲟⲛ ⲙⲛ̅
      ⲛⲉⲡⲣⲉⲥⲃⲩⲧⲉⲣⲟⲥ. ⲁⲩⲱ ⲛⲉ ⲙⲛ̅ϣ̅ϭⲟⲙ ⲛ̅ⲗⲁⲁⲩ ⲉⲉⲓⲙⲉ ⲧⲱⲇⲏ. ⲉⲓⲙⲏⲧⲉⲓ ⲡⲙⲛ̅ⲧⲁϥⲧⲉ
      ⲛ̅ⲧⲃⲁ. ⲙⲛ̅ ⲡⲉϥⲧⲟⲟⲩ ⲛ̅ϣⲟ. ⲛⲉ ⲛ̅ⲧⲁⲩϣⲟⲟⲡⲟⲩ ⲉⲃⲟⲗ ϩⲙ̅ ⲡⲕⲁϩ.</td>
      <td><span style="color:#b00e23">(3)</span> Praising in a new song before
      the throne, and before the four living-beings, and the presbyters: and no
      one was able to know the song except the hundred forty-four thousand,
      they who were bought from (the) earth.</td>
      <td><span style="color:#b00e23">(3)</span> καὶ ᾄδουσιν ὡς ᾠδὴν καινὴν
      ἐνώπιον τοῦ θρόνου καὶ ἐνώπιον τῶν τεσσάρων ζῴων καὶ τῶν πρεσβυτέρων· καὶ
      οὐδεὶς ἐδύνατο μαθεῖν τὴν ᾠδὴν εἰ μὴ αἱ ἑκατὸν τεσσεράκοντα τέσσαρες
      χιλιάδες, οἱ ἠγορασμένοι ἀπὸ τῆς γῆς.</td>
    </tr>

    <tr>
      <td><span style="color:#b00e23">(ⲇ̅)</span> ⲛⲁⲓ ⲛⲉ ⲛⲏ ⲉⲧⲉ ⲙ̀ⲡⲟⲩⲑⲱⲗⲉⲃ
      ⲛ̀ⲛⲟⲩϩⲃⲱⲥ ⲛⲉⲙ ⲥϩⲓⲙⲓ ϩⲁⲛⲡⲁⲣⲑⲉⲛⲟⲥ ⲅⲁⲣ ⲛⲉ ⲛⲁⲓ ⲛⲉ ⲛⲏ ⲉⲑⲙⲟϣⲓ ⲛⲉⲙ ⲡⲓϩⲓⲏⲃ ⲉ̀ⲡⲓⲙⲁ
      ⲉⲧⲉϥⲛⲁϣⲉ ⲛⲁϥ ⲉ̀ⲣⲟϥ ⲛⲁⲓ ⲛⲉ ⲛⲏ ⲉⲧⲁⲩϣⲟⲡⲟⲩ ⲉ̀ⲃⲟⲗ ϧⲉⲛ ⲛⲓⲣⲱⲙⲓ ⲛ̀ⲁⲡⲁⲣⲭⲏ ⲙ̀ⲫϯ ⲛⲉⲙ
      ⲡⲓϩⲓⲏⲃ</td>
      <td><span style="color:#b00e23">(ⲇ︦)</span> ⲛⲁⲓ ⲉⲧⲉ ⲙ̅ⲡⲟⲩⲧⲱⲗⲙ ⲙⲛ̅ ⲥϩⲓⲙⲉ.
      ⲉϩⲉⲛⲡⲁⲣⲑⲉⲛⲟⲥ ⲅⲁⲣ ⲛⲉ ⲛⲁⲓ ⲉⲧⲙⲟⲟϣⲉ ⲙⲛ̅ ⲡⲉϩⲓⲉⲓⲃ ⲉⲡⲙⲁ ⲉⲧⲉϥⲛⲁⲉⲓ ⲉⲣⲟϥ. ⲛⲁⲓ ⲛⲉ
      ⲛ̅ⲧⲁⲩϣⲟⲡⲟⲩ ⲉⲃⲟⲗ ϩⲛ̅ ⲛ̅ⲣⲱⲙⲉ. ⲛⲟⲩⲁ ⲡⲁⲣⲭⲏ ⲙ̅ⲡⲛⲟⲩⲧⲉ. ⲙⲛ̅ ⲡⲉϩⲓⲉⲓⲃ.</td>
      <td><span style="color:#b00e23">(4)</span> These are they who polluted
      not their garments with woman; for they are virgins: these are they who
      walk with the lamb to the place to which he will go. These are they who
      were bought from [the] men, firstfruit to God and the lamb.</td>
      <td><span style="color:#b00e23">(4)</span> οὗτοί εἰσιν οἳ μετὰ γυναικῶν
      οὐκ ἐμολύνθησαν, παρθένοι γάρ εἰσιν· οὗτοι οἱ ἀκολουθοῦντες τῷ ἀρνίῳ ὅπου
      ἂν ὑπάγῃ· οὗτοι ἠγοράσθησαν ἀπὸ τῶν ἀνθρώπων ἀπαρχὴ τῷ θεῷ καὶ τῷ
      ἀρνίῳ,</td>
    </tr>

    <tr>
      <td><span style="color:#b00e23">(ⲉ̅)</span> ⲟⲩⲟϩ ⲙ̀ⲡⲟⲩϫⲉⲙ ϩⲗⲓ ⲙ̀ⲙⲉⲑⲛⲟⲩϫ
      ϧⲉⲛ ⲣⲱⲟⲩ ⲥⲉⲧⲟⲩⲃⲏⲟⲩⲧ ⲅⲁⲣ</td>
      <td><span style="color:#b00e23">(ⲉ︦)</span> ⲁⲩⲱ ⲙ̅ⲡⲟⲩϩⲉ ⲉϭⲟⲗ ϩⲛ̅
      ⲧⲉⲩⲧⲁⲡⲣⲟ. ϩⲉⲛⲁⲧⲛⲟⲃⲉ ⲅⲁⲣ ⲛⲉ.</td>
      <td><span style="color:#b00e23">(5)</span> And no falsehood was found in
      their mouths, for they are cleansed.</td>
      <td><span style="color:#b00e23">(5)</span> καὶ ἐν τῷ στόματι αὐτῶν οὐχ
      εὑρέθη ψεῦδος· ἄμωμοί εἰσιν.</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲁⲓⲛⲁⲩ ⲉ̀ⲕⲉⲁⲅⲅⲉⲗⲟⲥ ⲉϥϩⲏⲗ
      ϧⲉⲛ ⲑⲙⲏϯ ⲛ̀ⲧⲫⲉ ⲉ̀ⲟⲩⲟⲛ ⲟⲩⲉⲩⲁⲅⲅⲉⲗⲓⲟⲛ ⲛ̀ⲉⲛⲉϩ ⲛ̀ⲧⲟⲧϥ ⲉϥϩⲓϣⲉⲛⲛⲟⲩϥⲓ ⲛ̀ⲛⲏ ⲉⲧϣⲟⲡ
      ϩⲓϫⲉⲛ ⲡⲕⲁϩⲓ ⲛⲉⲙ ϣⲗⲟⲗ ⲛⲓⲃⲉⲛ ⲛⲉⲙ ⲫⲩⲗⲏ ⲛⲓⲃⲉⲛ ⲛⲉⲙ ⲗⲁⲟⲥ ⲛⲓⲃⲉⲛ ⲛⲉⲙ ⲗⲁⲥ
      ⲛⲓⲃⲉⲛ</td>
      <td><span style="color:#b00e23">(ⲋ︦)</span> ⲁⲓⲛⲁⲩ ⲉⲩⲁⲅⲅⲉⲗⲟⲥ ⲉϥϩⲏⲗ ϩⲛ̅
      ⲧⲙⲏⲏⲧⲉ ⲛ̅ⲧⲡⲉ. ⲉⲟⲩⲛ ⲟⲩⲉⲩⲁⲅⲅⲉⲗⲓⲟⲛ ⲛ̅ⲧⲟⲟⲧϥ̅ ⲛϣⲁ ⲉⲛⲉϩ ⲉⲧⲁϣⲉⲟⲉⲓϣ ⲛ̅ⲛⲉⲧϩⲙⲟⲟⲥ
      ⲉϩⲣⲁⲓ ⲉϫⲙ̅ ⲡⲕⲁϩ. ⲁⲩⲱ ⲉϫⲛ̅ ⲛ̅ϩⲉⲑⲛⲟⲥ ⲛⲓⲙ ϩⲓ ⲫⲩⲗⲏ ϩⲓ ⲁⲥⲡⲉ ϩⲓ ⲗⲁⲟⲥ.</td>
      <td><span style="color:#b00e23">(6)</span> And I saw another angel flying
      in (the) midst of (the) heaven, having an eternal Gospel, preaching good
      tidings to them who dwell upon (the) earth, and every nation, and every
      tribe, and every people, and every tongue;</td>
      <td><span style="color:#b00e23">(6)</span> Καὶ εἶδον ἄλλον ἄγγελον
      πετόμενον ἐν μεσουρανήματι, ἔχοντα εὐαγγέλιον αἰώνιον εὐαγγελίσαι ἐπὶ
      τοὺς καθημένους ἐπὶ τῆς γῆς καὶ ἐπὶ πᾶν ἔθνος καὶ φυλὴν καὶ γλῶσσαν καὶ
      λαόν,</td>
    </tr>

    <tr>
      <td><span style="color:#b00e23">(ⲍ̅)</span> ⲉϥϫⲱ ⲙ̀ⲙⲟⲥ ϧⲉⲛ ⲟⲩⲛⲓϣϯ ⲛ̀ϧⲣⲱⲟⲩ
      ϫⲉ ⲁⲣⲓϩⲟϯ ϧⲁⲧϩⲏ ⲙ̀ⲫϯ ⲟⲩⲟϩ ⲙⲁⲱⲟⲩ ⲛⲁϥ ϫⲉ ⲁⲥⲓ̀ ⲛ̀ϫⲉ ϯⲟⲩⲛⲟⲩ ⲛ̀ⲧⲉ ⲡⲉϥϩⲁⲡ ⲟⲩⲟϩ
      ⲟⲩⲱϣⲧ ⲙ̀ⲫⲏ ⲉⲧⲁϥⲑⲁⲙⲓⲉ ⲧⲫⲉ ⲛⲉⲙ ⲡⲕⲁϩⲓ ⲛⲉⲙ ⲫⲓⲟⲙ ⲛⲉⲙ ⲛⲓⲙⲱⲟⲩ</td>
      <td><span style="color:#b00e23">(ⲍ︦)</span> ⲉϥϫⲱ ⲙ̅ⲙⲟⲥ ϩⲛ̅ ⲟⲩⲛⲟϭ ⲛ̅ⲥⲙⲏ.
      ϫⲉ ⲁⲣⲓϩⲟⲧⲉ ϩⲏⲧϥ̅ ⲙ̅ⲡⲛⲟⲩⲧⲉ ⲛ̅ⲧⲉⲧⲛ̅ϯⲉⲟⲟⲩ ⲛⲁϥ ϫⲉ ⲁⲥⲉⲓ ⲛ̅ϭⲓ ⲧⲉⲩⲛⲟⲩ
      ⲛ̅ⲧⲉϥⲕⲣⲓⲥⲓⲥ. ⲁⲩⲱ ⲧⲉⲧⲛ̅ⲟⲩⲱϣⲧ ⲙ̅ⲡⲉⲛⲧⲁϥⲧⲁⲙⲓⲉ ⲧⲡⲉ ⲙⲛ̅ ⲡⲕⲁϩ. ⲙⲛ̅ ⲑⲁⲗⲗⲁⲥⲥⲁ. ⲙⲛ̅
      ⲛ̅ⲡⲩⲅⲏ ⲛⲙ̅ⲙⲟⲟⲩ.</td>
      <td><span style="color:#b00e23">(7)</span> saying in a great sound: Fear
      God, and give glory to him; because the hour of his judgement came; and
      worship him who made (the) heaven, and (the) earth, and the sea, and the
      waters.'</td>
      <td><span style="color:#b00e23">(7)</span> λέγων ἐν φωνῇ μεγάλῃ· Φοβήθητε
      τὸν θεὸν καὶ δότε αὐτῷ δόξαν, ὅτι ἦλθεν ἡ ὥρα τῆς κρίσεως αὐτοῦ, καὶ
      προσκυνήσατε τῷ ποιήσαντι τὸν οὐρανὸν καὶ τὴν γῆν καὶ θάλασσαν καὶ πηγὰς
      ὑδάτων.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲟϩ ⲕⲉⲁⲅⲅⲉⲗⲟⲥ ⲙ̀ⲙⲁϩⲃ̅ ⲁϥⲙⲟϣⲓ
      ⲛ̀ⲥⲱϥ ⲉϥϫⲱ ⲙ̀ⲙⲟⲥ ϫⲉ ⲁⲥϩⲉⲓ ⲛ̀ϫⲉ ⲃⲁⲃⲩⲗⲱⲛ ϯⲛⲓϣϯ ⲉ̀ⲃⲟⲗ ϧⲉⲛ ⲡⲏⲣⲡ ⲛ̀ⲧⲉ ⲡⲉⲙⲃⲟⲛ
      ⲛ̀ⲧⲉ ⲧⲉⲥⲡⲟⲣⲛⲓⲁ ⲁⲩϩⲉⲓ ⲛ̀ϫⲉ ⲛⲓⲉⲑⲛⲟⲥ ⲧⲏⲣⲟⲩ</td>
      <td><span style="color:#b00e23">(ⲏ︦)</span> ⲁ ⲕⲉⲁⲅⲅⲉⲗⲟⲥ. ⲙ̅ⲙⲉϩⲥⲛⲁⲩ ⲟⲩⲁϩϥ
      ⲛ̅ⲥⲱϥ ⲉϥϫⲱ ⲙ̅ⲙⲟⲥ. ϫⲉ ⲁⲥϩⲉ ⲁⲥϩⲉ ⲛ̅ϭⲓ ⲧⲛⲟϭ ⲛ̅ⲃⲁⲃⲩⲗⲱⲛ. ⲁⲩⲱ ⲁ ⲛ̅ϩⲉⲑⲛⲟⲥ ⲧⲏⲣⲟⲩ
      ϩⲉϩ ⲙ̅ⲡⲏⲣⲡ̅ ⲙ̅ⲡϭⲱⲛⲧ̅ ⲛ̅ⲧⲉⲥⲡⲟⲣⲛⲓⲁ.</td>
      <td><span style="color:#b00e23">(8)</span> And another, second, angel
      walked after him, saying: Babylon the great fell: from (the) wine of
      (the) wrath of her fornication all the nations fell.'</td>
      <td><span style="color:#b00e23">(8)</span> Καὶ ἄλλος δεύτερος ἄγγελος
      ἠκολούθησεν λέγων· Ἔπεσεν, ἔπεσεν Βαβυλὼν ἡ μεγάλη, ἣ ἐκ τοῦ οἴνου τοῦ
      θυμοῦ τῆς πορνείας αὐτῆς πεπότικεν πάντα τὰ ἔθνη.</td>
    </tr>

    <tr>
      <td><span style="color:#b00e23">(ⲑ̅)</span> ⲟⲩⲟϩ ⲕⲉⲁⲅⲅⲉⲗⲟⲥ ⲙ̀ⲙⲁϩⲅ̅ ⲁϥⲙⲟϣⲓ
      ⲛ̀ⲥⲱⲟⲩ ⲉϥϫⲱ ⲙ̀ⲙⲟⲥ ϫⲉ ⲫⲏ ⲉⲑⲛⲁⲟⲩⲱϣⲧ ⲙ̀ⲡⲓⲑⲏⲣⲓⲟⲛ ⲛⲉⲙ ⲧⲉϥϩⲩⲕⲱⲛ ⲟⲩⲟϩ ⲛ̀ⲧⲉϥⲧⲟⲃϥ
      ⲉ̀ⲧⲉϥⲧⲉϩⲛⲓ ⲓⲉ ⲧⲉϥϫⲓϫ</td>
      <td><span style="color:#b00e23">(ⲑ︦)</span> ⲁ ⲕⲉⲙⲉϩϣⲟⲙⲛ̅ⲧ ⲛ̅ⲁⲅⲅⲉⲗⲟⲥ
      ⲟⲩⲁϩϥ̅ ⲛ̅ⲥⲱⲟⲩ ⲉϥϫⲱ ⲙ̅ⲙⲟⲥ ϩⲛ̅ ⲟⲩⲛⲟϭ ⲛ̅ⲥⲙⲏ. ϫⲉ ⲡⲉⲧⲛⲁⲟⲩⲱϣⲧ ⲙ̅ⲡⲉⲑⲩⲣⲓⲟⲛ ⲏ
      ⲧⲉϥϩⲓⲕⲱⲛ. ⲁⲩⲱ ⲛⲉϥϫⲓ ⲛⲉϥⲥϩⲁⲓ ⲉϫⲛ̅ ⲧⲉϥⲧⲉϩⲛⲉ.</td>
      <td><span style="color:#b00e23">(9)</span> And another, third, angel
      walked after them, saying: 'He who will worship the wild beast and his
      image, and will seal himself on his forehead or his hand-</td>
      <td><span style="color:#b00e23">(9)</span> Καὶ ἄλλος ἄγγελος τρίτος
      ἠκολούθησεν αὐτοῖς λέγων ἐν φωνῇ μεγάλῃ· Εἴ τις προσκυνεῖ τὸ θηρίον καὶ
      τὴν εἰκόνα αὐτοῦ, καὶ λαμβάνει χάραγμα ἐπὶ τοῦ μετώπου αὐτοῦ ἢ ἐπὶ τὴν
      χεῖρα αὐτοῦ,</td>
    </tr>

    <tr>
      <td><span style="color:#b00e23">(ⲓ̅)</span> ⲛ̀ⲑⲟϥ ⲉⲑⲛⲁⲥⲱ ⲉ̀ⲃⲟⲗ ϧⲉⲛ ⲡⲓⲏⲣⲡ
      ⲛ̀ⲧⲉ ⲡⲉⲙⲃⲟⲛ ⲙ̀ⲫϯ ⲫⲏ ⲉⲧⲑⲏⲧ ⲛ̀ⲏⲣⲡ ⲛ̀ⲁⲕⲣⲁⲧⲟⲛ ϧⲉⲛ ⲡⲓⲁⲫⲟⲧ ⲛ̀ⲧⲉ ⲡⲉϥϫⲱⲛⲧ ⲟⲩⲟϩ
      ⲉⲩⲉ̀ⲉⲣⲃⲁⲥⲁⲛⲓⲍⲓⲛ ⲙ̀ⲙⲱⲟⲩ ϧⲉⲛ ⲟⲩⲭⲣⲱⲙ ⲛⲉⲙ ⲟⲩⲑⲏⲛ ⲙ̀ⲡⲉⲙ̀ⲑⲟ ⲛ̀ⲛⲓⲁⲅⲅⲉⲗⲟⲥ ⲛⲉⲙ
      ⲡⲉⲙ̀ⲑⲟ ⲙ̀ⲡⲓϩⲓⲏⲃ</td>
      <td><span style="color:#b00e23">(ⲓ︦)</span> ⲏ ⲉϫⲛ̅ ⲧⲉϥϭⲓϫ. ⲛ̅ⲧⲟϥ ϩⲱϥ ⲟⲛ
      ϥⲛⲁⲥⲱ ⲉⲃⲟⲗ ϩⲙ̅ ⲡⲏⲣⲡ̅ ⲙ̅ⲡϭⲱⲛⲧ̅ ⲙ̅ⲡⲛⲟⲩⲧⲉ. ⲡⲁⲓ ⲉⲧⲕⲩⲣⲁ ⲛ̅ⲁⲅⲣⲁⲧⲟⲛ ϩⲙ̅ ⲡϫⲱ
      ⲛ̅ⲧⲉϥⲟⲣⲅⲏ. ⲁⲩⲱ ⲥⲉⲛⲁⲃⲁⲥⲁⲛⲓⲍⲉ ⲙ̅ⲙⲟⲟⲩ ϩⲛ̅ ⲟⲩⲕⲱϩⲧ̅ ⲙⲛ̅ ⲟⲩⲑⲏⲛ. ⲙ̅ⲡⲙ̅ⲧⲟ ⲉⲃⲟⲗ
      ⲛ̅ⲛ̅ⲁⲅⲅⲉⲗⲟⲥ ⲉⲧⲟⲩⲁⲁⲃ. ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡⲉϩⲓⲉⲓⲃ.</td>
      <td><span style="color:#b00e23">(10)</span> he (it is) who will drink
      from the wine of (the) wrath of God, which is mingled, unmixed wine in
      the cup of his anger. And they shall be tormented in [a] fire and [a]
      sulphur before the angels, and before the lamb:</td>
      <td><span style="color:#b00e23">(10)</span> καὶ αὐτὸς πίεται ἐκ τοῦ οἴνου
      τοῦ θυμοῦ τοῦ θεοῦ τοῦ κεκερασμένου ἀκράτου ἐν τῷ ποτηρίῳ τῆς ὀργῆς
      αὐτοῦ, καὶ βασανισθήσεται ἐν πυρὶ καὶ θείῳ ἐνώπιον ἀγγέλων ἁγίων καὶ
      ἐνώπιον τοῦ ἀρνίου.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲟⲩⲟϩ ⲡⲓⲭⲣⲉⲙⲧⲥ ⲛ̀ⲧⲉ
      ⲡⲟⲩⲧϩⲉⲙⲕⲟ ⲉϥⲉ̀ϣⲉ ⲉ̀ⲡϣⲱⲓ ϣⲁ ⲉ̀ⲃⲟⲗ ϫⲉ ⲙ̀ⲙⲟⲛ ⲙ̀ⲧⲟⲛ ⲙ̀ⲙⲁⲩ ⲙ̀ⲡⲓⲉϩⲟⲟⲩ ⲛⲉⲙ
      ⲡⲓⲉϫⲱⲣϩ ⲛ̀ⲧⲉ ⲛⲏ ⲉⲑⲛⲁⲟⲩⲱϣⲧ ⲙ̀ⲡⲓⲑⲏⲣⲓⲟⲛ ⲛⲉⲙ ⲧⲉϥϩⲩⲕⲱⲛ ⲛⲉⲙ ⲫⲏ ⲉⲑⲛⲁϭⲓ ⲙ̀ⲡⲓϣⲱⲗϩ
      ⲛ̀ⲧⲉ ⲡⲉϥⲣⲁⲛ</td>
      <td><span style="color:#b00e23">(ⲓ︦ⲁ︦)</span> ⲁⲩⲱ ⲡⲕⲁⲡⲛⲟⲥ ⲛ̅ⲧⲉⲩⲃⲁⲥⲁⲛⲟⲥ
      ⲛⲁϫⲓⲥⲉ ⲉϩⲣⲁⲓ ϣⲁ ⲉⲛⲉϩ ⲛ̅ⲉⲛⲉϩ. ⲛ̅ⲥⲉⲧⲙ̅ϫⲓⲙ̅ⲧⲟⲛ. ⲙ̅ⲡⲉϩⲟⲟⲩ. ⲙⲛ̅ ⲧⲉⲩϣⲏ ⲛ̅ϭⲓ
      ⲛⲉⲧⲛⲁⲟⲩⲱϣⲧ̅ ⲙ̅ⲡⲉⲑⲩⲣⲓⲟⲛ. ⲙⲛ̅ ⲧⲉϥϩⲓⲕⲱⲛ. ⲙⲛ̅ ⲡⲉⲧⲛⲁϫⲓ ⲙ̅ⲡⲙⲁⲉⲓⲛ ⲙ̅ⲡⲉϥⲣⲁⲛ.</td>
      <td><span style="color:#b00e23">(11)</span> and the smoke of their
      torment shall go up for ever. Because there is not rest there in the day
      and the night for them who will worship the wild beast, and his image,
      and who will receive the mark of his name.</td>
      <td><span style="color:#b00e23">(11)</span> καὶ ὁ καπνὸς τοῦ βασανισμοῦ
      αὐτῶν εἰς αἰῶνας αἰώνων ἀναβαίνει, καὶ οὐκ ἔχουσιν ἀνάπαυσιν ἡμέρας καὶ
      νυκτός, οἱ προσκυνοῦντες τὸ θηρίον καὶ τὴν εἰκόνα αὐτοῦ, καὶ εἴ τις
      λαμβάνει τὸ χάραγμα τοῦ ὀνόματος αὐτοῦ.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲫⲏ ⲇⲉ ⲉⲑⲛⲁⲁⲙⲟⲛⲓ ⲛ̀ⲧⲟⲧϥ ⲛⲉⲙ
      ⲛⲓⲁⲅⲓⲟⲥ ⲛⲏ ⲉⲑⲛⲁⲁⲣⲉϩ ⲉ̀ⲛⲓⲉⲛⲧⲟⲗⲏ ⲛ̀ⲧⲉ ⲫϯ ⲛⲉⲙ ⲡⲓⲛⲁϩϯ ⲛ̀ⲧⲉ ⲓⲏ̅ⲥ̅ ⲡⲭ̅ⲥ̅</td>
      <td><span style="color:#b00e23">(ⲓ︦ⲃ︦)</span> ⲡⲁⲓ ⲡⲉ ⲡⲙⲁ ⲛ̅ⲑⲩⲡⲟⲙⲟⲛⲏ
      ⲛ̅ⲛⲉⲧⲟⲩⲁⲁⲃ. ⲛⲉⲧϩⲁⲣⲉϩ ⲉⲛ̅ⲉⲛⲧⲟⲗⲏ ⲙ̅ⲡⲛⲟⲩⲧⲉ ⲙⲛ̅ ⲧⲡⲓⲥⲧⲓⲥ ⲛ̅ⲓ̅ⲥ̅.</td>
      <td><span style="color:#b00e23">(12)</span> But he who will endure with
      the saints, they (are they) who will keep the commandments of God, and
      the faith of Jesus Christ.'</td>
      <td><span style="color:#b00e23">(12)</span> Ὧδε ἡ ὑπομονὴ τῶν ἁγίων
      ἐστίν, οἱ τηροῦντες τὰς ἐντολὰς τοῦ θεοῦ καὶ τὴν πίστιν Ἰησοῦ.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲁⲓⲥⲱⲧⲉⲙ ⲉ̀ⲕⲉⲛⲓϣϯ
      ⲛ̀ϧⲣⲱⲟⲩ ⲉ̀ⲃⲟⲗ ϧⲉⲛ ⲧⲫⲉ ⲉϥϫⲱ ⲙ̀ⲙⲟⲥ ϫⲉ ⲱⲟⲩⲛⲓⲁⲧⲟⲩ ⲛ̀ⲛⲓⲣⲉϥⲙⲱⲟⲩⲧ ϧⲉⲛ ⲡϭ̅ⲥ̅
      ⲁⲩϣⲁⲛⲧⲱⲟⲩⲛⲟⲩ ⲓⲥϫⲉⲛ ϯⲛⲟⲩ ϥϫⲱ ⲙ̀ⲙⲟⲥ ⲛ̀ϫⲉ ⲡⲓⲡⲛ̅ⲁ̅ ϩⲓⲛⲁ ⲛ̀ⲧⲟⲩⲙⲧⲟⲛ ⲙ̀ⲙⲱⲟⲩ
      ⲓⲥϫⲉⲛ ϯⲛⲟⲩ ⲉ̀ⲃⲟⲗ ϧⲉⲛ ⲛⲟⲩϧⲓⲥⲓ ⲛ̀ⲧⲉ ⲛⲟⲩϩⲃⲏⲟⲩⲓ ⲉⲩⲉ̀ⲙⲟϣⲓ ⲛ̀ⲥⲱⲟⲩ ⲟⲩⲟϩ
      ⲛ̀ⲧⲉϥϭⲓⲙⲱⲓⲧ ϧⲁϫⲱⲟⲩ ⲉ̀ϧⲣⲏⲓ ⲉ̀ⲟⲩⲙⲟⲩⲙⲓ ⲙ̀ⲙⲱⲟⲩ ⲛ̀ⲱⲛϧ</td>
      <td><span style="color:#b00e23">(ⲓ︦ⲅ︦)</span> ⲁⲓⲥⲱⲧⲙ̅ ⲉⲩⲥⲙⲏ ⲉⲃⲟⲗ ϩⲛ̅ ⲧⲡⲉ
      ⲉⲥϫⲱ ⲙ̅ⲙⲟⲥ. ϫⲉ ⲥϩⲁⲓ ϫⲉ ⲛⲁⲓⲁⲧⲟⲩ ⲛ̅ⲛⲉⲧⲛⲁⲙⲟⲩ ϫⲓⲛ ⲛ̅ⲧⲉⲛⲟⲩ ϩⲙ̅ ⲡϫ̅ⲥ̅. ⲥⲉ ⲡⲉϫⲁϥ
      ⲛ̅ϭⲓ ⲡⲉⲡⲛ̅ⲁ̅. ϫⲉⲕⲁⲥ ⲉⲩⲉⲙ̅ⲧⲟⲛ ⲙ̅ⲙⲟⲟⲩ ⲉⲃⲟⲗ ϩⲛ̅ ⲛⲉⲩϩⲓⲥⲉ. ⲛⲉⲩϩⲃⲏⲩⲉ ⲅⲁⲣ
      ⲛⲁⲟⲩⲁϩⲟⲩ ⲛ̅ⲥⲱⲟⲩ.</td>
      <td><span style="color:#b00e23">(13)</span> And I heard another great
      sound from (the) heaven, saying: Blessed are the dead in the Lord, should
      they rise henceforth. The spirit saith that they may rest themselves,
      henceforth from their toils of their works, (which) shall follow (lit.
      walk after) them; and that he may guide them down to a fountain of water
      of life.'</td>
      <td><span style="color:#b00e23">(13)</span> Καὶ ἤκουσα φωνῆς ἐκ τοῦ
      οὐρανοῦ λεγούσης· Γράψον· Μακάριοι οἱ νεκροὶ οἱ ἐν κυρίῳ ἀποθνῄσκοντες
      ἀπʼ ἄρτι. ναί, λέγει τὸ πνεῦμα, ἵνα ἀναπαήσονται ἐκ τῶν κόπων αὐτῶν, τὰ
      γὰρ ἔργα αὐτῶν ἀκολουθεῖ μετʼ αὐτῶν.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲟⲩⲟϩ ⲁⲓⲛⲁⲩ ⲉ̀ⲟⲩϭⲏⲡⲓ ⲉⲥⲟⲩⲱⲃϣ
      ⲟⲩⲟϩ ⲙ̀ⲡϣⲱⲓ ϩⲓϫⲉⲛ ϯϭⲏⲡⲓ ⲉϥϩⲉⲙⲥⲓ ⲛ̀ϫⲉ ⲟⲩⲁⲓ ⲉϥⲟⲛⲓ ⲛ̀ⲟⲩϣⲏⲣⲓ ⲛ̀ⲣⲱⲙⲓ ⲉ̀ⲟⲩⲟⲛ
      ⲟⲩⲭⲗⲟⲙ ⲛ̀ⲛⲟⲩⲃ ϩⲓϫⲱϥ ⲉ̀ⲟⲩⲟⲛ ⲟⲩⲥⲏϥⲓ ⲉⲥϩⲓⲟⲩⲓ ϧⲉⲛ ⲧⲉϥϫⲓϫ</td>
      <td><span style="color:#b00e23">(ⲓ︦ⲇ︦)</span> ⲁⲓⲛⲁⲩ ⲁⲩⲱ ⲉⲓⲥ ⲟⲩⲕⲗⲟⲟⲗⲉ
      ⲉⲥⲟⲩⲟⲃϣ̅. ⲁⲩⲱ ⲉϥϩⲙⲟⲟⲥ ϩⲓϫⲛ̅ ⲧⲉⲕⲗⲟⲟⲗⲉ. ⲛ̅ϭⲓ ⲡⲉⲓⲛⲉ ⲛ̅ⲟⲩϣⲏⲣⲉ ⲛ̅ⲣⲱⲙⲉ. ⲉⲟⲩⲛ̅
      ⲟⲩⲕⲗⲟⲙ ⲛ̅ⲛⲟⲩⲃ ϩⲓϫⲛ̅ ⲧⲉϥⲁⲡⲏ. ⲉⲩⲛ̅ ⲟⲩⲟϩⲥ̅ ⲉϥⲧⲏⲙ ϩⲛ̅ ⲧⲉϥϭⲓϫ.</td>
      <td><span style="color:#b00e23">(14)</span> And I saw a white cloud; and
      above upon the cloud one is sitting, being like to a son of man, there
      being a crown of gold upon him, there being a sharp sword in his
      hand.</td>
      <td><span style="color:#b00e23">(14)</span> Καὶ εἶδον, καὶ ἰδοὺ νεφέλη
      λευκή, καὶ ἐπὶ τὴν νεφέλην καθήμενον ὅμοιον υἱὸν ἀνθρώπου, ἔχων ἐπὶ τῆς
      κεφαλῆς αὐτοῦ στέφανον χρυσοῦν καὶ ἐν τῇ χειρὶ αὐτοῦ δρέπανον ὀξύ.</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲟⲩⲟϩ ⲕⲉⲁⲅⲅⲉⲗⲟⲥ ⲁϥⲓ̀ ⲉ̀ⲃⲟⲗ
      ϧⲉⲛ ⲡⲓⲉⲣⲫⲉⲓ ⲉϥⲱϣ ⲉ̀ⲃⲟⲗ ϧⲉⲛ ⲟⲩⲛⲓϣϯ ⲛ̀ϧⲣⲱⲟⲩ ⲉϥϫⲱ ⲙ̀ⲙⲟⲥ ⲙ̀ⲫⲏ ⲉⲧϩⲉⲙⲥⲓ ϩⲓϫⲉⲛ
      ϯϭⲏⲡⲓ ϫⲉ ⲟⲩⲱⲣⲡ ⲙ̀ⲡⲉⲕⲱⲥϧ ⲟⲩⲟϩ ⲱⲥϧ ϫⲉ ⲁⲥⲓ̀ ⲛ̀ϫⲉ ϯⲟⲩⲛⲟⲩ ⲛ̀ⲧⲉ ⲡⲱⲥϧ
      ⲙ̀ⲡⲕⲁϩⲓ</td>
      <td><span style="color:#b00e23">(ⲓ︦ⲉ︦)</span> ⲁⲩⲱ ⲕⲉⲁⲅⲅⲉⲗⲟⲥ ⲁϥⲉⲓ ⲉⲃⲟⲗ ϩⲙ̅
      ⲡⲣ̅ⲡⲉ ⲉϥⲁϣⲕⲁⲕ ⲉⲃⲟⲗ ϩⲛ̅ ⲟⲩⲛⲟϭ ⲛ̅ⲥⲙⲏ. ⲉⲡⲧϩⲙⲟⲟⲥ ⲉϫⲛ̅ ⲧⲉⲕⲗⲟⲟⲗⲉ. ϫⲉ ⲙⲁϫⲟⲟⲩ
      ⲙ̅ⲡⲉⲕⲟϩⲥ̅ ⲛⲅ̅ⲱϩⲥ̅. ϫⲉ ⲁⲥⲉⲓ ⲛ̅ϭⲓ ⲧⲏⲩⲛⲟⲩ ⲙ̅ⲡⲱϩⲥ̅. ϫⲉ ⲁϥϣⲟⲟⲩⲉ ⲛ̅ϭⲓ ⲱϩⲥ̅
      ⲙ̅ⲡⲕⲁϩ.</td>
      <td><span style="color:#b00e23">(15)</span> And another angel came from
      the temple, crying out in a great sound, saying to him who sat upon the
      cloud: Send thy reaping (hook) and reap; because the hour of (the)
      reaping of the earth came.'</td>
      <td><span style="color:#b00e23">(15)</span> καὶ ἄλλος ἄγγελος ἐξῆλθεν ἐκ
      τοῦ ναοῦ κράζων ἐν φωνῇ μεγάλῃ τῷ καθημένῳ ἐπὶ τῆς νεφέλης· Πέμψον τὸ
      δρέπανόν σου καὶ θέρισον, ὅτι ἦλθεν ἡ ὥρα θερίσαι, ὅτι ἐξηράνθη ὁ
      θερισμὸς τῆς γῆς.</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲟⲩⲟϩ ⲫⲏ ⲉⲧϩⲉⲙⲥⲓ ϩⲓϫⲉⲛ ϯϭⲏⲡⲓ
      ⲁϥⲟⲩⲱⲣⲡ ⲙ̀ⲡⲉϥⲱⲥϧ ϩⲓϫⲉⲛ ⲡⲓⲕⲁϩⲓ</td>
      <td><span style="color:#b00e23">(ⲓ︦ⲋ︦)</span> ⲁⲩⲱ ⲁϥⲛⲟⲩϫ ⲛ̅ϭⲓ ⲡⲉⲧϩⲙⲟⲟⲥ
      ⲉϫⲛ̅ ⲧⲉⲕⲗⲟⲟⲗⲉ. ⲙ̅ⲡⲉϥⲟϩⲥ̅ ⲉϩⲣⲁⲓ ⲉϫⲙ̅ ⲡⲕⲁϩ.</td>
      <td><span style="color:#b00e23">(16)</span> And he who sat upon the cloud
      sent his reaping (hook) upon the earth.</td>
      <td><span style="color:#b00e23">(16)</span> καὶ ἔβαλεν ὁ καθήμενος ἐπὶ
      τῆς νεφέλης τὸ δρέπανον αὐτοῦ ἐπὶ τὴν γῆν, καὶ ἐθερίσθη ἡ γῆ.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲟⲩⲟϩ ⲕⲉⲁⲅⲅⲉⲗⲟⲥ ⲉ̀ⲁϥⲓ̀ ⲉ̀ⲃⲟⲗ
      ϧⲉⲛ ⲧⲫⲉ ⲉ̀ⲟⲩⲟⲛ ⲟⲩⲥⲏϥⲓ ⲛ̀ⲧⲟⲧϥ ⲉⲥϩⲓⲟⲩⲓ</td>
      <td><span style="color:#b00e23">(ⲓ︦ⲍ︦)</span> ⲁ ⲕⲉⲁⲅⲅⲉⲗⲟⲥ ⲉⲓ ⲉⲃⲟⲗ ϩⲙ̅
      ⲡⲣ̅ⲡⲉ. ⲉⲧϩⲛ̅ ⲧⲙⲏⲧⲉ. ⲉⲩⲛ̅ ⲟⲩϩⲁⲗⲕⲟⲩ ⲛ̅ⲧⲟⲟⲧϥ̅ ⲉⲥⲧⲏⲙ.</td>
      <td><span style="color:#b00e23">(17)</span> And (there was) another angel
      who came from (the) heaven having a sharp sword.</td>
      <td><span style="color:#b00e23">(17)</span> Καὶ ἄλλος ἄγγελος ἐξῆλθεν ἐκ
      τοῦ ναοῦ τοῦ ἐν τῷ οὐρανῷ, ἔχων καὶ αὐτὸς δρέπανον ὀξύ.</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲟⲩⲟϩ ⲕⲉⲁⲅⲅⲉⲗⲟⲥ ⲁϥⲓ̀ ⲉ̀ⲃⲟⲗ
      ϧⲉⲛ ⲡⲓⲙⲁⲛ̀ⲉⲣϣⲱⲟⲩϣⲓ ⲉ̀ⲟⲩⲟⲛ ⲟⲩⲉⲣϣⲓϣⲓ ⲛ̀ⲧⲉ ⲟⲩⲭⲣⲱⲙ ⲛ̀ⲧⲟⲧϥ ⲟⲩⲟϩ ⲁϥⲙⲟⲩϯ ϧⲉⲛ
      ⲟⲩⲛⲓϣϯ ⲛ̀ϧⲣⲱⲟⲩ ⲉ̀ⲫⲏ ⲉⲧⲉ ϯⲥⲏϥⲓ ⲉⲧϩⲓⲟⲩⲓ ⲛ̀ⲧⲟⲧϥ ⲉϥϫⲱ ⲙ̀ⲙⲟⲥ ϫⲉ ⲟⲩⲱⲣⲡ
      ⲛ̀ⲧⲉⲕⲥⲏϥⲓ ⲉⲧϩⲓⲟⲩⲓ ⲟⲩⲟϩ ϭⲉⲗ ⲡⲓⲥⲙⲁϩ ⲛ̀ⲁⲗⲟⲗⲓ ⲛ̀ⲧⲉ ⲡⲕⲁϩⲓ</td>
      <td><span style="color:#b00e23">(ⲓ︦ⲏ︦)</span> ⲁ ⲕⲉⲁⲅⲅⲉⲗⲟⲥ ⲉⲓ ⲉⲃⲟⲗ ϩⲙ̅
      ⲡⲉⲑⲩⲥⲓⲁⲥⲧⲩⲣⲓⲟⲛ. ⲉⲩⲛ̅ⲧⲁϥ ⲧⲉⲝⲟⲩⲥⲓⲁ ⲙ̅ⲡⲕⲱϩⲧ. ⲁϥⲙⲟⲩⲧⲉ ϩⲛ̅ ⲟⲩⲛⲟϭ ⲛ̅ⲥⲙⲏ ⲉⲡⲉⲧⲉⲣⲉ
      ⲑϩⲁⲗⲕⲟⲩ ⲛ̅ⲧⲟⲟⲧϥ̅: ⲉⲥⲧⲏⲙ ⲉϥϫⲱ ⲙ̅ⲙⲟⲥ. ϫⲉ ⲙⲁϫⲟⲟⲩ ⲛ̅ⲧⲉⲕϩⲁⲗⲕⲟⲩ ⲛⲅ̅ϫⲱⲱⲗⲉ.
      ⲛ̅ⲛⲉⲥⲙⲁϩ ⲛ̅ⲧⲃⲱ ⲛ̅ⲉⲗⲟⲟⲗⲉ. ⲙ̅ⲡⲕⲁϩ. ϫⲉ ⲁⲩⲡⲱϩ ⲛ̅ϭⲓ ⲛⲉⲥⲉⲗⲟⲟⲗⲉ.</td>
      <td><span style="color:#b00e23">(18)</span> And another angel came from
      the altar having an authority over (lit. of a) fire. And he called in a
      great sound to him who had the sharp sword, saying: Send thy sharp sword
      and gather the cluster of vine of (the) earth.'</td>
      <td><span style="color:#b00e23">(18)</span> καὶ ἄλλος ἄγγελος ἐκ τοῦ
      θυσιαστηρίου, ὁ ἔχων ἐξουσίαν ἐπὶ τοῦ πυρός, καὶ ἐφώνησεν φωνῇ μεγάλῃ τῷ
      ἔχοντι τὸ δρέπανον τὸ ὀξὺ λέγων· Πέμψον σου τὸ δρέπανον τὸ ὀξὺ καὶ
      τρύγησον τοὺς βότρυας τῆς ἀμπέλου τῆς γῆς, ὅτι ἤκμασαν αἱ σταφυλαὶ
      αὐτῆς.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲟⲩⲟϩ ⲁ ⲡⲓⲁⲅⲅⲉⲗⲟⲥ ϩⲓⲟⲩⲓ
      ⲛ̀ⲧⲉϥⲥⲏϥⲓ ⲉ̀ⲡⲕⲁϩⲓ ⲟⲩⲟϩ ⲁϥϭⲉⲗ ⲡⲓⲁⲗⲟⲗⲓ ⲛ̀ⲧⲉ ⲡⲕⲁϩⲓ ⲟⲩⲟϩ ⲁϥϩⲓⲧϥ ⲉ̀ϧⲣⲏⲓ
      ⲉ̀ϯⲛⲓϣϯ ⲛ̀ϩⲣⲱⲧ ⲛ̀ⲧⲉ ⲡⲉⲙⲃⲟⲛ ⲙ̀ⲫϯ</td>
      <td><span style="color:#b00e23">(ⲓ︦ⲑ︦)</span> ⲁⲩⲱ ⲁ ⲡⲁⲅⲅⲉⲗⲟⲥ ⲛⲟⲩϫ
      ⲛ̅ⲧⲉϥϩⲁⲗⲕⲟⲩ ⲉϩⲣⲁⲓ ⲉϫⲙ̅ ⲡⲕⲁϩ. ⲁϥϫⲱⲱⲗⲉ ⲛ̅ⲧⲃⲱ ⲛ̅ⲉⲗⲟⲟⲗⲉ ⲙ̅ⲡⲕⲁϩ. ⲁⲩⲱ ⲉⲧⲉϩⲣⲱⲧ
      ⲛⲟϭ ⲙ̅ⲡϭⲱⲛⲧ ⲙ̅ⲡⲛⲟⲩⲧⲉ.</td>
      <td><span style="color:#b00e23">(19)</span> And the angel struck his
      sword into the earth, and he gathered the vine of (the) earth, and he
      cast it into the great winepress of (the) wrath of God.</td>
      <td><span style="color:#b00e23">(19)</span> καὶ ἔβαλεν ὁ ἄγγελος τὸ
      δρέπανον αὐτοῦ εἰς τὴν γῆν, καὶ ἐτρύγησεν τὴν ἄμπελον τῆς γῆς, καὶ ἔβαλεν
      εἰς τὴν ληνὸν τοῦ θυμοῦ τοῦ θεοῦ τὸν μέγαν.</td>
    </tr>

    <tr>
      <td><span style="color:#b00e23">(ⲕ̅)</span> ⲟⲩⲟϩ ⲁϥϩⲱⲙⲓ ⲛ̀ϯϩⲣⲱⲧ ⲥⲁⲃⲟⲗ
      ⲛ̀ϯⲃⲁⲕⲓ ⲟⲩⲟϩ ⲁϥⲓ̀ ⲉ̀ⲃⲟⲗ ⲛ̀ϫⲉ ⲟⲩⲥⲛⲟϥ ϧⲉⲛ ϯϩⲣⲱⲧ ϣⲁ ⲛⲓⲭⲁⲗⲓⲛⲟⲩⲥ ⲛ̀ⲧⲉ ⲛⲓϩⲑⲱⲣ
      ⲛ̀ⲟⲩϣⲟ ⲛⲉⲙ ⲭ̅ ⲛ̀ⲥⲧⲁⲇⲓⲟⲛ</td>
      <td><span style="color:#b00e23">(ⲕ︦)</span> ⲁⲩϩⲱⲙ ⲛ̅ⲧⲉϩⲣⲱⲧ ⲡⲃⲟⲗ ⲛ̅ⲧⲡⲟⲗⲓⲥ.
      ⲁⲩⲱ ⲁ ⲡⲉⲥⲛⲟϥ ⲉⲓ ⲉⲃⲟⲗ ϩⲛ̅ ⲧⲉϩⲣⲱⲧ. ϣⲁ ϩⲣⲁⲓ ⲉⲛⲉⲭⲁⲗⲓⲛⲟⲥ ⲛ̅ⲛⲉϩⲧⲱⲱⲣ. ⲛⲁⲙⲛ̅ⲧⲁⲥⲉ
      ⲛ̅ϣⲉ ⲛ̅ⲥⲧⲁⲇⲓⲟⲛ.</td>
      <td><span style="color:#b00e23">(20)</span> And he trode the winepress
      outside of the city; and a blood came out of the winepress unto the
      bridles of the horses, a thousand and six hundred stadia.</td>
      <td><span style="color:#b00e23">(20)</span> καὶ ἐπατήθη ἡ ληνὸς ἔξωθεν
      τῆς πόλεως, καὶ ἐξῆλθεν αἷμα ἐκ τῆς ληνοῦ ἄχρι τῶν χαλινῶν τῶν ἵππων ἀπὸ
      σταδίων χιλίων ἑξακοσίων.</td>
    </tr>
  </table>
</body>
</html>
