<!DOCTYPE html>
<html>
<head>
  <title>Psalms</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_115a.html" rel="next">
  <link href="psalms_113.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h3 id="psalms114">Psalms 114</h3>

  <table>
    <tr>
      <td>
      </td>
      <td>ⲣ̅ⲓ̅ⲇ̅. ⲁⲗⲗⲏⲗⲟⲩⲓ̈ⲁ</td>
      <td>
      </td>
      <td>
      </td>
    </tr>

    <tr>
      <td><span style="color:#b00e23">(ⲁ̅)</span> <span style=
      "color:#05537d">(113:11)</span> ⲛⲓⲓⲇⲱⲗⲟⲛ ⲛ̀ⲧⲉ ⲛⲓⲉⲑⲛⲟⲥ ⲟⲩⲛⲟⲩⲃ ⲡⲉ ⲛⲉⲙ
      ⲟⲩϩⲁⲧ: ϩⲁⲛϩⲃⲏⲟⲩⲓ ⲛ̀ϫⲓϫ ⲛ̀ⲣⲱⲙⲓ ⲛⲉ.</td>
      <td><span style="color:#b00e23">(ⲁ︦)</span> ⲛ̅ⲉⲓⲇⲱⲗⲟⲛ ⲛ̅ⲛ̅ϩⲉⲑⲛⲟⲥ ϩⲉⲛϩⲁⲧ
      ⲛⲉ ϩⲓ ⲛⲟⲩⲃ ϩⲉⲛϩⲃⲏⲩⲉ ⲛⲉⲛϭⲓϫ ⲛ̅ⲣⲱⲙⲉ.</td>
      <td><span style="color:#b00e23">(4)</span> The idols of the nations are
      silver and gold, the works of men’s hands.</td>
      <td><span style="color:#b00e23">(113:12)</span> τὰ εἴδωλα τῶν ἐθνῶν
      ἀργύριον καὶ χρυσίον, ἔργα χειρῶν ἀνθρώπων·</td>
    </tr>

    <tr>
      <td><span style="color:#b00e23">(ⲃ̅)</span> <span style=
      "color:#05537d">(113:12)</span> ⲣⲱⲟⲩ ⲙ̀ⲙⲱⲟⲩ ⲟⲩⲟϩ ⲛ̀ⲛⲟⲩⲥⲁϫⲓ: ⲛⲟⲩⲃⲁⲗ ⲙ̀ⲙⲱⲟⲩ
      ⲟⲩⲟϩ ⲛ̀ⲛⲟⲩⲛⲁⲩ:</td>
      <td><span style="color:#b00e23">(ⲃ︦)</span> ⲟⲩⲛ̅ ⲃⲁⲗ ⲙ̅ⲙⲟⲟⲩ ⲛ̅ⲥⲉⲛⲁⲩ ⲉⲃⲟⲗ
      ⲁⲛ.</td>
      <td><span style="color:#b00e23">(5)</span> They have a mouth, but they
      cannot speak; they have eyes, but they cannot see:</td>
      <td><span style="color:#b00e23">(113:13)</span> στόµα ἔχουσιν καὶ οὐ
      λαλήσουσιν, ὀφθαλµοὺς ἔχουσιν καὶ οὐκ ὄψονται,</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(113:12)</span> ⲛⲟⲩⲙⲁϣϫ ⲙ̀ⲙⲱⲟⲩ ⲟⲩⲟϩ ⲛ̀ⲛⲟⲩⲥⲱⲧⲉⲙ: ⲡⲟⲩϣⲁⲓ
      ⲙ̀ⲙⲱⲟⲩ ⲟⲩⲟϩ ⲛ̀ⲛⲟⲩϣⲱⲗⲉⲙ:</td>
      <td><span style="color:#b00e23">(ⲅ︦)</span> ⲟⲩⲛ ⲙⲁⲁϫⲉ ⲙ̅ⲙⲟⲟⲩ ⲛ̅ⲥⲉⲥⲱⲧⲙ̅
      ⲁⲛ. ⲟⲩⲛ ⲧⲁⲡⲣⲟ ⲙ̅ⲙⲟⲟⲩ ⲛ̅ⲛⲉⲩϣⲁϫⲉ. ϣⲁⲁⲛⲧⲟⲩ ⲙ̅ⲙⲟⲟⲩ ⲛ̅ⲛⲉⲩϣⲱⲗⲙ̅.</td>
      <td><span style="color:#b00e23">(6)</span> they have ears, but they
      cannot hear; they have noses, but they cannot smell;</td>
      <td><span style="color:#b00e23">(113:14)</span> ὦτα ἔχουσιν καὶ οὐκ
      ἀκούσονται, ῥῖνας ἔχουσιν καὶ οὐκ ὀσφρανθήσονται,</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(113:12)</span> ⲛⲟⲩϫⲓϫ ⲙ̀ⲙⲱⲟⲩ ⲟⲩⲟϩ ⲛ̀ⲛⲟⲩϫⲟⲙϫⲉⲙ: ⲛⲟⲩϭⲁⲗⲁⲩϫ
      ⲙ̀ⲙⲱⲟⲩ ⲟⲩⲟϩ ⲛ̀ⲛⲟⲩⲙⲟϣⲓ: ⲟⲩⲇⲉ ⲛ̀ⲛⲟⲩϣⲙⲟⲩϯ ⲛ̀ⲟⲩⲥⲙⲏ ⲉ̀ⲃⲟⲗ ϧⲉⲛ ⲧⲟⲩϣⲃⲱⲃⲓ.</td>
      <td><span style="color:#b00e23">(ⲇ︦)</span> ⲛⲉⲩϭⲓϫ ⲙ̅ⲙⲟⲟⲩ ⲛ̅ⲛⲉⲩϭⲟⲙϭⲙ̅
      ⲛⲉⲩⲟⲩⲉⲣⲏⲧⲉ ⲙ̅ⲙⲟⲟⲩ ⲛ̅ⲛⲉⲩⲙⲟⲟϣⲉ. ⲛ̅ⲛⲉⲩⲙⲟⲩⲧⲉ ϩⲛ̅ ⲧⲉⲩϣⲟⲩⲱⲃⲉ. ⲙⲛ̅ ⲡⲛⲁ ⲅⲁⲣ
      ϩⲛ̅ⲣⲱⲟⲩ.</td>
      <td><span style="color:#b00e23">(7)</span> they have hands, but they
      cannot handle; they have feet, but they cannot walk: they cannot speak
      through their throat.</td>
      <td><span style="color:#b00e23">(113:15)</span> χεῖρας ἔχουσιν καὶ οὐ
      ψηλαφήσουσιν, πόδας ἔχουσιν καὶ οὐ περιπατήσουσιν, οὐ φωνήσουσιν ἐν τῷ
      λάρυγγι αὐτῶν.</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(113:13)</span> ⲉⲩⲉ̀ⲓⲛⲓ ⲙ̀ⲙⲱⲟⲩ ⲛ̀ϫⲉ ⲛⲏ ⲧⲏⲣⲟⲩ ⲉⲧⲁⲩⲑⲁⲙⲓⲱⲟⲩ:
      ⲛⲉⲙ ⲟⲩⲟⲛ ⲛⲓⲃⲉⲛ ⲉⲧⲉ ϩⲑⲏⲟⲩ ⲭⲏ ⲉ̀ⲣⲱⲟⲩ.</td>
      <td><span style="color:#b00e23">(ⲉ︦)</span> ⲉⲩⲉⲣⲧⲉⲩϩⲉ ⲛ̅ϭⲓ ⲛⲉⲛⲧⲁⲩⲧⲁⲙⲓⲟⲟⲩ.
      ⲙⲛ̅ ⲟⲩⲟⲛ ⲛⲓⲙ ⲉⲧⲛⲁϩⲧⲉ ⲉⲣⲟⲟⲩ</td>
      <td><span style="color:#b00e23">(8)</span> Let those that make them
      become like to them, and all who trust in them.</td>
      <td><span style="color:#b00e23">(113:16)</span> ὅµοιοι αὐτοῖς γένοιντο οἱ
      ποιοῦντες αὐτὰ καὶ πάντες οἱ πεποιθότες ἐπ’ αὐτοῖς.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(113:14)</span> ⲡⲏⲓ ⲙ̀ⲡⲓⲥ̅ⲗ̅ ⲁϥⲉⲣϩⲉⲗⲡⲓⲥ ⲉ̀ⲡϭ̅ⲥ̅ ⲡⲟⲩⲃⲟⲏⲑⲟⲥ
      ⲡⲉ ⲟⲩⲟϩ ⲡⲟⲩⲛⲁϣϯ.</td>
      <td><span style="color:#b00e23">(ⲋ︦)</span> ⲡⲏⲓ ⲙ̅ⲡⲓⲏ̅ⲗ̅ ⲁϥϩⲉⲗⲡⲓⲍⲉ
      ⲉⲡϫⲟⲓ̈ⲥ. ⲡⲉⲩⲃⲟⲏⲑⲟⲥ ⲡⲉ ⲁⲩⲱ ⲧⲉⲩⲛⲁϣⲧⲉ ⲡⲉ.</td>
      <td><span style="color:#b00e23">(9)</span> The house of Israel trusts in
      the Lord: he is their helper and defender.</td>
      <td><span style="color:#b00e23">(113:17)</span> οἶκος Ισραηλ ἤλπισεν ἐπὶ
      κύριον· βοηθὸς αὐτῶν καὶ ὑπερασπιστὴς αὐτῶν ἐστιν.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(113:15)</span> ⲡⲏⲓ ⲛ̀ⲁⲁⲣⲱⲛ ⲁϥⲉⲣϩⲉⲗⲡⲓⲥ ⲉ̀ⲡϭ̅ⲥ̅ ⲡⲟⲩⲃⲟⲏⲑⲟⲥ
      ⲡⲉ ⲟⲩⲟϩ ⲡⲟⲩⲛⲁϣϯ.</td>
      <td><span style="color:#b00e23">(ⲍ︦)</span> ⲡⲏⲓ ⲛ̅ⲁⲁⲣⲱⲛ ⲁϥϩⲉⲗⲡⲓⲍⲉ
      ⲉⲡϫⲟⲉⲓⲥ. ⲡⲉⲩⲃⲟⲏⲑⲟⲥ ⲡⲉ ⲁⲩⲱ ⲧⲉⲩⲛⲁϣⲧⲉ ⲡⲉ.</td>
      <td><span style="color:#b00e23">(10)</span> The house of Aaron trusts in
      the Lord: he is their helper and defender.</td>
      <td><span style="color:#b00e23">(113:18)</span> οἶκος Ααρων ἤλπισεν ἐπὶ
      κύριον· βοηθὸς αὐτῶν καὶ ὑπερασπιστὴς αὐτῶν ἐστιν.</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(113:16)</span> ⲛⲏ ⲉⲧⲉⲣϩⲟϯ ϧⲁⲧϩⲏ ⲙ̀ⲡϭ̅ⲥ̅ ⲁⲩⲉⲣϩⲉⲗⲡⲓⲥ
      ⲉ̀ⲡϭ̅ⲥ̅ ⲡⲟⲩⲃⲟⲏⲑⲟⲥ ⲡⲉ ⲟⲩⲟϩ ⲡⲟⲩⲛⲁϣϯ.</td>
      <td><span style="color:#b00e23">(ⲏ︦)</span> ⲛⲉⲧⲣ̅ϩⲟⲧⲉ ϩⲏⲧϥ̅ ⲙ̅ⲡϫⲟⲉⲓⲥ
      ⲁⲩϩⲉⲗⲡⲓⲍⲉ ⲉⲡϫⲟⲉⲓⲥ. ⲡⲉⲩⲃⲟⲏⲑⲟⲥ ⲡⲉ ⲁⲩⲱ ⲧⲉⲩⲛⲁϣⲧⲉ ⲡⲉ.</td>
      <td><span style="color:#b00e23">(11)</span> They that fear the Lord trust
      in the Lord: he is their helper and defender.</td>
      <td><span style="color:#b00e23">(113:19)</span> οἱ φοβούµενοι τὸν κύριον
      ἤλπισαν ἐπὶ κύριον· βοηθὸς αὐτῶν καὶ ὑπερασπιστὴς αὐτῶν ἐστιν.</td>
    </tr>

    <tr>
      <td><span style="color:#b00e23">(ⲑ̅)</span> <span style=
      "color:#05537d">(113:17)</span> ⲡϭ̅ⲥ̅ ⲁϥⲉⲣⲡⲉⲛⲙⲉⲩⲓ ⲟⲩⲟϩ ⲁϥⲥⲙⲟⲩ ⲉ̀ⲣⲟⲛ:
      ⲁϥⲥⲙⲟⲩ ⲉ̀ⲡⲏⲓ ⲙ̀ⲡⲓⲥ̅ⲗ̅: ⲁϥⲥⲙⲟⲩ ⲉ̀ⲡⲏⲓ ⲛ̀ⲁⲁⲣⲱⲛ:</td>
      <td><span style="color:#b00e23">(ⲑ︦)</span> ⲁ ⲡϫⲟⲉⲓⲥ ⲣ̅ ⲡⲉⲛⲙⲉⲉⲩⲉ ⲁϥⲥⲙⲟⲩ
      ⲉⲣⲟⲛ. ⲉϥⲉⲥⲙⲟⲩ ⲉⲡⲏⲓ ⲙ̅ⲡⲓⲏ̅ⲗ̅. ⲉϥⲉⲥⲙⲟⲩ ⲉⲡⲏⲓ ⲛ̅ⲁⲁⲣⲱⲛ.</td>
      <td><span style="color:#b00e23">(12)</span> The Lord has remembered us,
      and blessed us: he has blessed the house of Israel, he has blessed the
      house of Aaron.</td>
      <td><span style="color:#b00e23">(113:20)</span> κύριος ἐµνήσθη ἡµῶν καὶ
      εὐλόγησεν ἡµᾶς, εὐλόγησεν τὸν οἶκον Ισραηλ, εὐλόγησεν τὸν οἶκον
      Ααρων,</td>
    </tr>

    <tr>
      <td><span style="color:#b00e23">(ⲓ̅)</span> <span style=
      "color:#05537d">(113:17)</span> ⲁϥⲥⲙⲟⲩ ⲉ̀ⲛⲏ ⲉⲧⲉⲣϩⲟϯ ϧⲁⲧϩⲏ ⲙ̀ⲡϭ̅ⲥ̅:
      ⲛⲓⲕⲟⲩϫⲓ ⲛⲉⲙ ⲛⲓⲛⲓϣϯ.</td>
      <td><span style="color:#b00e23">(ⲓ︦)</span> ⲉϥⲉⲥⲙⲟⲩ ⲉⲟⲩⲟⲛ ⲛⲓⲙ ⲉⲧⲣ̅ϩⲟⲧⲉ
      ϩⲏⲧϥ̅ ⲙ̅ⲡϫⲟⲉⲓⲥ ⲛ̅ⲕⲟⲩⲓ ⲙⲛ̅ ⲛ̅ⲛⲟϭ.</td>
      <td><span style="color:#b00e23">(13)</span> He has blessed them that fear
      the Lord, both small and great.</td>
      <td><span style="color:#b00e23">(113:21)</span> εὐλόγησεν τοὺς
      φοβουµένους τὸν κύριον, τοὺς µικροὺς µετὰ τῶν µεγάλων.</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> <span style=
      "color:#05537d">(113:18)</span> ⲡϭ̅ⲥ̅ ⲉϥⲉ̀ⲟⲩⲁϩ ⲉ̀ⲣⲟⲛ ⲛⲉⲙ ⲛⲉⲛϣⲏⲣⲓ:</td>
      <td><span style="color:#b00e23">(ⲓ︦ⲁ︦)</span> ⲡϫⲟⲉⲓⲥ ⲉϥⲉⲟⲩⲱϩ ⲉⲣⲟⲛ ⲙⲛ̅
      ⲛⲉⲛϣⲏⲣⲉ.</td>
      <td><span style="color:#b00e23">(14)</span> The Lord add blessings to you
      and to your children.</td>
      <td><span style="color:#b00e23">(113:22)</span> προσθείη κύριος ἐφ’ ὑµᾶς,
      ἐφ’ ὑµᾶς καὶ ἐπὶ τοὺς υἱοὺς ὑµῶν·</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> <span style=
      "color:#05537d">(113:18)</span> ⲧⲉⲛⲥⲙⲁⲣⲱⲟⲩⲧ ⲁ̀ⲛⲟⲛ ⲉ̀ⲃⲟⲗ ϩⲓⲧⲉⲛ ⲡϭ̅ⲥ̅ ⲫⲏ
      ⲉⲧⲁϥⲑⲁⲙⲓⲟ ⲛ̀ⲧⲫⲉ ⲛⲉⲙ ⲡⲓⲕⲁϩⲓ.</td>
      <td><span style="color:#b00e23">(ⲓ︦ⲃ︦)</span> ⲧⲛ̅ⲥⲙⲁⲙⲁⲁⲧ ⲁⲛⲟⲛ ⲙ̅ⲡϫⲟⲓ̈ⲥ.
      ⲡⲉⲛⲧⲁϥⲧⲁⲙⲓⲉ ⲧⲡⲉ ⲙⲛ̅ ⲡⲕⲁϩ.</td>
      <td><span style="color:#b00e23">(15)</span> Blessed are ye of the Lord,
      who made the heaven and the earth.</td>
      <td><span style="color:#b00e23">(113:23)</span> εὐλογηµένοι ὑµεῖς τῷ
      κυρίῳ τῷ ποιήσαντι τὸν οὐρανὸν καὶ τὴν γῆν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> <span style=
      "color:#05537d">(113:19)</span> ⲧⲫⲉ ⲛ̀ⲧⲉ ⲧⲫⲉ ⲑⲁ ⲡϭ̅ⲥ̅ ⲧⲉ: ⲡⲓⲕⲁϩⲓ ⲇⲉ
      ⲁϥⲧⲏⲓϥ ⲛ̀ⲛⲓϣⲏⲣⲓ ⲛ̀ⲧⲉ ⲛⲓⲣⲱⲙⲓ.</td>
      <td><span style="color:#b00e23">(ⲓ︦ⲅ︦)</span> ⲧⲡⲉ ⲛ̅ⲧⲡⲉ ⲧⲁ ⲡϫⲟⲉⲓⲥ ⲧⲉ. ⲁϥϯ
      ⲡⲕⲁϩ ⲇⲉ ⲛ̅ⲛ̅ϣⲏⲣⲉ ⲛ̅ⲛ̅ⲣⲱⲙⲉ</td>
      <td><span style="color:#b00e23">(16)</span> The heaven of heavens belongs
      to the Lord: but he has given the earth to the sons of men.</td>
      <td><span style="color:#b00e23">(113:24)</span> ὁ οὐρανὸς τοῦ οὐρανοῦ τῷ
      κυρίῳ, τὴν δὲ γῆν ἔδωκεν τοῖς υἱοῖς τῶν ἀνθρώπων.</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> <span style=
      "color:#05537d">(113:20)</span> ⲛⲓⲣⲉϥⲙⲱⲟⲩⲧ ⲁⲛ ⲉⲑⲛⲁⲥⲙⲟⲩ ⲉ̀ⲣⲟⲕ ⲡϭ̅ⲥ̅: ⲟⲩⲇⲉ
      ⲟⲩⲟⲛ ⲛⲓⲃⲉⲛ ⲁⲛ ⲉⲑⲛⲁ ⲉ̀ⲡⲉⲥⲏⲧ ⲉ̀ⲁⲙⲉⲛϯ:</td>
      <td><span style="color:#b00e23">(ⲓ︦ⲇ︦)</span> ⲛⲉⲧⲙⲟⲟⲩⲧ ⲁⲛ ⲛⲉⲧⲛⲁⲥⲙⲟⲩ ⲉⲣⲟⲕ
      ⲡϫⲟⲉⲓⲥ. ⲟⲩⲇⲉ ⲟⲩⲟⲛ ⲛⲓⲙ ⲁⲛ ⲉⲧⲃⲏⲕ ⲉⲡⲉⲥⲏⲧ ⲉⲁⲙⲛ̅ⲧⲉ.</td>
      <td><span style="color:#b00e23">(17)</span> The dead shall not praise
      thee, O Lord, nor any that go down to Hades.</td>
      <td><span style="color:#b00e23">(113:25)</span> οὐχ οἱ νεκροὶ αἰνέσουσίν
      σε, κύριε, οὐδὲ πάντες οἱ καταβαίνοντες εἰς ᾅδου,</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> <span style=
      "color:#05537d">(113:20)</span> ⲁⲗⲗⲁ ⲁ̀ⲛⲟⲛ ϧⲁ ⲛⲏ ⲉⲧⲟⲛϧ: ⲉⲑⲛⲁⲥⲙⲟⲩ ⲉ̀ⲣⲟⲕ
      ⲡϭ̅ⲥ̅ ⲓⲥϫⲉⲛ ϯⲛⲟⲩ ⲛⲉⲙ ϣⲁ ⲉⲛⲉϩ.</td>
      <td><span style="color:#b00e23">(ⲓ︦ⲉ︦)</span> ⲁⲗⲗⲁ ⲁⲛⲟⲛ ⲛⲉⲧⲟⲛϩ̅ ⲛⲉⲧⲛⲁⲥⲙⲟⲩ
      ⲉⲡϫⲟⲉⲓⲥ ϫⲓⲛ ⲧⲉⲛⲟⲩ ϣⲁ ⲉⲛⲉϩ:</td>
      <td><span style="color:#b00e23">(18)</span> But we, the living, will
      bless the Lord, from henceforth and for ever.</td>
      <td><span style="color:#b00e23">(113:26)</span> ἀλλ’ ἡµεῖς οἱ ζῶντες
      εὐλογήσοµεν τὸν κύριον ἀπὸ τοῦ νῦν καὶ ἕως τοῦ αἰῶνος.</td>
    </tr>
  </table>
</body>
</html>
