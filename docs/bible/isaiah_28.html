<!DOCTYPE html>
<html>
<head>
  <title>Isaiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="isaiah_29.html" rel="next">
  <link href="isaiah_27.html" rel="prev">
  <script>
  const BIBLE = true;
  </script>
  <script src="main.js" type="module"></script>
</head>
<body>
  <h4 id="isaiah_28">Isaiah 28</h4>

  <table>
    <tr>
      <td><span style="color:#b00e23">(ⲁ̅)</span> ⲟⲩⲟⲓ ⲙ̀ⲡⲓⲭⲗⲟⲙ ⲛ̀ⲧⲉ ⲡϣⲱϣ
      ⲛ̀ⲛⲓⲣⲉⲙⲃⲉⲭⲉ ⲛ̀ⲧⲉ ⲉⲫⲣⲉⲙ. ϯϩⲣⲏⲣⲓ ⲉⲧⲁⲥϩⲉⲓ ⲉ̀ⲃⲟⲗ ϧⲉⲛ ⲡⲱⲟⲩ ϩⲓϫⲉⲛ ⲧⲁⲫⲉ ⲛ̀ⲧⲉ
      ⲡⲓⲧⲱⲟⲩ ⲉⲑⲟⲩⲟⲙⲧ. ⲛⲏ ⲉⲧⲑⲁϧⲓ ⲛ̀ⲟⲩⲉϣⲉⲛ ⲏⲣⲡ</td>
      <td><span style="color:#b00e23">(1)</span> Woe to the crown of pride, the
      hirelings of Ephraim, the flower that has fallen from the glory of the
      top of the fertile mountain, they that are drunken without wine.</td>
      <td><span style="color:#b00e23">(1)</span> Οὐαὶ τῷ στεφάνῳ τῆς ὕβρεως, οἱ
      µισθωτοὶ Εφραιµ· τὸ ἄνθος τὸ ἐκπεσὸν ἐκ τῆς δόξης ἐπὶ τῆς κορυφῆς τοῦ
      ὄρους τοῦ παχέος, οἱ µεθύοντες ἄνευ οἴνου.</td>
    </tr>

    <tr>
      <td><span style="color:#b00e23">(ⲃ̅)</span> ϩⲏⲡⲡⲉ ϥϫⲟⲣ ⲟⲩⲟϩ ϥⲛⲁϣⲧ ⲛ̀ϫⲉ
      ⲡⲉⲙⲃⲟⲛ ⲙ̀ⲡϭ̅ⲥ̅. ⲙ̀ⲫⲣⲏϯ ⲛ̀ⲟⲩⲁⲗ ⲉϥⲛⲏⲟⲩ ⲉ̀ⲡⲉⲥⲏⲧ ⲙ̀ⲙⲟⲛⲧⲁϥ ⲥⲕⲉⲡⲏ ⲙ̀ⲙⲁⲩ. ⲉⲩⲓⲛⲓ
      ⲙ̀ⲙⲟϥ ⲛ̀ϫⲟⲛⲥ ⲙ̀ⲫⲣⲏϯ ⲛ̀ⲟⲩⲙⲱⲟⲩ ⲉϥⲟϣ ⲉ̀ⲙⲁϣⲱ. ⲉϥⲱϣϯ ⲛ̀ⲟⲩⲭⲱⲣⲁ ⲉϥⲓⲣⲓ ⲛ̀ⲟⲩⲙⲧⲟⲛ
      ⲙ̀ⲡⲓⲕⲁϩⲓ.</td>
      <td><span style="color:#b00e23">(2)</span> Behold, the anger of the Lord
      is strong and severe, as descending hail where there is no shelter,
      violently descending; as a great body of water sweeping away the soil, he
      shall make rest for the land.</td>
      <td><span style="color:#b00e23">(2)</span> ἰδοὺ ἰσχυρὸν καὶ σκληρὸν ὁ
      θυµὸς κυρίου ὡς χάλαζα καταφεροµένη οὐκ ἔχουσα σκέπην, βίᾳ καταφεροµένη·
      ὡς ὕδατος πολὺ πλῆθος σῦρον χώραν τῇ γῇ ποιήσει ἀνάπαυσιν ταῖς
      χερσίν.</td>
    </tr>

    <tr>
      <td><span style="color:#b00e23">(ⲅ̅)</span> ϧⲉⲛ ⲛⲉϥϫⲓϫ ⲛⲉⲙ ⲛⲉϥϭⲁⲗⲁⲩϫ ⲟⲩⲟϩ
      ⲉⲩⲉ̀ϩⲱⲙⲓ ⲉ̀ϫⲉⲛ ⲛⲓⲭⲗⲟⲙ ⲛ̀ⲧⲉ ⲡϣⲱϣ ⲛ̀ⲛⲓⲣⲉⲙⲃⲉⲭⲉ ⲛ̀ⲧⲉ ⲉⲫⲣⲉⲙ</td>
      <td><span style="color:#b00e23">(3)</span> The crown of pride, the
      hirelings of Ephraim, shall be beaten down with the hands and with the
      feet.</td>
      <td><span style="color:#b00e23">(3)</span> καὶ τοῖς ποσὶν καταπατηθήσεται
      ὁ στέφανος τῆς ὕβρεως, οἱ µισθωτοὶ τοῦ Εφραιµ.</td>
    </tr>

    <tr>
      <td><span style="color:#b00e23">(ⲇ̅)</span> ⲟⲩⲟϩ ⲉⲥⲉ̀ϣⲱⲡⲓ ⲛ̀ϫⲉ ϯϩⲣⲏⲣⲓ. ⲑⲏ
      ⲉⲧⲁⲥϩⲉⲓ ⲉ̀ⲃⲟⲗ ϧⲉⲛ ϯϩⲉⲗⲡⲓⲥ ⲛ̀ⲧⲉ ⲡⲱⲟⲩ. ϩⲓϫⲉⲛ ⲡⲗⲁⲕϩ ⲛ̀ⲧⲉ ⲡⲓⲧⲱⲟⲩ ⲉⲧϭⲟⲥⲓ.
      ⲙ̀ⲫⲣⲏϯ ⲛ̀ⲟⲩϣⲟⲣⲡ ⲛ̀ⲕⲉⲛⲧⲉ ⲫⲏ ⲉⲧⲁⲣⲉϣⲁⲛ ⲟⲩⲁⲓ ⲛⲁⲩ ⲉ̀ⲣⲟϥ. ϣⲁϥⲟⲩⲱϣ ⲉ̀ⲟⲙⲕϥ
      ⲙ̀ⲡⲁⲧⲉϥϭⲓⲧϥ ϧⲉⲛ ⲧⲉϥϫⲓϫ</td>
      <td><span style="color:#b00e23">(4)</span> And the fading flower of the
      glorious hope on the top of the high mountain shall be as the early fig;
      he that sees it, before he takes it into his hand, will desire to swallow
      it down.</td>
      <td><span style="color:#b00e23">(4)</span> καὶ ἔσται τὸ ἄνθος τὸ ἐκπεσὸν
      τῆς ἐλπίδος τῆς δόξης ἐπ’ ἄκρου τοῦ ὄρους τοῦ ὑψηλοῦ ὡς πρόδροµος σύκου,
      ὁ ἰδὼν αὐτὸ πρὶν ἢ εἰς τὴν χεῖρα αὐτοῦ λαβεῖν θελήσει αὐτὸ
      καταπιεῖν.</td>
    </tr>

    <tr>
      <td><span style="color:#b00e23">(ⲉ̅)</span> ϧⲉⲛ ⲡⲓⲉϩⲟⲟⲩ ⲉⲧⲉⲙ̀ⲙⲁⲩ ⲉϥⲉ̀ϣⲱⲡⲓ
      ⲛ̀ϫⲉ ⲡϭ̅ⲥ̅ ⲥⲁⲃⲁⲱⲑ ⲛ̀ⲑⲟϥ ⲡⲉ ⲡⲭⲗⲟⲙ ⲛ̀ⲧⲉ ϯϩⲉⲗⲡⲓⲥ ⲫⲏ ⲉⲧⲁⲩϣⲟⲛⲧϥ ⲛ̀ⲧⲉ ⲡⲱⲟⲩ
      ⲙ̀ⲡⲓⲗⲁⲟⲥ ⲉⲧⲁϥⲥⲱϫⲡ.</td>
      <td><span style="color:#b00e23">(5)</span> In that day the Lord of hosts
      shall be the crown of hope, the woven crown of glory, to the remnant of
      the people.</td>
      <td><span style="color:#b00e23">(5)</span> τῇ ἡµέρᾳ ἐκείνῃ ἔσται κύριος
      σαβαωθ ὁ στέφανος τῆς ἐλπίδος ὁ πλακεὶς τῆς δόξης τῷ καταλειφθέντι µου
      λαῷ·</td>
    </tr>

    <tr>
      <td><span style="color:#b00e23">(ⲋ̅)</span> ⲟⲩⲟϩ ⲉϥⲉ̀ⲥⲱϫⲡ ⲉ̀ϫⲉⲛ ⲟⲩⲡⲛ̅ⲁ̅
      ⲛ̀ϩⲁⲡ ⲉ̀ϫⲉⲛ ⲟⲩϩⲁⲡ ⲛⲉⲙ ⲟⲩϫⲟⲙ ⲉϥⲉ̀ⲧⲁϩⲛⲟ ⲉ̀ϧⲱⲧⲉⲃ.</td>
      <td><span style="color:#b00e23">(6)</span> They shall be left in the
      spirit of judgment for judgment, and for the strength of them that hinder
      slaying.</td>
      <td><span style="color:#b00e23">(6)</span> καταλειφθήσονται ἐπὶ πνεύµατι
      κρίσεως ἐπὶ κρίσιν καὶ ἰσχὺν κωλύων ἀνελεῖν. —</td>
    </tr>

    <tr>
      <td><span style="color:#b00e23">(ⲍ̅)</span> ⲛⲁⲓ ⲅⲁⲣ ⲁⲩⲥⲱⲣⲉⲙ ϧⲉⲛ ⲡⲓⲏⲣⲡ
      ⲁⲩⲥⲱⲣⲉⲙ ⲉⲑⲃⲉ ⲡⲓⲥⲓⲕⲉⲣⲁ ⲁⲩⲥⲱⲣⲉⲙ ⲉⲧⲉ ⲫⲁⲓ ⲟⲩϩⲟⲣⲧϥ ⲡⲉ.</td>
      <td><span style="color:#b00e23">(7)</span> For these have trespassed
      through wine; they have erred through strong drink: the priest and the
      prophet are mad through strong drink, they are swallowed up by reason of
      wine, they have staggered through drunkenness; they have erred: this is
      their vision.</td>
      <td><span style="color:#b00e23">(7)</span> οὗτοι γὰρ οἴνῳ πεπλανηµένοι
      εἰσίν, ἐπλανήθησαν διὰ τὸ σικερα· ἱερεὺς καὶ προφήτης ἐξέστησαν διὰ τὸν
      οἶνον, ἐσείσθησαν ἀπὸ τῆς µέθης τοῦ σικερα, ἐπλανήθησαν· τοῦτ’ ἔστι
      φάσµα.</td>
    </tr>

    <tr>
      <td><span style="color:#b00e23">(ⲏ̅)</span> ⲟⲩⲥⲁϩⲟⲩⲓ ⲉϥⲉ̀ⲟⲩⲱⲙ ⲙ̀ⲡⲁⲓⲥⲟϭⲛⲓ
      ⲡⲁⲓⲥⲟϭⲛⲓ ⲅⲁⲣ ⲁϥϣⲱⲡⲓ. ⲉⲑⲃⲉ ⲟⲩⲙⲉⲧϭⲓⲛ̀ϫⲟⲛⲥ.</td>
      <td><span style="color:#b00e23">(8)</span> A curse shall devour this
      counsel, for this is their counsel for the sake of covetousness.</td>
      <td><span style="color:#b00e23">(8)</span> ἀρὰ ἔδεται ταύτην τὴν βουλήν·
      αὕτη γὰρ ἡ βουλὴ ἕνεκεν πλεονεξίας.</td>
    </tr>

    <tr>
      <td><span style="color:#b00e23">(ⲑ̅)</span> ⲉⲧⲁⲛⲧⲁⲙⲉ ⲛⲓⲙ ⲉ̀ϩⲁⲛⲡⲉⲧϩⲱⲟⲩ.
      ⲟⲩⲟϩ ⲉⲧⲁⲛⲧⲁⲙⲉ ⲛⲓⲙ ⲉ̀ⲟⲩϣⲓⲛⲓ. ⲛⲏ ⲉⲧⲁⲩⲧⲟⲩⲓⲱⲟⲩ ⲉ̀ⲃⲟⲗ ϧⲉⲛ ⲧⲉⲣⲱϯ ⲛⲏ ⲉⲧⲁⲩⲟⲗⲟⲩ
      ⲉ̀ⲃⲟⲗ ϩⲁ ⲡⲓⲙⲛⲟⲧ.</td>
      <td><span style="color:#b00e23">(9)</span> To whom have we reported
      evils? and to whom have we reported a message? even to those that are
      weaned from the milk, who are drawn from the breast.</td>
      <td><span style="color:#b00e23">(9)</span> τίνι ἀνηγγείλαµεν κακὰ καὶ
      τίνι ἀνηγγείλαµεν ἀγγελίαν, οἱ ἀπογεγαλακτισµένοι ἀπὸ γάλακτος, οἱ
      ἀπεσπασµένοι ἀπὸ µαστοῦ;</td>
    </tr>

    <tr>
      <td><span style="color:#b00e23">(ⲓ̅)</span> ⲟⲩϩⲟϫϩⲉϫ ⲉ̀ϫⲉⲛ ⲟⲩϩⲟϫϩⲉϫ.
      ϫⲟⲩϣⲧ ⲉ̀ⲃⲟⲗ ϧⲁϫⲱϥ ⲟⲩϩⲉⲗⲡⲓⲥ ⲉ̀ϫⲉⲛ ⲟⲩϩⲉⲗⲡⲓⲥ. ⲉⲧⲓ ⲕⲉⲕⲟⲩϫⲓ ⲉⲧⲓ ⲕⲉⲕⲟⲩϫⲓ.</td>
      <td><span style="color:#b00e23">(10)</span> Expect thou affliction on
      affliction, hope upon hope: yet a little, and yet a little,</td>
      <td><span style="color:#b00e23">(10)</span> θλῖψιν ἐπὶ θλῖψιν προσδέχου,
      ἐλπίδα ἐπ’ ἐλπίδι, ἔτι µικρὸν ἔτι µικρὸν</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲉⲑⲃⲉ ⲡⲓϣⲱϣ ⲛ̀ⲧⲉ ϩⲁⲛⲥⲫⲟⲧⲟⲩ.
      ⲉ̀ⲃⲟⲗ ϩⲓⲧⲉⲛ ⲕⲉⲗⲁⲥ. ⲥⲉⲛⲁⲥⲁϫⲓ ⲛⲉⲙ ⲡⲁⲓⲗⲁⲟⲥ ⲉⲩϫⲱ ⲙ̀ⲙⲟⲥ ⲛⲁϥ.</td>
      <td><span style="color:#b00e23">(11)</span> by reason of the contemptuous
      words of the lips, by means of another language: for they shall speak to
      this people, saying to them,</td>
      <td><span style="color:#b00e23">(11)</span> διὰ φαυλισµὸν χειλέων διὰ
      γλώσσης ἑτέρας, ὅτι λαλήσουσιν τῷ λαῷ τούτῳ</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ϫⲉ ⲫⲁⲓ ⲡⲉ ⲡⲉⲙⲧⲟⲛ ⲛ̀ⲧⲉ ⲛⲏ
      ⲉⲧϩⲟⲕⲉⲣ. ⲟⲩⲟϩ ⲫⲁⲓ ⲡⲉ ⲡⲓϧⲟⲙϧⲉⲙ ⲟⲩⲟϩ ⲙ̀ⲡⲟⲩⲟⲩⲱϣ ⲉ̀ⲥⲱⲧⲉⲙ.</td>
      <td><span style="color:#b00e23">(12)</span> This is the rest to him that
      is hungry, and this is the calamity: but they would not hear.</td>
      <td><span style="color:#b00e23">(12)</span> λέγοντες αὐτῷ Τοῦτο τὸ
      ἀνάπαυµα τῷ πεινῶντι καὶ τοῦτο τὸ σύντριµµα, καὶ οὐκ ἠθέλησαν
      ἀκούειν.</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲟⲩⲟϩ ⲉϥⲉ̀ϣⲱⲡⲓ ⲛⲱⲟⲩ ⲛ̀ϫⲉ
      ⲡⲥⲁϫⲓ ⲙ̀ⲡϭ̅ⲥ̅ ⲫϯ ⲛ̀ⲟⲩϩⲟϫϩⲟϫ ⲉ̀ϫⲉⲛ ⲟⲩϩⲟϫϩⲉϫ. ⲟⲩϩⲉⲗⲡⲓⲥ ⲉ̀ϫⲉⲛ ⲟⲩϩⲉⲗⲡⲓⲥ. ⲉⲧⲓ
      ⲕⲉⲕⲟⲩϫⲓ ⲉⲧⲓ ⲕⲉⲕⲟⲩϫⲓ. ϩⲓⲛⲁ ⲛ̀ⲧⲟⲩϣⲉ ⲛⲱⲟⲩ. ⲟⲩⲟϩ ⲛ̀ⲧⲟⲩϩⲉⲓ ⲉ̀ⲫⲁϩⲟⲩ.
      ⲉⲩⲉ̀ⲉⲣⲕⲩⲛⲇⲓⲛⲉⲓⲛ. ⲉⲩⲉ̀ϧⲟⲙϧⲉⲙ ⲟⲩⲟϩ ⲉⲩⲉ̀ⲧⲁⲕⲟ.</td>
      <td><span style="color:#b00e23">(13)</span> Therefore the oracle of God
      shall be to them affliction on affliction, hope on hope, yet a little,
      and yet a little, that they may go and fall backward; and they shall be
      crushed and shall be in danger, and shall be taken.</td>
      <td><span style="color:#b00e23">(13)</span> καὶ ἔσται αὐτοῖς τὸ λόγιον
      κυρίου τοῦ θεοῦ θλῖψις ἐπὶ θλῖψιν, ἐλπὶς ἐπ’ ἐλπίδι, ἔτι µικρὸν ἔτι
      µικρόν, ἵνα πορευθῶσιν καὶ πέσωσιν εἰς τὰ ὀπίσω καὶ κινδυνεύσουσιν καὶ
      συντριβήσονται καὶ ἁλώσονται. —</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲉⲑⲃⲉ ⲫⲁⲓ ⲥⲱⲧⲉⲙ ⲙ̀ⲡⲥⲁϫⲓ
      ⲙ̀ⲡϭ̅ⲥ̅ ⲛⲓⲣⲱⲙⲓ ⲉⲧϩⲉϫϩⲟϫ ⲛⲉⲙ ⲛⲓⲁⲣⲭⲱⲛ ⲛ̀ⲧⲉ ⲡⲓⲗⲁⲟⲥ ⲉⲧϧⲉⲛ ⲓⲗ̅ⲏ̅ⲙ̅</td>
      <td><span style="color:#b00e23">(14)</span> Therefore hear ye the word of
      the Lord, ye afflicted men, and ye princes of this people that is in
      Jerusalem.</td>
      <td><span style="color:#b00e23">(14)</span> διὰ τοῦτο ἀκούσατε λόγον
      κυρίου, ἄνδρες τεθλιµµένοι καὶ ἄρχοντες τοῦ λαοῦ τούτου τοῦ ἐν
      Ιερουσαληµ</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ϫⲉ ⲁⲧⲉⲧⲉⲛϫⲟⲥ ϫⲉ ⲁⲛⲑⲁⲙⲓⲟ
      ⲛ̀ⲟⲩⲇⲓⲁⲑⲏⲕⲏ ⲛⲉⲙ ⲁⲙⲉⲛϯ ⲟⲩⲟϩ ⲁⲛⲥⲉⲙⲛⲏ ⲛ̀ϩⲁⲛⲥⲩⲛⲑⲏⲕⲏ ⲛⲉⲙ ⲫⲙⲟⲩ. ⲟⲩⲥⲁⲣⲁⲑⲏⲟⲩ
      ⲉⲥⲛⲏⲟⲩ ⲁⲥϣⲁⲛⲓ̀ ⲛ̀ⲛⲉⲥⲓ ⲉ̀ϫⲱⲛ. ⲁⲛⲭⲱ ⲛ̀ⲧⲉⲛϩⲉⲗⲡⲓⲥ ⲉ̀ⲟⲩⲙⲉⲑⲛⲟⲩϫ ⲧⲉⲛⲛⲁⲉⲣⲥⲕⲉⲡⲏ
      ⲉ̀ϫⲱⲛ ⲛ̀ⲟⲩⲙⲉⲑⲛⲟⲩϫ</td>
      <td><span style="color:#b00e23">(15)</span> Because ye have said, We have
      made a covenant with Hades, and agreements with death; if the rushing
      storm should pass, it shall not come upon us: we have made falsehood our
      hope, and by falsehood shall we be protected:</td>
      <td><span style="color:#b00e23">(15)</span> Ὅτι εἴπατε Ἐποιήσαµεν
      διαθήκην µετὰ τοῦ ᾅδου καὶ µετὰ τοῦ θανάτου συνθήκας, καταιγὶς φεροµένη
      ἐὰν παρέλθῃ οὐ µὴ ἔλθῃ ἐφ’ ἡµᾶς, ἐθήκαµεν ψεῦδος τὴν ἐλπίδα ἡµῶν καὶ τῷ
      ψεύδει σκεπασθησόµεθα,</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲉⲑⲃⲉ ⲫⲁⲓ ⲫⲁⲓ ⲡⲉ ⲙ̀ⲫⲣⲏϯ
      ⲉⲧⲉϥϫⲱ ⲙ̀ⲙⲟⲥ. ⲛ̀ϫⲉ ⲡϭ̅ⲥ̅. ϫⲉ ϩⲏⲡⲡⲉ ⲁ̀ⲛⲟⲕ ϯⲛⲁϩⲓⲟⲩⲓ ⲉ̀ⲛⲓⲥⲉⲛϯ ⲛ̀ⲧⲉ ⲥⲓⲱⲛ
      ⲛ̀ⲟⲩⲱⲛⲓ ⲉϥϫⲏⲕ ⲉ̀ⲃⲟⲗ ⲉϥⲥⲟⲧⲡ ⲛ̀ϫⲱϫ ⲛ̀ⲗⲁⲕϩ ⲉϥⲧⲁⲓⲏⲟⲩⲧ ⲉ̀ⲛⲉⲥⲥⲉⲛϯ. ⲟⲩⲟϩ ⲫⲏ
      ⲉⲑⲛⲁϩϯ ⲉ̀ⲣⲟϥ ⲛ̀ⲛⲉϥϭⲓϣⲓⲡⲓ</td>
      <td><span style="color:#b00e23">(16)</span> Therefore thus saith the
      Lord, even the Lord, Behold, I lay for the foundations of Sion a costly
      stone, a choice, a corner-stone, a precious stone, for its foundations;
      and he that believes on him shall by no means be ashamed.</td>
      <td><span style="color:#b00e23">(16)</span> διὰ τοῦτο οὕτως λέγει κύριος
      Ἰδοὺ ἐγὼ ἐµβαλῶ εἰς τὰ θεµέλια Σιων λίθον πολυτελῆ ἐκλεκτὸν ἀκρογωνιαῖον
      ἔντιµον εἰς τὰ θεµέλια αὐτῆς, καὶ ὁ πιστεύων ἐπ’ αὐτῷ οὐ µὴ
      καταισχυνθῇ.</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ϯⲛⲁⲭⲱ ⲛ̀ⲟⲩϩⲁⲡ ⲉ̀ⲟⲩϩⲉⲗⲡⲓⲥ
      ⲟⲩⲟϩ ⲧⲁⲙⲉⲧⲛⲁⲏⲧ ⲉ̀ϩⲁⲛϣⲓ ⲟⲩⲟϩ ⲛⲏ ⲉⲧϩⲑⲏⲟⲩ ⲭⲏ ⲉ̀ⲟⲩⲙⲉⲧⲉⲫⲗⲏⲟⲩ ⲙ̀ⲙⲉⲑⲛⲟⲩϫ. ϫⲉ
      ⲛ̀ⲛⲉⲥⲥⲉⲛ ⲑⲏⲛⲟⲩ ⲛ̀ϫⲉ ⲟⲩⲥⲁⲣⲁⲑⲏⲟⲩ.</td>
      <td><span style="color:#b00e23">(17)</span> And I will cause judgment to
      be for hope, and my compassion shall be for just measures, and ye that
      trust vainly in falsehood shall fall: for the storm shall by no means
      pass by you,</td>
      <td><span style="color:#b00e23">(17)</span> καὶ θήσω κρίσιν εἰς ἐλπίδα, ἡ
      δὲ ἐλεηµοσύνη µου εἰς σταθµούς, καὶ οἱ πεποιθότες µάτην ψεύδει· ὅτι οὐ µὴ
      παρέλθῃ ὑµᾶς καταιγίς,</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲙⲏⲡⲱⲥ ⲛ̀ⲧⲉⲥⲱⲗⲓ
      ⲛ̀ⲧⲉⲧⲉⲛⲇⲓⲁⲑⲏⲕⲏ ⲉⲧⲛⲉⲙ ⲫⲙⲟⲩ. ⲟⲩⲟϩ ⲧⲉⲧⲉⲛϩⲉⲗⲡⲓⲥ. ⲉⲧⲁⲣⲉⲧⲉⲛⲥⲉⲙⲛⲏⲧⲥ ⲛⲉⲙ ⲁⲙⲉⲛϯ
      ⲛ̀ⲛⲉⲥⲟϩⲓ. ⲟⲩⲥⲁⲣⲁⲑⲏⲟⲩ ⲉⲩⲉ̀ⲓⲛⲓ ⲙ̀ⲙⲟⲥ ⲁⲥϣⲁⲛⲓ̀. ⲉⲣⲉⲧⲉⲛⲉ̀ϣⲱⲡⲓ ⲛⲁⲥ ⲉⲩϩⲱⲙⲓ.</td>
      <td><span style="color:#b00e23">(18)</span> except it also take away your
      covenant of death, and your trust in Hades shall by no means stand: if
      the rushing storm should come upon you, ye shall be beaten down by
      it.</td>
      <td><span style="color:#b00e23">(18)</span> µὴ καὶ ἀφέλῃ ὑµῶν τὴν
      διαθήκην τοῦ θανάτου, καὶ ἡ ἐλπὶς ὑµῶν ἡ πρὸς τὸν ᾅδην οὐ µὴ ἐµµείνῃ·
      καταιγὶς φεροµένη ἐὰν ἐπέλθῃ, ἔσεσθε αὐτῇ εἰς καταπάτηµα.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲉ̀ϣⲱⲡ ⲇⲉ ⲁⲥϣⲁⲛⲥⲓⲛⲓ ⲉⲥⲉ̀ϭⲓ
      ⲑⲏⲛⲟⲩ ⲛ̀ⲧⲟⲟⲩⲓ ⲉⲥⲉ̀ⲥⲓⲛⲓ ϧⲉⲛ ⲡⲓⲉϩⲟⲟⲩ. ⲟⲩⲟϩ ϧⲉⲛ ⲡⲓⲉϫⲱⲣϩ. ⲉⲥⲉ̀ϣⲱⲡⲓ ⲛ̀ϫⲉ
      ⲟⲩϩⲉⲗⲡⲓⲥ ⲉⲥϩⲱⲟⲩ.</td>
      <td><span style="color:#b00e23">(19)</span> Whenever it shall pass by, it
      shall take you; morning by morning it shall pass by in the day, and in
      the night there shall be an evil hope.</td>
      <td><span style="color:#b00e23">(19)</span> ὅταν παρέλθῃ, λήµψεται ὑµᾶς·
      πρωὶ πρωὶ παρελεύσεται ἡµέρας, καὶ ἐν νυκτὶ ἔσται ἐλπὶς πονηρά· µάθετε
      ἀκούειν.</td>
    </tr>

    <tr>
      <td><span style="color:#b00e23">(ⲕ̅)</span> ⲥⲁⲃⲟ ⲉ̀ⲥⲱⲧⲉⲙ ⲛⲏ ⲉⲧϩⲉϫϩⲱϫ
      ⲙ̀ⲙⲟⲛ ϣϫⲟⲙ ⲙ̀ⲙⲟⲛ ⲉ̀ϯ. ⲁⲛⲟⲛ ⲇⲉ ⲧⲉⲛϣⲱⲛⲓ ⲉ̀ⲑⲣⲉⲛⲑⲱⲟⲩϯ</td>
      <td><span style="color:#b00e23">(20)</span> ye that are distressed; we
      cannot fight, but we are ourselves too weak for you to be gathered.</td>
      <td><span style="color:#b00e23">(20)</span> στενοχωρούµενοι οὐ δυνάµεθα
      µάχεσθαι, αὐτοὶ δὲ ἀσθενοῦµεν τοῦ ἡµᾶς συναχθῆναι.</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲙ̀ⲫⲣⲏϯ ⲛ̀ⲟⲩⲧⲱⲟⲩ ⲛ̀ⲧⲉ
      ⲛⲓⲁⲥⲉⲃⲏⲥ ⲉϥⲉ̀ⲧⲱⲛϥ. ⲟⲩⲟϩ ⲉϥⲉ̀ϣⲱⲡⲓ ϧⲉⲛ ϯϧⲉⲗⲗⲟⲧ ⲛ̀ⲧⲉ ⲅⲁⲃⲁⲱⲛ. ϧⲉⲛ ⲟⲩⲙⲃⲟⲛ
      ⲉϥⲉ̀ⲓⲣⲓ ⲛ̀ⲛⲉϥϩⲃⲏⲟⲩⲓ ⲛ̀ⲟⲩϩⲱⲃ ⲛ̀ϣⲁϣⲓ. ⲡⲉϥⲙⲃⲟⲛ ⲇⲉ ⲉϥⲉ̀ⲉⲣⲭⲣⲁⲥⲑⲉ ϧⲉⲛ
      ⲟⲩⲙⲉⲧϣⲉⲙⲙⲟ ⲟⲩⲟϩ ⲡⲉϥϣⲁϣⲓ ⲟⲩϣⲉⲙⲙⲟ ⲡⲉ</td>
      <td><span style="color:#b00e23">(21)</span> The Lord shall rise up as a
      mountain of ungodly men, and shall be in the valley of Gabaon; he shall
      perform his works with wrath, even a work of bitterness, and his wrath
      shall deal strangely, and his destruction shall be strange.</td>
      <td><span style="color:#b00e23">(21)</span> ὥσπερ ὄρος ἀσεβῶν ἀναστήσεται
      καὶ ἔσται ἐν τῇ φάραγγι Γαβαων· µετὰ θυµοῦ ποιήσει τὰ ἔργα αὐτοῦ, πικρίας
      ἔργον· ὁ δὲ θυµὸς αὐτοῦ ἀλλοτρίως χρήσεται, καὶ ἡ πικρία αὐτοῦ
      ἀλλοτρία.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲟⲩⲟϩ ⲛ̀ⲑⲱⲧⲉⲛ ⲙ̀ⲡⲉⲣⲟⲩⲛⲟϥ
      ⲟⲩⲇⲉ ⲙ̀ⲡⲉⲛⲑⲣⲟⲩϫⲉⲙϫⲟⲙ ⲛ̀ϫⲉ ⲛⲉⲧⲉⲛⲥⲛⲁⲩϩ. ϫⲉ ϩⲁⲛϩⲃⲏⲟⲩⲓ ⲉⲩϫⲏⲕ ⲉ̀ⲃⲟⲗ ⲟⲩⲟϩ ⲉⲩϣⲁⲧ
      ⲉ̀ⲃⲟⲗ. ⲁⲓⲥⲟⲑⲙⲟⲩ ⲛ̀ⲧⲉⲛ ⲡϭ̅ⲥ̅ ⲥⲁⲃⲁⲱⲑ. ⲛⲏ ⲉⲧⲁϥⲁⲓⲧⲟⲩ ϩⲓϫⲉⲛ ⲡⲕⲁϩⲓ ⲧⲏⲣϥ.</td>
      <td><span style="color:#b00e23">(22)</span> Therefore do not ye rejoice,
      neither let your bands be made strong; for I have heard of works finished
      and cut short by the Lord of hosts, which he will execute upon all the
      earth.</td>
      <td><span style="color:#b00e23">(22)</span> καὶ ὑµεῖς µὴ εὐφρανθείητε,
      µηδὲ ἰσχυσάτωσαν ὑµῶν οἱ δεσµοί· διότι συντετελεσµένα καὶ συντετµηµένα
      πράγµατα ἤκουσα παρὰ κυρίου σαβαωθ, ἃ ποιήσει ἐπὶ πᾶσαν τὴν γῆν.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ϭⲓⲥⲙⲏ ⲟⲩⲟϩ ⲥⲱⲧⲉⲙ ⲉ̀ⲧⲁⲥⲙⲏ.
      ⲙⲁϩⲑⲏⲧⲉⲛ ⲟⲩⲟϩ ⲥⲱⲧⲉⲙ ⲉ̀ⲛⲁⲥⲁϫⲓ.</td>
      <td><span style="color:#b00e23">(23)</span> Hearken, and hear my voice;
      attend, and hear my words.</td>
      <td><span style="color:#b00e23">(23)</span> Ἐνωτίζεσθε καὶ ἀκούετε τῆς
      φωνῆς µου, προσέχετε καὶ ἀκούετε τοὺς λόγους µου.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲙⲏ ϥⲛⲁϣⲱⲡⲓ ⲙ̀ⲡⲓⲉϩⲟⲟⲩ ⲧⲏⲣϥ
      ⲉϥⲥⲭⲁⲓ ⲛ̀ϫⲉ ⲫⲏ ⲉⲧⲥⲭⲁⲓ. ⲓⲉ ϥⲛⲁⲥⲟⲃϯ ⲛ̀ⲟⲩϫⲣⲟϫ ⲛ̀ϣⲟⲣⲡ ⲙ̀ⲡⲁⲧⲉϥⲉⲣϩⲱⲃ
      ⲉ̀ⲡⲓⲕⲁϩⲓ.</td>
      <td><span style="color:#b00e23">(24)</span> Will the ploughman plough all
      the day? or will he prepare the seed beforehand, before he tills the
      ground?</td>
      <td><span style="color:#b00e23">(24)</span> µὴ ὅλην τὴν ἡµέραν µέλλει ὁ
      ἀροτριῶν ἀροτριᾶν; ἢ σπόρον προετοιµάσει πρὶν ἐργάσασθαι τὴν γῆν;</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲙⲏ ⲉ̀ϣⲱⲡ ⲁⲛ ⲁϥϣⲁⲛⲉⲣⲡϩⲟ
      ⲙ̀ⲡⲓⲕⲁϩⲓ ⲙ̀ϩⲓⲥⲟⲡ. ⲧⲟⲧⲉ ϣⲁϥⲥⲓϯ ⲛ̀ⲟⲩ ⲕⲟⲩϫⲓ ⲛ̀ⲥⲧⲩⲭⲉⲙⲓ. ⲛⲉⲙ ⲟⲩⲑⲁⲡⲉⲛ ⲟⲩⲟϩ
      ⲡⲁⲗⲓⲛ ϣⲁϥⲥⲓϯ ⲛ̀ⲟⲩⲥⲟⲩⲟ ⲛⲉⲙ ⲟⲩⲓⲱⲧ. ⲛⲉⲙ ⲉⲍⲉⲁ ϧⲉⲛ ⲛⲉⲕϭⲓⲏ ⲧⲏⲣⲟⲩ.</td>
      <td><span style="color:#b00e23">(25)</span> Does he not, when he has
      levelled the surface thereof, then sow the small black poppy, or cumin,
      and afterward sow wheat, and barley, and millet, and bread-corn in thy
      borders?</td>
      <td><span style="color:#b00e23">(25)</span> οὐχ ὅταν ὁµαλίσῃ αὐτῆς τὸ
      πρόσωπον, τότε σπείρει µικρὸν µελάνθιον καὶ κύµινον καὶ πάλιν σπείρει
      πυρὸν καὶ κριθὴν καὶ ζέαν ἐν τοῖς ὁρίοις σου;</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲟⲩⲟϩ ⲉⲕⲉ̀ϭⲓⲥⲃⲱ ϧⲉⲛ ⲟⲩϩⲁⲡ
      ⲛ̀ⲧⲉ ⲡⲉⲕⲛⲟⲩϯ ⲟⲩⲟϩ ⲉⲕⲉ̀ⲟⲩⲛⲟϥ</td>
      <td><span style="color:#b00e23">(26)</span> So thou shalt be chastened by
      the judgment of thy God, and shalt rejoice.</td>
      <td><span style="color:#b00e23">(26)</span> καὶ παιδευθήσῃ κρίµατι θεοῦ
      σου καὶ εὐφρανθήσῃ.</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲟⲩ ⲅⲁⲣ ϧⲉⲛ ⲟⲩⲛϣⲟⲧ ⲁⲛ
      ⲉ̀ϣⲁⲩⲧⲟⲩⲃⲟ ⲙ̀ⲡⲓⲥⲧⲩⲭⲉⲙⲓ. ⲟⲩⲇⲉ ⲙ̀ⲡⲁⲣⲉ ⲧⲣⲟⲭⲟⲥ ⲛⲉⲙ ⲃⲣⲉϩⲓ ⲕⲱϯ ⲉ̀ϫⲉⲛ ⲡⲓⲑⲁⲡⲉⲛ.
      ⲁⲗⲗⲁ ϧⲉⲛ ⲟⲩϣⲃⲱⲧ ϣⲁⲩⲛⲟϩ ⲙ̀ⲡⲓⲥⲧⲩⲭⲉⲙⲓ ⲡⲓⲑⲁⲡⲉⲛ ⲇⲉ. ⲉ̀ϣⲁⲩⲟⲩⲟⲙϥ ϩⲓⲱⲓⲕ</td>
      <td><span style="color:#b00e23">(27)</span> For the black poppy is not
      cleansed with harsh treatment, nor will a wagon-wheel pass over the
      cumin; but the black poppy is threshed with a rod, and the cumin shall be
      eaten with bread;</td>
      <td><span style="color:#b00e23">(27)</span> οὐ γὰρ µετὰ σκληρότητος
      καθαίρεται τὸ µελάνθιον, οὐδὲ τροχὸς ἁµάξης περιάξει ἐπὶ τὸ κύµινον, ἀλλὰ
      ῥάβδῳ ἐκτινάσσεται τὸ µελάνθιον, τὸ δὲ κύµινον</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲟⲩ ⲅⲁⲣ ⲁ̀ⲛⲟⲕ ϯⲛⲁϫⲱⲛⲧ
      ⲉ̀ⲣⲱⲧⲉⲛ ϣⲁ ⲉⲛⲉϩ. ⲟⲩⲇⲉ ⲛ̀ⲛⲉⲥϩⲱⲙⲓ ⲉ̀ϫⲉⲛ ⲑⲏⲛⲟⲩ ⲛ̀ϫⲉ ⲧⲥⲙⲏ ⲛ̀ⲧⲉ ⲡⲁϣⲁϣⲓ</td>
      <td><span style="color:#b00e23">(28)</span> for I will not be wroth with
      you for ever, neither shall the voice of my anger crush you.</td>
      <td><span style="color:#b00e23">(28)</span> µετὰ ἄρτου βρωθήσεται. οὐ γὰρ
      εἰς τὸν αἰῶνα ἐγὼ ὑµῖν ὀργισθήσοµαι, οὐδὲ φωνὴ τῆς πικρίας µου
      καταπατήσει ὑµᾶς.</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲟⲩⲟϩ ⲛⲁⲓϣⲫⲏⲣⲓ ⲉⲧⲁⲩⲓ̀ ⲉ̀ⲃⲟⲗ
      ϩⲓⲧⲉⲛ ⲡϭ̅ⲥ̅ ⲥⲁⲃⲁⲱⲑ. ⲥⲟϭⲛⲓ ⲟⲩⲟϩ ϭⲓⲥⲓ ⲛ̀ⲟⲩⲛⲟⲙϯ ⲛ̀ⲉⲫⲗⲏⲟⲩ</td>
      <td><span style="color:#b00e23">(29)</span> And these signs came forth
      from the Lord of hosts. Take counsel, exalt vain comfort.</td>
      <td><span style="color:#b00e23">(29)</span> καὶ ταῦτα παρὰ κυρίου σαβαωθ
      ἐξῆλθεν τὰ τέρατα· βουλεύσασθε, ὑψώσατε µαταίαν παράκλησιν.</td>
    </tr>
  </table>
</body>
</html>
