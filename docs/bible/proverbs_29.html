<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="ecclesiastes_1.html" rel="next">
  <link href="proverbs_28.html" rel="prev">
  <script src="main.js" type="module"></script>
</head>
<body class="chapter">
  <h4 id="proverbs_29" class="title">Proverbs 29</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      </td>
      <td class="language Sahidic"><span style="color:#b00e23">(ⲁ︦)</span>
      ⲛⲁⲛⲟⲩ ⲟⲩⲣⲱⲙⲉ ⲉϥϫⲡⲓⲟ ⲉⲩⲛⲁϣⲧ̅ ⲙⲁⲕϩ̅ ϥⲛⲁϫⲉⲣⲟ ⲅⲁⲣ ϩⲛ̅ ⲟⲩϣⲥ̅ⲛⲉ
      ⲛϥ̅ⲧⲙ̅ⲧⲁⲗϭⲟ</td>
      <td class="language English"><span style="color:#b00e23">(1)</span> A
      reprover is better than a stiff-necked man: for when the latter is
      suddenly set on fire, there shall be no remedy.</td>
      <td class="language Greek"><span style="color:#b00e23">(1)</span>
      κρείσσων ἀνὴρ ἐλέγχων ἀνδρὸς σκληροτραχήλου· ἐξαπίνης γὰρ
      φλεγοµένου αὐτοῦ οὐκ ἔστιν ἴασις.</td>
      <td class="language Akhmimic"><span style="color:#b00e23">(ⲁ︦)</span>
      ⲛⲁⲛⲉ ⲟⲩⲣⲱⲙⲉ ⲉϥϫⲡⲓⲟ ⲁⲩⲛⲁⳉⲧ̅ⲙⲉⲕϩ̅ ϥ̅ⲛⲁϫⲉⲣⲟ ⲅⲁⲣ ⳉⲛ̅ ⲟⲩⲥⳉⲛⲉ ϥⲧⲙ̅ⲧⲗ̅ϭⲟ</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      </td>
      <td class="language Sahidic"><span style="color:#b00e23">(ⲃ︦)</span>
      ⲛ̅ⲗⲁⲟⲥ ⲛⲁⲉⲩⲫⲣⲁⲛⲉ ⲉⲩϣⲁϫⲉ ⲉⲛ̅ⲇⲓⲕⲁⲓⲟⲥ ⲛ̅ⲣⲱⲙⲉ ⲇⲉ ⲛⲁϩⲟϫϩϫ̅ ϩⲛ̅ ⲧⲙⲛ̅ⲧϫⲟⲉⲓⲥ
      ⲛ̅ⲛ̅ⲁⲥⲉⲃⲏⲥ.</td>
      <td class="language English"><span style="color:#b00e23">(2)</span> When
      the righteous are praised, the people will rejoice: but when the ungodly
      rule, men mourn.</td>
      <td class="language Greek"><span style="color:#b00e23">(2)</span>
      ἐγκωµιαζοµένων δικαίων εὐφρανθήσονται λαοί, ἀρχόντων δὲ ἀσεβῶν
      στένουσιν ἄνδρες.</td>
      <td class="language Akhmimic"><span style="color:#b00e23">(ⲃ︦)</span>
      ⲛ̅ⲗⲁⲟⲥ ⲛⲁⲣ̅ⲉⲩⲫⲣⲁⲛⲉ ⲉⲩϣⲉϫⲉ ⲁⲛⲇⲓⲕⲁⲓⲟⲥ ⲛ̅ⲣⲱⲙⲉ ⲇⲉ ⲛⲁϩⲁϫϫ̅ ⳉⲛ̅ ⲧⲙⲛ̅ⲧϫⲁⲉⲓⲥ
      ⲛ̅ⲛ̅ⲁⲥⲉⲃⲏⲥ</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      </td>
      <td class="language Sahidic"><span style="color:#b00e23">(ⲅ︦)</span> ⲡⲓⲱⲧ
      ⲙ̅ⲡⲣⲱⲙⲉ ⲉⲧϣⲓⲛⲉ ⲛ̅ⲥⲁ ⲧⲥⲟⲫⲓⲁ ⲛⲁⲉⲩⲫⲣⲁⲛⲉ ⲡⲉⲧⲙⲟⲟϣⲉ ⲇⲉ ϩⲛ̅ ⲟⲩⲡⲟⲣⲛⲓⲁ ⲛⲁⲧⲁⲕⲉ
      ⲧⲉϥⲙⲛ̅ⲧⲣⲙ̅ⲙⲁⲟ.</td>
      <td class="language English"><span style="color:#b00e23">(3)</span> When
      a man loves wisdom, his father rejoices: but he that keeps harlots will
      waste wealth.</td>
      <td class="language Greek"><span style="color:#b00e23">(3)</span>
      ἀνδρὸς φιλοῦντος σοφίαν εὐφραίνεται πατὴρ αὐτοῦ· ὃς δὲ
      ποιµαίνει πόρνας, ἀπολεῖ πλοῦτον.</td>
      <td class="language Akhmimic"><span style="color:#b00e23">(ⲅ︦)</span>
      ⲡⲓⲱⲧ ⲙ̅ⲡⲣⲱⲙⲉ ⲉⲧϣⲓⲛⲉ ⲥⲉ ⲧⲥⲟⲫⲓⲁ ⲛⲁⲣ̅ⲉⲩⲫⲣⲁⲛⲉ ⲡⲉⲧⲙⲁϩⲉ ⲇⲉ ⳉⲛ̅ ⲟⲩⲡⲟⲣⲛⲓⲁ ⲛⲁⲧⲉⲕⲟ
      ⲧϥ̅ⲙⲛ̅ⲧⲣⲙ̅ⲙⲁⲟ</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      </td>
      <td class="language Sahidic"><span style="color:#b00e23">(ⲇ︦)</span> ϣⲁⲣⲉ
      ⲟⲩⲣ̅ⲣⲟ ⲛ̅ⲇⲓⲕⲁⲓⲟⲥ ⲧⲟⲩⲛⲉⲥ ⲟⲩⲭⲱⲣⲁ ⲛ̅ⲧⲉ ⲟⲩⲣⲱⲙⲉ ⲇⲉ ⲙ̅ⲡⲁⲣⲁⲛⲟⲙⲟⲥ ϣⲣ̅ϣⲱⲣⲥ̅.</td>
      <td class="language English"><span style="color:#b00e23">(4)</span> A
      righteous king establishes a country: but a transgressor destroys
      it.</td>
      <td class="language Greek"><span style="color:#b00e23">(4)</span>
      βασιλεὺς δίκαιος ἀνίστησιν χώραν, ἀνὴρ δὲ παράνοµος
      κατασκάπτει.</td>
      <td class="language Akhmimic"><span style="color:#b00e23">(ⲇ︦)</span>
      ⳉⲁⲣⲉ ⲟⲩⲣ̅ⲣⲟ ⲛ̅ⲇⲓⲕⲁⲓⲟⲥ ⲧⲟⲩⲛⲟⲩⲥ ⲟⲩⲭⲱⲣⲁ ⲧⲉ ⲟⲩⲣⲱⲙⲉ ⲙ̅ⲡⲁⲣⲁⲛⲟⲙⲟⲥ ⳉⲣ̅ⳉⲱⲣⲥ̅</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      </td>
      <td class="language Sahidic"><span style="color:#b00e23">(ⲉ︦)</span>
      ⲡⲉⲧⲥⲟⲃⲧⲉ ⲛ̅ⲟⲩϣⲛⲉ ⲛ̅ⲛⲁϩⲣⲙ̅ ⲡⲉϥϣⲃⲏⲣ ⲉϥⲛⲁⲥⲟⲣϥ̅ ⲉⲃⲟⲗ ⲉⲛⲉϥⲟⲩⲉⲣⲏⲧⲉ ⲙ̅ⲙⲓⲛ
      ⲙ̅ⲙⲟϥ.</td>
      <td class="language English"><span style="color:#b00e23">(5)</span> He
      that prepares a net in the way of his own friend, entangles his own feet
      in it.</td>
      <td class="language Greek"><span style="color:#b00e23">(5)</span> ὃς
      παρασκευάζεται ἐπὶ πρόσωπον τοῦ ἑαυτοῦ φίλου δίκτυον,
      περιβάλλει αὐτὸ τοῖς ἑαυτοῦ ποσίν.</td>
      <td class="language Akhmimic"><span style="color:#b00e23">(ⲉ︦)</span>
      ⲡⲉⲧⲥⲁⲃⲧⲉ ⲛ̅ⲟⲩϣⲛⲉ ⲛⲁϩⲣⲛ ⲡϥ̅ⳉⲃⲏⲣ ⲁϥⲛⲁⲥⲁⲣϥ ⲁⲃⲁⲗ ⲁⲛⲉϥⲟⲩⲣⲏⲧⲉ ⲙ̅ⲙⲓⲛ ⲙ̅ⲙⲁϥ</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      </td>
      <td class="language Sahidic"><span style="color:#b00e23">(ⲋ︦)</span> ⲟⲩⲛ̅
      ⲟⲩⲛⲟϭ ⲛ̅ϭⲟⲣϭⲥ̅ ϣⲟⲟⲡ ⲉⲡⲣⲱⲙⲉ ⲛ̅ⲣⲉϥⲣ̅ⲛⲟⲃⲉ ⲡⲇⲓⲕⲁⲓⲟⲥ ⲇⲉ ⲛⲁϣⲱⲡⲉ ϩⲛ̅ ⲟⲩⲣⲁϣⲉ ⲙⲛ̅
      ⲟⲩⲟⲩⲛⲟϥ.</td>
      <td class="language English"><span style="color:#b00e23">(6)</span> A
      great snare is spread for a sinner: but the righteous shall be in joy and
      gladness.</td>
      <td class="language Greek"><span style="color:#b00e23">(6)</span>
      ἁµαρτάνοντι ἀνδρὶ µεγάλη παγίς, δίκαιος δὲ ἐν χαρᾷ καὶ ἐν
      εὐφροσύνῃ ἔσται.</td>
      <td class="language Akhmimic"><span style="color:#b00e23">(ⲋ︦)</span>
      ⲟⲩⲛ̅ ⲟⲩⲛⲁϭ ⲛ̅ϭⲁⲣϭⲥ̅ ⲁⲡⲣⲱⲙⲉ ⲛ̅ⲣⲉϥⲣ̅ⲛⲁⲃⲉ ⲡⲇⲓⲕⲁⲓⲟⲥ ⲇⲉ ⲛⲁⳉⲱⲡⲉ ⳉⲛ̅ ⲟⲩⲣⲉϣⲉ ⲙⲛ̅
      ⲟⲩⲟⲩⲛⲁϥ</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      </td>
      <td class="language Sahidic"><span style="color:#b00e23">(ⲍ︦)</span>
      ⲡⲇⲓⲕⲁⲓⲟⲥ ⲥⲟⲟⲩⲛ ⲉⲕⲣⲓⲛⲉ ⲛ̅ⲛ̅ϩⲏⲕⲉ ⲡⲁⲥⲉⲃⲏⲥ ⲇⲉ ⲛⲁⲉⲓⲙⲉ ⲁⲛ ⲉⲡⲥⲟⲟⲩⲛ ⲁⲩⲱ ⲙⲛ̅ⲧⲉ
      ⲡϩⲏⲕⲉ ϩⲏⲧ ⲛ̅ⲥⲟⲟⲩⲛ.</td>
      <td class="language English"><span style="color:#b00e23">(7)</span> A
      righteous man knows how to judge for the poor: but the ungodly
      understands not knowledge; and the poor man has not an understanding
      mind.</td>
      <td class="language Greek"><span style="color:#b00e23">(7)</span>
      ἐπίσταται δίκαιος κρίνειν πενιχροῖς, ὁ δὲ ἀσεβὴς οὐ συνήσει
      γνῶσιν, καὶ πτωχῷ οὐχ ὑπάρχει νοῦς ἐπιγνώµων.</td>
      <td class="language Akhmimic"><span style="color:#b00e23">(ⲍ︦)</span>
      ⲡⲇⲓⲕⲁⲓⲟⲥ ⲥⲁⲩⲛⲉ ⲛ̅ⲣ̅ⲕⲣⲓⲛⲉⲓ ⲛ̅ⲛ̅ϩⲏⲕⲉ ⲡⲁⲥⲉⲃⲏⲥ ⲇⲉ ⲛⲁⲙ̅ⲙⲉ ⲉⲛ ⲁⲡⲥⲁⲩⲛⲉ</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span>
      </td>
      <td class="language Sahidic"><span style="color:#b00e23">(ⲏ︦)</span> ϣⲁⲣⲉ
      ϩⲉⲛⲣⲱⲙⲉ ⲉⲩϩⲟⲟⲩ ⲣⲉⲕϩ̅ ⲟⲩⲡⲟⲗⲓⲥ ϣⲁⲣⲉ ⲛ̅ⲥⲟⲫⲟⲥ ⲇⲉ ⲕⲧⲟ ⲉⲃⲟⲗ ⲛ̅ⲟⲩⲟⲣⲅⲏ.</td>
      <td class="language English"><span style="color:#b00e23">(8)</span>
      Lawless men burn down a city: but wise men turn away wrath.</td>
      <td class="language Greek"><span style="color:#b00e23">(8)</span>
      ἄνδρες λοιµοὶ ἐξέκαυσαν πόλιν, σοφοὶ δὲ ἀπέστρεψαν
      ὀργήν.</td>
      <td class="language Akhmimic"><span style="color:#b00e23">(ⲏ︦)</span>
      ⳉⲁⲣⲉ ϩⲉⲛⲣⲱⲙⲉ ⲉⲩϩⲁⲩ ⲣⲱⲕϩ̅ ⲟⲩⲡⲟⲗⲓⲥ ⳉⲁⲣⲉ ⲛ̅ⲥⲟⲫⲟⲥ ⲇⲉ ⲕⲧⲟ ⲁⲃⲁⲗ ⲛ̅ⲟⲩⲟⲣⲅⲏ</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      </td>
      <td class="language Sahidic"><span style="color:#b00e23">(ⲑ︦)</span>
      ⲡⲣⲱⲙⲉ ⲛ̅ⲥⲟⲫⲟⲥ ⲛⲁⲕⲣⲓⲛⲉ ⲛ̅ⲛ̅ϩⲉⲑⲛⲟⲥ ϣⲁⲩⲥⲱⲃⲉ ⲇⲉ ⲛ̅ⲥⲁ ⲡⲣⲉϥⲣ̅ⲛⲟⲃⲉ
      ⲉϥϣⲁⲛϭⲱⲛⲧ̅</td>
      <td class="language English"><span style="color:#b00e23">(9)</span> A
      wise man shall judge nations: but a worthless man being angry laughs and
      fears not.</td>
      <td class="language Greek"><span style="color:#b00e23">(9)</span> ἀνὴρ
      σοφὸς κρίνει ἔθνη, ἀνὴρ δὲ φαῦλος ὀργιζόµενος καταγελᾶται καὶ
      οὐ καταπτήσσει.</td>
      <td class="language Akhmimic"><span style="color:#b00e23">(ⲑ︦)</span>
      ⲡⲣⲱⲙⲉ ⲛ̅ⲥⲟⲫⲟⲥ ⲛⲁⲣ̅ⲕⲣⲓⲛⲉⲓ ⲛ̅ⲛ̅ϩⲉⲑⲛⲟⲥ ⳉⲁⲣⲟⲩⲥⲱⲃⲉ ⲇⲉ ⲥⲉ ⲡⲣⲉϥⲣ̅ⲛⲁⲃⲉ
      ⲁϥϣⲁϭⲱⲛⲧ</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      </td>
      <td class="language Sahidic"><span style="color:#b00e23">(ⲓ︦)</span> ϣⲁⲣⲉ
      ⲛ̅ⲣⲱⲙⲉ ⲛ̅ⲥⲛⲟϥ ⲙⲉⲥⲧⲉ ⲡⲉⲧⲟⲩⲁⲁⲃ ϣⲁⲣⲉ ⲛⲉⲧⲥⲟⲩⲧⲱⲛ ⲇⲉ ϣⲓⲛⲉ ⲛ̅ⲥⲁ ⲧⲉϥⲯⲩⲭⲏ.</td>
      <td class="language English"><span style="color:#b00e23">(10)</span>
      Bloody men hate a holy person, but the upright will seek his soul.</td>
      <td class="language Greek"><span style="color:#b00e23">(10)</span>
      ἄνδρες αἱµάτων µέτοχοι µισήσουσιν ὅσιον, οἱ δὲ εὐθεῖς
      ἐκζητήσουσιν ψυχὴν αὐτοῦ.</td>
      <td class="language Akhmimic"><span style="color:#b00e23">(ⲓ︦)</span>
      ⳉⲁⲣⲉ ⲛ̅ⲣⲱⲙⲉ ⲛ̅ⲥⲛⲁϥ ⲙⲉⲥⲧⲉ ⲡⲉⲧⲟⲩⲁⲁⲃⲉ ⳉⲁⲣⲉ ⲛⲉⲧⲥⲟⲩⲧⲱⲛ ⲇⲉ ϣⲓⲛⲉ ⲥⲉ ⲧϥ̅ⲯⲩⲭⲏ</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      </td>
      <td class="language Sahidic"><span style="color:#b00e23">(ⲓ︦ⲁ︦)</span>
      ϣⲁⲣⲉ ⲡⲁⲑⲏⲧ ⲡⲉϩⲧ̅ ⲡⲉϥϭⲱⲛⲧ̅ ⲉⲃⲟⲗ ⲧⲏⲣϥ̅ ⲡⲥⲟⲫⲟⲥ ⲇⲉ ϣⲁϥⲛ̅ⲧϥ̅ ⲉⲃⲟⲗ ϣⲏⲙ ϣⲏⲙ</td>
      <td class="language English"><span style="color:#b00e23">(11)</span> A
      fool utters all is mind: but the wise reserves his in part.</td>
      <td class="language Greek"><span style="color:#b00e23">(11)</span> ὅλον
      τὸν θυµὸν αὐτοῦ ἐκφέρει ἄφρων, σοφὸς δὲ ταµιεύεται κατὰ
      µέρος.</td>
      <td class="language Akhmimic"><span style="color:#b00e23">(ⲓ︦ⲁ︦)</span>
      ⳉⲁⲣⲉ ⲡⲁⲑⲏⲧ ⲡⲱⳉⲧ ⲡϥ̅ϭⲱⲛⲧ ⲁⲃⲁⲗ ⲧⲏⲣϥ̅ ⲡⲥⲟⲫⲟⲥ ⲇⲉ ⲛⲁⲥⲁⲩϩϥ̅ ⲁⳉⲟⲩⲛ ⳉⲏⲙ ⳉⲏⲙ</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      </td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲟⲩⲣ̅ⲣⲟ ⲉϥⲥⲱⲧⲙ̅ ⲉⲩϣⲁϫⲉ ⲛ̅ϫⲓⲛ̅ϭⲟⲛⲥ̅ ϩⲉⲛⲡⲁⲣⲁⲛⲟⲙⲟⲥ ⲧⲏⲣⲟⲩ ⲛⲉⲧϣⲙ̅ϣⲉ ⲛⲁϥ.</td>
      <td class="language English"><span style="color:#b00e23">(12)</span> When
      a king hearkens to unjust language, all his subjects are
      transgressors.</td>
      <td class="language Greek"><span style="color:#b00e23">(12)</span>
      βασιλέως ὑπακούοντος λόγον ἄδικον πάντες οἱ ὑπ’ αὐτὸν
      παράνοµοι.</td>
      <td class="language Akhmimic"><span style="color:#b00e23">(ⲓ︦ⲃ︦)</span>
      ⲟⲩⲣ̅ⲣⲟ ⲉϥⲥⲱⲧⲙⲉ ⲁⲩϣⲉϫⲉ ⲛ̅ϫⲓⲛ̅ϭⲁⲛⲥ̅ ϩⲉⲛⲡⲁⲣⲁⲛⲟⲙⲟⲥ ⲧⲏⲣⲟⲩ ⲛⲉⲧϣⲙ̅ϣⲉ ⲛⲉϥ</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      </td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲡⲉⲧϯ ⲉⲙⲏⲥⲉ ⲙⲛ̅ ⲡⲉⲧϫⲓ ⲁⲩⲧⲱⲙⲛ̅ⲧ ⲉⲛⲉⲩⲉⲣⲏⲩ ⲡⲛⲟⲩⲧⲉ ⲇⲉ ⲛⲁϭⲙ̅ ⲡⲉⲩϣⲓⲛⲉ
      ⲙ̅ⲡⲉⲥⲛⲁⲩ.</td>
      <td class="language English"><span style="color:#b00e23">(13)</span> When
      the creditor and debtor meet together, the Lord oversees them both.</td>
      <td class="language Greek"><span style="color:#b00e23">(13)</span>
      δανιστοῦ καὶ χρεοφειλέτου ἀλλήλοις συνελθόντων ἐπισκοπὴν
      ποιεῖται ἀµφοτέρων ὁ κύριος.</td>
      <td class="language Akhmimic"><span style="color:#b00e23">(ⲓ︦ⲅ︦)</span>
      ⲡⲉⲧϯ ⲁⲙⲏⲥⲉ ⲙⲛ̅ ⲡⲉⲧϫⲓ ⲁⲩⲧⲱⲙⲧ ⲁⲛⲟⲩⲉⲣⲏⲟⲩ ⲡⲛⲟⲩⲛⲧⲉ ⲇⲉ ⲛⲁϭⲙ̅ ⲡⲟⲩϣⲓⲛⲉ
      ⲙ̅ⲡⲥⲛⲟ</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      </td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲟⲩⲣⲣⲟ ⲉϥⲕⲣⲓⲛⲉ ⲛ̅ⲛ̅ϩⲏⲕⲉ ϩⲛ̅ ⲟⲩⲙⲉ ⲡⲉϥⲑⲣⲟⲛⲟⲥ ⲛⲁϣⲱⲡⲉ ⲉⲩⲙⲛ̅ⲧⲙⲛ̅ⲧⲣⲉ.</td>
      <td class="language English"><span style="color:#b00e23">(14)</span> When
      a king judges the poor in truth, his throne shall be established for a
      testimony.</td>
      <td class="language Greek"><span style="color:#b00e23">(14)</span>
      βασιλέως ἐν ἀληθείᾳ κρίνοντος πτωχοὺς ὁ θρόνος αὐτοῦ εἰς
      µαρτύριον κατασταθήσεται.</td>
      <td class="language Akhmimic"><span style="color:#b00e23">(ⲓ︦ⲇ︦)</span>
      ⲟⲩⲣ̅ⲣⲟ ⲉϥⲣ̅ⲕⲣⲓⲛⲉⲓ ⲛ̅ⲛ̅ϩⲏⲕⲉ ⳉⲛ̅ ⲟⲩⲙⲓⲉ ⲡϥ̅ⲑⲣⲟⲛⲟⲥ ⲛⲁⳉⲱⲡⲉ ⲁⲩⲙⲛ̅ⲧⲙⲛ̅ⲧⲣⲉ</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      </td>
      <td class="language Sahidic"><span style="color:#b00e23">(ⲓ︦ⲉ︦)</span>
      ϣⲁⲣⲉ ⲛ̅ⲥⲏϣⲉ ⲙⲛ̅ ⲛⲉϫⲡⲓⲟ ϯ ⲛ̅ⲟⲩⲥⲟⲫⲓⲁ. ⲡϣⲏⲣⲉ ⲇⲉ ⲉⲧⲡⲗⲁⲛⲁ ⲛⲁϯϣⲓⲡⲉ
      ⲙ̅ⲡⲉϥⲉⲓⲱⲧ.</td>
      <td class="language English"><span style="color:#b00e23">(15)</span>
      Stripes and reproofs give wisdom: but an erring child disgraces his
      parents.</td>
      <td class="language Greek"><span style="color:#b00e23">(15)</span>
      πληγαὶ καὶ ἔλεγχοι διδόασιν σοφίαν, παῖς δὲ πλανώµενος
      αἰσχύνει γονεῖς αὐτοῦ.</td>
      <td class="language Akhmimic"><span style="color:#b00e23">(ⲓ︦ⲉ︦)</span>
      ⳉⲁⲣⲉ ⲛ̅ⲥⲏⳉⲉ ⲙⲛ̅ ϩⲉⲛϫⲡⲓⲟ ϯ ⲛ̅ⲟⲩⲥⲟⲫⲓⲁ ⲡϣⲏⲣⲉ ⲇⲉ ⲉⲧⲣ̅ⲡⲗⲁⲛⲁ ⲛⲁϯϣⲓⲡⲉ
      ⲙ̅ⲡϥ̅ⲉⲓⲱⲧ</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      </td>
      <td class="language Sahidic"><span style="color:#b00e23">(ⲓ︦ⲋ︦)</span>
      ϣⲁⲣⲉ ⲛ̅ⲛⲟⲃⲉ ⲁϣⲁⲓ̈ ϩⲙ̅ ⲡⲁϣⲁⲓ̈ ⲛ̅ⲛ̅ⲁⲥⲉⲃⲏⲥ ⲉⲣϣⲁⲛ ⲛⲏ ⲇⲉ ϩⲉ ϣⲁⲣⲉ ⲛ̅ⲇⲓⲕⲁⲓⲟⲥ
      ⲣ̅ϩⲟⲧⲉ.</td>
      <td class="language English"><span style="color:#b00e23">(16)</span> When
      the ungodly abound, sins abound: but when they fall, the righteous are
      warned.</td>
      <td class="language Greek"><span style="color:#b00e23">(16)</span>
      πολλῶν ὄντων ἀσεβῶν πολλαὶ γίνονται ἁµαρτίαι, οἱ δὲ δίκαιοι
      ἐκείνων πιπτόντων κατάφοβοι γίνονται.</td>
      <td class="language Akhmimic"><span style="color:#b00e23">(ⲓ︦ⲋ︦)</span>
      ⳉⲁⲣⲉ ⲛ̅ⲛⲁⲃⲉ ⲁϣⲉⲓ̈ ⳉⲙ̅ ⲡⲁϣⲉⲓ̈ ⲛ̅ⲛ̅ⲁⲥⲉⲃⲏⲥ ⲁϣⲁ ⲛⲉⲓ̈ ⲇⲉ ϩⲉⲓ̈ⲉ ⳉⲁⲣⲉ ⲛ̅ⲇⲓⲕⲁⲓⲟⲥ
      ⲣ̅ϩⲛⲱϩⲉ</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      </td>
      <td class="language Sahidic"><span style="color:#b00e23">(ⲓ︦ⲍ︦)</span>
      ϯⲥⲃⲱ ⲙ̅ⲡⲉⲕϣⲏⲣⲉ ⲧⲁⲣⲉϥϯⲟⲩⲛⲟϥ ⲛⲁⲕ ⲁⲩⲱ ⲛϥ̅ϯ ⲛ̅ⲟⲩⲧⲣⲩⲫⲏ ⲛ̅ⲧⲉⲕⲯⲩⲭⲏ.</td>
      <td class="language English"><span style="color:#b00e23">(17)</span>
      Chasten thy son, and he shall give thee rest; and he shall give honour to
      thy soul.</td>
      <td class="language Greek"><span style="color:#b00e23">(17)</span>
      παίδευε υἱόν σου, καὶ ἀναπαύσει σε καὶ δώσει κόσµον τῇ ψυχῇ
      σου.</td>
      <td class="language Akhmimic"><span style="color:#b00e23">(ⲓ︦ⲍ︦)</span>
      ϯⲥⲃⲟⲩ ⲙ̅ⲡⲕ̅ϣⲏⲣⲉ ⲧⲁⲣⲉϥϯⲟⲩⲛⲁϥ ⲛⲉⲕ ⲁⲟⲩ ϥϯ ⲛ̅ⲟⲩⲧⲣⲩⲫⲏ ⲛ̅ⲧⲕ̅ⲯⲩⲭⲏ</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      </td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲙⲛ̅ ⲛⲟϭ ⲛⲁϣⲱⲡⲉ ⲙ̅ⲡϩⲉⲑⲛⲟⲥ ⲙ̅ⲡⲁⲣⲁⲛⲟⲙⲟⲥ ⲛⲁⲓ̈ⲁⲧϥ̅ ⲇⲉ ⲙ̅ⲡⲉⲧϩⲁⲣⲉϩ ⲡⲛⲟⲙⲟⲥ.</td>
      <td class="language English"><span style="color:#b00e23">(18)</span>
      There shall be no interpreter to a sinful nation: but he that observes
      the law is blessed.</td>
      <td class="language Greek"><span style="color:#b00e23">(18)</span> οὐ
      µὴ ὑπάρξῃ ἐξηγητὴς ἔθνει παρανόµῳ, ὁ δὲ φυλάσσων τὸν νόµον
      µακαριστός.</td>
      <td class="language Akhmimic"><span style="color:#b00e23">(ⲓ︦ⲏ︦)</span>
      ⲙⲛ̅ ⲛⲁϭ ⲛⲁⳉⲱⲡⲉ ⳉⲙ̅ ⲡϩⲉⲑⲛⲟⲥ ⲙ̅ⲡⲁⲣⲁⲛⲟⲙⲟⲥ ⲛⲉⲉⲓ̈ⲉⲧϥ ⲇⲉ ⲙ̅ⲡⲉⲧⲉⲣⲏϩ ⲁⲡⲛⲟⲙⲟⲥ</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      </td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲙⲛ̅ ⲟⲩϩⲙ̅ϩⲁⲗ ⲉϥⲛⲁϣⲧ̅ ⲛⲁϫⲓⲥⲃⲱ ϩⲛ̅ ϩⲉⲛϣⲁϫⲉ ⲉϥϣⲁⲛⲛⲟⲓ̈ ⲟⲛ ⲛ̅ϥⲛⲁⲥⲱⲧⲙ̅ ⲁⲛ.</td>
      <td class="language English"><span style="color:#b00e23">(19)</span> A
      stubborn servant will not be reproved by words: for even if he
      understands, still he will not obey.</td>
      <td class="language Greek"><span style="color:#b00e23">(19)</span>
      λόγοις οὐ παιδευθήσεται οἰκέτης σκληρός· ἐὰν γὰρ καὶ νοήσῃ,
      ἀλλ’ οὐχ ὑπακούσεται.</td>
      <td class="language Akhmimic"><span style="color:#b00e23">(ⲓ︦ⲑ︦)</span>
      ⲙⲛ̅ ⲟⲩⳉⲙ̅ⳉⲉⲗ ⲉϥⲛⲁⳉⲧ ⲛⲁϫⲓ ⲥⲃⲟⲩ ⳉⲛ̅ ϩⲉⲛϣⲉϫⲉ ⲁϥϣⲁⲣ̅ⲛⲟⲓ̈ⲉ ⲁⲛ ϥⲛⲁⲥⲱⲧⲙⲉ ⲉⲛ</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      </td>
      <td class="language Sahidic"><span style="color:#b00e23">(ⲕ︦)</span>
      ⲉⲕϣⲁⲛⲛⲁⲩ ⲉⲩⲣⲱⲙⲉ ⲉϥϭⲉⲡⲏ ⲉϣⲁϫⲉ ⲉⲓⲙⲉ ϫⲉ ⲟⲩⲛ̅ⲧⲉ ⲡⲁⲑⲏⲧ ϩⲉⲗⲡⲓⲥ ⲉϩⲟⲩⲟ ⲉⲣⲟϥ.</td>
      <td class="language English"><span style="color:#b00e23">(20)</span> If
      thou see a man hasty in his words, know that the fool has hope rather
      than he.</td>
      <td class="language Greek"><span style="color:#b00e23">(20)</span> ἐὰν
      ἴδῃς ἄνδρα ταχὺν ἐν λόγοις, γίνωσκε ὅτι ἐλπίδα ἔχει
      µᾶλλον ἄφρων αὐτοῦ.</td>
      <td class="language Akhmimic"><span style="color:#b00e23">(ⲕ︦)</span>
      ⲁⲕϣⲁⲛⲟ ⲁⲩⲣⲱⲙⲉ ⲉϥϭⲗⲁⲙ ⲁϣⲉϫⲉ ⲙ̅ⲙⲉ ϫⲉ ⲟⲩⲛ̅ⲧⲉ ⲡⲁⲑⲏⲧ ϩⲉⲗⲡⲓⲥ ⲛ̅ϩⲟⲩⲟ ⲁⲣⲁϥ</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      </td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲡⲉⲧⲥⲡⲁⲧⲁⲗⲁ ϫⲓⲛ ⲧⲉϥⲙⲛ̅ⲕⲟⲩⲓ̈ ϥⲛⲁⲣ̅ϩⲙ̅ϩⲁⲗ ⲙⲛ̅ⲛ̅ⲥⲱⲥ ⲇⲉ ϥⲛⲁⲙ̅ⲕⲁϩ ⲛ̅ϩⲏⲧ ⲉϫⲱϥ
      ⲟⲩⲁⲁϥ.</td>
      <td class="language English"><span style="color:#b00e23">(21)</span> He
      that lives wantonly from a child, shall be a servant, and in the end
      shall grieve over himself.</td>
      <td class="language Greek"><span style="color:#b00e23">(21)</span> ὃς
      κατασπαταλᾷ ἐκ παιδός, οἰκέτης ἔσται, ἔσχατον δὲ
      ὀδυνηθήσεται ἐφ’ ἑαυτῷ.</td>
      <td class="language Akhmimic"><span style="color:#b00e23">(ⲕ︦ⲁ︦)</span>
      ⲡⲉⲧⲣ̅ⲥⲡⲁⲧⲁⲗⲁ ϫⲛ̅ ⲛ̅ⲧϥ̅ⲙⲛ̅ⲧⳉⲏⲙ ⲛⲁⲣ̅ⳉⲙ̅ⳉⲉⲗ ⲙⲛ̅ⲛ̅ⲥⲱⲥ ⲇⲉ ϥⲛⲁⲙ̅ⲕⲁϩ ⲛ̅ϩⲏⲧ
      ⲁϫⲱϥ</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      </td>
      <td class="language Sahidic"><span style="color:#b00e23">(ⲕ︦ⲃ︦)</span>
      ϣⲁⲣⲉ ⲟⲩⲣⲱⲙⲉ ⲛ̅ⲣⲉϥϭⲱⲛⲧ̅ ⲧⲟⲩⲛⲉⲥ ⲟⲩϯⲧⲱⲛ ϣⲁⲣⲉ ⲡⲣⲱⲙⲉ ⲇⲉ ⲛ̅ϩⲁⲕ ⲑⲙ̅ⲕⲉ
      ⲡⲛⲟⲃⲉ.</td>
      <td class="language English"><span style="color:#b00e23">(22)</span> A
      furious man stirs up strife, and a passionate man digs up sin.</td>
      <td class="language Greek"><span style="color:#b00e23">(22)</span> ἀνὴρ
      θυµώδης ὀρύσσει νεῖκος, ἀνὴρ δὲ ὀργίλος ἐξώρυξεν
      ἁµαρτίας.</td>
      <td class="language Akhmimic"><span style="color:#b00e23">(ⲕ︦ⲃ︦)</span>
      ⳉⲁⲣⲉ ⲟⲩⲣⲱⲙⲉ ⲛ̅ⲣⲉϥϭⲱⲛⲧ ⲧⲟⲩⲛⲟⲩⲥ ⲟⲩϯⲧⲱⲛ ⳉⲁⲣⲉ ⲟⲩⲣⲱⲙⲉ ⲇⲉ ⲛ̅ⲉⲡⲓⲉⲓⲕⲏⲥ ⲑⲙ̅ⲥⲉ
      ⲡⲛⲁⲃⲉ</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      </td>
      <td class="language Sahidic"><span style="color:#b00e23">(ⲕ︦ⲅ︦)</span>
      ϣⲁⲣⲉ ⲡⲥⲱϣϥ̅ ⲇⲉ ⲑⲃ̅ⲃⲓⲉ ⲡⲣⲱⲙⲉ ⲡⲉⲟⲟⲩ ⲇⲉ ⲛⲁⲧⲟⲩⲛⲉⲥ ⲡⲉⲧⲑⲃ̅ⲃⲓⲏⲩ.</td>
      <td class="language English"><span style="color:#b00e23">(23)</span>
      Pride brings a man low, but the Lord upholds the humble-minded with
      honour.</td>
      <td class="language Greek"><span style="color:#b00e23">(23)</span>
      ὕβρις ἄνδρα ταπεινοῖ, τοὺς δὲ ταπεινόφρονας ἐρείδει δόξῃ
      κύριος.</td>
      <td class="language Akhmimic"><span style="color:#b00e23">(ⲕ︦ⲅ︦)</span>
      ⳉⲁⲣⲉ ⲡϣⲱⲥ ⲑⲃ̅ⲃⲓⲉ ⲡⲣⲱⲙⲉ ⲡⲉⲁⲩ ⲇⲉ ⲛⲁⲧⲟⲩⲛⲟⲩⲥ ⲛⲉⲧⲑⲃ̅ⲃⲓⲏⲟⲩ</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      </td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲡⲉⲧϫⲓⲧⲟⲩ ⲙⲛ̅ ⲟⲩⲣⲉϥϫⲓⲟⲩⲉ ⲉϥⲙⲟⲥⲧⲉ ⲛ̅ⲧⲉϥⲯⲩⲭⲏ ⲉⲩϣⲁⲛⲥⲙⲓⲛⲉ ⲇⲉ ⲛ̅ⲟⲩⲁⲛⲁϣ
      ⲛ̅ⲥⲉⲧⲙ̅ⲟⲩⲱⲛϩ̅ ⲉⲃⲟⲗ.</td>
      <td class="language English"><span style="color:#b00e23">(24)</span> He
      that shares with a thief, hates his own soul: and if any having heard an
      oath uttered tell not of it,</td>
      <td class="language Greek"><span style="color:#b00e23">(24)</span> ὃς
      µερίζεται κλέπτῃ, µισεῖ τὴν ἑαυτοῦ ψυχήν· ἐὰν δὲ ὅρκου
      προτεθέντος ἀκούσαντες µὴ ἀναíείλωσιν,</td>
      <td class="language Akhmimic"><span style="color:#b00e23">(ⲕ︦ⲇ︦)</span>
      ⲡⲉⲧϫⲓ ⲧⲁⲉⲓⲉ ⲙⲛ̅ ⲟⲩⲣⲉϥϫⲓⲟⲩⲉ ⲁϥⲙⲁⲥⲧⲉ ⲛ̅ⲧϥ̅ⲯⲩⲭⲏ ⲁⲩϣⲁⲥⲙⲓⲛⲉ ⲇⲉ ⲛ̅ⲟⲩⲁⲛⲁⳉ
      ⲥⲉⲧⲙ̅ⲟⲩⲱⲛϩ̅</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      </td>
      <td class="language Sahidic"><span style="color:#b00e23">(ⲕ︦ⲉ︦)</span>
      ⲥⲉⲛⲁϩⲉ ⲛ̅ⲥⲉϫⲓϣⲓⲡⲉ ϫⲉ ⲁⲩⲣ̅ϩⲟⲧⲉ ϩⲏⲧⲟⲩ ⲛ̅ⲛ̅ⲣⲱⲙⲉ ⲛⲁⲓ̈ⲁⲧⲟⲩ ⲇⲉ ⲙ̅ⲡⲉⲧⲣ̅ϩⲟⲧⲉ
      ϩⲏⲧϥ̅ ⲙ̅ⲡⲛⲟⲩⲧⲉ ⲧⲙⲛ̅ⲧϣⲁϥⲧⲉ ⲛⲁϯ ⲛ̅ⲟⲩⲥⲗⲁⲁⲧⲉ ⲙ̅ⲡⲣⲱⲙⲉ ⲡⲉⲧⲛⲁϩⲧⲉ ⲇⲉ ⲉⲡϫⲟⲉⲓⲥ
      ϥⲛⲁⲟⲩϫⲁⲓ̈.</td>
      <td class="language English"><span style="color:#b00e23">(25)</span> they
      fearing and reverencing men unreasonably have been overthrown, but he
      that trusts in the Lord shall rejoice. Ungodliness causes a man to
      stumble: but he that trusts in his master shall be safe.</td>
      <td class="language Greek"><span style="color:#b00e23">(25)</span>
      φοβηθέντες καὶ αἰσχυνθέντες ἀνθρώπους ὑπεσκελίσθησαν· ὁ δὲ
      πεποιθὼς ἐπὶ κύριον εὐφρανθήσεται. ἀσέβεια ἀνδρὶ δίδωσιν
      σφάλµα· ὃς δὲ πέποιθεν ἐπὶ τῷ δεσπότῃ, σωθήσεται.</td>
      <td class="language Akhmimic"><span style="color:#b00e23">(ⲕ︦ⲉ︦)</span>
      ⲥⲉⲛⲁϩⲉⲓ̈ⲉ ⲥⲉϫⲓϣⲓⲡⲉ ϫⲉ ⲁⲩⲣ̅ϩⲛⲱⲱϩⲉ ϩⲏⲧⲟⲩ ⲛ̅ⲛ̅ⲣⲱⲙⲉ ⲛⲉⲉⲓ̈ⲉⲧϥ ⲇⲉ ⲙ̅ⲡⲉⲧⲣ̅ϩⲛⲱϩⲉ
      ϩⲏⲧϥ ⲙ̅ⲡⲛⲟⲩⲛⲧⲉ ⲧⲙⲛ̅ⲧⳉⲉϥⲧ ⲛⲁϯ ⲟⲩⲥⲗⲁⲁⲧⲉ ⲙ̅ⲡⲣⲱⲙⲉ ⲡⲉⲧⲛⲁϩⲧⲉ ⲇⲉ ⲁⲡϫⲁⲉⲓⲥ
      ⲛⲁⲟⲩϫⲉⲓ̈</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      </td>
      <td class="language Sahidic"><span style="color:#b00e23">(ⲕ︦ⲋ︦)</span>
      ϩⲁϩ ⲛⲉⲧϣⲙ̅ϣⲉ ⲛ̅ⲛⲁϩⲣⲙ̅ ⲡϩⲟ ⲛ̅ⲛⲟϭ ⲉⲣⲉ ⲧⲙⲛ̅ⲧⲙⲉ ⲇⲉ ⲙ̅ⲡⲣⲱⲙⲉ ⲛⲏⲩ ⲉⲃⲟⲗ ϩⲓⲧⲙ̅
      ⲡⲛⲟⲩⲧⲉ.</td>
      <td class="language English"><span style="color:#b00e23">(26)</span> Many
      wait on the favour of rulers; but justice comes to a man from the
      Lord.</td>
      <td class="language Greek"><span style="color:#b00e23">(26)</span>
      πολλοὶ θεραπεύουσιν πρόσωπα ἡγουµένων, παρὰ δὲ κυρίου γίνεται
      τὸ δίκαιον ἀνδρί.</td>
      <td class="language Akhmimic"><span style="color:#b00e23">(ⲕ︦ⲋ︦)</span>
      ϩⲁϩ ⲛⲉⲧϣⲙ̅ϣⲉ ⲛⲁϩⲣⲛ̅ ⲫⲱ ⲛ̅ⲛ̅ⲛⲁϭ ⲁⲣⲉ ⲧⲙⲛ̅ⲧⲙⲓⲉ ⲇⲉ ⲙ̅ⲡⲣⲱⲙⲉ ⲛⲏⲟⲩ ⲁⲃⲁⲗ ϩⲓⲧⲙ̅
      ⲡⲛⲟⲩⲛⲧⲉ</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      </td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲟⲩⲃⲟⲧⲉ ⲙ̅ⲡⲣⲉϥϫⲓⲛ̅ϭⲟⲛⲥ̅ ⲡⲉ ⲡⲇⲓⲕⲁⲓⲟⲥ ⲟⲩⲃⲟⲧⲉ ⲇⲉ ⲙ̅ⲡⲇⲓⲕⲁⲓⲟⲥ ⲧⲉ ⲧⲉϩⲓⲏ
      ⲛ̅ⲛ̅ⲣⲉϥⲣ̅ⲛⲟⲃⲉ. ⲟⲩⲁⲕⲁⲑⲁⲣⲧⲟⲥ ⲡⲉ ⲡⲣⲱⲙⲉ ⲛ̅ⲣⲉϥϫⲓⲛ̅ϭⲟⲛⲥ̅ ⲛ̅ⲛⲁϩⲣⲙ̅ ⲡⲇⲓⲕⲁⲓⲟⲥ
      ϥⲥⲟϣϥ̅ ⲇⲉ ⲛ̅ⲛⲁϩⲣⲙ̅ ⲡⲁⲥⲉⲃⲏⲥ ⲛ̅ϭⲓ ⲡⲣⲱⲙⲉ ⲛ̅ⲇⲓⲕⲁⲓⲟⲥ.</td>
      <td class="language English"><span style="color:#b00e23">(27)</span> A
      righteous man is an abomination to an unrighteous man, and the direct way
      is an abomination to the sinner.</td>
      <td class="language Greek"><span style="color:#b00e23">(27)</span>
      βδέλυγµα δικαίοις ἀνὴρ ἄδικος, βδέλυγµα δὲ ἀνόµῳ κατευθύνουσα
      ὁδός.</td>
      <td class="language Akhmimic"><span style="color:#b00e23">(ⲕ︦ⲍ︦)</span>
      ⲟⲩⲃⲁⲧⲉ ⲙ̅ⲡⲣⲉϥϫⲓⲛ̅ϭⲁⲛⲥ̅ ⲡⲉ ⲡⲇⲓⲕⲁⲓⲟⲥ ⲟⲩⲃⲁⲧⲉ ⲇⲉ ⲙ̅ⲡⲇⲓⲕⲁⲓⲟⲥ ⲡⲉ ⲡⳉⲟ
      ⲙⲡⲣⲉϥⲣ̅ⲛⲁⲃⲉ ⲟⲩⲁⲕⲁⲑⲁⲣⲧⲟⲥ ⲡⲉ ⲡⲣⲱⲙⲉ ⲛ̅ⲣⲉϥϫⲓⲛ̅ϭⲁⲛⲥ̅ ⲙ̅ⲡⲇⲓⲕⲁⲓⲟⲥ ϥ̅ⳉⲁⲥϥ ⲇⲉ
      ⲛ̅ⲛⲁϩⲣⲛ̅ ⲡⲁⲥⲉⲃⲏⲥ ⲛ̅ϭⲓ ⲡⲣⲱⲙⲉ ⲛ̅ⲇⲓⲕⲁⲓⲟⲥ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲓ̅)</span> ⲟⲩⲥϩⲓⲙⲓ ⲛ̀ϫⲱⲣⲓ ⲛⲓⲙ ⲉⲑⲛⲁϫⲉⲙⲥ ⲉⲥⲧⲁⲓⲏⲟⲩⲧ
      ⲉ̀ϩⲟⲧⲉ ϩⲁⲛⲱⲛⲓ ⲉ̀ⲛⲁϣⲉⲥⲟⲩⲉⲛⲟⲩ ⲛ̀ϫⲉ ⲑⲁⲓ ⲙ̀ⲡⲁⲓⲣⲏϯ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      <span style="color:#05537d">(31:10)</span> ⲛⲓⲙ ⲡⲉⲧⲛⲁϩⲉ ⲉⲩⲥϩⲓⲙⲉ ⲛ̅ϫⲱⲱⲣⲉ
      ⲧⲁⲓ̈ ⲇⲉ ⲛ̅ⲧⲉⲓ̈ⲙⲓⲛⲉ ⲧⲁⲓ̈ⲏⲩ ⲉϩⲟⲩⲉ ⲉϩⲉⲛⲉⲛⲉ ⲙ̅ⲙⲉ</td>
      <td class="language English"><span style="color:#b00e23">(31:10)</span>
      Who shall find a virtuous woman? for such a one is more valuable than
      precious stones.</td>
      <td class="language Greek"><span style="color:#b00e23">(31:10)</span>
      Γυναῖκα ἀνδρείαν τίς εὑρήσει; τιµιωτέρα δέ ἐστιν λίθων
      πολυτελῶν ἡ τοιαύτη.</td>
      <td class="language Akhmimic"><span style="color:#b00e23">(ⲕ︦ⲏ︦)</span>
      <span style="color:#05537d">(31:10)</span> ⲛⲓⲙ ⲡⲉⲧⲛⲁϭⲓⲛⲉ ⲛ̅ⲟⲩⲥϩⲓⲙⲉ
      ⲛ̅ϫⲟⲟⲣⲉ ⲧⲉⲓ̈ ⲇⲉ ⲛ̅ϯⲙⲓⲛⲉ ⲧⲁⲉⲓⲏⲟⲩ ⲁϩⲉⲛⲱⲛⲉ ⲙ̅ⲙⲓⲉ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲓ̅ⲁ̅)</span> ϣⲁϥⲉⲣⲑⲁⲣⲓⲛ ⲉ̀ϩⲣⲏⲓ ⲉ̀ϫⲱⲥ ⲛ̀ϫⲉ ⲡϩⲏⲧ
      ⲙ̀ⲡⲉⲥϩⲁⲓ ⲑⲁⲓ ⲙ̀ⲡⲁⲓⲣⲏϯ ⲙ̀ⲡⲉⲥⲉⲣϧⲁⲉ ⲛ̀ϩⲁⲛϣⲱⲗ ⲉ̀ⲛⲁⲛⲉⲩ</td>
      <td class="language Sahidic"><span style="color:#b00e23">(ⲕ︦ⲑ︦)</span>
      <span style="color:#05537d">(31:11)</span> ⲡϩⲏⲧ ⲙ̅ⲡⲉⲥϩⲁⲓ̈ ⲧⲏⲕ ⲉϩⲣⲁⲓ̈ ⲉϫⲱⲥ
      ⲛ̅ⲧⲁⲓ̈ ⲛⲁⲣⲉⲣⲱϩ ⲁⲛ ⲙ̅ⲡⲟⲉⲓⲕ.</td>
      <td class="language English"><span style="color:#b00e23">(31:11)</span>
      The heart of her husband trusts in her: such a one shall stand in no need
      of fine spoils.</td>
      <td class="language Greek"><span style="color:#b00e23">(31:11)</span>
      θαρσεῖ ἐπ’ αὐτῇ ἡ καρδία τοῦ ἀνδρὸς αὐτῆς, ἡ τοιαύτη καλῶν
      σκύλων οὐκ ἀπορήσει·</td>
      <td class="language Akhmimic"><span style="color:#b00e23">(ⲕ︦ⲑ︦)</span>
      <span style="color:#05537d">(31:11)</span> ⲡϩⲏⲧ ⲙ̅ⲡⲥϩⲉⲓ̈ ⲧⲏⲕ ⲁⳉⲣⲏⲓ̈ ⲁϫⲱⲥ
      ⲧⲉⲉⲓ ⲛⲁϣⲟⲩⲟⲩⲧ ⲉⲛ ⲙ̅ⲡⲁⲉⲓⲕ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲓ̅ⲃ̅)</span> ⲥⲉⲣϩⲱⲃ ⲅⲁⲣ ⲙ̀ⲡⲉⲥϩⲁⲓ ⲛ̀ⲟⲩⲁⲅⲁⲑⲟⲛ ⲟⲩⲟϩ
      ⲙ̀ⲡⲟⲩⲡⲉⲧϩⲱⲟⲩ ⲁⲛ ⲙ̀ⲡⲉⲥⲱⲛϧ ⲧⲏⲣϥ</td>
      <td class="language Sahidic"><span style="color:#b00e23">(ⲗ︦)</span>
      <span style="color:#05537d">(31:12)</span> ⲥⲉⲓⲣⲉ ⲙ̅ⲡⲉⲥϩⲁⲓ̈
      ⲛ̅ϩⲉⲛⲡⲉⲧⲛⲁⲛⲟⲩⲟⲩ ⲛ̅ϩⲉⲛⲡⲉⲑⲟⲟⲩ ⲁⲛ ⲛ̅ⲟⲩⲟⲉⲓϣ ⲅⲁⲣ ⲛⲓⲙ.</td>
      <td class="language English"><span style="color:#b00e23">(31:12)</span>
      For she employs all her living for her husband’s good.</td>
      <td class="language Greek"><span style="color:#b00e23">(31:12)</span>
      ἐνεργεῖ γὰρ τῷ ἀνδρὶ ἀγαθὰ πάντα τὸν βίον.</td>
      <td class="language Akhmimic"><span style="color:#b00e23">(ⲗ︦)</span>
      <span style="color:#05537d">(31:12)</span> ⲥⲉⲓⲣⲉ ⲅⲁⲣ ⲙ̅ⲡⲥϩⲉⲓ̈
      ⲛ̅ϩⲉⲛⲡⲉⲧⲛⲁⲛⲟⲩⲟⲩ ϩⲉⲛⲡⲉⲑⲁⲩ ⲉⲛ ⲛ̅ⲟⲩⲁⲉⲓϣ ⲛⲓⲙ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲓ̅ⲅ̅)</span> ⲉⲥⲉⲣϩⲱⲃ ϧⲉⲛ ⲟⲩⲥⲟⲣⲧ ⲛⲉⲙ ⲓⲁⲩ ϣⲁⲥⲑⲁⲙⲓⲟ
      ⲛ̀ⲛⲏ ⲉⲧⲟⲓ ⲛ̀ϣⲁⲩ ϧⲉⲛ ⲛⲉⲥϫⲓϫ</td>
      <td class="language Sahidic"><span style="color:#b00e23">(ⲗ︦ⲁ︦)</span>
      <span style="color:#05537d">(31:13)</span> ⲉⲥϭⲛ̅ ⲥⲟⲣⲧ̅ ϩⲓⲙⲁϩⲉ ϣⲁⲥⲧⲁⲙⲓⲟⲟⲩ
      ⲛ̅ⲛⲉⲥϭⲓϫ ⲛ̅ϣⲁⲩ.</td>
      <td class="language English"><span style="color:#b00e23">(31:13)</span>
      Gathering wool and flax, she makes it serviceable with her hands.</td>
      <td class="language Greek"><span style="color:#b00e23">(31:13)</span>
      µηρυοµένη ἔρια καὶ λίνον ἐποίησεν εὔχρηστον ταῖς χερσὶν
      αὐτῆς.</td>
      <td class="language Akhmimic"><span style="color:#b00e23">(ⲗ︦ⲁ︦)</span>
      <span style="color:#05537d">(31:13)</span> ⲥⲉⲣ̅ϩⲱⲃ ⲁⲡⲥⲁⲣⲧ ⲙⲛ̅ ⲡⲙⲁϩⲉ
      ⳉⲁⲣⲉⲥⲧⲁⲛⲁⲩ ⳉⲛ̅ ⲛⲉⲥϭⲓϫ ⲛ̅ϣⲉⲩ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲓ̅ⲇ̅)</span> ⲁⲥϣⲱⲡⲓ ⲇⲉ ⲙ̀ⲫⲣⲏϯ ⲛ̀ⲟⲩϫⲟⲓ ⲉϥⲉⲣⲓⲉⲃϣⲱⲧ
      ⲉ̀ⲃⲟⲗ ϩⲓ ⲫⲟⲩⲉⲓ ϣⲁⲥⲑⲱⲟⲩϯ ⲇⲉ ⲛ̀ⲧⲉⲥⲙⲉⲑⲣⲁⲙⲁⲟ</td>
      <td class="language Sahidic"><span style="color:#b00e23">(ⲗ︦ⲃ︦)</span>
      <span style="color:#05537d">(31:14)</span> ⲁⲥⲣ̅ⲑⲉ ⲛ̅ⲛⲓϫⲟⲓ̈ ⲛⲉϣⲱⲧ ⲉⲥⲥⲱⲟⲩϩ
      ⲉϩⲟⲩⲛ ⲛ̅ⲛ̅ⲕⲁ ⲛⲁⲥ ⲙ̅ⲡⲟⲩⲉ.</td>
      <td class="language English"><span style="color:#b00e23">(31:14)</span>
      She is like a ship trading from a distance: so she procures her
      livelihood.</td>
      <td class="language Greek"><span style="color:#b00e23">(31:14)</span>
      ἐγένετο ὡσεὶ ναῦς ἐµπορευοµένη µακρόθεν, συνάγει δὲ αὕτη τὸν
      βίον.</td>
      <td class="language Akhmimic"><span style="color:#b00e23">(ⲗ︦ⲃ︦)</span>
      <span style="color:#05537d">(31:14)</span> ⲁⲥⲣ̅ⲧⳉⲉ ⲛ̅ⲛⲓϫⲁⲉⲓ ⲛ̅ⲉϣⲱⲧ
      ⲉⲧⳉⲁⲣⲟⲩⲥⲱⲟⲩϩ ϩⲛⲟ ⲛⲉⲥ ⲁⳉⲟⲩⲛ ⲙ̅ⲡⲟⲩⲉⲓ̈ⲉ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲓ̅ⲉ̅)</span> ⲟⲩⲟϩ ϣⲁⲥⲧⲱⲛⲥ ⲓⲥϫⲉⲛ ⲉ̀ϫⲱⲣϩ ϣⲁⲥϯϧⲣⲉ ⲛ̀ⲛⲁ
      ⲡⲉⲥⲏⲓ ⲛⲉⲙ ⲟⲩϩⲱⲃ ⲛ̀ⲛⲉⲥⲃⲱⲕⲓ</td>
      <td class="language Sahidic"><span style="color:#b00e23">(ⲗ︦ⲅ︦)</span>
      <span style="color:#05537d">(31:15)</span> ⲁⲩⲱ ϣⲁⲥⲧⲱⲟⲩⲛ ⲛ̅ϭⲱⲣϩ̅ ⲛⲥ̅ϯϩⲣⲉ
      ⲛ̅ⲛⲁ ⲡⲏⲓ̈ ⲁⲩⲱ ϩⲱⲃ ⲛ̅ⲛⲉⲥϩⲙ̅ϩⲁⲗ.</td>
      <td class="language English"><span style="color:#b00e23">(31:15)</span>
      And she rises by night, and gives food to her household, and appointed
      tasks to her maidens.</td>
      <td class="language Greek"><span style="color:#b00e23">(31:15)</span>
      καὶ ἀνίσταται ἐκ νυκτῶν καὶ ἔδωκεν βρώµατα τῷ οἴκῳ καὶ
      ἔργα ταῖς θεραπαίναις.</td>
      <td class="language Akhmimic"><span style="color:#b00e23">(ⲗ︦ⲅ︦)</span>
      <span style="color:#05537d">(31:15)</span> ⲁⲟⲩ ⳉⲁⲣⲉⲥⲧⲱⲛⲉ ⲛ̅ⳉⲱⲣⲡ ⲥϯ ⳉⲣⲉ
      ⲛ̅ⲛⲁⲡⲏⲓ̈ ⲁⲟⲩ ϩⲱⲃ ⲛ̅ⲛⲉⲥⳉⲙ̅ⳉⲉⲗ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲓ̅ⲋ̅)</span> ⲁⲥϣⲁⲛⲛⲁⲩ ⲉ̀ⲟⲩⲓ ⲉ̀ⲫⲟⲩⲱⲓ ϣⲁⲥϣⲟⲡⲥ ⲉ̀ⲃⲟⲗ
      ϧⲉⲛ ⲛⲓⲟⲩⲧⲁϩ ⲛ̀ⲧⲉ ⲛⲉⲥϫⲓϫ ϣⲁⲥϫⲫⲟ ⲛ̀ⲟⲩⲓⲟϩⲓ</td>
      <td class="language Sahidic"><span style="color:#b00e23">(ⲗ︦ⲇ︦)</span>
      <span style="color:#05537d">(31:16)</span> ⲉⲥϣⲁⲛⲛⲁⲩ ⲉⲩⲥⲱϣⲉ ϣⲁⲥϣⲟⲡⲥ̅
      ϣⲁⲥⲧⲱϭⲉ ⲇⲉ ⲛ̅ϩⲉⲛⲙⲁ ⲛ̅ⲉⲗⲟⲟⲗⲉ ⲉⲃⲟⲗ ϩⲛ̅ ⲛ̅ⲕⲁⲣⲡⲟⲥ ⲛ̅ⲛⲉⲥϭⲓϫ.</td>
      <td class="language English"><span style="color:#b00e23">(31:16)</span>
      She views a farm, and buys it: and with the fruit of her hands she plants
      and a possession.</td>
      <td class="language Greek"><span style="color:#b00e23">(31:16)</span>
      θεωρήσασα γεώργιον ἐπρίατο, ἀπὸ δὲ καρπῶν χειρῶν αὐτῆς
      κατεφύτευσεν κτῆµα</td>
      <td class="language Akhmimic"><span style="color:#b00e23">(ⲗ︦ⲇ︦)</span>
      <span style="color:#05537d">(31:16)</span> ⲁⲥϣⲁⲛⲟ ⲁⲩⲕⲁⲉⲓⲉ ⳉⲁⲣⲉⲥⲧⲁⲩⲥ
      ⳉⲁⲣⲉⲥⲧⲱϭⲉ ⲇⲉ ⲛ̅ⲟⲩⲙⲁⲛⲉⲗⲁⲗⲉ ⲁⲃⲁⲗ ⳉⲛ̅ ⲛ̅ⲕⲁⲣⲡⲟⲥ ⲛ̅ⲛⲉⲥϭⲓϫ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲓ̅ⲍ̅)</span> ϣⲁⲥⲙⲟⲩⲣ ⲛ̀ⲧⲉⲥϯⲡⲓ ϧⲉⲛ ⲟⲩϫⲟⲙ ⲟⲩⲟϩ
      ϣⲁⲥⲧⲁϫⲣⲟ ⲛ̀ⲛⲉⲥϫⲫⲟⲓ ⲉ̀ⲟⲩϩⲱⲃ</td>
      <td class="language Sahidic"><span style="color:#b00e23">(ⲗ︦ⲉ︦)</span>
      <span style="color:#05537d">(31:17)</span> ⲉⲁⲥⲙⲟⲩⲣ ⲛ̅ⲧⲉⲥϯⲡⲉ ⲉⲙⲁⲧⲉ ϩⲛ̅
      ⲟⲩϭⲟⲙ ⲁⲥⲧⲁϫⲣⲉ ⲛⲉⲥϭⲃ̅ⲃⲟⲓ̈ ⲉⲡⲉⲥϩⲱⲃ ⲁⲥϫⲓϯⲡⲉ ϫⲉ ⲛⲁⲛⲟⲩ ⲡⲣ̅ϩⲱⲃ</td>
      <td class="language English"><span style="color:#b00e23">(31:17)</span>
      She strongly girds her loins, and strengthens her arms for work.</td>
      <td class="language Greek"><span style="color:#b00e23">(31:17)</span>
      ἀναζωσαµένη ἰσχυρῶς τὴν ὀσφὺν αὐτῆς ἤρεισεν τοὺς βραχίονας
      αὐτῆς εἰς ἔργον.</td>
      <td class="language Akhmimic"><span style="color:#b00e23">(ⲗ︦ⲉ︦)</span>
      <span style="color:#05537d">(31:17)</span> ⲁⲥⲙⲟⲩⲣ ⲛ̅ⲧⲥ̅ϯⲡⲉ ⲙ̅ⲡϣⲁ ⳉⲛ̅
      ⲟⲩϭⲁⲙ ⲁⲥⲧⲁϫⲣⲟ ⲛⲉⲥϭⲃⲁⲉⲓ ⲁⲡⲣ̅ϩⲱⲃ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲓ̅ⲏ̅)</span> ⲟⲩⲟϩ ⲁⲥϭⲓ ϯⲡⲓ ϫⲉ ⲛⲁⲛⲉ ⲡⲓϩⲱⲃ ⲟⲩⲟϩ
      ⲙ̀ⲡⲁⲣⲉ ⲡⲉⲥϧⲏⲃⲥ ϭⲉⲛⲟ ⲙ̀ⲡⲓⲉϫⲱⲣϩ ⲧⲏⲣϥ</td>
      <td class="language Sahidic"><span style="color:#b00e23">(ⲗ︦ⲋ︦)</span>
      <span style="color:#05537d">(31:18)</span> ⲁⲩⲱ ⲙⲉⲣⲉ ⲧⲉⲥϩⲏⲃⲥ̅ ϫⲉ ⲛⲁ ϩⲛ̅
      ⲧⲉⲩϣⲏ ⲧⲏⲣⲥ̅.</td>
      <td class="language English"><span style="color:#b00e23">(31:18)</span>
      And she finds by experience that working is good; and her candle goes not
      out all night.</td>
      <td class="language Greek"><span style="color:#b00e23">(31:18)</span>
      ἐγεύσατο ὅτι καλόν ἐστιν τὸ ἐργάζεσθαι, καὶ οὐκ ἀποσβέννυται
      ὅλην τὴν νύκτα ὁ λύχνος αὐτῆς.</td>
      <td class="language Akhmimic"><span style="color:#b00e23">(ⲗ︦ⲋ︦)</span>
      <span style="color:#05537d">(31:18)</span> ⲁⲟⲩ ⲙⲁ ⲡⲥⳉⲏⲃⲥ̅ ⲃⲱⲕ ⳉⲛ̅ ⲧⲟⲩⳉⲓ
      ⲧⲏⲣⲥ̅</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲓ̅ⲑ̅)</span> ⲛⲉⲥϫⲓϫ ϣⲁⲥⲥⲟⲩⲧⲱⲛⲟⲩ ⲉ̀ⲃⲟⲗ ⲉ̀ⲛⲏ
      ⲉⲧⲉⲣⲛⲟϥⲣⲓ ⲟⲩⲟϩ ⲛⲉⲥⲙⲁϩⲓ ϣⲁⲥⲧⲁϫⲣⲱⲟⲩ ⲉ̀ⲟⲩⲙⲃⲁⲓ</td>
      <td class="language Sahidic"><span style="color:#b00e23">(ⲗ︦ⲍ︦)</span>
      <span style="color:#05537d">(31:19)</span> ϣⲁⲥⲥⲟⲩⲧⲛ̅ ⲛⲉⲥϭⲓϫ ⲉⲛⲉⲧⲉϣ̅ϣⲉ ⲁⲩⲱ
      ⲛⲉⲥϩⲓⲱⲙⲉ ϣⲁⲥⲧⲁϫⲣⲟⲟⲩ ⲉⲡⲉⲙⲡⲁⲓ̈.</td>
      <td class="language English"><span style="color:#b00e23">(31:19)</span>
      She reaches forth her arms to needful works, and applies her hands to the
      spindle.</td>
      <td class="language Greek"><span style="color:#b00e23">(31:19)</span>
      τοὺς πήχεις αὐτῆς ἐκτείνει ἐπὶ τὰ συµφέροντα, τὰς δὲ χεῖρας
      αὐτῆς ἐρείδει εἰς ἄτρακτον.</td>
      <td class="language Akhmimic"><span style="color:#b00e23">(ⲗ︦ⲍ︦)</span>
      <span style="color:#05537d">(31:19)</span> ⳉⲁⲣⲉⲥⲥⲟⲩⲧⲛ̅ ⲛⲉⲥϭⲓϫ ⲁⲛⲉⲧⲉϣϣⲉ
      ⲁⲟⲩ ⲛⲉⲥϩⲓⲟⲙⲉ ⲁⲡⲗ̅ⲃⲉⲓ̈</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲕ̅)</span> ϣⲁⲥⲁⲟⲩⲱⲛ ⲛ̀ⲧⲟⲧⲥ ⲙ̀ⲫⲏ ⲉⲧⲉⲣϧⲁⲉ ⲡⲉⲥⲟⲩⲧⲁϩ ⲇⲉ
      ϣⲁⲥⲥⲟⲩⲧⲱⲛϥ ⲉ̀ⲛⲓϩⲏⲕⲓ</td>
      <td class="language Sahidic"><span style="color:#b00e23">(ⲗ︦ⲏ︦)</span>
      <span style="color:#05537d">(31:20)</span> ϣⲁⲥⲥⲟⲩⲧⲱⲛ ⲛ̅ⲧⲟⲟⲧⲥ̅ ⲉⲩϩⲏⲕⲉ
      ⲛⲥ̅ⲥⲟⲟⲩⲧⲛ̅ ⲟⲩⲕⲁⲣⲡⲟⲥ ⲙ̅ⲡⲉⲧϣⲁⲁⲧ.</td>
      <td class="language English"><span style="color:#b00e23">(31:20)</span>
      And she opens her hands to the needy, and reaches out fruit to the
      poor.</td>
      <td class="language Greek"><span style="color:#b00e23">(31:20)</span>
      χεῖρας δὲ αὐτῆς διήνοιξεν πένητι, καρπὸν δὲ ἐξέτεινεν
      πτωχῷ.</td>
      <td class="language Akhmimic"><span style="color:#b00e23">(ⲗ︦ⲏ︦)</span>
      <span style="color:#05537d">(31:20)</span> ⳉⲁⲣⲉⲥⲥⲟⲩⲧⲛ̅ ⲧⲟⲟⲧⲥ̅ ⲁⲩϩⲏⲕⲉ
      ⲥⲥⲁⲩⲧⲛⲉ ⲛ̅ⲟⲩⲕⲁⲣⲡⲟⲥ ⲙ̅ⲡⲉⲧϣⲁⲁⲧ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲕ̅ⲁ̅)</span>
      </td>
      <td class="language Sahidic"><span style="color:#b00e23">(ⲗ︦ⲑ︦)</span>
      <span style="color:#05537d">(31:21)</span> ⲙⲉⲣⲉ ⲡⲉⲥϩⲁⲓ̈ ϥⲓⲣⲟⲟⲩϣ ϩⲁ ⲛⲁ
      ⲡⲏⲓ̈ ⲉϥϣⲁⲛⲱⲥⲕ̅ ϩⲛ̅ ⲟⲩⲙⲁ ⲛⲉⲧϩⲁϩⲧⲏⲥ ⲅⲁⲣ ⲧⲏⲣⲟⲩ ϩⲟⲃⲥ̅.</td>
      <td class="language English"><span style="color:#b00e23">(31:21)</span>
      Her husband is not anxious about those at home when he tarries anywhere
      abroad: for all her household are clothed.</td>
      <td class="language Greek"><span style="color:#b00e23">(31:21)</span> οὐ
      φροντίζει τῶν ἐν οἴκῳ ὁ ἀνὴρ αὐτῆς, ὅταν που χρονίζῃ·
      πάντες γὰρ οἱ παρ’ αὐτῆς ἐνδιδύσκονται.</td>
      <td class="language Akhmimic"><span style="color:#b00e23">(ⲗ︦ⲑ︦)</span>
      <span style="color:#05537d">(31:21)</span> ⲙⲁ ⲡⲥϩⲉⲓ̈ ϥⲓⲣⲁⲩϣ ⳉⲁ ⲛⲁ ⲡⲏⲓ̈
      ⲁϥϣⲁⲱⲥⲕ ⳉⲛ̅ ⲟⲩⲙⲁ ⲛⲉⲧⳉⲁⲧⲏⲥ ⲅⲁⲣ ⲧⲏⲣⲟⲩ ϩⲁⲃⲥ̅</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲕ̅ⲃ̅)</span>
      </td>
      <td class="language Sahidic"><span style="color:#b00e23">(ⲙ︦)</span>
      <span style="color:#05537d">(31:22)</span> ⲁⲥⲧⲁⲙⲓⲉ ϩⲃ̅ⲥⲱ ⲥⲛ̅ⲧⲉ ⲙ̅ⲡⲉⲥϩⲁⲓ̈
      ⲁⲩⲱ ϩⲉⲛϩⲟⲓ̈ⲧⲉ ⲛⲁⲥ ⲉⲃⲟⲗ ϩⲙ̅ ⲡϣⲛ̅ⲥ ⲙⲛ̅ ⲡϫⲏϭⲉ.</td>
      <td class="language English"><span style="color:#b00e23">(31:22)</span>
      She makes for her husband clothes of double texture, and garments for
      herself of fine linen and scarlet.</td>
      <td class="language Greek"><span style="color:#b00e23">(31:22)</span>
      δισσὰς χλαίνας ἐποίησεν τῷ ἀνδρὶ αὐτῆς, ἐκ δὲ βύσσου καὶ
      πορφύρας ἑαυτῇ ἐνδύµατα.</td>
      <td class="language Akhmimic"><span style="color:#b00e23">(ⲙ︦)</span>
      <span style="color:#05537d">(31:22)</span> ⲁⲥⲧⲁⲛⲟ ϩⲃ̅ⲥⲟⲩ ⲥⲛ̅ⲧⲉ ⲙ̅ⲡⲥϩⲉⲓ̈
      ⲁⲟⲩ ϩⲉⲛⳉⲁⲉⲓⲧⲉ ⲛⲉⲥ ⲁⲃⲁⲗ ⳉⲙ̅ ⲡϣⲛⲥ ⲙⲛ̅ ⲡϫⲏϭⲉ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲕ̅ⲅ̅)</span>
      </td>
      <td class="language Sahidic"><span style="color:#b00e23">(ⲙ︦ⲁ︦)</span>
      <span style="color:#05537d">(31:23)</span> ϣⲁⲩϭⲱϣⲧ̅ ⲇⲉ ⲛ̅ⲥⲁ ⲡⲉⲥϩⲁⲓ̈ ϩⲛ̅
      ⲙ̅ⲡⲩⲗⲏ ⲉϥϣⲁⲛϩⲙⲟⲟⲥ ϩⲛ̅ ⲟⲩⲥⲟⲟⲩϩⲥ̅ ⲙⲛ̅ ⲛ̅ϩⲗ̅ⲗⲟ ⲁⲩⲱ ⲛⲉⲧⲟⲩⲏϩ ϩⲙ̅ ⲡⲕⲁϩ.</td>
      <td class="language English"><span style="color:#b00e23">(31:23)</span>
      And her husband becomes a distinguished person in the gates, when he sits
      in council with the old inhabitants of the land.</td>
      <td class="language Greek"><span style="color:#b00e23">(31:23)</span>
      περίβλεπτος δὲ γίνεται ἐν πύλαις ὁ ἀνὴρ αὐτῆς, ἡνίκα ἂν
      καθίσῃ ἐν συνεδρίῳ µετὰ τῶν γερόντων κατοίκων τῆς γῆς.</td>
      <td class="language Akhmimic"><span style="color:#b00e23">(ⲙ︦ⲁ︦)</span>
      <span style="color:#05537d">(31:23)</span> ⳉⲁⲣⲟⲩⲥⲱⲛⲧ ⲇⲉ ⲥⲉ ⲡⲥ̅ϩⲉⲓ̈ ⳉⲛ̅
      ϩⲉⲛⲡⲩⲗⲏ ⲁϥϣⲁϩⲙⲉⲥ ⳉⲛ̅ ⲟⲩⲥⲁⲩϩⲥ ⲙⲛ̅ ϩⲉⲛⳉⲗ̅ⲗⲁⲉⲓ ⲁⲟⲩ ⲛⲉⲧⲟⲩⲏϩ ⳉⲙ̅ ⲡⲕⲁϩ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲕ̅ⲇ̅)</span>
      </td>
      <td class="language Sahidic"><span style="color:#b00e23">(ⲙ︦ⲃ︦)</span>
      <span style="color:#05537d">(31:24)</span> ⲁⲥⲧⲁⲙⲓⲉ ϩⲉⲛⲥⲓⲛⲇⲱⲛ ⲁⲥⲧⲁⲁⲩ ⲉⲃⲟⲗ
      ⲁⲩⲱ ϩⲉⲛⲡⲉⲣⲓⲍⲱⲙⲁ ⲛ̅ⲛⲉⲫⲟⲓⲛⲓⲝ.</td>
      <td class="language English"><span style="color:#b00e23">(31:24)</span>
      She makes fine linens, and sells girdles to the Chananites: she opens her
      mouth heedfully and with propriety, and controls her tongue.</td>
      <td class="language Greek"><span style="color:#b00e23">(31:24)</span>
      σινδόνας ἐποίησεν καὶ ἀπέδοτο, περιζώµατα δὲ τοῖς
      Χαναναίοις.</td>
      <td class="language Akhmimic"><span style="color:#b00e23">(ⲙ︦ⲃ︦)</span>
      <span style="color:#05537d">(31:24)</span> ⲁⲥⲧⲁⲛⲟ ϩⲉⲛⲥⲓⲛⲇⲱⲛ ⲁⲥⲧⲉⲩⲉ ⲁⲃⲁⲗ
      ⲁⲟⲩ ϩⲉⲛⲡⲉⲣⲓⲍⲱⲙⲁ ⲛ̅ⲛ̅ⲫⲟⲓⲛⲓⲝ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲕ̅ⲋ̅)</span> <span style=
      "color:#b00e23">(ⲗ̅ⲁ̅:ⲕ̅ⲍ̅)</span></td>
      <td class="language Sahidic"><span style="color:#b00e23">(ⲙ︦ⲇ︦)</span>
      <span style="color:#05537d">​(31:26)</span> ⲁⲥϯ ϩⲓⲱⲱⲥ ⲛ̅ⲟⲩϭⲟⲙ ⲙⲛ̅ ⲟⲩⲉⲟⲟⲩ.
      <span style="color:#b00e23">(ⲙ︦ⲉ︦)</span> <span style=
      "color:#05537d">​(31:27)</span> ⲙ̅ⲡⲥⲟⲩⲱⲙ ⲇⲉ ⲛ̅ⲟⲩⲟⲉⲓⲕ ⲙ̅ⲙⲛ̅ⲧⲣⲉϥϫⲛⲁⲁⲩ
      ⲛⲉϩⲓⲟⲟⲩⲉ ⲇⲉ ⲙ̅ⲡⲉⲥⲏⲓ̈ ϭⲏⲩ ⲁⲩⲱ ⲥⲛⲁⲉⲩⲫⲣⲁⲛⲉ ⲛ̅ⲛⲉϩⲟⲟⲩ ⲛ̅ϩⲁⲉ.</td>
      <td class="language English"><span style="color:#b00e23">(31:25)</span>
      She puts on strength and honour; and rejoices in the last days.
      <span style="color:#b00e23">(31:27)</span> The ways of her household are
      careful, and she eats not the bread of idleness.</td>
      <td class="language Greek"><span style="color:#b00e23">(31:26)</span>
      ἰσχὺν καὶ εὐπρέπειαν ἐνεδύσατο καὶ εὐφράνθη ἐν ἡµέραις
      ἐσχάταις. <span style="color:#b00e23">(31:27)</span> στεγναὶ
      διατριβαὶ οἴκων αὐτῆς, σῖτα δὲ ὀκνηρὰ οὐκ ἔφαγεν.</td>
      <td class="language Akhmimic"><span style="color:#b00e23">(ⲙ︦ⲇ︦)</span>
      <span style="color:#05537d">​(31:26)</span> ⲁⲥϯϩⲓⲱⲱⲥ ⲛ̅ⲟⲩϭⲁⲙ ⲙⲛ̅ ⲟⲩⲉⲁⲩ
      <span style="color:#b00e23">(ⲙ︦ⲉ︦)</span> <span style=
      "color:#05537d">​(31:27)</span> ⲙ̅ⲡⲥ̅ⲟⲩⲱⲙ ⲇⲉ ⲛ̅ⲟⲩⲁⲉⲓⲕ ⲙ̅ⲙⲛ̅ⲧⲣⲉϥϫⲛⲟ ⲛ̅ⳉⲱⲟⲩ
      ⲇⲉ ⲙ̅ⲡⲥ̅ⲏⲓ̈ ϭⲏⲟⲩ ⲁⲟⲩ ⲥⲛⲁⲣ̅ⲉⲩⲫⲣⲁⲛⲉ ⳉⲛ̅ ⲛ̅ϩⲟⲟⲩⲉ ⲛ̅ⳉⲁⲉ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲕ̅ⲉ̅)</span>
      </td>
      <td class="language Sahidic"><span style="color:#b00e23">(ⲙ︦ⲅ︦)</span>
      <span style="color:#05537d">(31:28)</span> ⲥⲛⲁⲟⲩⲱⲛ ⲛ̅ⲣⲱⲥ ϩⲛ̅ ⲟⲩⲙⲛ̅ⲧⲥⲁⲃⲉ
      ⲁⲩⲱ ϩⲙ̅ ⲡⲛⲟⲙⲟⲥ ⲛⲁⲛⲥⲙ̅ⲙⲉ ⲇⲉ ⲙⲛ̅ ⲙ̅ⲙⲛ̅ⲧⲛⲁ ϩⲓ ⲡⲉⲥⲗⲁⲥ</td>
      <td class="language English"><span style="color:#b00e23">(31:26)</span>
      But she opens her mouth wisely, and according to law.</td>
      <td class="language Greek"><span style="color:#b00e23">(31:25)</span>
      στόµα αὐτῆς διήνοιξεν προσεχόντως καὶ ἐννόµως καὶ τάξιν
      ἐστείλατο τῇ γλώσσῃ αὐτῆς.</td>
      <td class="language Akhmimic"><span style="color:#b00e23">(ⲙ︦ⲋ︦)</span>
      <span style="color:#05537d">(31:28)</span> ⲥⲛⲁⲉⲩⲉⲛ ⲛ̅ⲣⲱⲥ ⳉⲛ̅ ⲟⲩⲙⲛ̅ⲧⲥⲁⲃⲉ
      ⲁⲟⲩ ⳉⲙ̅ ⲡⲛⲟⲙⲟⲥ ⲛⲁⲛⲥⲙ̅ⲙⲉ ⲇⲉ ⲙⲛ̅ ⲙ̅ⲙⲛ̅ⲧⲛⲁⲉ ϩⲓ ⲡⲥ̅ⲗⲉⲥ</td>
    </tr>

    <tr class="verse">
      <td class="language Bohairic">
      </td>
      <td class="language Sahidic"><span style="color:#b00e23">(ⲙ︦ⲉ︦)</span>
      <span style="color:#05537d">(31:28)</span> ⲁⲥϯ ϩⲓⲱⲱⲥ ⲛ̅ⲟⲩϭⲟⲙ ⲙⲛ̅
      ⲟⲩⲥⲁ</td>
      <td class="language English">
      </td>
      <td class="language Greek">
      </td>
      <td class="language Akhmimic">
      </td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲕ̅ⲏ̅)</span>
      </td>
      <td class="language Sahidic"><span style="color:#b00e23">(ⲙ︦ⲋ︦)</span>
      <span style="color:#05537d">(31:28)</span> ⲁ ⲛⲉⲥϣⲏⲣⲉ ⲧⲱⲟⲩⲛ ⲁⲩⲧⲙⲁⲓⲟⲥ ⲁⲩⲱ ⲁ
      ⲡⲉⲥϩⲁⲓ̈ ⲉⲧⲛⲁⲛⲟⲩϥ ϯ ⲡⲉⲥⲥⲟⲉⲓⲧ.</td>
      <td class="language English"><span style="color:#b00e23">(31:28)</span>
      And her kindness to them sets up her children for them, and they grow
      rich, and her husband praises her.</td>
      <td class="language Greek"><span style="color:#b00e23">(31:28)</span> τὸ
      στόµα δὲ ἀνοίγει σοφῶς καὶ νοµοθέσµως, ἡ δὲ ἐλεηµοσύνη αὐτῆς
      ἀνέστησεν τὰ τέκνα αὐτῆς, καὶ ἐπλούτησαν, καὶ ὁ ἀνὴρ αὐτῆς
      ᾔνεσεν αὐτήν</td>
      <td class="language Akhmimic">ⲁ ⲛⲉⲥϣⲏⲣⲉ ⲧⲱⲛⲉ ⲁⲩⲧⲁⲉⲓⲁⲥ ⲁⲟⲩ ⲁⲡⲥ̅ϩⲉⲓ̈
      ⲉⲧⲛⲁⲛⲟⲩϥ ⲡⲥ̅ⲥⲁⲉⲓⲧ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲕ̅ⲑ̅)</span>
      </td>
      <td class="language Sahidic"><span style="color:#b00e23">(ⲙ︦ⲍ︦)</span>
      <span style="color:#05537d">(31:29)</span> ⲁ ϩⲁϩ ⲛ̅ⲥϩⲓⲙⲉ ϫⲡⲉ ⲟⲩⲙⲛ̅ⲧⲣⲙ̅ⲙⲁⲟ
      ⲁ ϩⲁϩ ⲣ̅ϩⲉⲛⲙⲛ̅ⲧϫⲱⲱⲣⲉ ⲛ̅ⲧⲟ ⲇⲉ ⲁⲣϫⲓⲥⲉ ⲉⲣⲟⲟⲩ ⲧⲏⲣⲟⲩ.</td>
      <td class="language English"><span style="color:#b00e23">(31:29)</span>
      Many daughters have obtained wealth, many have wrought valiantly; but
      thou hast exceeded, thou hast surpassed all.</td>
      <td class="language Greek"><span style="color:#b00e23">(31:29)</span>
      Πολλαὶ θυγατέρες ἐκτήσαντο πλοῦτον, πολλαὶ ἐποίησαν δυνατά, σὺ
      δὲ ὑπέρκεισαι καὶ ὑπερῆρας πάσας.</td>
      <td class="language Akhmimic"><span style="color:#b00e23">(ⲙ︦ⲍ︦)</span>
      <span style="color:#05537d">(31:29)</span> ⲁ ϩⲁϩ ⲛ̅ⲥϩⲓⲙⲉ ⲧⳉⲡⲟ
      ⲟⲩⲙⲛ̅ⲧⲣⲙ̅ⲙⲁⲟ ⲁ ϩⲁϩ ⲣ̅ⲙⲛ̅ⲧϫⲱⲱⲣⲉ ⲛ̅ⲧⲱ ⲇⲉ ⲁϫⲓⲥⲉ ⲁⲣⲁⲩ ⲧⲏⲣⲟⲩ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲗ̅)</span>
      </td>
      <td class="language Sahidic"><span style="color:#b00e23">(ⲙ︦ⲏ︦)</span>
      <span style="color:#05537d">(31:30)</span> ϩⲉⲛⲁⲣⲓⲥⲕⲉ ⲛ̅ⲛⲟⲩϫ ⲁⲩⲱ
      ⲟⲩⲡⲉⲧϣⲟⲩⲉⲓⲧ ⲡⲉ ⲡⲥⲁ ⲛ̅ⲟⲩⲥϩⲓⲙⲉ ⲥⲉⲛⲁⲥⲙⲟⲩ ⲅⲁⲣ ⲉⲩⲥϩⲓⲙⲉ ⲙ̅ⲙⲁⲓⲛⲟⲩⲧⲉ ⲙⲁⲣⲉⲥⲥⲙⲟⲩ ⲇⲉ
      ⲛ̅ⲧⲟⲥ ⲉⲑⲟⲧⲉ ⲙ̅ⲡϫⲟⲉⲓⲥ.</td>
      <td class="language English"><span style="color:#b00e23">(31:30)</span>
      Charms are false, and woman’s beauty is vain: for it is a wise woman that
      is blessed, and let her praise the fear the Lord.</td>
      <td class="language Greek"><span style="color:#b00e23">(31:30)</span>
      ψευδεῖς ἀρέσκειαι καὶ µάταιον κάλλος γυναικός· γυνὴ γὰρ συνετὴ
      εὐλογεῖται, φόβον δὲ κυρίου αὕτη αἰνείτω.</td>
      <td class="language Akhmimic"><span style="color:#b00e23">(ⲙ︦ⲏ︦)</span>
      <span style="color:#05537d">(31:30)</span> ϩⲉⲛⲛⲟⲩϫ ⲛⲉ ⲛ̅ⲟⲩⲱⳉⲉ ⲛ̅ϩⲏⲧ ⲁⲟⲩ
      ⲡⲥⲁⲓ̈ⲉ ⲛ̅ⲥϩⲓⲙⲉ ϣⲟⲩⲉⲓⲧ ⲥⲉⲛⲁⲥⲙⲟⲩ ⲇⲉ ⲁⲧⲥ̅ϩⲓⲙⲉ ⲙ̅ⲙⲁⲉⲓ ⲛⲟⲩⲧⲉ ⲙⲁⲣⲉⲥⲥⲙⲟⲩ ⲇⲉ
      ⲛ̅ⲧⲁⲥ ⲁⲧϩⲛⲱϩⲉ ⲙ̅ⲡϫⲁⲉⲓⲥ</td>
    </tr>

    <tr class="verse">
      <td class="language Bohairic"><span style=
      "color:#b00e23">(ⲗ̅ⲁ̅:ⲗ̅ⲁ̅)</span>
      </td>
      <td class="language Sahidic"><span style="color:#b00e23">(ⲙ︦ⲑ︦)</span>
      <span style="color:#05537d">(31:31)</span> ϯ ⲛⲁⲥ ⲉⲃⲟⲗ ϩⲛ̅ ⲛ̅ⲕⲁⲣⲡⲟⲥ
      ⲛ̅ⲛⲉⲥϭⲓϫ ϫⲉ ⲉⲩⲉϫⲱ ⲙ̅ⲡⲥⲟⲉⲓⲧ ⲛ̅ⲛⲉⲥϩⲃⲏⲩⲉ ϩⲛ̅ ⲙ̅ⲙⲁⲛ̅ⲃⲱⲕ ⲉϩⲟⲩⲛ ⲛ̅ⲛ̅ⲥⲟⲟⲩϩⲥ̅ ⲁⲩⲱ
      ⲙⲁⲣⲟⲩⲥⲙⲟⲩ ⲉⲡⲉⲥϩⲁⲓ̈ ϩⲛ̅ ⲙ̅ⲡⲩⲗⲏ.</td>
      <td class="language English"><span style="color:#b00e23">(31:31)</span>
      Give her of the fruit of her lips; and let her husband be praised in the
      gates.</td>
      <td class="language Greek"><span style="color:#b00e23">(31:31)</span>
      δότε αὐτῇ ἀπὸ καρπῶν χειρῶν αὐτῆς, καὶ αἰνείσθω ἐν πύλαις
      ὁ ἀνὴρ αὐτῆς.</td>
      <td class="language Akhmimic"><span style="color:#b00e23">(ⲙ︦ⲑ︦)</span>
      <span style="color:#05537d">(31:31)</span> ϯ ⲛⲉⲥ ⲁⲃⲁⲗ ⳉⲛ̅ ⲛ̅ⲕⲁⲣⲡⲟⲥ
      ⲛ̅ⲛⲉⲥϭⲓϫ ϫⲉ ⲁⲩⲛⲁϫⲟⲩ ⲙ̅ⲡⲥⲁⲉⲓⲧ ⲛ̅ⲛⲉⲥϩⲃⲏⲟⲩⲉ ⳉⲛ̅ ⲙ̅ⲙⲁⲛ̅ⲃⲱⲕ ⲁⳉⲟⲩⲛ ⲛ̅ⲛ̅ⲥⲁⲩϩⲥ̅
      ⲁⲟⲩ ⲙⲁⲣⲟⲩⲥⲙⲟⲩ ⲁⲡⲥϩⲉⲓ̈ ⳉⲛ̅ ϩⲉⲛⲡⲩⲗⲏ</td>
    </tr>
  </table>
</body>
</html>
