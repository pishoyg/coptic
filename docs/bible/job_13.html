<!DOCTYPE html>
<html>
<head>
  <title>Job</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_14.html" rel="next">
  <link href="job_12.html" rel="prev">
  <script src="main.js" type="module"></script>
</head>
<body class="chapter">
  <h4 id="job_13" class="title">Job 13</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ϩⲏⲡⲡⲉ ⲓⲥ ⲛⲁⲓ ⲁϥⲛⲁⲩ ⲉ̀ⲣⲱⲟⲩ ⲛ̀ϫⲉ ⲡⲁⲃⲁⲗ ⲟⲩⲟϩ ⲁϥⲥⲟⲑⲙⲟⲩ ⲛ̀ϫⲉ ⲡⲁⲙⲁϣϫ</td>
      <td class="language Sahidic"><span style="color:#b00e23">(ⲁ︦)</span> ⲉⲓⲥ
      ϩⲏⲏⲧⲉ ⲁ ⲡⲁⲃⲁⲗ ⲛⲁⲩ ⲉⲛⲁⲓ. ⲁⲩⲱ ⲁ ⲡⲙⲁⲁϫⲉ ⲥⲟⲧⲙⲟⲩ.</td>
      <td class="language English"><span style="color:#b00e23">(1)</span>
      Behold, mine eye has seen these things, and mine ear has heard them.</td>
      <td class="language Greek"><span style="color:#b00e23">(1)</span> ἰδοὺ
      ταῦτα ἑώρακέν µου ὁ ὀφθαλµὸς καὶ ἀκήκοέν µου τὸ οὖς·</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ϯⲥⲱⲟⲩⲛ ϩⲱ ⲛ̀ⲛⲏ ⲉⲧⲉⲧⲉⲛⲥⲱⲟⲩⲛ ⲙ̀ⲙⲱⲟⲩ ⲟⲩⲟϩ ϯⲟⲓ ⲛ̀ⲁⲧⲕⲁϯ ⲁⲛ
      ⲉ̀ϩⲟⲧⲉⲣⲱⲧⲉⲛ</td>
      <td class="language Sahidic"><span style="color:#b00e23">(ⲃ︦)</span> ⲁⲩⲱ
      ϯⲥⲟⲟⲩⲛ ⲛ̅ⲛⲉⲧⲉⲧⲛ̅ⲥⲟⲟⲩⲛ ⲙ̅ⲙⲟⲟⲩ. ⲁⲩⲱ ⲁⲛⲅ̅ ⲟⲩⲁⲑⲏⲧ ⲁⲛ ⲛ̅ϩⲟⲩⲟ ⲉⲣⲱⲧⲛ̅.</td>
      <td class="language English"><span style="color:#b00e23">(2)</span> And I
      know all that ye too know; and I have not less understanding than
      you.</td>
      <td class="language Greek"><span style="color:#b00e23">(2)</span> καὶ
      οἶδα ὅσα καὶ ὑµεῖς ἐπίστασθε, καὶ οὐκ ἀσυνετώτερός εἰµι
      ὑµῶν.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲙ̀ⲙⲟⲛ ⲇⲉ ⲁⲗⲗⲁ ⲁ̀ⲛⲟⲕ ϯⲛⲁⲥⲁϫⲓ ⲛⲁϩⲣⲉⲛ ⲡϭ̅ⲥ̅ ϯⲛⲁⲥⲟϩⲓ ⲇⲉ ⲙ̀ⲡⲉϥⲙ̀ⲑⲟ ⲓⲥϫⲉ
      ϥⲛⲁⲟⲩⲱϣ</td>
      <td class="language Sahidic"><span style="color:#b00e23">(ⲅ︦)</span>
      ⲙ̅ⲙⲟⲛ ⲇⲉ ⲁⲗⲗⲁ ϯⲛⲁϣⲁϫⲉ ⲙⲛ̅ ⲡϫⲟⲉⲓⲥ. ϯⲛⲁϫⲡⲓⲟ ⲇⲉ ⲙ̅ⲡⲉϥⲙ̅ⲧⲟ ⲉⲃⲟⲗ ⲉϣⲱⲡⲉ
      ⲉϩⲛⲁϥ.</td>
      <td class="language English"><span style="color:#b00e23">(3)</span>
      Nevertheless I will speak to the Lord, and I will reason before him, if
      he will.</td>
      <td class="language Greek"><span style="color:#b00e23">(3)</span> οὐ
      µὴν δὲ ἀλλ’ ἐγὼ πρὸς κύριον λαλήσω, ἐλέγξω δὲ ἐναντίον
      αὐτοῦ ἐὰν βούληται.</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span>
      ⲛ̀ⲑⲱⲧⲉⲛ ⲇⲉ ⲛ̀ⲑⲱⲧⲉⲛ ϩⲁⲛⲥⲏⲓⲛⲓ ⲛ̀ⲣⲉϥϭⲓⲛ̀ϫⲟⲛⲥ ⲛⲉⲙ ϩⲁⲛⲣⲉϥⲧⲁⲗϭⲟ ⲛ̀ⲧⲉ ϩⲁⲛⲡⲉⲧϩⲱⲟⲩ
      ⲧⲏⲣⲟⲩ</td>
      <td class="language Sahidic"><span style="color:#b00e23">(ⲇ︦)</span>
      ⲛ̅ⲧⲱⲧⲛ̅ ⲇⲉ ⲛ̅ⲧⲉⲧⲛ̅ ϩⲉⲛⲥⲁⲉⲓⲛ ⲛ̅ⲣⲉϥϫⲓⲛ̅ϭⲟⲛⲥ̅. ⲁⲩⲱ ⲛ̅ⲣⲉϥⲧⲁⲗϭⲟ ⲛ̅ⲛⲉⲑⲟⲟⲩ
      ⲧⲏⲣⲟⲩ.</td>
      <td class="language English"><span style="color:#b00e23">(4)</span> But
      ye are all bad physicians, and healers of diseases.</td>
      <td class="language Greek"><span style="color:#b00e23">(4)</span> ὑµεῖς
      δέ ἐστε ἰατροὶ ἄδικοι καὶ ἰαταὶ κακῶν πάντες.</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲉⲥⲉ̀ϣⲱⲡⲓ ⲇⲉ ⲛⲱⲧⲉⲛ ⲉⲣⲉⲧⲉⲛⲉ̀ⲭⲁⲣⲱⲧⲉⲛ ⲟⲩⲟϩ ⲉⲥⲉ̀ⲓ̀ ⲛⲱⲧⲉⲛ ⲉ̀ⲃⲟⲗ ⲛ̀ϫⲉ
      ⲟⲩⲥⲟⲫⲓⲁ</td>
      <td class="language Sahidic"><span style="color:#b00e23">(ⲉ︦)</span>
      ⲉⲥⲉϣⲱⲡⲉ ⲇⲉ ⲛ̅ⲧⲉⲧⲛ̅ⲕⲁⲣⲟⲩⲧⲛ̅ ⲛ̅ⲥⲱⲡ ⲉⲣⲱⲧⲛ̅ ⲉⲩⲥⲟⲫⲓⲁ.</td>
      <td class="language English"><span style="color:#b00e23">(5)</span> But
      would that ye were silent, and it would be wisdom to you in the end.</td>
      <td class="language Greek"><span style="color:#b00e23">(5)</span> εἴη
      δὲ ὑµῖν κωφεῦσαι, καὶ ἀποβήσεται ὑµῖν εἰς σοφίαν.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲥⲱⲧⲉⲙ ⲉ̀ⲡⲓⲥⲟϩⲓ ⲛ̀ⲧⲉ ⲣⲱⲓ ⲟⲩⲟϩ ⲙⲁϩⲑⲏⲧⲉⲛ ⲉ̀ⲡϩⲁⲡ ⲛ̀ⲧⲉ ⲛⲁⲥⲫⲟⲧⲟⲩ</td>
      <td class="language Sahidic"><span style="color:#b00e23">(ⲋ︦)</span>
      ⲥⲱⲧⲙ̅ ⲉⲡⲉϫⲡⲓⲟ ⲛ̅ⲣⲱⲓ. ϯϩⲧⲏⲧⲛ̅ ⲇⲉ ⲉⲡϩⲁⲡ ⲛ̅ⲛⲁⲥⲡⲟⲧⲟⲩ.</td>
      <td class="language English"><span style="color:#b00e23">(6)</span> But
      hear ye the reasoning of my mouth, and attend to the judgment of my
      lips.</td>
      <td class="language Greek"><span style="color:#b00e23">(6)</span>
      ἀκούσατε ἔλεγχον στόµατός µου, κρίσιν δὲ χειλέων µου
      προσέχετε.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span> ⲙⲏ
      ⲁⲣⲉⲧⲉⲛⲥⲁϫⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲧⲉⲧⲉⲛⲛⲁϫⲉ ⲟⲩⲭⲣⲟϥ ⲙ̀ⲡⲉϥⲙ̀ⲑⲟ ⲛ̀ⲭⲱⲗⲉⲙ</td>
      <td class="language Sahidic"><span style="color:#b00e23">(ⲍ︦)</span> ⲙⲏ
      ⲉⲧⲉⲧⲛ̅ϣⲁϫⲉ ⲁⲛ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲁⲩⲱ ⲉⲧⲉⲧⲛ̅ϫⲱ ⲛ̅ⲟⲩϣⲁϫⲉ ⲙ̅ⲡⲉϥⲙ̅ⲧⲟ
      ⲉⲃⲟⲗ.</td>
      <td class="language English"><span style="color:#b00e23">(7)</span> Do ye
      not speak before the Lord, and utter deceit before him?</td>
      <td class="language Greek"><span style="color:#b00e23">(7)</span>
      πότερον οὐκ ἔναντι κυρίου λαλεῖτε, ἔναντι δὲ αὐτοῦ φθέγγεσθε
      δόλον;</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span> ⲓⲉ
      ⲧⲉⲧⲉⲛⲛⲁⲭⲱⲡ &lt;ⲛ̀ⲑⲱⲧⲉⲛ ⲇⲉ ⲁⲣⲓⲣⲉϥϯϩⲁⲡ&gt;</td>
      <td class="language Sahidic"><span style="color:#b00e23">(ⲏ︦)</span> ⲏ
      ⲙ̅ⲙⲟⲛ ⲧⲉⲧⲛⲁϣϩⲱⲡ. ⲛ̅ⲧⲱⲧⲛ̅ ⲇⲉ ϯϩⲁⲡ.</td>
      <td class="language English"><span style="color:#b00e23">(8)</span> Or
      will ye draw back? nay do, ye yourselves be judges.</td>
      <td class="language Greek"><span style="color:#b00e23">(8)</span> ἦ
      ὑποστελεῖσθε; ὑµεῖς δὲ αὐτοὶ κριταὶ γένεσθε.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲛⲁⲛⲉⲥ ⲉ̀ϣⲱⲡ ⲛ̀ⲧⲉϥϧⲉⲧϧⲉⲧ ⲑⲏⲛⲟⲩ ⲉ̀ϣⲱⲡ ⲅⲁⲣ ⲉⲣⲉⲧⲉⲛⲓⲣⲓ ⲛ̀ϩⲱⲃ ⲛⲓⲃⲉⲛ ⲛ̀ⲧⲉⲧⲉⲛⲟⲩⲁϩ
      ⲑⲏⲛⲟⲩ ⲉ̀ⲣⲟϥ</td>
      <td class="language Sahidic"><span style="color:#b00e23">(ⲑ︦)</span>
      ⲛⲁⲛⲟⲩⲥ ⲅⲁⲣ ⲉϥϣⲁⲛⲙⲉϣⲧ̅ ⲧⲏⲩⲧⲛ̅. ϫⲉ ⲧⲉⲧⲛ̅ⲉⲓⲣⲉ ⲅⲁⲣ ⲛ̅ⲛⲁⲓ ⲧⲏⲣⲟⲩ ⲧⲉⲧⲛ̅ⲧⲱϭⲉ
      ⲙ̅ⲙⲱⲧⲛ̅ ⲉⲣⲟϥ.</td>
      <td class="language English"><span style="color:#b00e23">(9)</span> For
      it were well if he would thoroughly search you: for though doing all
      things in your power ye should attach yourselves to him,</td>
      <td class="language Greek"><span style="color:#b00e23">(9)</span> καλόν
      γε, ἐὰν ἐξιχνιάσῃ ὑµᾶς· εἰ γὰρ τὰ πάντα ποιοῦντες
      προστεθήσεσθε αὐτῷ,</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span>
      ϥⲛⲁⲥⲟϩⲓ ⲙ̀ⲙⲱⲧⲉⲛ ϧⲉⲛ ⲟⲩⲥⲃⲟⲕ ⲁⲛ ⲉ̀ϣⲱⲡ ⲛ̀ⲧⲉⲧⲉⲛϫⲟⲩϣⲧ ⲉ̀ϩⲟ ϧⲉⲛ ⲫⲏ ⲉⲧϩⲏⲡ</td>
      <td class="language Sahidic"><span style="color:#b00e23">(ⲓ︦)</span> ⲉⲓⲏ
      ⲛϥ̅ⲛⲁϫⲡⲓⲉ ⲧⲉⲩⲧⲛ̅ ⲁⲛ. ⲉϣϫⲉ ⲧⲉⲧⲛ̅ϫⲓϩⲟ ⲇⲉ ϩⲙ̅ ⲡϩⲱⲡ.</td>
      <td class="language English"><span style="color:#b00e23">(10)</span> he
      will not reprove you at all the less: but if moreover ye should secretly
      respect persons,</td>
      <td class="language Greek"><span style="color:#b00e23">(10)</span>
      οὐθὲν ἧττον ἐλέγξει ὑµᾶς· εἰ δὲ καὶ κρυφῇ πρόσωπα
      θαυµάσετε,</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲙⲏ ⲥⲛⲁϣⲑⲉⲣⲑⲉⲣ ⲑⲏⲛⲟⲩ ⲁⲛ ⲛ̀ϫⲉ ⲧⲉϥϩⲉⲗⲓ ⲟⲩϩⲟϯ ⲇⲉ ⲉⲥⲉ̀ⲓ̀ ⲉ̀ϫⲉⲛ ⲑⲏⲛⲟⲩ ⲉ̀ⲃⲟⲗ
      ϩⲓⲧⲟⲧϥ</td>
      <td class="language Sahidic"><span style="color:#b00e23">(ⲓ︦ⲁ︦)</span> ⲙⲏ
      ⲛⲉⲧⲛⲁϣⲧ̅ ⲛ̅ⲧⲟⲟⲧϥ̅ ⲛⲁϣⲧⲣⲧⲣ̅ ⲧⲏⲩⲧⲛ̅ ⲁⲛ. ⲑⲟⲧⲉ ⲇⲉ ⲛⲁϩⲉ ⲉϫⲱⲧⲛ̅ ⲉⲃⲟⲗ
      ϩⲓⲧⲟⲟⲧϥ̅.</td>
      <td class="language English"><span style="color:#b00e23">(11)</span>
      shall not his whirlpool sweep you round, and terror from him fall upon
      you?</td>
      <td class="language Greek"><span style="color:#b00e23">(11)</span>
      πότερον οὐχὶ δεινὰ αὐτοῦ στροβήσει ὑµᾶς, φόβος δὲ παρ’ αὐτοῦ
      ἐπιπεσεῖται ὑµῖν;</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲉϥⲉ̀ϣⲱⲡⲓ ⲇⲉ ⲛ̀ϫⲉ ⲡⲉⲧⲉⲛϣⲟⲩϣⲟⲩ ⲙ̀ⲫⲣⲏϯ ⲛ̀ⲟⲩⲕⲉⲣⲙⲓ ⲡⲉⲧⲉⲛⲥⲱⲙⲁ ⲇⲉ
      ⲉϥⲉ̀ⲉⲣⲕⲁϩⲓ</td>
      <td class="language Sahidic"><span style="color:#b00e23">(ⲓ︦ⲃ︦)</span>
      ⲡⲉⲧⲛ̅ϣⲟⲩϣⲟⲩ ⲇⲉ ⲛⲁⲣ̅ ⲑⲉ ⲛⲏⲧⲛ̅ ⲛ̅ⲟⲩⲕⲉⲣⲙⲉⲥ. ⲁⲩⲱ ⲡⲉⲧⲛ̅ⲥⲱⲙⲁ ⲛ̅ⲕⲁϩ.</td>
      <td class="language English"><span style="color:#b00e23">(12)</span> And
      your glorying shall prove in the end to you like ashes, and your body
      like a body of clay.</td>
      <td class="language Greek"><span style="color:#b00e23">(12)</span>
      ἀποβήσεται δὲ ὑµῶν τὸ ἀγαυρίαµα ἴσα σποδῷ, τὸ δὲ σῶµα
      πήλινον.</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ⲭⲁⲣⲱⲧⲉⲛ ϩⲓⲛⲁ ⲛ̀ⲧⲁⲥⲁϫⲓ ⲟⲩⲟϩ ⲛ̀ⲧⲁⲙⲧⲟⲛ ⲙ̀ⲙⲟⲓ ⲉ̀ⲃⲟⲗ ϩⲁ ⲟⲩϫⲱⲛⲧ.</td>
      <td class="language Sahidic"><span style="color:#b00e23">(ⲓ︦ⲅ︦)</span>
      ⲕⲁⲣⲱⲧⲛ̅ ⲧⲁϣⲁϫⲉ. ⲧⲁⲟⲩⲉϩ&nbsp; ⲛⲁⲓ ⲙ̅ⲡⲁϭⲱⲛⲧ̅.</td>
      <td class="language English"><span style="color:#b00e23">(13)</span> Be
      silent, that I may speak, and cease from mine anger,</td>
      <td class="language Greek"><span style="color:#b00e23">(13)</span>
      κωφεύσατε, ἵνα λαλήσω καὶ ἀναπαύσωµαι θυµοῦ</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ⲧⲁⲯⲩⲭⲏ ⲇⲉ ⲉ̀ϯⲛⲁⲭⲁⲥ ϧⲉⲛ ⲧⲁϫⲓϫ</td>
      <td class="language Sahidic"><span style="color:#b00e23">(ⲓ︦ⲇ︦)</span>
      ⲧⲁⲙⲉϩ ⲣⲱⲓ ⲛ̅ⲛⲁⲥⲁⲣⲝ̅. ⲧⲁⲕⲁ ⲧⲁⲯⲩⲭⲏ ϩⲛ̅ ⲛⲁϭⲓϫ.</td>
      <td class="language English"><span style="color:#b00e23">(14)</span>
      while I may take my flesh in my teeth, and put my life in my hand.</td>
      <td class="language Greek"><span style="color:#b00e23">(14)</span>
      ἀναλαβὼν τὰς σάρκας µου τοῖς ὀδοῦσιν, ψυχὴν δέ µου θήσω ἐν
      χειρί.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲉ̀ϣⲱⲡ ⲛ̀ϫⲉ ϥϧⲟⲑⲃⲉⲧ ⲛ̀ϫⲉ ⲫⲏ ⲉⲧⲉ ⲟⲩⲟⲛ ϣ̀ϫⲟⲙ ⲙ̀ⲙⲟϥ ⲉⲡⲓⲇⲏ ⲁϥⲉⲣ ⲡⲕⲉⲉⲣϩⲏⲧⲥ
      ⲉⲙⲙⲟⲛ ϯⲛⲁⲥⲁϫⲓ ⲟⲩⲟϩ ϯⲛⲁⲥⲁϫⲓ ⲙ̀ⲡⲉϥⲙ̀ⲑⲟ</td>
      <td class="language Sahidic"><span style="color:#b00e23">(ⲓ︦ⲉ︦)</span>
      ⲉⲣϣⲁⲛ ⲡϫⲱⲱⲣⲉ ⲇⲉ ⲧⲁⲕⲟⲓ ⲉⲃⲟⲗϫⲉ ⲁϥⲁⲣⲭⲉⲓ. ⲏ ⲙ̅ⲙⲟⲛ ϯⲛⲁϣⲁϫⲉ. ⲧⲁϫⲡⲓⲟ ⲙ̅ⲡⲉϥⲙ̅ⲧⲟ
      ⲉⲃⲟⲗ.</td>
      <td class="language English"><span style="color:#b00e23">(15)</span>
      Though the Mighty One should lay hand upon me, forasmuch as he has begun,
      verily I will speak, and plead before him.</td>
      <td class="language Greek"><span style="color:#b00e23">(15)</span> ἐάν
      µε χειρώσηται ὁ δυνάστης, ἐπεὶ καὶ ἦρκται, ἦ µὴν λαλήσω καὶ
      ἐλέγξω ἐναντίον αὐτοῦ·</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲟⲩⲟϩ ⲉϥⲉ̀ϣⲱⲡⲓ ⲛⲏⲓ ⲉⲩⲛⲟϩⲉⲙ ⲙ̀ⲡⲁⲣⲉ ⲭⲣⲟϥ ⲅⲁⲣ ⲓ̀ ⲉ̀ϧⲟⲩⲛ ⲙ̀ⲡⲉϥⲙ̀ⲑⲟ</td>
      <td class="language Sahidic"><span style="color:#b00e23">(ⲓ︦ⲋ︦)</span>
      ⲁⲩⲱ ⲡⲁⲓ ⲛⲁϣⲱⲡⲉ ⲛⲁⲓ ⲛ̅ⲟⲩϫⲁⲓ. ⲙⲛ̅ ⲕⲣⲟϥ ⲅⲁⲣ ⲛⲁⲃⲱⲕ ⲉϩⲟⲩⲛ ⲙ̅ⲡⲉϥⲙ̅ⲧⲟ ⲉⲃⲟⲗ.</td>
      <td class="language English"><span style="color:#b00e23">(16)</span> And
      this shall turn to me for salvation; for fraud shall have no entrance
      before him.</td>
      <td class="language Greek"><span style="color:#b00e23">(16)</span> καὶ
      τοῦτό µοι ἀποβήσεται εἰς σωτηρίαν, οὐ γὰρ ἐναντίον αὐτοῦ
      δόλος εἰσελεύσεται.</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ⲥⲱⲧⲉⲙ ⲥⲱⲧⲉⲙ ⲉ̀ⲛⲁⲥⲁϫⲓ ϯⲛⲁⲥⲁϫⲓ ⲅⲁⲣ ⲉⲣⲉⲧⲉⲛⲉ̀ⲥⲱⲧⲉⲙ</td>
      <td class="language Sahidic"><span style="color:#b00e23">(ⲓ︦ⲍ︦)</span>
      ⲥⲱⲧⲙ̅ ⲥⲱⲧⲙ̅ ⲉⲛⲁϣⲁϫⲉ. ϯⲛⲁϣⲁϫⲉ ⲅⲁⲣ ⲉⲧⲉⲧⲛ̅ⲥⲱⲧⲙ̅.</td>
      <td class="language English"><span style="color:#b00e23">(17)</span>
      Hear, hear ye my words, for I will declare in your hearing.</td>
      <td class="language Greek"><span style="color:#b00e23">(17)</span>
      ἀκούσατε ἀκούσατε τὰ ῥήµατά µου· ἀναγγελῶ γὰρ ὑµῶν
      ἀκουόντων.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ϩⲏⲡⲡⲉ ⲓⲥ ϯϧⲉⲛⲧ ⲁ̀ⲛⲟⲕ ⲉ̀ⲡⲁϩⲁⲡ ϯⲉⲙⲓ ⲁ̀ⲛⲟⲕ ϫⲉ ϯⲛⲁⲟⲩⲱⲛϩ ⲉ̀ⲃⲟⲗ ⲉⲓⲟⲓ
      ⲛ̀ⲑⲙⲏⲓ</td>
      <td class="language Sahidic"><span style="color:#b00e23">(ⲓ︦ⲏ︦)</span>
      ⲉⲓⲥ ϩⲏⲏⲧⲉ ϯϩⲏⲛ ⲉϩⲟⲩⲛ ⲉⲡϩⲁⲡ. ϯⲥⲟⲟⲩⲛ ⲇⲉ ϫⲉ ϯⲛⲁⲟⲩⲱⲛϩ̅ ⲉⲃⲟⲗ ⲛ̅ⲇⲓⲕⲁⲓⲟⲥ.</td>
      <td class="language English"><span style="color:#b00e23">(18)</span>
      Behold, I am near my judgment: I know that I shall appear evidently
      just.</td>
      <td class="language Greek"><span style="color:#b00e23">(18)</span> ἰδοὺ
      ἐγὼ ἐγγύς εἰµι τοῦ κρίµατός µου, οἶδα ἐγὼ ὅτι δίκαιος
      ἀναφανοῦµαι.</td>
    </tr>

    <tr id="v19" class="verse">
      <td class="language Bohairic"><span style="color:#b00e23">(ⲓ̅ⲑ̅)</span>
      ⲛⲓⲙ ⲅⲁⲣ ⲉⲧⲛⲁϭⲓϩⲁⲡ ⲛⲉⲙⲏⲓ ϫⲉ ⲛ̀ⲧⲁⲭⲁⲣⲱⲓ ϯⲛⲟⲩ ⲟⲩⲟⲩ ⲛ̀ⲧⲁⲭⲁⲧⲟⲧ ⲉ̀ⲃⲟⲗ</td>
      <td class="language Sahidic"><span style="color:#b00e23">(ⲓ︦ⲑ︦)</span>
      ⲛⲓⲙ ⲅⲁⲣ ⲡⲉⲧⲛⲁϫⲓϩⲁⲡ ⲛⲙ̅ⲙⲁⲓ.</td>
      <td class="language English"><span style="color:#b00e23">(19)</span> For
      who is he that shall plead with me, that I should now be silent, and
      expire?</td>
      <td class="language Greek"><span style="color:#b00e23">(19)</span> τίς
      γάρ ἐστιν ὁ κριθησόµενός µοι; ὅτι νῦν κωφεύσω καὶ
      ἐκλείψω.</td>
    </tr>

    <tr id="v20" class="verse">
      <td class="language Bohairic"><span style="color:#b00e23">(ⲕ̅)</span>
      ⲉⲕⲉ̀ⲉⲣⲭⲣⲁⲥⲑⲉ ⲇⲉ ⲛⲏⲓ ϧⲉⲛ ϩⲱⲃ ⲛⲓⲃⲉⲛ ⲧⲟⲧⲉ ⲛ̀ⲛⲁⲭⲟⲡⲧ ⲉ̀ⲃⲟⲗ ϩⲁ ⲡⲉⲕϩⲟ</td>
      <td class="language Sahidic"><span style="color:#b00e23">(ⲕ︦)</span>
      ϥⲛⲁⲉⲓⲣⲉ ⲇⲉ ⲛⲁⲓ ⲛ̅ⲥⲛⲁⲩ.</td>
      <td class="language English"><span style="color:#b00e23">(20)</span> But
      grant me two things: then I will not hide myself from thy face.</td>
      <td class="language Greek"><span style="color:#b00e23">(20)</span> δυεῖν
      δέ µοι χρήσῃ· τότε ἀπὸ τοῦ προσώπου σου οὐ κρυβήσοµαι·</td>
    </tr>

    <tr id="v21" class="verse">
      <td class="language Bohairic"><span style="color:#b00e23">(ⲕ̅ⲁ̅)</span>
      ⲱⲗⲓ ⲛ̀ⲧⲉⲕϫⲓϫ ⲉ̀ⲃⲟⲗ ϩⲁⲣⲟⲓ ⲟⲩⲟϩ ⲙ̀ⲡⲉⲛⲑⲣⲉⲥϣⲑⲉⲣⲑⲱⲣ ⲛ̀ϫⲉ ⲧⲉⲕϩⲟϯ</td>
      <td class="language Sahidic"><span style="color:#b00e23">(ⲕ︦ⲁ︦)</span>
      ⲥⲁϩⲉ ⲧⲉⲕϭⲓϫ ⲉⲃⲟⲗ ⲙ̅ⲙⲟⲓ. ⲁⲩⲱ ⲙ̅ⲡⲣ̅ⲧⲣⲉ ⲧⲉⲕϩⲟⲧⲉ ϣⲧⲣ̅ⲧⲱⲣⲧ̅.</td>
      <td class="language English"><span style="color:#b00e23">(21)</span>
      Withhold thine hand from me: and let not thy fear terrify me.</td>
      <td class="language Greek"><span style="color:#b00e23">(21)</span> τὴν
      χεῖρα ἀπ’ ἐµοῦ ἀπέχου, καὶ ὁ φόβος σου µή µε
      καταπλησσέτω.</td>
    </tr>

    <tr id="v22" class="verse">
      <td class="language Bohairic"><span style="color:#b00e23">(ⲕ̅ⲃ̅)</span>
      ⲓⲧⲁ ⲉⲕⲉ̀ⲙⲟⲩϯ ⲁ̀ⲛⲟⲕ ϩⲱ ϯⲛⲁⲉⲣⲟⲩⲱ ⲛⲁⲕ ⲓⲉ ⲛ̀ⲧⲉⲕⲥⲁϫⲓ ⲁ̀ⲛⲟⲕ ⲇⲉ ϯⲛⲁⲟⲩⲱϩⲉⲙ
      ⲛⲁⲕ</td>
      <td class="language Sahidic"><span style="color:#b00e23">(ⲕ︦ⲃ︦)</span>
      ⲁⲩⲱ ⲕⲛⲁⲙⲟⲩⲧⲉ ⲡⲉⲧⲛⲁⲥⲱⲧⲙ̅ ⲉⲣⲟⲕ. ⲏ ⲉⲕⲛⲁϣⲁϫⲉ ⲁⲛⲟⲕ ⲇⲉ ϯⲛⲁⲟⲩⲱϣⲃⲉⲕ.</td>
      <td class="language English"><span style="color:#b00e23">(22)</span> Then
      shalt thou call, and I will hearken to thee: or thou shalt speak, and I
      will give thee an answer.</td>
      <td class="language Greek"><span style="color:#b00e23">(22)</span> εἶτα
      καλέσεις, ἐγὼ δέ σοι ὑπακούσοµαι· ἢ λαλήσεις, ἐγὼ δέ σοι
      δώσω ἀνταπόκρισιν.</td>
    </tr>

    <tr id="v23" class="verse">
      <td class="language Bohairic"><span style="color:#b00e23">(ⲕ̅ⲅ̅)</span>
      ⲟⲩⲏⲣ ⲛⲉ ⲛⲁⲛⲟⲃⲓ ⲛⲉⲙ ⲛⲁⲁⲛⲟⲙⲓⲁ ⲙⲁⲧⲥⲁⲃⲟⲓ ϫⲉ ϩⲁⲛⲟⲩ ⲛⲉ</td>
      <td class="language Sahidic"><span style="color:#b00e23">(ⲕ︦ⲅ︦)</span>
      ⲟⲩⲏⲣ ⲛⲉ ⲛⲁⲛⲟⲃⲉ ⲙⲛ̅ ⲛⲁⲁⲛⲟⲙⲓⲁ. ⲙⲁⲧⲥⲁⲃⲟⲓ ϫⲉ ⲟⲩ ⲛⲉ.</td>
      <td class="language English"><span style="color:#b00e23">(23)</span> How
      many are my sins and my transgressions? teach me what they are.</td>
      <td class="language Greek"><span style="color:#b00e23">(23)</span> πόσαι
      εἰσὶν αἱ ἁµαρτίαι µου καὶ αἱ ἀνοµίαι µου; δίδαξόν µε τίνες
      εἰσίν.</td>
    </tr>

    <tr id="v24" class="verse">
      <td class="language Bohairic"><span style="color:#b00e23">(ⲕ̅ⲇ̅)</span>
      ⲉⲑⲃⲉⲟⲩ ⲕⲭⲱⲡ ⲙ̀ⲙⲟⲕ ⲉ̀ⲣⲟⲓ ⲁⲕⲭⲁⲧ ⲛ̀ⲧⲟⲧⲕ ⲙ̀ⲫⲣⲏϯ ⲛ̀ⲟⲩⲁⲓ ⲉϥⲟⲩⲃⲏⲕ</td>
      <td class="language Sahidic"><span style="color:#b00e23">(ⲕ︦ⲇ︦)</span>
      ⲉⲧⲃⲉ ⲟⲩ ⲕϩⲱⲡ ⲉⲣⲟⲓ. ⲁⲕⲕⲁⲁⲧ ⲇⲉ ⲟⲩⲃⲏⲕ.</td>
      <td class="language English"><span style="color:#b00e23">(24)</span>
      Wherefore hidest thou thyself from me, and deemest me thine enemy?</td>
      <td class="language Greek"><span style="color:#b00e23">(24)</span> διὰ
      τί ἀπ’ ἐµοῦ κρύπτῃ, ἥγησαι δέ µε ὑπεναντίον σοι;</td>
    </tr>

    <tr id="v25" class="verse">
      <td class="language Bohairic"><span style="color:#b00e23">(ⲕ̅ⲉ̅)</span>
      ⲙⲏ ⲭⲛⲁⲉⲣϩⲟϯ ⲙ̀ⲫⲣⲏϯ ⲛ̀ⲟⲩϫⲱⲃⲓ ⲉⲣⲉ ⲡⲑⲏⲟⲩ ⲕⲓⲙ ⲉ̀ⲣⲟⲥ ⲓⲉ ⲁⲕϯⲟⲩⲃⲏⲓ ⲙ̀ⲫⲣⲏϯ
      ⲛ̀ⲟⲩⲥⲓⲙ ⲉⲣⲉ ⲡⲑⲏⲟⲩ ⲱⲗⲓ ⲙ̀ⲙⲟϥ</td>
      <td class="language Sahidic"><span style="color:#b00e23">(ⲕ︦ⲉ︦)</span> ⲙⲏ
      ⲉⲕⲛⲁⲣ̅ϩⲟⲧⲉ ⲛ̅ⲑⲉ ⲉϣⲁⲣⲉ ⲟⲩϭⲱⲃⲉ ⲕⲓⲙ ϩⲓⲧⲛ̅ ⲟⲩⲧⲏⲩ. ⲏ ⲉⲕⲛⲁϯ ⲟⲩⲃⲏⲓ ⲛ̅ⲑⲉ
      ⲛ̅ⲟⲩⲭⲟⲣⲧⲟⲥ ⲉⲣⲉ ⲟⲩⲧⲏⲩ ϥⲓ ⲙ̅ⲙⲟϥ.</td>
      <td class="language English"><span style="color:#b00e23">(25)</span> Wilt
      thou be startled at me, as at a leaf shaken by the wind? or wilt thou set
      thyself against me as against grass borne upon the breeze?</td>
      <td class="language Greek"><span style="color:#b00e23">(25)</span> ἦ
      ὡς φύλλον κινούµενον ὑπὸ ἀνέµου εὐλαβηθήσῃ ἢ ὡς χόρτῳ
      φεροµένῳ ὑπὸ πνεύµατος ἀντίκεισαί µοι;</td>
    </tr>

    <tr id="v26" class="verse">
      <td class="language Bohairic"><span style="color:#b00e23">(ⲕ̅ⲋ̅)</span>
      ϫⲉ ⲁⲕⲥϧⲁⲓ ⲛ̀ϩⲁⲛⲡⲉⲧϩⲱⲟⲩ ϧⲁⲣⲟⲓ ⲛⲓⲛⲟⲃⲓ ⲇⲉ ⲛ̀ⲧⲉ ⲧⲁⲙⲉⲧⲁⲗⲟⲩ ⲁⲕⲉⲛⲟⲩ ⲉ̀ϩⲣⲏⲓ
      ⲉ̀ϫⲱⲓ</td>
      <td class="language Sahidic"><span style="color:#b00e23">(ⲕ︦ⲋ︦)</span> ϫⲉ
      ⲁⲕⲥϩⲁⲓ ⲛ̅ϩⲉⲛⲡⲉⲑⲟⲟⲩ ⲉⲣⲟⲓ. ⲁⲕⲕⲱ ⲇⲉ ⲉϫⲱⲓ ⲛ̅ⲛ̅ⲛⲟⲃⲉ ⲛ̅ⲧⲁⲙⲛ̅ⲧⲕⲟⲩⲓ.</td>
      <td class="language English"><span style="color:#b00e23">(26)</span> for
      thou hast written evil things against me, and thou hast compassed me with
      the sins of my youth.</td>
      <td class="language Greek"><span style="color:#b00e23">(26)</span> ὅτι
      κατέγραψας κατ’ ἐµοῦ κακά, περιέθηκας δέ µοι νεότητος
      ἁµαρτίας,</td>
    </tr>

    <tr id="v27" class="verse">
      <td class="language Bohairic"><span style="color:#b00e23">(ⲕ̅ⲍ̅)</span>
      ⲁⲕⲭⲱ ⲇⲉ ⲛ̀ⲧⲁϭⲁⲗⲟϫ ⲟⲩϣⲓⲕ ⲁⲕⲁⲣⲉϩ ⲇⲉ ⲉ̀ⲛⲁϩⲃⲏⲟⲩⲓ ⲧⲏⲣⲟⲩ ⲁⲕϣⲉ ⲛⲁⲕ ⲉ̀ⲛⲓⲛⲟⲩⲛ ⲛ̀ⲧⲉ
      ⲣⲁⲧ</td>
      <td class="language Sahidic"><span style="color:#b00e23">(ⲕ︦ⲍ︦)</span>
      ⲁⲕⲕⲁ ⲧⲁⲟⲩⲏⲣⲉ ⲇⲉ ϩⲓ ⲟⲩϫⲣⲟⲡ. ⲁⲕϩⲁⲣⲉϩ ⲇⲉ ⲉⲛⲁϩⲃⲏⲩⲉ ⲧⲏⲣⲟⲩ. ⲁⲕⲡⲱϩ ⲇⲉ ⲉⲁⲣⲏϫⲛⲟⲩ
      ⲛ̅ⲛⲁⲟⲩⲏⲣⲏⲧⲉ.</td>
      <td class="language English"><span style="color:#b00e23">(27)</span> And
      thou hast placed my foot in the stocks; and thou hast watched all my
      works, and hast penetrated my heels.</td>
      <td class="language Greek"><span style="color:#b00e23">(27)</span> ἔθου
      δέ µου τὸν πόδα ἐν κωλύµατι, ἐφύλαξας δέ µου πάντα τὰ ἔργα,
      εἰς δὲ ῥίζας τῶν ποδῶν µου ἀφίκου·</td>
    </tr>

    <tr id="v28" class="verse">
      <td class="language Bohairic"><span style="color:#b00e23">(ⲕ̅ⲏ̅)</span>
      ⲛⲏ ⲉ̀ϣⲁⲩⲉⲣⲁⲡⲁⲥ ⲙ̀ⲫⲣⲏϯ ⲛ̀ⲟⲩⲁⲥⲕⲟⲥ ⲓⲉ ⲙ̀ⲫⲣⲏϯ ⲛ̀ⲟⲩϩⲃⲱⲥ ⲉⲧⲁ ⲟⲩϩⲟⲗⲓ ⲟⲩⲟⲙϥ</td>
      <td class="language Sahidic"><span style="color:#b00e23">(ⲕ︦ⲏ︦)</span>
      ⲛⲁⲓ ⲉϣⲁⲩϩⲓⲧⲉ ⲛ̅ⲑⲉ ⲛ̅ⲛⲉⲓⲁⲥⲕⲱⲥ. ⲏ ⲛ̅ⲑⲉ ⲛ̅ⲟⲩϩⲟⲓⲧⲉ ⲉⲁϥⲣ̅ϩⲟⲟⲗⲉ.</td>
      <td class="language English"><span style="color:#b00e23">(28)</span> I am
      as that which waxes old like a bottle, or like a moth-eaten garment.</td>
      <td class="language Greek"><span style="color:#b00e23">(28)</span> ὃ
      παλαιοῦται ἴσα ἀσκῷ ἢ ὥσπερ ἱµάτιον σητόβρωτον.</td>
    </tr>
  </table>
</body>
</html>
