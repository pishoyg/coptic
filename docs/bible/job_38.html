<!DOCTYPE html>
<html>
<head>
  <title>Job</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="job_39.html" rel="next">
  <link href="job_37.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="job38">Job 38</h3>

  <table>
    <tr>
      <td><span style="color:#b00e23">(ⲁ̅)</span> ⲙⲉⲛⲉⲛⲥⲁ ⲑⲣⲉ ⲉⲗⲓⲟⲩⲥ ⲕⲏⲛ ⲉϥⲥⲁϫⲓ
      ⲡⲉϫⲉ ⲡϭ̅ⲥ̅ ⲛ̀ⲓⲱⲃ ⲉ̀ⲃⲟⲗ ϩⲓⲧⲉⲛ ⲟⲩⲥⲁⲣⲁⲑⲏⲟⲩ ⲛⲉⲙ ⲟⲩϭⲏⲡⲓ</td>
      <td><span style="color:#b00e23">(ⲁ︦)</span> ⲙⲛ̅ⲛⲥⲁ ⲧⲣⲉ ⲉⲗⲓⲟⲩⲥ ⲇⲉ ⲟⲩⲱ
      ⲛ̅ⲛⲉϥϣⲁϫⲉ. ⲡⲉϫⲉ ⲡϫⲟⲉⲓⲥ ⲇⲉ ⲛⲉⲓ̈ⲱⲃ ϩⲓⲧⲛ̅ ⲟⲩϩⲁⲧⲏⲩ ⲙⲛ̅ ⲟⲩⲕⲗⲟⲟⲗⲉ.</td>
      <td><span style="color:#b00e23">(1)</span> And after Elius had ceased
      from speaking, the Lord spoke to Job through the whirlwind and clouds,
      saying,</td>
      <td><span style="color:#b00e23">(1)</span> Μετὰ δὲ τὸ παύσασθαι Ελιουν
      τῆς λέξεως εἶπεν ὁ κύριος τῷ Ιωβ διὰ λαίλαπος καὶ νεφῶν</td>
    </tr>

    <tr>
      <td><span style="color:#b00e23">(ⲃ̅)</span> ϫⲉ ⲛⲓⲙ ⲡⲉ ⲫⲁⲓ ⲉⲧⲱⲡ ⲉ̀ⲣⲟⲓ
      ⲛ̀ⲟⲩⲥⲟϭⲛⲓ ⲇⲉ ⲛ̀ϩⲁⲛⲥⲁϫⲓ ϧⲉⲛ ⲡⲉϥϩⲏⲧ ⲟⲩⲟϩ ⲉϥⲙⲉⲩⲓ ϫⲉ ⲉϥⲛⲁⲱⲡ ⲉ̀ⲣⲟⲓ</td>
      <td><span style="color:#b00e23">(ⲃ︦)</span> ϫⲉ ⲛⲓⲙ ⲡⲉ ⲡⲁⲓ ⲉⲧϩⲱⲡ ⲉⲣⲟⲓ
      ⲛ̅ⲟⲩϣⲟϫⲛⲉ. ⲉⲧⲁⲙⲁϩⲧⲉ ⲛ̅ϩⲉⲛϣⲁϫⲉ ϩⲙ̅ ⲡⲉϥϩⲏⲧ. ⲉϥⲙⲉⲉⲩⲉ ϫⲉ ⲉϥϩⲱⲡ ⲉⲣⲟⲓ
      ⲛ̅ⲟⲩϣⲟϫⲛⲉ.</td>
      <td><span style="color:#b00e23">(2)</span> Who is this that hides counsel
      from me, and confines words in his heart, and thinks to conceal them from
      me?</td>
      <td><span style="color:#b00e23">(2)</span> Τίς οὗτος ὁ κρύπτων µε βουλήν,
      συνέχων δὲ ῥήµατα ἐν καρδίᾳ, ἐµὲ δὲ οἴεται κρύπτειν;</td>
    </tr>

    <tr>
      <td><span style="color:#b00e23">(ⲅ̅)</span> ⲙⲟⲣⲕ ⲉ̀ϫⲉⲛ ⲧⲉⲕϯⲡⲓ ⲙ̀ⲫⲣⲏϯ
      ⲛ̀ⲟⲩϫⲱⲣⲓ ϯⲛⲁϣⲉⲛⲕ ⲛ̀ⲑⲟⲕ ⲇⲉ ⲟⲩⲟϩⲉⲙ ⲛⲏⲓ</td>
      <td><span style="color:#b00e23">(ⲅ︦)</span> ⲙⲟⲩⲣ ⲛ̅ⲧⲉⲕϯⲡⲉ ⲛ̅ⲑⲉ ⲛ̅ⲟⲩⲣⲱⲙⲉ.
      ϯⲛⲁϫⲛⲟⲩⲕ ⲛ̅ⲧⲟⲕ ⲇⲉ ⲟⲩⲱϣⲃ̅ ⲛⲁⲓ.</td>
      <td><span style="color:#b00e23">(3)</span> Gird thy loins like a man; and
      I will ask thee, and do thou answer me.</td>
      <td><span style="color:#b00e23">(3)</span> ζῶσαι ὥσπερ ἀνὴρ τὴν ὀσφύν
      σου, ἐρωτήσω δέ σε, σὺ δέ µοι ἀποκρίθητι.</td>
    </tr>

    <tr>
      <td><span style="color:#b00e23">(ⲇ̅)</span> ⲛⲁⲕ ⲑⲱⲛ ⲡⲉ ⲉⲓⲛⲁϩⲓⲥⲉⲛϯ ⲙ̀ⲡⲕⲁϩⲓ
      ⲙⲁⲧⲁⲙⲟⲓ ϫⲉ ⲓⲥϫⲉ ⲕⲥⲱⲟⲩⲛ ⲛ̀ⲟⲩⲕⲁϯ</td>
      <td><span style="color:#b00e23">(ⲇ︦)</span> ⲛⲉⲕⲧⲱⲛ ⲡⲉ ⲉⲓⲥⲙⲛ̅ⲥⲛ̅ⲧⲉ ⲙ̅ⲡⲕⲁϩ.
      ⲙⲁⲧⲁⲙⲟⲓ ⲉϣϫⲉ ⲕⲥⲟⲟⲩⲛ ⲛ̅ⲧⲙⲛ̅ⲧⲥⲁⲃⲉ.</td>
      <td><span style="color:#b00e23">(4)</span> Where wast thou when I founded
      the earth? tell me now, if thou hast knowledge,</td>
      <td><span style="color:#b00e23">(4)</span> ποῦ ἦς ἐν τῷ θεµελιοῦν µε τὴν
      γῆν; ἀπάγγειλον δέ µοι, εἰ ἐπίστῃ σύνεσιν.</td>
    </tr>

    <tr>
      <td><span style="color:#b00e23">(ⲉ̅)</span> ⲛⲓⲙ ⲁϥⲭⲱ ⲛ̀ⲛⲉϥϣⲓ ⲓⲥϫⲉ ⲕⲥⲱⲟⲩⲛ
      ⲓⲉ ⲛⲓⲙ ⲡⲉ ⲉⲧⲁϥⲉⲛ ⲟⲩⲛⲟϩ ⲛ̀ϣⲓ ⲉ̀ϩⲣⲏⲓ ⲉ̀ϫⲱϥ</td>
      <td><span style="color:#b00e23">(ⲉ︦)</span> ⲛⲓⲙ ⲡⲉⲛⲧⲁϥⲕⲁ ⲛⲉϥϣⲓ ⲉϣϫⲉ
      ⲕⲥⲟⲟⲩⲛ. ⲏ ⲛⲓⲙ ⲡⲉⲛⲧⲁϥⲥⲣ̅ ⲟⲩϩⲱⲥⲉⲃ ⲉϫⲱϥ.</td>
      <td><span style="color:#b00e23">(5)</span> who set the measures of it, if
      thou knowest? or who stretched a line upon it?</td>
      <td><span style="color:#b00e23">(5)</span> τίς ἔθετο τὰ µέτρα αὐτῆς, εἰ
      οἶδας; ἢ τίς ὁ ἐπαγαγὼν σπαρτίον ἐπ’ αὐτῆς;</td>
    </tr>

    <tr>
      <td><span style="color:#b00e23">(ⲋ̅)</span> ⲁⲩⲧⲁϫⲣⲏⲟⲩⲧ ⲉ̀ϫⲉⲛ ⲟⲩ ⲛ̀ϫⲉ
      ⲛⲉϥⲕⲣⲓⲕⲟⲥ ⲛⲓⲙ ⲇⲉ ⲡⲉ ⲉⲧⲁϥⲭⲱ ⲛ̀ⲟⲩⲱⲛⲓ ⲛ̀ⲗⲁⲕϩ ⲉ̀ϩⲣⲏⲓ ⲉ̀ϫⲱϥ</td>
      <td><span style="color:#b00e23">(ⲋ︦)</span> ⲉⲣⲉ ⲛⲉϥⲕⲣⲟⲥ ⲧⲁϫⲣⲏⲩ ⲉϫⲛ̅ ⲟⲩ.
      ⲛⲓⲙ ⲇⲉ ⲡⲉⲛⲧⲁϥⲛⲉϫ ⲟⲩⲱⲛⲉ ⲛ̅ⲕⲟⲟϩ ⲉϫⲱϥ.</td>
      <td><span style="color:#b00e23">(6)</span> On what are its rings
      fastened? and who is he that laid the corner-stone upon it?</td>
      <td><span style="color:#b00e23">(6)</span> ἐπὶ τίνος οἱ κρίκοι αὐτῆς
      πεπήγασιν; τίς δέ ἐστιν ὁ βαλὼν λίθον γωνιαῖον ἐπ’ αὐτῆς;</td>
    </tr>

    <tr>
      <td><span style="color:#b00e23">(ⲍ̅)</span> ϩⲟⲧⲉ ⲉⲧⲁⲩϣⲱⲡⲓ ⲛ̀ϫⲉ ⲛⲓⲥⲓⲟⲩ
      ⲁⲩϩⲱⲥ ⲉ̀ⲣⲟϥ ϧⲉⲛ ⲙⲏϣ ⲛ̀ⲥⲙⲏ ⲛ̀ϫⲉ ⲛⲓⲁⲅⲅⲉⲗⲟⲥ ⲧⲏⲣⲟⲩ</td>
      <td><span style="color:#b00e23">(ⲍ︦)</span> ⲛ̅ⲧⲉⲣⲓⲧⲁⲙⲓⲉ ⲛ̅ⲥⲓⲟⲟⲩ. ⲁⲩⲥⲙⲟⲩ
      ⲉⲣⲟⲓ ϩⲛ̅ ⲟⲩⲛⲟϭ ⲛ̅ⲥⲙⲏ ⲛ̅ϭⲓ ⲛ̅ⲁⲅⲅⲉⲗⲟⲥ ⲧⲏⲣⲟⲩ.</td>
      <td><span style="color:#b00e23">(7)</span> When the stars were made, all
      my angels praised me with a loud voice.</td>
      <td><span style="color:#b00e23">(7)</span> ὅτε ἐγενήθησαν ἄστρα, ᾔνεσάν
      µε φωνῇ µεγάλῃ πάντες ἄγγελοί µου.</td>
    </tr>

    <tr>
      <td><span style="color:#b00e23">(ⲏ̅)</span> ⲫⲓⲟⲙ ⲇⲉ ⲁⲩⲙⲁϣⲑⲁⲙ ⲉ̀ⲣⲱϥ ϧⲉⲛ
      ϩⲁⲛⲡⲩⲗⲏ ϩⲟⲧⲉ ⲛⲁϥϣⲑⲉⲣⲑⲱⲣ ⲉϥⲛⲏⲟⲩ ⲉ̀ⲃⲟⲗ ϧⲉⲛ ⲑⲛⲉϫⲓ ⲛ̀ⲧⲉ ⲧⲉϥⲙⲁⲩ</td>
      <td><span style="color:#b00e23">(ⲏ︦)</span> ⲁⲓϣⲧⲟⲙ ⲇⲉ ⲉⲣⲛ̅ ⲑⲁⲗⲁⲥⲥⲁ ϩⲛ̅
      ϩⲉⲛⲡⲩⲗⲏ. ⲛ̅ⲧⲉⲣⲉⲥϣⲧⲟⲣⲧⲣ̅ ⲉⲥⲛⲏⲩ ⲉⲃⲟⲗ ϩⲛ̅ ϩⲏⲧⲥ̅ ⲛ̅ⲧⲉⲥⲙⲁⲁⲩ.</td>
      <td><span style="color:#b00e23">(8)</span> And I shut up the sea with
      gates, when it rushed out, coming forth out its mother’s womb.</td>
      <td><span style="color:#b00e23">(8)</span> ἔφραξα δὲ θάλασσαν πύλαις, ὅτε
      ἐµαίµασσεν ἐκ κοιλίας µητρὸς αὐτῆς ἐκπορευοµένη·</td>
    </tr>

    <tr>
      <td><span style="color:#b00e23">(ⲑ̅)</span> ⲁⲓⲭⲱ ⲇⲉ ⲛ̀ⲟⲩϭⲏⲡⲓ ⲛⲁϥ ⲛ̀ϩⲉⲃⲥⲱ
      ⲁⲓⲕⲟⲩⲗⲱⲗ ⲇⲉ ⲛ̀ⲟⲩⲛⲓϥ ⲛ̀ⲓⲱϯ</td>
      <td><span style="color:#b00e23">(ⲑ︦)</span> ⲁⲓⲕⲱ ⲇⲉ ⲛⲁⲥ ⲛ̅ⲟⲩⲕⲗⲟⲟⲗⲉ
      ⲛ̅ϩⲉⲃⲥⲱ. ⲁⲓϭⲟⲟⲗⲉⲥ ⲇⲉ ⲛ̅ⲟⲩⲛⲓϥⲉ.</td>
      <td><span style="color:#b00e23">(9)</span> And I made a cloud its
      clothing, and swathed it in mist.</td>
      <td><span style="color:#b00e23">(9)</span> ἐθέµην δὲ αὐτῇ νέφος ἀµφίασιν,
      ὁµίχλῃ δὲ αὐτὴν ἐσπαργάνωσα·</td>
    </tr>

    <tr>
      <td><span style="color:#b00e23">(ⲓ̅)</span> ⲁⲓⲥⲉⲙⲛⲓ ⲛⲁϥ ⲛ̀ϩⲁⲛⲑⲟϣ ⲁⲓⲧⲁⲕⲧⲟ
      ⲉ̀ⲣⲟϥ ⲛ̀ϩⲁⲛⲕⲉⲗⲓ ⲛⲉⲙ ϩⲁⲛⲡⲩⲗⲏ</td>
      <td><span style="color:#b00e23">(ⲓ︦)</span> ⲁⲓⲕⲱ ⲇⲉ ⲛⲁⲥ ⲛ̅ϩⲉⲛⲧⲟϣ. ⲁⲓϯ
      ⲛ̅ϩⲉⲛⲕⲗ̅ⲗⲉ ⲉⲣⲱⲥ ⲙⲛ̅ ϩⲉⲛⲡⲩⲗⲏ.</td>
      <td><span style="color:#b00e23">(10)</span> And I set bounds to it,
      surrounding it with bars and gates.</td>
      <td><span style="color:#b00e23">(10)</span> ἐθέµην δὲ αὐτῇ ὅρια περιθεὶς
      κλεῖθρα καὶ πύλας·</td>
    </tr>

    <tr>
      <td><span style="color:#b00e23">(ⲓ̅ⲁ̅)</span> ⲁⲓϫⲟⲥ ⲇⲉ ⲛⲁϥ ϫⲉ ⲉⲕⲉ̀ⲫⲟϩ ϣⲁ
      ⲙ̀ⲛⲁⲓ ⲟⲩⲟϩ ⲛ̀ⲛⲉⲕⲉⲣ ⲥⲁⲃⲟⲗ ⲁⲗⲗⲁ ⲉⲣⲉ ⲛⲉⲕϫⲟⲗ ϧⲟⲙϧⲉⲙ ⲉ̀ϧⲣⲏⲓ ⲛ̀ϧⲏⲧⲕ</td>
      <td><span style="color:#b00e23">(ⲓ︦ⲁ︦)</span> ⲁⲓϫⲟⲟⲥ ⲇⲉ ⲛⲁⲥ ϫⲉ ⲉⲣⲛⲁⲡⲱϩ ϣⲁ
      ⲡⲉⲓⲙⲁ. ⲛ̅ⲧⲉⲧⲙ̅ⲥⲁⲁⲧϥ̅. ⲁⲗⲗⲁ ⲛ̅ⲧⲉ ⲛ̅ⲟⲩϩⲟⲉⲓⲙ ⲟⲩⲱϣϥ̅ ⲛ̅ϩⲏⲧⲉ.</td>
      <td><span style="color:#b00e23">(11)</span> And I said to it, Hitherto
      shalt thou come, but thou shalt not go beyond, but thy waves shall be
      confined within thee.</td>
      <td><span style="color:#b00e23">(11)</span> εἶπα δὲ αὐτῇ Μέχρι τούτου
      ἐλεύσῃ καὶ οὐχ ὑπερβήσῃ, ἀλλ’ ἐν σεαυτῇ συντριβήσεταί σου τὰ κύµατα.</td>
    </tr>

    <tr>
      <td><span style="color:#b00e23">(ⲓ̅ⲃ̅)</span> ⲙⲏ ⲛⲁⲕ ⲙ̀ⲙⲁⲩ ⲡⲉ ⲉⲓⲛⲁⲑⲁⲙⲓⲟ
      ⲙⲡⲓⲟⲩⲱⲓⲛⲓ ⲛ̀ⲧⲉ ϩⲁⲛⲁⲧⲟⲟⲩⲓ ⲡⲓⲥⲓⲟⲩ ⲇⲉ ⲛ̀ⲧⲉ ϩⲁⲛⲁⲧⲟⲟⲩⲓ ⲁϥⲥⲟⲩⲉⲛ ⲧⲉϥⲧⲁⲝⲓⲥ</td>
      <td><span style="color:#b00e23">(ⲓ︦ⲃ︦)</span> ⲙⲏ ⲛ̅ⲧⲁⲓⲥⲙⲓⲛⲉ ϩⲱⲱⲕ
      ⲙ̅ⲡⲟⲩⲟⲉⲓⲛ ⲛ̅ϩⲧⲟⲟⲩⲉ. ⲁ ⲡⲥⲟⲩⲛϩⲧⲟⲟⲩⲉ ⲇⲉ ⲛⲁⲩ ⲉⲧⲉϥⲇⲁⲝⲓⲥ.</td>
      <td><span style="color:#b00e23">(12)</span> Or did I order the morning
      light in thy time; and did the morning star then first see his appointed
      place;</td>
      <td><span style="color:#b00e23">(12)</span> ἦ ἐπὶ σοῦ συντέταχα φέγγος
      πρωινόν, ἑωσφόρος δὲ εἶδεν τὴν ἑαυτοῦ τάξιν</td>
    </tr>

    <tr>
      <td><span style="color:#b00e23">(ⲓ̅ⲅ̅)</span> ⲉϥϣⲁⲓⲱⲟⲩ ϣⲁ ⲁⲩⲣⲏϫϥ ⲙ̀ⲡⲕⲁϩⲓ
      ⲉⲓϩⲓⲟⲩⲓ ⲛ̀ⲛⲓⲁⲥⲉⲃⲏⲥ ⲉ̀ⲃⲟⲗ ϩⲓϫⲱϥ</td>
      <td><span style="color:#b00e23">(ⲓ︦ⲅ︦)</span> ⲉⲁⲙⲁϩⲧⲉ ⲛ̅ⲁⲣⲏⲏϫϥ̅ ⲙ̅ⲡⲕⲁϩ.
      ⲉⲛⲟⲩϣⲡ̅ ⲉⲃⲟⲗ ϩⲓϫⲱϥ ⲛ̅ⲛ̅ⲁⲥⲉⲃⲏⲥ.</td>
      <td><span style="color:#b00e23">(13)</span> to lay hold of the
      extremities of the earth, to cast out the ungodly out of it?</td>
      <td><span style="color:#b00e23">(13)</span> ἐπιλαβέσθαι πτερύγων γῆς,
      ἐκτινάξαι ἀσεβεῖς ἐξ αὐτῆς;</td>
    </tr>

    <tr>
      <td><span style="color:#b00e23">(ⲓ̅ⲇ̅)</span> ⲙⲏ ⲛ̀ⲑⲟⲕ ⲁⲕⲉⲗ ⲟⲩⲕⲁϩⲓ ⲛ̀ⲟⲙⲓ
      ⲁⲕⲉⲣⲡⲗⲁⲍⲓⲛ ⲙ̀ⲙⲟϥ ⲛ̀ⲟⲩⲍⲱⲟⲛ ⲟⲩⲟϩ ⲁⲕⲭⲁϥ ⲉϥⲥⲁϫⲓ ϩⲓϫⲉⲛ ⲡⲓⲕⲁϩⲓ</td>
      <td><span style="color:#b00e23">(ⲓ︦ⲇ︦)</span> ⲙⲏ ⲛ̅ⲧⲟⲕ ⲡⲉⲛⲧⲁⲕϫⲓ ⲛ̅ⲟⲩⲟⲙⲉ
      ⲉⲃⲟⲗ ϩⲙ̅ ⲡⲕⲁϩ ⲁⲕⲡⲗⲁⲥⲥⲉ ⲙ̅ⲙⲟϥ ⲛ̅ⲍⲱⲟⲛ. ⲁⲩⲱ ⲁⲕⲕⲁⲁϥ ⲛ̅ⲣⲉϥϣⲁϫⲉ ϩⲓϫⲙ̅
      ⲡⲕⲁϩ.</td>
      <td><span style="color:#b00e23">(14)</span> Or didst thou take clay of
      the ground, and form a living creature, and set it with the power of
      speech upon the earth?</td>
      <td><span style="color:#b00e23">(14)</span> ἦ σὺ λαβὼν γῆν πηλὸν ἔπλασας
      ζῷον καὶ λαλητὸν αὐτὸν ἔθου ἐπὶ γῆς;</td>
    </tr>

    <tr>
      <td><span style="color:#b00e23">(ⲓ̅ⲉ̅)</span> ⲁⲕⲱⲗⲓ ⲇⲉ ⲙ̀ⲫⲟⲩⲱⲓⲛⲓ ⲛ̀ⲧⲉ
      ⲛⲓⲁⲥⲉⲃⲏⲥ ⲁⲕϧⲟⲙϧⲉⲙ ⲇⲉ ⲙ̀ⲡϣⲱⲃϣ ⲛ̀ⲧⲉ ⲛⲓⲣⲉϥϩⲓⲡϩⲟ</td>
      <td><span style="color:#b00e23">(ⲓ︦ⲉ︦)</span> ⲏ ⲁⲕϥⲉⲓ ⲡⲟⲩⲟⲉⲓⲛ ⲉⲃⲟⲗ ϩⲛ̅
      ⲛ̅ⲁⲥⲉⲃⲏⲥ. ⲁⲕⲟⲩⲱϣϥ̅ ⲇⲉ ⲙ̅ⲡⲉϭⲃⲟⲓ ⲛ̅ⲛ̅ϫⲁⲥⲓϩⲏⲧ.</td>
      <td><span style="color:#b00e23">(15)</span> And hast thou removed light
      from the ungodly, and crushed the arm of the proud?</td>
      <td><span style="color:#b00e23">(15)</span> ἀφεῖλας δὲ ἀπὸ ἀσεβῶν τὸ φῶς,
      βραχίονα δὲ ὑπερηφάνων συνέτριψας;</td>
    </tr>

    <tr>
      <td><span style="color:#b00e23">(ⲓ̅ⲋ̅)</span> ⲁⲕⲓ̀ ⲇⲉ ⲉ̀ϩⲣⲏⲓ ϣⲁ ⲛⲓⲙⲟⲩⲙⲓ
      ⲛ̀ⲧⲉ ⲫⲓⲟⲙ ⲁⲕⲙⲟϣⲓ ⲇⲉ ϩⲓϫⲉⲛ ⲙⲱⲓⲧ ⲛ̀ⲧⲉ ⲫⲛⲟⲩⲛ</td>
      <td><span style="color:#b00e23">(ⲓ︦ⲋ︦)</span> ⲁⲕⲉⲓ ⲇⲉ ⲉϩⲣⲁⲓ ⲉϫⲛ̅ ⲧⲡⲩⲅⲏ
      ⲛ̅ⲑⲁⲗⲁⲥⲥⲁ. ⲏ ⲁⲕⲙⲟⲟϣⲉ ϩⲛ̅ ⲁⲣⲏⲏϫϥ̅ ⲙ̅ⲡⲛⲟⲩⲛ.</td>
      <td><span style="color:#b00e23">(16)</span> Or hast thou gone to the
      source of the sea, and walked in the tracks of the deep?</td>
      <td><span style="color:#b00e23">(16)</span> ἦλθες δὲ ἐπὶ πηγὴν θαλάσσης,
      ἐν δὲ ἴχνεσιν ἀβύσσου περιεπάτησας;</td>
    </tr>

    <tr>
      <td><span style="color:#b00e23">(ⲓ̅ⲍ̅)</span> ⲙⲏ ⲥⲉⲛⲁⲟⲩⲱⲛ ⲛⲁⲕ ϧⲉⲛ ⲟⲩϩⲟϯ
      ⲛ̀ϫⲉ ⲛⲓⲡⲩⲗⲏ ⲛ̀ⲧⲉ ⲫⲙⲟⲩ ⲥⲉⲛⲁⲉⲣϩⲟϯ ⲇⲉ ⲁⲩϣⲁⲛⲛⲁⲩ ⲉ̀ⲣⲟⲕ ⲛ̀ϫⲉ ⲛⲓⲙⲛⲟⲩⲧ ⲛ̀ⲧⲉ
      ⲁⲙⲉⲛϯ</td>
      <td><span style="color:#b00e23">(ⲓ︦ⲍ︦)</span> ϣⲁⲩⲟⲩⲱⲛ ⲇⲉ ⲛⲁⲕ ϩⲁ ⲑⲟⲧⲉ ⲛ̅ϭⲓ
      ⲙ̅ⲡⲏⲗⲏ ⲙ̅ⲡⲙⲟⲩ. ⲏ ⲁ ⲛⲙ̅ⲛⲟⲩⲧ ⲛⲁⲙⲛ̅ⲧⲉ ⲛⲁⲩ ⲉⲣⲟⲕ ⲁⲩⲥⲧⲱⲧ.</td>
      <td><span style="color:#b00e23">(17)</span> And do the gates of death
      open to thee for fear; and did the porters of hell quake when they saw
      thee?</td>
      <td><span style="color:#b00e23">(17)</span> ἀνοίγονται δέ σοι φόβῳ πύλαι
      θανάτου, πυλωροὶ δὲ ᾅδου ἰδόντες σε ἔπτηξαν;</td>
    </tr>

    <tr>
      <td><span style="color:#b00e23">(ⲓ̅ⲏ̅)</span> ⲙⲏ ⲕⲥⲱⲟⲩⲛ ⲛ̀ϯⲟⲩⲏϣⲥⲓ ⲛ̀ϫⲉ
      ⲥⲁⲡⲉⲥⲏⲧ ⲛ̀ⲧⲫⲉ ⲙⲁⲧⲁⲙⲟⲓ ⲇⲉ ϫⲉ ⲟⲩⲏⲣ ⲧⲉ</td>
      <td><span style="color:#b00e23">(ⲓ︦ⲏ︦)</span> ⲕⲥⲟⲟⲩⲛ ⲇⲉ ⲙ̅ⲡⲡⲱϫⲕ̅ ⲙ̅ⲡⲕⲁϩ
      ⲙⲁⲧⲁⲙⲟⲓ ϫⲉ ⲟⲩⲏⲣ ⲡⲉ.</td>
      <td><span style="color:#b00e23">(18)</span> And hast thou been instructed
      in the breadth of the whole earth under heaven? tell me now, what is the
      extent of it?</td>
      <td><span style="color:#b00e23">(18)</span> νενουθέτησαι δὲ τὸ εὖρος τῆς
      ὑπ’ οὐρανόν; ἀνάγγειλον δή µοι πόση τίς ἐστιν.</td>
    </tr>

    <tr>
      <td><span style="color:#b00e23">(ⲓ̅ⲑ̅)</span> ⲁϣ ⲇⲉ ⲡⲉ ⲡⲓⲕⲁϩⲓ ⲉⲧⲉ
      ⲡⲓⲟⲩⲱⲓⲛⲓ ϣⲟⲡ ⲛ̀ϧⲏⲧϥ ⲟⲩⲟϩ ⲁϣ ⲡⲉ ⲡⲓⲙⲁ ⲛ̀ⲧⲉ ⲡⲭⲁⲕⲓ</td>
      <td><span style="color:#b00e23">(ⲓ︦ⲑ︦)</span> ⲉⲣⲉ ⲡⲟⲩⲟⲉⲓⲛ ⲇⲉ ϩⲛ̅ ⲁϣ
      ⲛ̅ⲕⲁϩ. ⲁϣ ⲇⲉ ⲡⲉ ⲡⲙⲁ ⲙ̅ⲡⲕⲁⲕⲉ.</td>
      <td><span style="color:#b00e23">(19)</span> And in what kind of a land
      does the light dwell? and of what kind is the place of darkness?</td>
      <td><span style="color:#b00e23">(19)</span> ποίᾳ δὲ γῇ αὐλίζεται τὸ φῶς,
      σκότους δὲ ποῖος ὁ τόπος;</td>
    </tr>

    <tr>
      <td><span style="color:#b00e23">(ⲕ̅)</span> ⲁⲛ ⲭⲛⲁⲟⲗⲧ ϣⲁ ⲛⲟⲩⲑⲟϣ ⲓⲥϫⲉ
      ⲕⲥⲱⲟⲩⲛ ⲛ̀ⲛⲟⲩⲙⲁⲛ̀ⲙⲟϣⲓ</td>
      <td><span style="color:#b00e23">(ⲕ︦)</span> ⲙ̅ⲡⲉⲕⲉϣϫⲓⲧ ⲉⲛⲉⲩⲧⲟϣ. ⲏ ⲉⲕⲥⲟⲟⲩⲛ
      ⲛ̅ⲛⲉⲩϩⲓⲟⲟⲩⲉ.</td>
      <td><span style="color:#b00e23">(20)</span> If thou couldest bring me to
      their utmost boundaries, and if also thou knowest their paths;</td>
      <td><span style="color:#b00e23">(20)</span> εἰ ἀγάγοις µε εἰς ὅρια αὐτῶν;
      εἰ δὲ καὶ ἐπίστασαι τρίβους αὐτῶν;</td>
    </tr>

    <tr>
      <td><span style="color:#b00e23">(ⲕ̅ⲁ̅)</span> ⲕⲥⲱⲟⲩⲛ ϩⲁⲣⲁ ϫⲉ ⲉⲧⲁⲩⲙⲁⲥⲕ
      ⲙ̀ⲡⲓⲥⲏⲟⲩ ⲉⲧⲉⲙ̀ⲙⲁⲩ ⲧⲏⲡⲓ ⲇⲉ ⲛ̀ⲧⲉ ⲛⲉⲕⲣⲟⲙⲡⲓ ⲛⲁϣⲱⲥ</td>
      <td><span style="color:#b00e23">(ⲕ︦ⲁ︦)</span> ϯⲥⲟⲟⲩⲛ ⲛ̅ⲧⲟⲟⲩⲧⲛ ϫⲉ
      ⲛ̅ⲧⲁⲩϫⲡⲟⲕ ⲧⲛⲁⲩ ⲛⲁϣⲉ ⲧⲁⲡⲥ̅ ⲇⲉ ⲛ̅ⲛⲉⲕⲣⲟⲙⲡⲉ.</td>
      <td><span style="color:#b00e23">(21)</span> I know then that thou wert
      born at that time, and the number of thy years is great.</td>
      <td><span style="color:#b00e23">(21)</span> οἶδα ἄρα ὅτι τότε γεγέννησαι,
      ἀριθµὸς δὲ ἐτῶν σου πολύς.</td>
    </tr>

    <tr>
      <td><span style="color:#b00e23">(ⲕ̅ⲃ̅)</span> ⲙⲏ ⲁⲕⲓ̀ ⲉ̀ϫⲉⲛ ⲛⲓⲁϩⲱⲣ ⲛ̀ⲧⲉ
      ⲡⲓⲭⲓⲱⲛ ⲛⲓⲁϩⲱⲣ ⲛ̀ⲧⲉ ⲡⲓⲕⲁⲗⲁⲙⲫⲟ ⲁⲕⲛⲁⲩ ⲉ̀ⲣⲱⲟⲩ</td>
      <td><span style="color:#b00e23">(ⲕ︦ⲃ︦)</span> ⲁⲕⲉⲓ ⲇⲉ ⲉϫⲛ̅ ⲛⲁϩⲱⲱⲣ
      ⲙ̅ⲡⲉⲭⲓⲱⲛ. ⲁⲕⲛⲁⲩ ⲇⲉ ⲉⲛⲁϩⲱⲱⲣ ⲛ̅ⲧⲉⲭⲁⲗⲁⲍⲁ.</td>
      <td><span style="color:#b00e23">(22)</span> But hast thou gone to the
      treasures of snow? and hast thou seen the treasures of hail?</td>
      <td><span style="color:#b00e23">(22)</span> ἦλθες δὲ ἐπὶ θησαυροὺς
      χιόνος, θησαυροὺς δὲ χαλάζης ἑόρακας.</td>
    </tr>

    <tr>
      <td><span style="color:#b00e23">(ⲕ̅ⲅ̅)</span> ⲥⲉⲭⲏ ⲇⲉ ⲛⲁⲕ ⲉ̀ⲧⲟⲩⲙⲟⲩ
      ⲛϩⲁⲛϫⲁϫⲓ ⲛⲉⲙ ⲟⲩⲉϩⲟⲟⲩ ⲙ̀ⲡⲟⲗⲉⲙⲟⲥ ⲛⲉⲙ ⲟⲩϯ</td>
      <td><span style="color:#b00e23">(ⲕ︦ⲅ︦)</span> ⲥⲕⲏ ⲇⲉ ⲛⲁⲕ ⲉϩⲣⲁⲓ ⲉⲧⲉⲩⲛⲟⲩ
      ⲛ̅ⲛ̅ϫⲁϫⲉ. ⲉⲩϩⲟⲟⲩ ⲙ̅ⲡⲟⲗⲩⲙⲟⲥ ⲙⲛ̅ ⲟⲩⲙⲓϣⲉ.</td>
      <td><span style="color:#b00e23">(23)</span> And is there a store of them,
      for thee against the time of thine enemies, for the day of wars and
      battle?</td>
      <td><span style="color:#b00e23">(23)</span> ἀπόκειται δέ σοι εἰς ὥραν
      ἐχθρῶν, εἰς ἡµέραν πολέµου καὶ µάχης.</td>
    </tr>

    <tr>
      <td><span style="color:#b00e23">(ⲕ̅ⲇ̅)</span> ⲁⲥⲛⲏⲟⲩ ⲇⲉ ⲉ̀ⲃⲟⲗ ⲑⲱⲛ ⲛ̀ϫⲉ
      ϯⲡⲁⲭⲛⲏ ⲑⲏ ⲉⲧⲉⲥⲏⲣ ⲉ̀ⲃⲟⲗ ⲥⲁⲡⲉⲥⲏⲧ ⲛ̀ⲧⲫⲉ</td>
      <td><span style="color:#b00e23">(ⲕ︦ⲇ︦)</span> ⲉⲣⲉ ⲡϫⲁϥ ⲇⲉ ⲛⲏⲩ ⲉⲃⲟⲗ ⲧⲱⲛ. ⲏ
      ⲡⲧⲟⲩⲣⲏⲥ ⲉⲧⲡⲟⲣϣ̅ ⲉⲃⲟⲗ ⲉϫⲙ̅ ⲡⲕⲁϩ.</td>
      <td><span style="color:#b00e23">(24)</span> And whence proceeds the
      frost? or whence is the south wind dispersed over the whole world under
      heaven?</td>
      <td><span style="color:#b00e23">(24)</span> πόθεν δὲ ἐκπορεύεται πάχνη ἢ
      διασκεδάννυται νότος εἰς τὴν ὑπ’ οὐρανόν;</td>
    </tr>

    <tr>
      <td><span style="color:#b00e23">(ⲕ̅ⲉ̅)</span> ⲛⲓⲙ ⲇⲉ ⲡⲉ ⲉⲧⲁϥⲥⲉⲙⲛⲉ
      ⲡⲓⲙⲟⲩⲛϩⲱⲟⲩ ⲉⲧⲟϣ ⲛⲉⲙ ⲡⲉϥϫⲟϣϫⲉϣ ⲛⲉⲙ ⲡⲉϥⲙⲱⲓⲧ</td>
      <td><span style="color:#b00e23">(ⲕ︦ⲉ︦)</span> ⲛⲓⲙ ⲡⲉⲛⲧⲁϥⲥⲟⲃⲧⲉ ⲛ̅ⲟⲩϩⲟⲟⲩ
      ⲉϥⲟϣ ⲉϥϣⲟⲩⲟ. ⲧⲉϩⲓⲏ ⲧⲉ ⲛ̅ⲛⲉϣⲧⲟⲣⲧⲣ̅.</td>
      <td><span style="color:#b00e23">(25)</span> And who prepared a course for
      the violent rain, and a way for the thunders;</td>
      <td><span style="color:#b00e23">(25)</span> τίς δὲ ἡτοίµασεν ὑετῷ λάβρῳ
      ῥύσιν, ὁδὸν δὲ κυδοιµῶν</td>
    </tr>

    <tr>
      <td><span style="color:#b00e23">(ⲕ̅ⲋ̅)</span> ⲉ̀ⲡϫⲓⲛⲑⲣⲉ ⲟⲩⲙⲟⲩⲛⲱϣⲓ ϣⲱⲡⲓ
      ϧⲉⲛ ⲟⲩⲕⲁϩⲓ ⲙ̀ⲙⲟⲛ ⲣⲱⲙⲓ ϣⲟⲡ ⲛ̀ϧⲏⲧϥ ⲛⲉⲙ ϧⲉⲛ ⲟⲩϣⲁϥⲉ ⲫⲏ ⲉⲧⲉⲙ̀ⲙⲟⲛ ⲣⲱⲙⲓ ϣⲟⲡ
      ⲛ̀ϧⲏⲧϥ</td>
      <td><span style="color:#b00e23">(ⲕ︦ⲋ︦)</span>
      </td>
      <td><span style="color:#b00e23">(26)</span> to rain upon the land where
      there is no man, the wilderness, where there is not a man in it;</td>
      <td><span style="color:#b00e23">(26)</span> τοῦ ὑετίσαι ἐπὶ γῆν, οὗ οὐκ
      ἀνήρ, ἔρηµον, οὗ οὐχ ὑπάρχει ἄνθρωπος ἐν αὐτῇ,</td>
    </tr>

    <tr>
      <td><span style="color:#b00e23">(ⲕ̅ⲍ̅)</span> ⲉ̀ⲡϫⲓⲛⲧⲥⲓⲟ ⲛ̀ⲟⲩⲙⲁ ⲛ̀ⲁⲧϩⲱⲙⲓ
      ⲟⲩⲟϩ ⲛ̀ⲁⲧϣⲱⲡⲓ ⲛ̀ϧⲏⲧϥ ⲟⲩⲟϩ ⲉ̀ⲡϫⲓⲛⲑⲣⲉϥⲫⲓⲣⲓ ⲛ̀ϫⲉ ⲟⲩⲙⲱⲓⲧ ⲉ̀ⲃⲟⲗ ⲛ̀ⲧⲉ
      ⲟⲩⲃⲟⲧⲃⲉⲧ</td>
      <td><span style="color:#b00e23">(ⲕ︦ⲍ︦)</span>
      </td>
      <td>so as to feed the untrodden and uninhabited land, <span style=
      "color:#b00e23">(27)</span> and cause it to send forth a crop of green
      herbs?</td>
      <td><span style="color:#b00e23">(27)</span> τοῦ χορτάσαι ἄβατον καὶ
      ἀοίκητον καὶ τοῦ ἐκβλαστῆσαι ἔξοδον χλόης;</td>
    </tr>

    <tr>
      <td><span style="color:#b00e23">(ⲕ̅ⲏ̅)</span> ⲛⲓⲙ ⲇⲉ ⲡⲉ ⲫⲓⲱⲧ ⲙ̀ⲡⲓⲙⲟⲩⲛϩⲱⲟⲩ
      ⲛⲓⲙ ⲇⲉ ⲡⲉ ⲉⲧⲁϥⲙⲉⲥ ⲛⲓϭⲗⲁⲡ ⲛ̀ⲓⲱϯ</td>
      <td><span style="color:#b00e23">(ⲕ︦ⲏ︦)</span> ⲛⲓⲙ ⲡⲉ ⲡⲉⲓⲱⲧ ⲙ̅ⲡϩⲟⲩⲙⲡⲉ. ⲛⲓⲙ
      ⲇⲉ ⲡⲉⲛⲧⲁϥϫⲡⲉ ⲛ̅ⲧⲗⲧⲓⲗⲉ ⲛ̅ϯⲱⲧⲉ.</td>
      <td><span style="color:#b00e23">(28)</span> Who is the rain’s father? and
      who has generated the drops of dew?</td>
      <td><span style="color:#b00e23">(28)</span> τίς ἐστιν ὑετοῦ πατήρ; τίς δέ
      ἐστιν ὁ τετοκὼς βώλους δρόσου;</td>
    </tr>

    <tr>
      <td><span style="color:#b00e23">(ⲕ̅ⲑ̅)</span> ⲡⲓⲭⲣⲓⲥⲧⲁⲗⲗⲟⲥ ⲇⲉ ⲁϥⲛⲏⲟⲩ
      ⲉ̀ⲃⲟⲗ ϧⲉⲛ ⲑⲛⲉϫⲓ ⲛ̀ⲛⲓⲙ ϯⲡⲁⲭⲛⲏ ⲇⲉ ⲛⲓⲙ ⲡⲉⲧⲁϥⲑⲁϣⲥ ϧⲉⲛ ⲧⲫⲉ</td>
      <td><span style="color:#b00e23">(ⲕ︦ⲑ︦)</span> ⲉⲣⲉ ⲡⲉⲕⲣⲩⲥⲧⲁⲗⲗⲟⲥ ⲇⲉ ⲛⲏⲩ
      ⲉⲃⲟⲗ ϩⲛ̅ ⲛⲓⲙ. ⲛⲓⲙ ⲇⲉ ⲡⲉⲛⲧⲁϥϫⲡⲉ ⲡϫⲁϥ ⲉⲧϩⲛ̅ ⲧⲡⲉ.</td>
      <td><span style="color:#b00e23">(29)</span> And out of whose womb comes
      the ice? and who has produced the frost in the sky,</td>
      <td><span style="color:#b00e23">(29)</span> ἐκ γαστρὸς δὲ τίνος
      ἐκπορεύεται ὁ κρύσταλλος; πάχνην δὲ ἐν οὐρανῷ τίς τέτοκεν,</td>
    </tr>

    <tr>
      <td><span style="color:#b00e23">(ⲗ̅)</span> ⲑⲏ ⲉⲧⲛⲏⲟⲩ ⲉ̀ⲡⲉⲥⲏⲧ ⲙ̀ⲫⲣⲏϯ
      ⲛ̀ⲟⲩⲙⲱⲟⲩ (ⲉϥⲟϣ) ⲉϥϣⲟⲩⲟ</td>
      <td><span style="color:#b00e23">(ⲗ︦)</span> ⲡⲁⲓ ⲉϣⲁϥⲉⲓ ⲉϩⲣⲁⲓ ⲛ̅ⲑⲉ
      ⲛ̅ⲟⲩⲙⲟⲟⲩ ⲉϥϣⲟⲩⲟ. ⲛⲓⲙ ⲇⲉ ⲡⲉⲛⲧⲁϥϣⲧⲣⲧⲣ̅ ⲡϩⲟ ⲙ̅ⲡⲁⲥⲉⲃⲏⲥ.</td>
      <td><span style="color:#b00e23">(30)</span> which descends like flowing
      water?</td>
      <td><span style="color:#b00e23">(30)</span> ἣ καταβαίνει ὥσπερ ὕδωρ
      ῥέον;</td>
    </tr>

    <tr>
      <td><span style="color:#b00e23">(ⲗ̅ⲁ̅)</span> ⲡϩⲟ ⲇⲉ ⲛ̀ⲛⲓⲁⲥⲉⲃⲏⲥ ⲛⲓⲙ ⲡⲉ
      ⲉⲧⲁϥⲑⲣⲉϥⲧⲱⲙⲧ ⲕⲥⲱⲟⲩⲛ ⲙ̀ⲡⲓⲥⲛⲁⲩϩ ⲛ̀ⲧⲉ ϭⲓⲙⲟⲩⲧ ⲓⲉ ⲁⲕⲛⲁⲟⲩⲱⲛ ⲙ̀ⲡⲓⲡⲣⲁⲅⲙⲟⲥ ⲛ̀ⲧⲉ
      ⲡⲓⲟⲩⲣⲓⲱⲛ</td>
      <td><span style="color:#b00e23">(ⲗ︦ⲁ︦)</span> ⲁⲕⲉⲓⲙⲉ ⲇⲉ ⲉⲧⲙⲣ̅ⲣⲉ
      ⲛ̅ⲧϭⲓⲙⲙⲟⲩⲧ. ⲁⲩⲱ ⲁⲕⲟⲩⲱⲛ ⲙ̅ⲡⲉⲕⲧⲟ ⲙ̅ⲡⲥⲟⲩⲛϩⲱⲣ.</td>
      <td>who has terrified the face of the ungodly? <span style=
      "color:#b00e23">(31)</span> And dost thou understand the band of Pleias,
      and hast thou opened the barrier of Orion?</td>
      <td>πρόσωπον δὲ ἀβύσσου τίς ἔπηξεν; <span style=
      "color:#b00e23">(31)</span> συνῆκας δὲ δεσµὸν Πλειάδος καὶ φραγµὸν
      Ὠρίωνος ἤνοιξας;</td>
    </tr>

    <tr>
      <td><span style="color:#b00e23">(ⲗ̅ⲃ̅)</span> ⲓⲉ ⲭⲛⲁⲟⲩⲱⲛ ⲉ̀ⲟⲩⲙⲁⲥⲟⲩⲣⲱⲧ ϧⲉⲛ
      ⲡⲉϥⲥⲏⲟⲩ ⲟⲩⲟϩ ⲡⲓⲥⲓⲟⲩ ⲛ̀ⲧⲉ ⲣⲟⲩϩⲓ ⲭⲛⲁⲉⲛϥ ⲉ̀ϫⲉⲛ ⲡⲉϥⲙⲟϩ</td>
      <td><span style="color:#b00e23">(ⲗ︦ⲃ︦)</span>
      </td>
      <td><span style="color:#b00e23">(32)</span> Or wilt thou reveal Mazuroth
      in his season, and the evening star with his rays? Wilt thou guide
      them?</td>
      <td><span style="color:#b00e23">(32)</span> ἦ διανοίξεις µαζουρωθ ἐν
      καιρῷ αὐτοῦ καὶ Ἕσπερον ἐπὶ κόµης αὐτοῦ ἄξεις αὐτά;</td>
    </tr>

    <tr>
      <td><span style="color:#b00e23">(ⲗ̅ⲅ̅)</span> ⲕⲥⲱⲟⲩⲛ ⲇⲉ ⲛ̀ⲛⲓϫⲓⲛϣⲓⲃϯ ⲛ̀ⲧⲉ
      ⲧⲫⲉ ⲓⲉ ⲛⲏ ⲧⲏⲣⲟⲩ ⲉⲧϣⲟⲡ ⲥⲁⲡⲉⲥⲏⲧ ⲛ̀ⲧⲫⲉ ⲉⲩⲥⲟⲡ</td>
      <td><span style="color:#b00e23">(ⲗ︦ⲅ︦)</span> ⲕⲥⲟⲟⲩⲛ ⲇⲉ ⲛ̅ⲛⲉⲕⲧⲟ ⲛ̅ⲧⲡⲉ. ⲏ
      ⲛⲉⲛⲧⲁⲩϣⲱⲡⲉ ϩⲓ ⲟⲩⲥⲟⲡ ϩⲓϫⲙ̅ ⲡⲕⲁϩ.</td>
      <td><span style="color:#b00e23">(33)</span> And knowest thou the changes
      of heaven, or the events which take place together under heaven?</td>
      <td><span style="color:#b00e23">(33)</span> ἐπίστασαι δὲ τροπὰς οὐρανοῦ ἢ
      τὰ ὑπ’ οὐρανὸν ὁµοθυµαδὸν γινόµενα;</td>
    </tr>

    <tr>
      <td><span style="color:#b00e23">(ⲗ̅ⲇ̅)</span> ⲙⲏ ⲭⲛⲁⲙⲟⲩϯ ⲉ̀ⲟⲩϭⲏⲡⲓ ϧⲉⲛ
      ⲟⲩⲥⲙⲏ ⲟⲩⲟϩ ⲛ̀ⲧⲉⲥⲥⲱⲧⲉⲙ ⲛⲁⲕ ϧⲉⲛ ⲟⲩⲥⲑⲉⲣⲧⲉⲣ ⲛ̀ⲧⲉ ⲟⲩⲙⲱⲟⲩ ⲉϥⲟϣ</td>
      <td><span style="color:#b00e23">(ⲗ︦ⲇ︦)</span> ⲕⲛⲁⲙⲟⲩⲧⲉ ⲇⲉ ⲉⲛⲉⲕⲗⲟⲟⲗⲉ ϩⲛ̅
      ⲟⲩϩⲣⲟⲟⲩ ⲛ̅ⲥⲉⲥⲱⲧⲙ̅ ⲛ̅ⲥⲱⲕ ϩⲛ̅ ⲟⲩⲥⲧⲱⲧ ⲙ̅ⲙⲟⲟⲩ ⲉϥⲟϣ.</td>
      <td><span style="color:#b00e23">(34)</span> And wilt thou call a cloud
      with thy voice, and will it obey thee with a violent shower of much
      rain?</td>
      <td><span style="color:#b00e23">(34)</span> καλέσεις δὲ νέφος φωνῇ, καὶ
      τρόµῳ ὕδατος λάβρῳ ὑπακούσεταί σου;</td>
    </tr>

    <tr>
      <td><span style="color:#b00e23">(ⲗ̅ⲉ̅)</span> ⲭⲛⲁⲟⲩⲱⲣⲡ ⲇⲉ ⲛ̀ϩⲁⲛⲕⲉⲣⲁⲩⲛⲟⲥ
      ⲟⲩⲟϩ ⲛ̀ⲧⲟⲩϣⲉ ⲛⲱⲟⲩ ⲙⲏ ⲥⲉⲛⲁϫⲟⲥ ⲛⲁⲕ ϫⲉ ⲡⲓϩⲱⲃ ⲟⲩ ⲡⲉ</td>
      <td><span style="color:#b00e23">(ⲗ︦ⲉ︦)</span> ⲕⲛⲁϫⲟⲟⲩ ⲇⲉ ⲛ̅ϩⲉⲛⲕⲉⲣⲁⲩⲛⲟⲥ
      ⲛ̅ⲥⲉⲃⲱⲕ. ⲥⲉⲛⲁϫⲟⲟⲥ ⲇⲉ ⲛⲁⲕ ϫⲉ ⲟⲩ ⲡⲉⲧϣⲟⲟⲡ.</td>
      <td><span style="color:#b00e23">(35)</span> And wilt thou send
      lightnings, and they shall go? and shall they say to thee, What is thy
      pleasure?</td>
      <td><span style="color:#b00e23">(35)</span> ἀποστελεῖς δὲ κεραυνοὺς καὶ
      πορεύσονται; ἐροῦσιν δέ σοι Τί ἐστιν;</td>
    </tr>

    <tr>
      <td><span style="color:#b00e23">(ⲗ̅ⲋ̅)</span> ⲛⲓⲙ ⲡⲉ ⲉⲧⲁϥϯ ⲛ̀ⲛⲓϩⲓⲟⲙⲓ
      ⲛ̀ⲟⲩⲥⲟⲫⲓⲁ ⲛ̀ⲧⲉ ⲟⲩⲥⲱϩⲓ ⲛⲉⲙ ⲟⲩⲉⲡⲓⲥⲧⲏⲙⲏ ⲛ̀ⲧⲉ ⲟⲩⲥⲱϩⲓ ⲛⲉⲙ ⲟⲩⲉⲡⲓⲥⲧⲏⲙⲏ ⲛ̀ⲧⲉ
      ⲟⲩⲙⲉⲧⲡⲟⲓⲕⲗⲓⲧⲏⲥ</td>
      <td><span style="color:#b00e23">(ⲗ︦ⲋ︦)</span> ⲛⲓⲙ ⲡⲉⲛⲧⲁϥϯ ⲧⲥⲟⲫⲓⲁ ⲙ̅ⲡⲥⲱϩⲉ
      ⲛ̅ⲛⲉϩⲓⲟⲙⲉ. ⲏ ⲧⲉⲥⲃⲱ ⲛ̅ⲧⲙⲛ̅ⲧⲡⲟⲓⲕⲓⲗⲧⲏⲥ.</td>
      <td><span style="color:#b00e23">(36)</span> And who has given to women
      skill in weaving, or knowledge of embroidery?</td>
      <td><span style="color:#b00e23">(36)</span> τίς δὲ ἔδωκεν γυναιξὶν
      ὑφάσµατος σοφίαν ἢ ποικιλτικὴν ἐπιστήµην;</td>
    </tr>

    <tr>
      <td><span style="color:#b00e23">(ⲗ̅ⲍ̅)</span> ⲛⲓⲙ ⲇⲉ ⲡⲉ ⲉⲧϭⲓⲏⲡⲓ ⲛ̀ⲛⲓϭⲏⲡⲓ
      ϧⲉⲛ ⲟⲩⲥⲟⲫⲓⲁ ⲧⲫⲉ ⲇⲉ ⲁϥⲑⲣⲉⲥⲣⲓⲕⲓ ⲉ̀ⲡⲕⲁϩⲓ</td>
      <td><span style="color:#b00e23">(ⲗ︦ⲍ︦)</span> ⲛⲓⲙ ⲡⲉⲛⲧⲁϥⲱⲡ ⲛ̅ⲛⲉⲕⲗⲟⲟⲗⲉ ϩⲛ̅
      ⲧⲉϥⲥⲟⲫⲓⲁ. ⲁϥⲣⲓⲕⲉ ⲇⲉ ⲛ̅ⲧⲡⲉ ⲉⲡⲕⲁϩ.</td>
      <td><span style="color:#b00e23">(37)</span> And who is he that numbers
      the clouds in wisdom, and has bowed the heaven down to the earth?</td>
      <td><span style="color:#b00e23">(37)</span> τίς δὲ ὁ ἀριθµῶν νέφη σοφίᾳ,
      οὐρανὸν δὲ εἰς γῆν ἔκλινεν;</td>
    </tr>

    <tr>
      <td><span style="color:#b00e23">(ⲗ̅ⲏ̅)</span> ⲥϫⲏϣ ⲇⲉ ⲙ̀ⲫⲣⲏϯ ⲛ̀ⲟⲩⲕⲁϩⲓ
      ⲉϥϫⲏϣ ⲛ̀ⲕⲟⲛⲓⲁ ⲁⲓⲧⲟⲙϥ ⲇⲉ ⲙ̀ⲫⲣⲏϯ ⲛ̀ⲟⲩⲕⲩⲡⲟⲥ ⲉ̀ⲟⲩⲱⲛⲓ</td>
      <td><span style="color:#b00e23">(ⲗ︦ⲏ︦)</span> ⲥⲡⲁϩⲧ̅ ⲇⲉ ⲉⲃⲟⲗ ⲛ̅ⲑⲉ ⲛ̅ⲟⲩⲕⲁϩ
      ⲉⲩⲕⲟⲛⲛⲓⲁ. ⲁⲩⲱ ⲁⲓⲧⲁϭⲥ̅ ⲛ̅ⲑⲉ ⲛ̅ⲟⲩⲱⲛⲉ ⲛ̅ⲥⲱⲃⲉ.</td>
      <td><span style="color:#b00e23">(38)</span> For it is spread out as dusty
      earth, and I have cemented it as one hewn stone to another.</td>
      <td><span style="color:#b00e23">(38)</span> κέχυται δὲ ὥσπερ γῆ κονία,
      κεκόλληκα δὲ αὐτὸν ὥσπερ λίθῳ κύβον.</td>
    </tr>

    <tr>
      <td><span style="color:#b00e23">(ⲗ̅ⲑ̅)</span> ⲙⲏ ⲭⲛⲁϣϫⲱⲣϫ ⲛ̀ⲟⲩϧⲣⲉ
      ⲛ̀ⲟⲩⲙⲟⲩⲓ ⲓⲉ ⲭⲛⲁⲧⲥⲓⲟ ⲛ̀ⲟⲩⲯⲩⲭⲏ ⲛ̀ⲧⲉ ⲟⲩⲇⲣⲁⲕⲱⲛ</td>
      <td><span style="color:#b00e23">(ⲗ︦ⲑ︦)</span> ⲕⲛⲁϭⲱⲣϭ̅ ⲇⲉ ⲛ̅ⲟⲩϩⲣⲉ
      ⲛ̅ⲙ̅ⲙⲟⲩⲓ. ⲕⲛⲁⲧⲥⲓⲟ ⲇⲉ ⲛ̅ⲛⲉⲯⲩⲭⲏ ⲛ̅ⲛⲉⲇⲣⲁⲕⲱⲛ.</td>
      <td><span style="color:#b00e23">(39)</span> And wilt thou hunt a prey for
      the lions? and satisfy the desires of the serpents?</td>
      <td><span style="color:#b00e23">(39)</span> θηρεύσεις δὲ λέουσιν βοράν,
      ψυχὰς δὲ δρακόντων ἐµπλήσεις;</td>
    </tr>

    <tr>
      <td><span style="color:#b00e23">(ⲙ̅)</span> ⲥⲉⲉⲣϩⲟϯ ⲅⲁⲣ ϧⲉⲛ ⲟⲩⲙⲁ ⲛ̀ⲉⲛⲕⲟⲧ
      ⲥⲉϩⲉⲙⲥⲓ ⲇⲉ ϧⲉⲛ ⲛⲓⲡⲩⲗⲏ ⲉⲩϫⲱⲣϫ</td>
      <td><span style="color:#b00e23">(ⲙ︦)</span> ⲥⲉⲣ̅ϩⲟⲧⲉ ⲅⲁⲣ ϩⲛ̅
      ⲛⲉⲩⲙⲁⲛ̅ⲛ̅ⲕⲟⲧⲕ̅. ⲥⲉϩⲙⲟⲟⲥ ϩⲛ̅ ϩⲉⲛϩⲩⲗⲏ ⲉⲩϭⲟⲣϭ̅.</td>
      <td><span style="color:#b00e23">(40)</span> For they fear in their lairs,
      and lying in wait couch in the woods.</td>
      <td><span style="color:#b00e23">(40)</span> δεδοίκασιν γὰρ ἐν κοίταις
      αὐτῶν, κάθηνται δὲ ἐν ὕλαις ἐνεδρεύοντες.</td>
    </tr>

    <tr>
      <td><span style="color:#b00e23">(ⲙ̅ⲁ̅)</span> ⲛⲓⲙ ⲇⲉ ⲡⲉ ⲉⲧⲁϥⲥⲟⲃϯ ⲛ̀ⲟⲩϧⲣⲉ
      ⲙ̀ⲡⲓⲁⲃⲱⲕ ⲛⲉϥⲙⲁⲥ ⲅⲁⲣ ⲥⲉⲱϣ ⲉ̀ⲡϣⲱⲓ ϩⲁ ⲡϭ̅ⲥ̅ ⲉⲩⲥⲟⲣⲉⲙ ⲉⲩⲕⲱϯ ⲛ̀ⲥⲁ ⲛ̀ⲟⲩϧⲣⲉ</td>
      <td><span style="color:#b00e23">(ⲙ︦ⲁ︦)</span> ⲛⲓⲙ ⲇⲉ ⲡⲉⲛⲧⲁϥⲥⲃ̅ⲧⲉ ⲧⲉϩⲣⲉ
      ⲙ̅ⲡⲁⲃⲱⲕ. ⲉⲣⲉ ⲛⲉϥⲙⲁⲥ ⲅⲁⲣ ⲁϣⲕⲁⲕ ⲉϩⲣⲁⲓ ⲉⲡϫⲟⲉⲓⲥ. ⲉⲩⲕⲱⲧⲉ ⲉⲩϣⲓⲛⲉ ⲛ̅ⲥⲁ
      ⲧⲉⲩϩⲣⲉ.</td>
      <td><span style="color:#b00e23">(41)</span> And who has prepared food for
      the raven? for its young ones wander and cry to the Lord, in search of
      food.</td>
      <td><span style="color:#b00e23">(41)</span> τίς δὲ ἡτοίµασεν κόρακι
      βοράν; νεοσσοὶ γὰρ αὐτοῦ πρὸς κύριον κεκράγασιν πλανώµενοι τὰ σῖτα
      ζητοῦντες.</td>
    </tr>
  </table>
</body>
</html>
