<!DOCTYPE html>
<html>
<head>
  <title>Psalms</title>
  <meta charset="utf-8">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="psalms_130.html" rel="next">
  <link href="psalms_128.html" rel="prev">
  <script>
  const BIBLE = true;
  </script>
  <script defer src="bible.js" type="text/javascript"></script>
</head>
<body>
  <h3 id="psalms129">Psalms 129</h3>

  <table>
    <tr>
      <td><span style="color:#000000">ⲡⲓⲯⲁⲗⲙⲟⲥ ⲣ̅ⲕ̅ⲑ̅. ϯϩⲱⲇⲏ ⲛ̀ⲧⲉ
      ⲛⲓⲁⲛⲁⲃⲁⲑⲙⲟⲥ.</span>
      </td>
      <td>ⲣ̅ⲕ̅ⲑ̅. ⲧⲱⲇⲏ ⲛ̅ⲛ̅ⲧⲱⲣⲧⲣ̅</td>
      <td>A Song of Degrees.</td>
      <td>ᾨδὴ τῶν ἀναβαθµῶν.</td>
    </tr>

    <tr>
      <td><span style="color:#b00e23">(ⲁ̅)</span> ⲉ̀ⲃⲟⲗ ϧⲉⲛ ⲛⲏ ⲉⲧϣⲏⲕ ⲁⲓⲱϣ ⲟⲩⲃⲏⲕ
      ⲡϭ̅ⲥ̅: ⲡϭ̅ⲥ̅ ⲥⲱⲧⲉⲙ ⲉ̀ⲧⲁⲥⲙⲏ.</td>
      <td><span style="color:#b00e23">(ⲁ︦)</span> ⲁⲓϫⲓϣⲕⲁⲕ ⲉϩⲣⲁⲓ ⲉⲣⲟⲕ ⲡϫⲟⲓ̈ⲥ
      ϩⲛ̅ ⲛⲉⲧϣⲏⲕ. ⲡϫⲟⲉⲓⲥ ⲥⲱⲧⲙ̅ ⲉⲡⲁϩⲣⲟⲟⲩ.</td>
      <td><span style="color:#b00e23">(1)</span> Out of the depths have I cried
      to thee, O Lord. <span style="color:#b00e23">(2)</span> O Lord, hearken
      to my voice;</td>
      <td><span style="color:#b00e23">(1)</span> Ἐκ βαθέων ἐκέκραξά σε, κύριε·
      <span style="color:#b00e23">(2)</span> κύριε, εἰσάκουσον τῆς φωνῆς
      µου·</td>
    </tr>

    <tr>
      <td><span style="color:#b00e23">(ⲃ̅)</span> ⲙⲁⲣⲟⲩϣⲱⲡⲓ ⲛ̀ϫⲉ ⲛⲉⲕⲙⲁϣϫ ⲉⲩϯ
      ⲛ̀ϩⲑⲏⲟⲩ ⲉ̀ⲧⲥⲙⲏ ⲛ̀ⲧⲉ ⲡⲁϯϩⲟ:</td>
      <td><span style="color:#b00e23">(ⲃ︦)</span> ⲙⲁⲣⲉ ⲛⲉⲕⲙⲁⲁϫⲉ ϯϩⲧⲏⲩ ⲉⲡⲉϩⲣⲟⲟⲩ
      ⲙ̅ⲡⲁⲥⲟⲡⲥ̅</td>
      <td>let thine ears be attentive to the voice of my supplication.</td>
      <td>γενηθήτω τὰ ὦτά σου προσέχοντα εἰς τὴν φωνὴν τῆς δεήσεώς µου.</td>
    </tr>

    <tr>
      <td><span style="color:#b00e23">(ⲅ̅)</span> <span style=
      "color:#05537d">(2)</span> ⲁⲕϣⲁⲛϯϩⲑⲏⲕ ⲉ̀ⲁⲛⲟⲙⲓⲁ ⲡϭ̅ⲥ̅: ⲡϭ̅ⲥ̅ ⲛⲓⲙ ⲉⲑⲛⲁϣⲟϩⲓ
      ⲉ̀ⲣⲁⲧϥ:</td>
      <td><span style="color:#b00e23">(ⲅ︦)</span> ⲡϫⲟⲉⲓⲥ ⲉⲕϣⲁⲛϯϩⲧⲏⲕ ⲉⲁⲛⲟⲙⲓⲁ.
      ⲛⲓⲙ ⲡⲉⲧⲛⲁϣ̅ⲁϩⲉⲣⲁⲧϥ̅.</td>
      <td><span style="color:#b00e23">(3)</span> If thou, O Lord, shouldest
      mark iniquities, O Lord, who shall stand?</td>
      <td><span style="color:#b00e23">(3)</span> ἐὰν ἀνοµίας παρατηρήσῃ, κύριε,
      κύριε, τίς ὑποστήσεται;</td>
    </tr>

    <tr>
      <td><span style="color:#b00e23">(ⲇ̅)</span> <span style=
      "color:#05537d">(2)</span> ϫⲉ ⲡⲓⲭⲱ ⲉ̀ⲃⲟⲗ ⲟⲩⲉ̀ⲃⲟⲗ ϩⲓⲧⲟⲧⲕ ⲡⲉ. <span style=
      "color:#05537d">(3)</span> ⲉⲑⲃⲉ ⲡⲉⲕⲣⲁⲛ ⲡϭ̅ⲥ̅ ⲁⲓⲁⲙⲟⲛⲓ ⲛ̀ⲧⲟⲧ ⲛⲁⲕ:</td>
      <td><span style="color:#b00e23">(ⲇ︦)</span> ϫⲉ ⲉⲣⲉ ⲡⲕⲱ ⲉⲃⲟⲗ ⲛ̅ⲧⲟⲟⲧⲕ̅ ⲉⲧⲃⲉ
      ⲡⲉⲕⲣⲁⲛ ⲁⲓϩⲩⲡⲟⲙⲉⲓⲛⲉ ⲉⲣⲟⲕ ⲡϫⲟⲉⲓⲥ</td>
      <td><span style="color:#b00e23">(4)</span> For with thee is forgiveness:
      for thy name’s sake <span style="color:#b00e23">(5)</span> have I waited
      for thee, O Lord,</td>
      <td><span style="color:#b00e23">(4)</span> ὅτι παρὰ σοὶ ὁ ἱλασµός ἐστιν.
      <span style="color:#b00e23">(5)</span> ἕνεκεν τοῦ νόµου σου ὑπέµεινά σε,
      κύριε,</td>
    </tr>

    <tr>
      <td><span style="color:#b00e23">(ⲉ̅)</span> <span style=
      "color:#05537d">(3)</span> ⲁ ⲧⲁⲯⲩⲭⲏ ⲁⲙⲟⲛⲓ ⲛ̀ⲧⲟⲧⲥ ⲉ̀ⲡⲉⲕⲛⲟⲙⲟⲥ.</td>
      <td><span style="color:#b00e23">(ⲉ︦)</span> ⲁ ⲧⲁⲯⲩⲭⲏ ϩⲩⲡⲟⲙⲉⲓⲛⲉ
      ⲉⲡⲉⲕϣⲁϫⲉ.</td>
      <td>my soul has waited for thy word.</td>
      <td>ὑπέµεινεν ἡ ψυχή µου εἰς τὸν λόγον σου.</td>
    </tr>

    <tr>
      <td><span style="color:#b00e23">(ⲋ̅)</span> <span style=
      "color:#05537d">(4)</span> ⲁⲥⲉⲣϩⲉⲗⲡⲓⲥ ⲉ̀ⲡϭ̅ⲥ̅ ⲛ̀ϫⲉ ⲧⲁⲯⲩⲭⲏ ⲓⲥϫⲉⲛ ⲡⲓⲁⲣⲉϩ
      ⲛ̀ⲧⲉ ϣⲱⲣⲡ ϣⲁ ⲡⲓⲉϫⲱⲣϩ: ⲓⲥϫⲉⲛ ⲡⲓⲁⲣⲉϩ ⲛ̀ⲧⲉ ϣⲱⲣⲡ ⲙⲁⲣⲉ ⲡⲓⲥ̅ⲗ̅ ⲉⲣϩⲉⲗⲡⲓⲥ
      ⲉ̀ⲡϭ̅ⲥ̅.</td>
      <td><span style="color:#b00e23">(ⲋ︦)</span> ⲁ ⲧⲁⲯⲩⲭⲏ ϩⲉⲗⲡⲓⲍⲉ ⲉⲡϫⲟⲉⲓⲥ ϫⲓⲛ
      ϩⲧⲟⲟⲩⲉ ϣⲁ ⲣⲟⲩϩⲉ. ⲙⲁⲣⲉ ⲡⲓⲏ̅ⲗ̅ ϩⲉⲗⲡⲓⲍⲉ ⲉⲡϫⲟⲉⲓⲥ ϫⲓⲛ ⲧⲟⲩⲣ̅ϣⲉ ⲛ̅ϩⲧⲟⲟⲩⲉ.</td>
      <td><span style="color:#b00e23">(6)</span> My soul has hoped in the Lord;
      from the morning watch till night. <span style="color:#b00e23">(7)</span>
      Let Israel hope in the Lord:</td>
      <td><span style="color:#b00e23">(6)</span> ἤλπισεν ἡ ψυχή µου ἐπὶ τὸν
      κύριον ἀπὸ φυλακῆς πρωίας µέχρι νυκτός· ἀπὸ φυλακῆς πρωίας ἐλπισάτω
      Ισραηλ ἐπὶ τὸν κύριον.</td>
    </tr>

    <tr>
      <td><span style="color:#b00e23">(ⲍ̅)</span> <span style=
      "color:#05537d">(5)</span> ϫⲉ ⲫⲛⲁⲓ ϧⲁⲧⲉⲛ ⲡϭ̅ⲥ̅ ⲟⲩⲟϩ ⲟⲩⲛⲓϣϯ ⲡⲉ
      ⲡⲉϥⲥⲱϯ:</td>
      <td><span style="color:#b00e23">(ⲍ︦)</span> ϫⲉ ⲉⲣⲉ ⲡⲛⲁ ⲛ̅ⲧⲙ̅ ⲡϫⲟⲉⲓⲥ. ⲁⲩⲱ
      ⲟⲩⲛ̅ ⲟⲩⲛⲟϭ ⲛ̅ⲥⲱⲧⲉ ϩⲁⲧⲏϥ</td>
      <td>for with the Lord is mercy, and with him is plenteous
      redemption.</td>
      <td><span style="color:#b00e23">(7)</span> ὅτι παρὰ τῷ κυρίῳ τὸ ἔλεος,
      καὶ πολλὴ παρ’ αὐτῷ λύτρωσις,</td>
    </tr>

    <tr>
      <td><span style="color:#b00e23">(ⲏ̅)</span> <span style=
      "color:#05537d">(5)</span> ⲟⲩⲟϩ ⲛ̀ⲑⲟϥ ⲉⲑⲛⲁⲥⲉⲧ ⲡⲓⲥ̅ⲗ̅ ⲉ̀ⲃⲟⲗ ϧⲉⲛ ⲛⲉϥⲁⲛⲟⲙⲓⲁ
      ⲧⲏⲣⲟⲩ.</td>
      <td><span style="color:#b00e23">(ⲏ︦)</span> ⲁⲩⲱ ⲛ̅ⲧⲟϥ ⲡⲉⲧⲛⲁⲥⲉⲧ ⲡⲓⲏ̅ⲗ̅
      ⲉⲃⲟⲗ ϩⲛ̅ ⲛⲉϥⲁⲛⲟⲙⲓⲁ ⲧⲏⲣⲟⲩ:</td>
      <td><span style="color:#b00e23">(8)</span> And he shall redeem Israel
      from all his iniquities.</td>
      <td><span style="color:#b00e23">(8)</span> καὶ αὐτὸς λυτρώσεται τὸν
      Ισραηλ ἐκ πασῶν τῶν ἀνοµιῶν αὐτοῦ.</td>
    </tr>
  </table>
</body>
</html>
