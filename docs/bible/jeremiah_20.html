<!DOCTYPE html>
<html>
<head>
  <title>Jeremiah</title>
  <meta charset="utf-8">
  <meta name="viewport" content="width=device-width, initial-scale=1">
  <link href="style.css" rel="stylesheet" type="text/css">
  <link href="../dropdown.css" rel="stylesheet" type="text/css">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="jeremiah_21.html" rel="next">
  <link href="jeremiah_19.html" rel="prev">
  <script src="main.js" type="module"></script>
</head>
<body class="chapter">
  <h4 id="jeremiah_20" class="title">Jeremiah 20</h4>

  <table class="verses">
    <tr id="v1" class="verse">
      <td class="language Bohairic"><span style="color:#b00e23">(ⲁ̅)</span>
      ⲟⲩⲟϩ ⲁϥⲥⲱⲧⲉⲙ ⲛ̀ϫⲉ ⲡⲁⲥⲭⲱⲣ ⲡϣⲏⲣⲓ ⲛ̀ⲉⲙⲏⲣ ⲡⲓⲟⲩⲏⲃ. ⲟⲩⲟϩ ⲫⲁⲓ ⲛⲁϥⲭⲏ ⲛ̀ϩⲏⲅⲟⲩⲙⲉⲛⲟⲥ
      ⲙ̀ⲡⲏⲓ ⲙ̀ⲡϭ̅ⲥ̅ ⲉϥⲉⲣⲡⲣⲟⲫⲏⲧⲉⲩⲓⲛ ⲛ̀ϫⲉ ⲓⲉⲣⲉⲙⲓⲁⲥ ⲛ̀ⲛⲁⲓⲥⲁϫⲓ.</td>
      <td class="language English"><span style="color:#b00e23">(1)</span> Now
      Paschor the son of Emmer, the priest, who also had been appointed chief
      of the house of the Lord, heard Jeremias prophesying these words.</td>
      <td class="language Greek"><span style="color:#b00e23">(1)</span> Καὶ
      ἤκουσεν Πασχωρ υἱὸς Εµµηρ ὁ ἱερεύς, καὶ οὗτος ἦν
      καθεσταµένος ἡγούµενος οἴκου κυρίου, τοῦ Ιερεµιου προφητεύοντος
      τοὺς λόγους τούτους.</td>
    </tr>

    <tr id="v2" class="verse">
      <td class="language Bohairic"><span style="color:#b00e23">(ⲃ̅)</span>
      ⲟⲩⲟϩ ⲁϥϣⲁⲣⲓ ⲉ̀ⲣⲟϥ ⲁϥϩⲓⲧϥ ⲉ̀ϧⲣⲏⲓ ⲉ̀ⲡⲓⲕⲁⲧⲁⲣⲁⲕⲧⲏⲥ. ⲫⲏ ⲉⲧⲭⲏ ϧⲉⲛ ϯⲡⲩⲗⲏ ⲛ̀ⲧⲉ
      ⲡⲓⲙⲁ ⲉⲧⲥⲁⲡϣⲱⲓ ϧⲉⲛ ⲡⲏⲓ ⲙ̀ⲡϭ̅ⲥ̅.</td>
      <td class="language English"><span style="color:#b00e23">(2)</span> And
      he smote him, and cast him into the dungeon which was by the gate of the
      upper house that was set apart, which was by the house of the Lord.</td>
      <td class="language Greek"><span style="color:#b00e23">(2)</span> καὶ
      ἐπάταξεν αὐτὸν καὶ ἐνέβαλεν αὐτὸν εἰς τὸν καταρράκτην, ὃς
      ἦν ἐν πύλῃ οἴκου ἀποτεταγµένου τοῦ ὑπερῴου, ὃς ἦν ἐν
      οἴκῳ κυρίου.</td>
    </tr>

    <tr id="v3" class="verse">
      <td class="language Bohairic"><span style="color:#b00e23">(ⲅ̅)</span>
      ⲟⲩⲟϩ ⲁ ⲡⲁⲥⲭⲱⲣ ⲓⲛⲓ ⲛ̀ⲓⲉⲣⲉⲙⲓⲁⲥ ⲉ̀ⲃⲟⲗ ϧⲉⲛ ⲡⲓⲕⲁⲧⲁⲣⲁⲕⲧⲏⲥ. ⲟⲩⲟϩ ⲡⲉϫⲉ ⲓⲉⲣⲉⲙⲓⲁⲥ
      ⲛⲁϥ ϫⲉ ⲉⲧⲁ ⲡϭ̅ⲥ̅ ⲁⲛ ⲙⲟⲩϯ ⲉ̀ⲡⲉⲕⲣⲁⲛ ϫⲉ ⲡⲁⲥⲭⲱⲣ. ⲁⲗⲗⲁ ⲡⲓⲟⲩⲱⲧⲉⲃ ⲉ̀ⲃⲟⲗ.</td>
      <td class="language English"><span style="color:#b00e23">(3)</span> And
      Paschor brought Jeremias out of the dungeon: and Jeremias said to him,
      The Lord has not called thy name Paschor, but Exile.</td>
      <td class="language Greek"><span style="color:#b00e23">(3)</span> καὶ
      ἐξήγαγεν Πασχωρ τὸν Ιερεµιαν ἐκ τοῦ καταρράκτου, καὶ εἶπεν
      αὐτῷ Ιερεµιας Οὐχὶ Πασχωρ ἐκάλεσεν κύριος τὸ ὄνοµά σου, ἀλλ’
      ἢ Μέτοικον·</td>
    </tr>

    <tr id="v4" class="verse">
      <td class="language Bohairic"><span style="color:#b00e23">(ⲇ̅)</span> ϫⲉ
      ⲛⲁⲓ ⲛⲉ ⲛⲏ ⲉⲧⲉϥϫⲱ ⲙ̀ⲙⲱⲟⲩ ⲛ̀ϫⲉ ⲡϭ̅ⲥ̅. ϫⲉ ϩⲏⲡⲡⲉ ⲁ̀ⲛⲟⲕ ϯⲛⲁⲧⲏⲓⲕ ⲉⲩⲟⲩⲱⲧⲉⲃ
      ⲉ̀ⲃⲟⲗ. ⲛⲉⲙ ⲛⲉⲕϣⲫⲏⲣ ⲧⲏⲣⲟⲩ. ⲟⲩⲟϩ ⲉⲩⲉ̀ϩⲉⲓ ⲛ̀ⲧⲥⲏϥⲓ ⲛ̀ⲧⲉ ⲛⲟⲩϫⲁϫⲓ. ⲟⲩⲟϩ ⲉⲩⲉ̀ⲛⲁⲩ
      ⲛ̀ϫⲉ ⲛⲉⲕⲃⲁⲗ. ⲟⲩⲟϩ ⲛ̀ⲑⲟⲕ ⲛⲉⲙ ⲓⲟⲩⲇⲁ ⲧⲏⲣϥ ⲉⲓⲉ̀ϯ ⲑⲏⲛⲟⲩ ⲉ̀ϧⲣⲏⲓ ⲉ̀ⲛⲉⲛϫⲓϫ
      ⲙ̀ⲡⲟⲩⲣⲟ ⲙ̀ⲃⲁⲃⲩⲗⲱⲛ. ⲟⲩⲟϩ ⲉⲩⲉ̀ⲟⲩⲟⲧⲃⲟⲩ ⲉ̀ⲃⲟⲗ ⲟⲩⲟϩ ⲉⲩⲉ̀ϭⲉⲧϭⲱⲧⲟⲩ ϧⲉⲛ
      ⲧⲥⲏϥⲓ.</td>
      <td class="language English"><span style="color:#b00e23">(4)</span> For
      thus saith the Lord, Behold, I will give thee up to captivity with all
      thy friends: and they shall fall by the sword of their enemies, and thine
      eyes shall see it: and I will give thee and all Juda into the hands of
      the king of Babylon, and they shall carry them captives, and cut them in
      pieces with swords.</td>
      <td class="language Greek"><span style="color:#b00e23">(4)</span> διότι
      τάδε λέγει κύριος Ἰδοὺ ἐγὼ δίδωµί σε εἰς µετοικίαν σὺν πᾶσι
      τοῖς φίλοις σου, καὶ πεσοῦνται ἐν µαχαίρᾳ ἐχθρῶν αὐτῶν, καὶ
      οἱ ὀφθαλµοί σου ὄψονται, καὶ σὲ καὶ πάντα Ιουδαν δώσω εἰς
      χεῖρας βασιλέως Βαβυλῶνος, καὶ µετοικιοῦσιν αὐτοὺς καὶ
      κατακόψουσιν αὐτοὺς ἐν µαχαίραις·</td>
    </tr>

    <tr id="v5" class="verse">
      <td class="language Bohairic"><span style="color:#b00e23">(ⲉ̅)</span>
      ⲟⲩⲟϩ ⲉⲓⲉ̀ϯ ⲛ̀ⲧϫⲟⲙ ⲧⲏⲣⲥ ⲛ̀ⲧⲉ ⲧⲁⲓⲃⲁⲕⲓ ⲛⲉⲙ ⲛⲉⲥϧⲓⲥⲓ ⲧⲏⲣⲟⲩ ⲛⲉⲙ ⲛⲓⲁϩⲱⲣ ⲧⲏⲣⲟⲩ
      ⲛ̀ⲧⲉ ⲡⲟⲩⲣⲟ ⲛ̀ⲓⲟⲩⲇⲁ. ⲉ̀ϧⲣⲏⲓ ⲉ̀ⲛⲉⲛϫⲓϫ ⲛ̀ⲛⲉϥϫⲁϫⲓ. ⲟⲩⲟϩ ⲉⲩⲉ̀ⲉⲛⲟⲩ ⲉ̀ϩⲣⲏⲓ
      ⲉ̀ⲃⲁⲃⲩⲗⲱⲛ.</td>
      <td class="language English"><span style="color:#b00e23">(5)</span> And I
      will give all the strength of this city, and all the labours of it, and
      all the treasures of the king of Juda, into the hands of his enemies, and
      they shall bring them to Babylon.</td>
      <td class="language Greek"><span style="color:#b00e23">(5)</span> καὶ
      δώσω τὴν πᾶσαν ἰσχὺν τῆς πόλεως ταύτης καὶ πάντας τοὺς πόνους
      αὐτῆς καὶ πάντας τοὺς θησαυροὺς τοῦ βασιλέως Ιουδα εἰς χεῖρας
      ἐχθρῶν αὐτοῦ, καὶ ἄξουσιν αὐτοὺς εἰς Βαβυλῶνα.</td>
    </tr>

    <tr id="v6" class="verse">
      <td class="language Bohairic"><span style="color:#b00e23">(ⲋ̅)</span>
      ⲟⲩⲟϩ ⲛ̀ⲑⲟⲕ ⲛⲉⲙ ⲟⲩⲟⲛ ⲛⲓⲃⲉⲛ ⲉⲧϣⲟⲡ ϧⲉⲛ ⲡⲉⲕⲏⲓ. ⲉⲣⲉⲧⲉⲛⲉ̀ϣⲉ ⲛⲱⲧⲉⲛ ϧⲉⲛ
      ⲟⲩⲉⲭⲙⲁⲗⲱⲥⲓⲁ. ⲟⲩⲟϩ ⲉⲕⲉ̀ⲙⲟⲩ ϧⲉⲛ ⲃⲁⲃⲩⲗⲱⲛ. ⲟⲩⲟϩ ⲉⲩⲉ̀ⲑⲉⲙⲥⲕ ⲙ̀ⲙⲁⲩ. ⲛ̀ⲑⲟⲕ ⲛⲉⲙ
      ⲛⲉⲕϣⲫⲏⲣ ⲧⲏⲣⲟⲩ. ⲛⲏ ⲉⲧⲁⲕⲉⲣⲡⲣⲟⲫⲏⲧⲉⲩⲓⲛ ⲛⲱⲟⲩ ⲛ̀ϩⲁⲛⲙⲉⲑⲛⲟⲩϫ.</td>
      <td class="language English"><span style="color:#b00e23">(6)</span> And
      thou and all the dwellers in thine house shall go into captivity: and
      thou shalt die in Babylon, and there thou and all thy friends shall be
      buried, to whom thou hast prophesied lies.</td>
      <td class="language Greek"><span style="color:#b00e23">(6)</span> καὶ
      σὺ καὶ πάντες οἱ κατοικοῦντες ἐν τῷ οἴκῳ σου πορεύσεσθε ἐν
      αἰχµαλωσίᾳ, καὶ ἐν Βαβυλῶνι ἀποθανῇ καὶ ἐκεῖ ταφήσῃ, σὺ
      καὶ πάντες οἱ φίλοι σου, οἷς ἐπροφήτευσας αὐτοῖς ψευδῆ.</td>
    </tr>

    <tr id="v7" class="verse">
      <td class="language Bohairic"><span style="color:#b00e23">(ⲍ̅)</span>
      ⲁⲕⲉⲣϩⲁⲗ ⲙ̀ⲙⲟⲓ ⲡϭ̅ⲥ̅ ⲁⲓϣⲱⲡⲓ ϧⲉⲛ ⲡⲉⲣϩⲁⲗ ⲁⲕⲁⲙⲟⲛⲓ ⲟⲩⲟϩ ⲁⲓϫⲉⲙϫⲟⲙ ⲉ̀ⲃⲟⲗ.
      ⲉ̀ⲉⲗⲕϣⲁⲓ ⲛ̀ⲥⲱⲓ.</td>
      <td class="language English"><span style="color:#b00e23">(7)</span> Thou
      hast deceived me, O Lord, and I have been deceived: thou hast been
      strong, and has prevailed: I am become a laughing-stock, I am continually
      mocked every day.</td>
      <td class="language Greek"><span style="color:#b00e23">(7)</span>
      Ἠπάτησάς µε, κύριε, καὶ ἠπατήθην, ἐκράτησας καὶ ἠδυνάσθης·
      ἐγενόµην εἰς γέλωτα, πᾶσαν ἡµέραν διετέλεσα µυκτηριζόµενος·</td>
    </tr>

    <tr id="v8" class="verse">
      <td class="language Bohairic"><span style="color:#b00e23">(ⲏ̅)</span> ϫⲉ
      ϧⲉⲛ ⲟⲩⲥⲁϫⲓ ⲛ̀ⲧⲏⲓ ⲉϥⲛϣⲁϣⲓ ϯⲛⲁⲥⲱⲃⲓ. ⲟⲩϣⲱϣ ⲛⲉⲙ ⲟⲩⲧⲁⲗⲉⲡⲱⲣⲓⲁ ϯⲛⲁⲙⲟⲩϯ ⲉ̀ⲣⲱⲟⲩ.
      ϫⲉ ⲡⲥⲁϫⲓ ⲙ̀ⲡϭ̅ⲥ̅ ϣⲱⲡⲓ ⲛⲏⲓ ⲛⲟⲩϣⲱϣ. ⲛⲉⲙ ⲟⲩϣⲉⲣϣⲓ ⲛ̀ⲛⲓⲉϩⲟⲟⲩ ⲧⲏⲣⲟⲩ.</td>
      <td class="language English"><span style="color:#b00e23">(8)</span> For I
      will laugh with my bitter speech, I will call upon rebellion and misery:
      for the word of the Lord is become a reproach to me and a mockery all my
      days.</td>
      <td class="language Greek"><span style="color:#b00e23">(8)</span> ὅτι
      πικρῷ λόγῳ µου γελάσοµαι, ἀθεσίαν καὶ ταλαιπωρίαν
      ἐπικαλέσοµαι, ὅτι ἐγενήθη λόγος κυρίου εἰς ὀνειδισµὸν ἐµοὶ
      καὶ εἰς χλευασµὸν πᾶσαν ἡµέραν µου.</td>
    </tr>

    <tr id="v9" class="verse">
      <td class="language Bohairic"><span style="color:#b00e23">(ⲑ̅)</span>
      ⲟⲩⲟϩ ⲡⲉϫⲏⲓ ϫⲉ ⲛ̀ⲛⲁϫⲉ ⲫⲣⲁⲛ ⲙ̀ⲡϭ̅ⲥ̅. ⲟⲩⲇⲉ ⲛ̀ⲛⲁⲥⲁϫⲓ ϫⲉ ϧⲉⲛ ⲡⲉϥⲣⲁⲛ. ⲟⲩⲟϩ
      ⲁϥϣⲱⲡⲓ ⲙ̀ⲫⲣⲏϯ ⲛ̀ⲟⲩⲭⲣⲱⲙ ⲉϥⲙⲟϩ ⲉϥⲟⲓ ⲛ̀ϣⲁϩ ϧⲉⲛ ⲛⲁⲕⲁⲥ. ⲟⲩⲟϩ ϯⲃⲏⲗ ⲉ̀ⲃⲟⲗ ⲥⲁⲥⲁ
      ⲛⲓⲃⲉⲛ ⲟⲩⲟϩ ⲙ̀ⲙⲟⲛ ϣ̀ϫⲟⲙ ⲉ̀ϥⲁⲓ.</td>
      <td class="language English"><span style="color:#b00e23">(9)</span> Then
      I said, I will by no means name the name of the Lord, and I will no more
      at all speak in his name. But it was a burning fire flaming in my bones,
      and I am utterly weakened on all sides, and cannot bear up.</td>
      <td class="language Greek"><span style="color:#b00e23">(9)</span> καὶ
      εἶπα Οὐ µὴ ὀνοµάσω τὸ ὄνοµα κυρίου καὶ οὐ µὴ λαλήσω ἔτι
      ἐπὶ τῷ ὀνόµατι αὐτοῦ· καὶ ἐγένετο ὡς πῦρ καιόµενον φλέγον
      ἐν τοῖς ὀστέοις µου, καὶ παρεῖµαι πάντοθεν καὶ οὐ δύναµαι
      φέρειν.</td>
    </tr>

    <tr id="v10" class="verse">
      <td class="language Bohairic"><span style="color:#b00e23">(ⲓ̅)</span> ϫⲉ
      ⲁⲓⲥⲱⲧⲉⲙ ⲉ̀ⲡϣⲱϣ ⲛ̀ⲟⲩⲙⲏϣ. ⲉⲩⲑⲟⲩⲏⲧ ⲉⲩⲕⲱϯ ⲉ̀ⲣⲟⲓ ⲉⲩϫⲱ ⲙ̀ⲙⲟⲥ. ϫⲉ ⲟϩⲓ ⲉ̀ⲣⲁⲧⲉⲛ
      ⲑⲏⲛⲟⲩ. ⲟⲩⲟϩ ⲙⲁⲣⲉⲛⲟϩⲓ ⲉ̀ⲣⲁⲧⲉⲛ ⲛⲉⲙⲁϥ ⲧⲏⲣⲉⲛ ϧⲁ ⲛⲓⲣⲱⲙⲓ. ⲛⲉϥϣⲫⲏⲣ ⲁⲣⲉϩ
      ⲉ̀ⲡⲉϥⲙⲉⲩⲓ ⲁⲣⲏⲟⲩ ⲛ̀ⲧⲉⲛϣ̀ⲉⲣϩⲁⲗ ⲙ̀ⲙⲟϥ. ⲟⲩⲟϩ ⲛ̀ⲧⲉⲛϫⲉⲙϫⲟⲙ ⲉ̀ⲣⲟϥ. ⲟⲩⲟϩ ⲛ̀ⲧⲉⲛϭⲓ
      ⲙ̀ⲡⲉⲛⲙⲡϣⲓϣ ⲉ̀ⲃⲟⲗ ⲙ̀ⲙⲟϥ.</td>
      <td class="language English"><span style="color:#b00e23">(10)</span> For
      I have heard the reproach of many gathering round, saying, Conspire ye,
      and let us conspire together against him, even all his friends: watch his
      intentions, if perhaps he shall be deceived, and we shall prevail against
      him, and we shall be avenged on him.</td>
      <td class="language Greek"><span style="color:#b00e23">(10)</span> ὅτι
      ἤκουσα ψόγον πολλῶν συναθροιζοµένων κυκλόθεν Ἐπισύστητε καὶ
      ἐπισυστῶµεν αὐτῷ, πάντες ἄνδρες φίλοι αὐτοῦ· τηρήσατε τὴν
      ἐπίνοιαν αὐτοῦ, εἰ ἀπατηθήσεται καὶ δυνησόµεθα αὐτῷ καὶ
      ληµψόµεθα τὴν ἐκδίκησιν ἡµῶν ἐξ αὐτοῦ.</td>
    </tr>

    <tr id="v11" class="verse">
      <td class="language Bohairic"><span style="color:#b00e23">(ⲓ̅ⲁ̅)</span>
      ⲡϭ̅ⲥ̅ ⲇⲉ ⲛⲁϥⲭⲏ ⲛⲉⲙⲏⲓ ⲙ̀ⲫⲣⲏϯ ⲛ̀ⲟⲩⲣⲉϥϯ. ⲉ̀ⲟⲩⲟⲛ ϣ̀ϫⲟⲙ ⲙ̀ⲙⲟϥ. ⲉⲑⲃⲉ ⲫⲁⲓ ⲁⲩϭⲟϫⲓ
      ⲟⲩⲟϩ ⲙ̀ⲡⲟⲩϣ̀ϫⲉⲙϫⲟⲙ ⲛⲉⲙⲓ. ⲟⲩⲟϩ ⲁⲩϭⲓϣⲓⲡⲓ ⲉ̀ⲙⲁϣⲱ ϫⲉ ⲙ̀ⲡⲟⲩⲉⲙⲓ ⲉ̀ⲛⲟⲩϣⲱϣ. ⲛⲁⲓ
      ⲉⲧⲉ ⲛⲥⲉⲛⲁⲉⲣⲡⲟⲩⲱⲃϣ ⲁⲛ ⲛ̀ϣⲁ ⲉⲛⲉϩ.</td>
      <td class="language English"><span style="color:#b00e23">(11)</span> But
      the Lord was with me as a mighty man of war: therefore they persecuted
      me, but could not perceive anything against me; they were greatly
      confounded, for they perceived not their disgrace, which shall never be
      forgotten.</td>
      <td class="language Greek"><span style="color:#b00e23">(11)</span> καὶ
      κύριος µετ’ ἐµοῦ καθὼς µαχητὴς ἰσχύων· διὰ τοῦτο ἐδίωξαν καὶ
      νοῆσαι οὐκ ἠδύναντο· ᾐσχύνθησαν σφόδρα, ὅτι οὐκ ἐνόησαν
      ἀτιµίας αὐτῶν, αἳ δι’ αἰῶνος οὐκ ἐπιλησθήσονται.</td>
    </tr>

    <tr id="v12" class="verse">
      <td class="language Bohairic"><span style="color:#b00e23">(ⲓ̅ⲃ̅)</span>
      ⲡϭ̅ⲥ̅ ⲉⲧⲉⲣⲇⲟⲕⲓⲙⲁⲍⲓⲛ ⲛ̀ⲛⲓⲙⲉⲑⲙⲏⲓ. ⲟⲩⲟϩ ⲉϥⲕⲁϯ ⲉ̀ⲛⲓϭⲗⲱⲧ ⲛⲉⲙ ⲛⲓϩⲏⲧ ⲙⲁⲣⲓⲛⲁⲩ
      ⲉ̀ⲡⲉⲕϭⲓⲙ̀ⲡϣⲓϣ ⲛ̀ϧⲣⲏⲓ ⲛ̀ϧⲏⲧⲟⲩ. ϫⲉ ⲁⲓϭⲱⲣⲡ ⲉ̀ⲃⲟⲗ ϩⲁⲣⲟⲕ ⲛ̀ⲛⲁⲁⲡⲟⲗⲟⲅⲓⲁ.</td>
      <td class="language English"><span style="color:#b00e23">(12)</span> O
      Lord, that provest just deeds, understanding the reins and hearts, let me
      see thy vengeance upon them: for to thee I have revealed my cause.</td>
      <td class="language Greek"><span style="color:#b00e23">(12)</span> κύριε
      δοκιµάζων δίκαια συνίων νεφροὺς καὶ καρδίας, ἴδοιµι τὴν παρὰ
      σοῦ ἐκδίκησιν ἐν αὐτοῖς, ὅτι πρὸς σὲ ἀπεκάλυψα τὰ
      ἀπολογήµατά µου. —</td>
    </tr>

    <tr id="v13" class="verse">
      <td class="language Bohairic"><span style="color:#b00e23">(ⲓ̅ⲅ̅)</span>
      ϩⲱⲥ ⲉ̀ⲡϭ̅ⲥ̅ ⲟⲩⲟϩ ⲥⲙⲟⲩ ⲉ̀ⲣⲟϥ ϫⲉ ⲁϥⲛⲟϩⲉⲙ ⲛ̀ⲧⲯⲩⲭⲏ ⲛ̀ⲟⲩϩⲏⲕⲓ ⲉ̀ⲃⲟⲗ ϧⲉⲛ ⲧϫⲓϫ
      ⲛ̀ⲛⲉⲑⲙⲉⲩⲓ ⲉ̀ⲡⲓⲡⲉⲧϩⲱⲟⲩ.</td>
      <td class="language English"><span style="color:#b00e23">(13)</span> Sing
      ye to the Lord, sing praise to him: for he has rescued the soul of the
      poor from the hand of evil-doers.</td>
      <td class="language Greek"><span style="color:#b00e23">(13)</span>
      ᾄσατε τῷ κυρίῳ, αἰνέσατε αὐτῷ, ὅτι ἐξείλατο ψυχὴν
      πένητος ἐκ χειρὸς πονηρευοµένων. —</td>
    </tr>

    <tr id="v14" class="verse">
      <td class="language Bohairic"><span style="color:#b00e23">(ⲓ̅ⲇ̅)</span>
      ϥⲥϩⲟⲩⲟⲣⲧ ⲛ̀ϫⲉ ⲡⲓⲉϩⲟⲟⲩ ⲉⲧⲁⲥⲙⲁⲥⲧ ⲛ̀ϧⲏⲧϥ ⲛ̀ϫⲉ ⲧⲁⲙⲁⲩ. ⲛ̀ⲛⲉϥϣⲱⲡⲓ ⲉϥϣⲏⲡ</td>
      <td class="language English"><span style="color:#b00e23">(14)</span>
      Cursed be the day wherein I was born: the day wherein my mother brought
      me forth, let it not be blessed.</td>
      <td class="language Greek"><span style="color:#b00e23">(14)</span>
      ἐπικατάρατος ἡ ἡµέρα, ἐν ᾗ ἐτέχθην ἐν αὐτῇ· ἡ ἡµέρα,
      ἐν ᾗ ἔτεκέν µε ἡ µήτηρ µου, µὴ ἔστω ἐπευκτή.</td>
    </tr>

    <tr id="v15" class="verse">
      <td class="language Bohairic"><span style="color:#b00e23">(ⲓ̅ⲉ̅)</span>
      ⲟⲩⲟϩ ϥⲥϩⲟⲩⲟⲣⲧ ⲛ̀ϫⲉ ⲡⲓⲣⲱⲙⲓ. ⲫⲏ ⲉⲧⲁϥⲧⲁⲙⲉ ⲡⲁⲓⲱⲧ ⲉϥϫⲱ ⲙ̀ⲙⲟⲥ. ϫⲉ ⲁⲩⲙⲉⲥ ⲟⲩϩⲱⲟⲩⲧ
      ⲛⲁⲕ.</td>
      <td class="language English"><span style="color:#b00e23">(15)</span>
      Cursed be the man who brought the glad tidings to my father, saying, A
      male child is born to thee.</td>
      <td class="language Greek"><span style="color:#b00e23">(15)</span>
      ἐπικατάρατος ὁ ἄνθρωπος ὁ εὐαγγελισάµενος τῷ πατρί µου λέγων
      Ἐτέχθη σοι ἄρσεν, εὐφραινόµενος.</td>
    </tr>

    <tr id="v16" class="verse">
      <td class="language Bohairic"><span style="color:#b00e23">(ⲓ̅ⲋ̅)</span>
      ⲙ̀ⲡⲉⲛⲑⲣⲉϥⲟⲩⲛⲟϥ ⲛ̀ϫⲉ ⲡⲓⲣⲱⲙⲓ ⲉⲧⲉⲙ̀ⲙⲁⲩ. ⲙ̀ⲫⲣⲏϯ ⲛ̀ⲛⲓⲃⲁⲕⲓ ⲉⲧⲁ ⲡϭ̅ⲥ̅ ⲟⲩⲟϫⲡⲟⲩ
      ⲛ̀ϧⲣⲏⲓ ϧⲉⲛ ⲡⲉϥⲙⲃⲟⲛ. ⲟⲩⲟϩ ⲙ̀ⲡⲉϥⲟⲩⲉⲙⲛϩⲑⲏϥ ⲙⲁⲣⲉϥⲥⲱⲧⲉⲙ ⲉ̀ⲟⲩϧⲣⲱⲟⲩ ⲛ̀ⲁⲛⲁⲧⲟⲟⲩⲓ.
      ⲛⲉⲙ ⲟⲩⲉϣⲗⲏⲗⲟⲩⲓ ⲙ̀ⲙⲉⲣⲓ.</td>
      <td class="language English"><span style="color:#b00e23">(16)</span> Let
      that man rejoice as the cities which the Lord overthrew in wrath, and
      repented not: let him hear crying in the morning, and loud lamentation at
      noon;</td>
      <td class="language Greek"><span style="color:#b00e23">(16)</span> ἔστω
      ὁ ἄνθρωπος ἐκεῖνος ὡς αἱ πόλεις, ἃς κατέστρεψεν κύριος ἐν
      θυµῷ καὶ οὐ µετεµελήθη, ἀκουσάτω κραυγῆς τὸ πρωὶ καὶ
      ἀλαλαγµοῦ µεσηµβρίας,</td>
    </tr>

    <tr id="v17" class="verse">
      <td class="language Bohairic"><span style="color:#b00e23">(ⲓ̅ⲍ̅)</span>
      ϫⲉ ⲟⲩⲏⲓ ⲙ̀ⲡⲉϥϧⲟⲑⲃⲉⲧ ϧⲉⲛ ⲧⲟϯ ⲛ̀ⲧⲉ ⲧⲁⲙⲁⲩ. ⲟⲩⲟϩ ⲛ̀ⲧⲉ ⲧⲁⲙⲁⲩ ϣⲱⲡⲓ ⲛⲏⲓ
      ⲛ̀ⲟⲩⲙϩⲁⲩ. ⲟⲩⲟϩ ⲛ̀ⲧⲉ ⲧⲉⲥⲧⲟϯ ⲧⲁϩⲛⲟ ⲙ̀ⲙⲟⲓ ϣⲁ ⲉⲛⲉϩ.</td>
      <td class="language English"><span style="color:#b00e23">(17)</span>
      because he slew me not in the womb, and my mother became not my tomb, and
      her womb always great with me.</td>
      <td class="language Greek"><span style="color:#b00e23">(17)</span> ὅτι
      οὐκ ἀπέκτεινέν µε ἐν µήτρᾳ µητρὸς καὶ ἐγένετό µοι ἡ µήτηρ
      µου τάφος µου καὶ ἡ µήτρα συλλήµψεως αἰωνίας.</td>
    </tr>

    <tr id="v18" class="verse">
      <td class="language Bohairic"><span style="color:#b00e23">(ⲓ̅ⲏ̅)</span>
      ⲉⲑⲃⲉ ⲟⲩ ⲣⲱ ⲁⲓⲓ̀ ⲉ̀ⲃⲟⲗ ϧⲉⲛ ⲧⲟϯ. ⲉ̀ⲑⲣⲓⲛⲁⲩ ⲉ̀ϩⲁⲛϧⲓⲥⲓ ⲛⲉⲙ ϩⲁⲛⲙⲕⲁⲩϩ ⲟⲩⲟϩ
      ⲛⲁⲉϩⲟⲟⲩ ⲁⲩϫⲱⲕ ⲉ̀ⲃⲟⲗ ϧⲉⲛ ⲟⲩϣⲓⲡⲓ.</td>
      <td class="language English"><span style="color:#b00e23">(18)</span> Why
      is it that I came forth of the womb to see troubles and distresses, and
      my days are spent in shame?</td>
      <td class="language Greek"><span style="color:#b00e23">(18)</span> ἵνα
      τί τοῦτο ἐξῆλθον ἐκ µήτρας τοῦ βλέπειν κόπους καὶ πόνους, καὶ
      διετέλεσαν ἐν αἰσχύνῃ αἱ ἡµέραι µου;</td>
    </tr>
  </table>
</body>
</html>
