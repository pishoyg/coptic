<!DOCTYPE html>
<html>
<head>
  <title>Proverbs</title>
  <meta charset="utf-8">
  <meta name="viewport" content="width=device-width, initial-scale=1">
  <link href="/style.css" rel="stylesheet" type="text/css">
  <link href="/img/icon/icon-circle.png" rel="icon" type="image/x-icon">
  <script async src=
  "https://www.googletagmanager.com/gtag/js?id=G-VCVZFDFZR3"></script>
  <script>
    window.dataLayer = window.dataLayer || [];
    function gtag(){dataLayer.push(arguments);}
    gtag("js", new Date());
    gtag("config", "G-VCVZFDFZR3");
  </script>
  <link href="./" rel="search">
  <link href="proverbs_26.html" rel="next">
  <link href="proverbs_24.html" rel="prev">
  <script>
  const BIBLE = true;
  </script>
  <script src="bible.js" type="module"></script>
</head>
<body>
  <h4 id="proverbs_25">Proverbs 25</h4>

  <table>
    <tr>
      <td><span style="color:#b00e23">(ⲁ︦)</span> ⲛⲁⲓ̈ ⲛⲉ ⲛⲉⲥⲃⲟⲟⲩⲉ ⲛ̅ⲥⲟⲗⲟⲙⲱⲛ
      ⲁϫⲛ̅ ⲙⲉⲉⲩⲉ ⲛⲁⲓ̈ ⲛ̅ⲧⲁ ⲛⲉϣⲃⲉⲉⲣ ⲛ̅ⲉⲍⲉⲕⲓⲁⲥ ⲡⲣ̅ⲣⲟ ⲛ̅ϯⲟⲩⲇⲁⲓⲁ ⲥϩⲁⲓ̈ⲥⲟⲩ.</td>
      <td><span style="color:#b00e23">(1)</span> These are the miscellaneous
      instructions of Solomon, which the friends of Ezekias king of Judea
      copied out.</td>
      <td><span style="color:#b00e23">(1)</span> Αὗται αἱ παιδεῖαι Σαλωµῶντος
      αἱ ἀδιάκριτοι, ἃς ἐξεγράψαντο οἱ φίλοι Εζεκιου τοῦ βασιλέως τῆς
      Ιουδαίας.</td>
      <td><span style="color:#b00e23">(ⲁ︦)</span> ⲛⲉⲓ̈ ⲛⲉ ⲛ̅ⲥⲃⲁⲩⲉ ⲛ̅ⲥⲟⲗⲟⲙⲱⲛ
      ⲁϫⲛ̅ ⲙⲉⲉⲩⲉ ⲛⲉⲓ̈ ⲉⲧⲁ ⲛ̅ⳉⲃⲉⲉⲣⲉ ⲛ̅ⲉⲍⲉⲕⲓⲁⲥ ⲡⲣ̅ⲣⲟ ⲛ̅ϯⲟⲩⲇⲁⲓⲁ ⲥⲁⳉⲟⲩ</td>
    </tr>

    <tr>
      <td><span style="color:#b00e23">(ⲃ︦)</span> ⲡⲉⲟⲟⲩ ⲙ̅ⲡⲛⲟⲩⲧⲉ ⲡⲉ ϩⲱⲛ
      ⲛ̅ⲟⲩϣⲁϫⲉ ⲡⲉⲟⲟⲩ ⲇⲉ ⲙ̅ⲡⲣ̅ⲣⲟ ⲡⲉ ⲧⲁⲓ̈ ⲉⲛⲉϥϩⲃⲏⲩⲉ.</td>
      <td><span style="color:#b00e23">(2)</span> The glory of God conceals a
      matter: but the glory of a king honours business.</td>
      <td><span style="color:#b00e23">(2)</span> Δόξα θεοῦ κρύπτει λόγον, δόξα
      δὲ βασιλέως τιµᾷ πράγµατα.</td>
      <td><span style="color:#b00e23">(ⲃ︦)</span> ⲡⲉⲁⲩ ⲙ̅ⲡⲛⲟⲩⲛⲧⲉ ⲡⲉ ϩⲱⲡ
      ⲛ̅ϩⲉⲛϣⲉϫⲉ ⲡⲉⲁⲩ ⲇⲉ ⲙ̅ⲡⲣ̅ⲣⲟ ⲡⲉ ⲧⲁⲉⲓⲟ ⲛ̅ⲛⲉϥϩⲃⲏⲟⲩⲉ</td>
    </tr>

    <tr>
      <td><span style="color:#b00e23">(ⲅ︦)</span> ⲧⲡⲉ ϫⲟⲥⲉ ⲡⲕⲁϩ ϣⲏⲕ ϩⲉⲛⲁⲧⲉⲓⲙⲉ
      ⲇⲉ ⲉⲣⲟⲟⲩ ⲛⲉ ⲛ̅ϩⲏⲧ ⲛ̅ⲛⲉⲣⲱⲟⲩ.</td>
      <td><span style="color:#b00e23">(3)</span> Heaven is high, and earth is
      deep, and a king’s heart is unsearchable.</td>
      <td><span style="color:#b00e23">(3)</span> οὐρανὸς ὑψηλός, γῆ δὲ βαθεῖα,
      καρδία δὲ βασιλέως ἀνεξέλεγκτος.</td>
      <td><span style="color:#b00e23">(ⲅ︦)</span> ⲧⲡⲉ ϫⲁⲥⲉ ⲡⲕⲁϩ ϣⲁⲕϩ̅ ⲟⲩⲁⲧⲙ̅ⲙⲉ
      ⲁⲣⲁϥ ⲡⲉ ⲫⲏⲧ ⲙ̅ⲡⲣ̅ⲣⲟ</td>
    </tr>

    <tr>
      <td><span style="color:#b00e23">(ⲇ︦)</span> ⲣⲉϩⲧ̅ ⲟⲩϩⲁⲧ ⲉϥϩⲟⲟⲩ ⲧⲁⲣⲉϥⲧⲃ̅ⲃⲟ
      ⲧⲏⲣϥ̅.</td>
      <td><span style="color:#b00e23">(4)</span> Beat the drossy silver, and it
      shall be made entirely pure.</td>
      <td><span style="color:#b00e23">(4)</span> τύπτε ἀδόκιµον ἀργύριον, καὶ
      καθαρισθήσεται καθαρὸν ἅπαν·</td>
      <td><span style="color:#b00e23">(ⲇ︦)</span> ⲣⲱϩⲧ ⲟⲩϩⲉⲧ ⲉϥϩⲁⲩ ⲧⲁⲣⲉϥⲧⲃⲃⲟⲩⲟ
      ⲧⲏⲣϥ</td>
    </tr>

    <tr>
      <td><span style="color:#b00e23">(ⲉ︦)</span> ⲙⲉⲩⲧⲛ̅ⲁⲥⲉⲃⲏⲥ ⲙ̅ⲡⲉⲙ̅ⲧⲟ ⲉⲃⲟⲗ
      ⲙ̅ⲡⲣ̅ⲣⲟ ⲁⲩⲱ ⲡⲉϥⲑⲣⲟⲛⲟⲥ ⲛⲁⲥⲟⲟⲩⲧⲛ̅ ϩⲛ̅ ⲟⲩⲇⲓⲕⲁⲓⲟⲥⲩⲛⲏ.</td>
      <td><span style="color:#b00e23">(5)</span> Slay the ungodly from before
      the king, and his throne shall prosper in righteousness.</td>
      <td><span style="color:#b00e23">(5)</span> κτεῖνε ἀσεβεῖς ἐκ προσώπου
      βασιλέως, καὶ κατορθώσει ἐν δικαιοσύνῃ ὁ θρόνος αὐτοῦ.</td>
      <td><span style="color:#b00e23">(ⲉ︦)</span> ⲙⲟⲩⲟⲩⲧ ⲛ̅ⲁⲥⲉⲃⲏⲥ ⲙ̅ⲡⲙ̅ⲧⲟ ⲁⲃⲁⲗ
      ⲙ̅ⲡⲣ̅ⲣⲟ ⲁⲟⲩ ⲡϥ̅ⲑⲣⲟⲛⲟⲥ ⲛⲁⲥⲁⲩⲧⲛⲉ ⳉⲛ̅ ⲟⲩⲇⲓⲕⲁⲓⲟⲥⲩⲛⲏ</td>
    </tr>

    <tr>
      <td><span style="color:#b00e23">(ⲋ︦)</span> ⲙ̅ⲡⲣ̅ϫⲓⲥⲉ ⲙ̅ⲙⲟⲕ ⲙ̅ⲡⲉⲙ̅ⲧⲟ ⲉⲃⲟⲗ
      ⲛ̅ⲟⲩⲣ̅ⲣⲟ ⲁⲩⲱ ⲙ̅ⲡⲣ̅ⲁϩⲉⲣⲁⲧⲕ̅ ⲉⲡⲙⲁ ⲛ̅ϩⲉⲛϫⲱⲱⲣⲉ</td>
      <td><span style="color:#b00e23">(6)</span> Be not boastful in the
      presence of the king, and remain not in the places of princes;</td>
      <td><span style="color:#b00e23">(6)</span> µὴ ἀλαζονεύου ἐνώπιον βασιλέως
      µηδὲ ἐν τόποις δυναστῶν ὑφίστασο·</td>
      <td><span style="color:#b00e23">(ⲋ︦)</span> ⲙⲛ̅ϫⲓⲥⲉ ⲙ̅ⲙⲁⲕ ⲙ̅ⲡⲙ̅ⲧⲟ ⲁⲃⲁⲗ
      ⲛ̅ⲟⲩⲣ̅ⲣⲟ ⲁⲟⲩ ⲙⲛ̅ⲱϩⲉ ⲁⲣⲉⲧⲕ̅ ⳉⲙ̅ ⲡⲙⲁ ⲛ̅ϩⲉⲛϫⲟⲟⲣⲉ</td>
    </tr>

    <tr>
      <td><span style="color:#b00e23">(ⲍ︦)</span> ⲛⲁⲛⲟⲩⲥ ⲅⲁⲣ ⲛ̅ⲥⲉϫⲟⲟⲥ ⲛⲁⲕ ϫⲉ
      ⲁⲙⲟⲩ ⲉϩⲣⲁⲓ̈ ⲛⲁⲓ̈ ⲉϩⲟⲩⲉ ⲛⲅ̅ⲑⲃ̅ⲃⲓⲟ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲛ̅ϫⲱⲱⲣⲉ ⲁϫⲓ ⲛⲉⲛⲧⲁ ⲛⲉⲕⲃⲁⲗ
      ⲛⲁⲩ ⲉⲣⲟⲟⲩ.</td>
      <td><span style="color:#b00e23">(7)</span> for it is better for thee that
      it should be said, Come up to me, than that one should humble thee in the
      presence of the prince; speak of that which thine eyes have seen.</td>
      <td><span style="color:#b00e23">(7)</span> κρεῖσσον γάρ σοι τὸ ῥηθῆναι
      Ἀνάβαινε πρός µε, ἢ ταπεινῶσαί σε ἐν προσώπῳ δυνάστου. ἃ εἶδον οἱ
      ὀφθαλµοί σου, λέγε.</td>
      <td><span style="color:#b00e23">(ⲍ︦)</span> ⲛⲁⲛⲟⲩⲥ ⲅⲁⲣ ϥϫⲟⲟⲥ ⲛⲉⲕ ϫⲉ ⲁⲙⲟⲩ
      ⲁϩⲣⲏⲓ̈ ⲛⲉⲓ̈ ⲛ̅ϩⲟⲩⲟ ⲁⲧⲕ̅ⲑⲃ̅ⲃⲓⲟ ⲙ̅ⲡⲙ̅ⲧⲟ ⲁⲃⲁⲗ ⲛ̅ϩⲉⲛϫⲱⲣⲉ ϫⲟⲩ ⲛⲉⲧⲁ ⲛⲉⲕⲃⲉⲗ ⲛⲟ
      ⲁⲣⲁⲩ</td>
    </tr>

    <tr>
      <td><span style="color:#b00e23">(ⲏ︦)</span> ⲛ̅ⲥⲉⲧⲙ̅ϩⲉ ⲉⲣⲟⲕ ϩⲛ̅ ⲟⲩⲙⲓϣⲉ ϩⲛ̅
      ⲟⲩϭⲉⲡⲏ ϫⲉⲕⲁⲥ ⲛ̅ⲛⲉⲕⲣ̅ϩⲧⲏⲕ ϩⲛ̅ ⲧⲉⲕϩⲁⲏ ⲉⲣϣⲁⲛ ⲛⲉⲕϣⲃⲏⲣ ⲛⲉϭⲛⲟⲩϭⲕ.</td>
      <td><span style="color:#b00e23">(8)</span> Get not suddenly into a
      quarrel, lest thou repent at last. <span style="color:#b00e23">(9)</span>
      Whenever thy friend shall reproach thee,</td>
      <td><span style="color:#b00e23">(8)</span> µὴ πρόσπιπτε εἰς µάχην ταχέως,
      ἵνα µὴ µεταµεληθῇς ἐπ’ ἐσχάτων. ἡνίκα ἄν σε ὀνειδίσῃ ὁ σὸς φίλος,</td>
      <td><span style="color:#b00e23">(ⲏ︦)</span> ⲥⲉⲧⲙⲛ̅ϭⲓⲛⲉ ⲙ̅ⲙⲁⲕ ⳉⲛ̅ ⲟⲩⲙⲓⳉⲉ
      ⳉⲛ̅ ⲟⲩϭⲗⲁⲙ ϫⲉⲕⲁⲁⲥ ⲛⲉⲕⲣ̅ϩⲧⲏⲕ ⳉⲛ̅ ⲧⲕ̅ϩⲁⲓ̈ⲉⲓ ⲁϣⲁ ⲡⲕ̅ⳉⲃⲏⲣ ⲛⲉϭⲛⲟⲩϭⲕ̅</td>
    </tr>

    <tr>
      <td><span style="color:#b00e23">(ⲑ︦)</span> ⲥⲁϩⲱⲕ ϩⲏⲧϥ̅
      ⲙ̅ⲡⲣ̅ⲕⲁⲧⲁⲫⲣⲟⲛⲉⲓ.</td>
      <td>retreat backward, despise him not;</td>
      <td><span style="color:#b00e23">(9)</span> ἀναχώρει εἰς τὰ ὀπίσω, µὴ
      καταφρόνει,</td>
      <td><span style="color:#b00e23">(ⲑ︦)</span> ⲥⲉϩⲱⲕ ⲁⲡⲁϩⲟⲩ
      ⲙⲛ̅ⲣ̅ⲕⲁⲧⲁⲫⲣⲟⲛⲉⲓ</td>
    </tr>

    <tr>
      <td><span style="color:#b00e23">(ⲓ︦)</span> ϫⲉ ⲛ̅ⲛⲉ ⲡⲉⲕϣⲃⲏⲣ ⲙⲉⲛ ⲛⲉϭⲛⲟⲩϭⲕ
      ⲡⲙⲓϣⲉ ⲇⲉ ⲛ̅ⲧⲙⲛ̅ⲧϫⲁϫⲉ ⲛⲁⲥⲁϩⲱⲥ ⲁⲛ ⲉⲃⲟⲗ ⲙ̅ⲙⲟⲕ ⲁⲗⲗⲁ ⲉⲥⲛⲁⲣ̅ⲑⲉ ⲛⲁⲕ ⲙ̅ⲡⲙⲟⲩ ϩⲁⲣⲉϩ
      ⲛⲁⲕ ⲉⲩⲭⲁⲣⲓⲥ ⲙⲛ̅ ⲟⲩⲙⲛ̅ⲧϣⲃⲏⲣ ϩⲛ̅ ⲟⲩⲙⲛ̅ⲧⲣⲙ̅ϩⲉ ⲧⲁϫⲣⲟⲥ ⲛⲁⲕ ϫⲉ ⲛ̅ⲛⲉⲕϣⲱⲡⲉ ϩⲁ
      ⲛⲟϭⲛⲉϭ ⲁⲗⲗⲁ ϩⲁⲣⲉϩ ⲉⲛⲉⲕϩⲓⲟⲟⲩⲉ ⲉⲩⲥⲙⲟⲛⲧ̅.</td>
      <td><span style="color:#b00e23">(10)</span> lest thy friend continue to
      reproach thee, so thy quarrel and enmity shall not depart, but shall be
      to thee like death. <span style="color:#b00e23">(10a)</span> Favour and
      friendship set a man free, which do thou keep for thyself, lest thou be
      made liable to reproach; but take heed to thy ways peaceably.</td>
      <td><span style="color:#b00e23">(10)</span> µή σε ὀνειδίσῃ µὲν ὁ φίλος, ἡ
      δὲ µάχη σου καὶ ἡ ἔχθρα οὐκ ἀπέσται, ἀλλ’ ἔσται σοι ἴση θανάτῳ.
      <span style="color:#b00e23">(10a)</span> χάρις καὶ φιλία ἐλευθεροῖ, ἃς
      τήρησον σεαυτῷ, ἵνα µὴ ἐπονείδιστος γένῃ, ἀλλὰ φύλαξον τὰς ὁδούς σου
      εὐσυναλλάκτως.</td>
      <td><span style="color:#b00e23">(ⲓ︦)</span> ϫⲉ ⲛⲉ ⲡⲕ̅ⳉⲃⲏⲣ ⲙⲉⲛ ⲛⲉϭⲛⲟⲩϭⲕ̅
      ⲡⲙⲓⳉⲉ ⲇⲉ ⲙⲛ̅ ⲧⲕ̅ⲙⲛ̅ⲧϫⲁϫⲉ ⲛⲁⲥⲉϩⲱⲥ ⲉⲛ ⲁⲃⲁⲗ ⲙ̅ⲙⲁⲕ ⲁⲗⲗⲁ ⲥⲛⲁⲣ̅ⲧⳉⲉ ⲛⲉⲕ ⲙ̅ⲡⲙⲟⲩ
      ⲉⲣⲏϩ ⲁⲩⲭⲁⲣⲓⲥ ⲙⲛ̅ ⲟⲩⲙⲛ̅ⲧⳉⲃⲏⲣ ⲧⲁϫⲣⲁⲥ ⲛⲉⲕ ϫⲛ̅ ⲛⲉⲕⳉⲱⲡⲉ ⳉⲁ ⲛⲁϭⲛⲉϭ ⲁⲗⲗⲁ ⲉⲣⲏϩ
      ⲁⲛⲉⲕⳉⲱⲟⲩ ⲉⲩⲥⲙⲁⲛⲧ</td>
    </tr>

    <tr>
      <td><span style="color:#b00e23">(ⲓ︦ⲁ︦)</span> ⲛ̅ⲑⲉ ⲛ̅ⲟⲩϫⲙⲡⲉϩ ⲛ̅ⲛⲟⲩⲃ ϩⲛ̅
      ⲟⲩϩⲟⲣⲙⲓⲥⲕⲟⲥ ⲛ̅ⲥⲁⲣⲇⲓⲟⲛ ⲧⲁⲓ̈ ⲧⲉ ⲑⲉ ⲛ̅ⲟⲩϣⲁϫⲉ ⲉϥⲧⲁⲓ̈ⲏⲩ ⲉϫⲟⲟϥ ⲉⲩⲙⲁⲁϫⲉ
      ⲛ̅ⲥⲧⲙⲏⲧ.</td>
      <td><span style="color:#b00e23">(11)</span> As a golden apple in a
      necklace of sardius, so is it to speak a wise word.</td>
      <td><span style="color:#b00e23">(11)</span> µῆλον χρυσοῦν ἐν ὁρµίσκῳ
      σαρδίου, οὕτως εἰπεῖν λόγον.</td>
      <td><span style="color:#b00e23">(ⲓ︦ⲁ︦)</span> ⲛ̅ⲧⳉⲉ ⲛ̅ⲟⲩϫⲙ̅ⲡⲏϩ ⲛ̅ⲛⲟⲩⲃ
      ⲉϥⳉⲛ̅ ⲟⲩⳉⲱⲧⲙⲉ ⲛ̅ⲱⲛⲉ ⲙ̅ⲙⲓⲉ ⲧⲉⲓ̈ ⲧⲉ ⲧⳉⲉ ⲛ̅ϫⲉ ⲟⲩϣⲉϫⲉ ⲉϥⲧⲁⲉⲓⲏⲟⲩ ⲁⲩⲙⲉⲉϫⲉ
      ⲛ̅ⲥⲧⲙⲏⲧ</td>
    </tr>

    <tr>
      <td><span style="color:#b00e23">(ⲓ︦ⲃ︦)</span> ⲟⲩϭⲁϫⲉ ⲛ̅ⲛⲟⲩⲃ ⲉⲣⲉ ⲟⲩⲥⲁⲣⲇⲓⲟⲛ
      ⲉϥⲧⲁⲓ̈ⲏⲩ ⲧⲟ ⲉⲣⲟϥ ⲧⲁⲓ̈ ⲧⲉ ⲑⲉ ⲛ̅ⲛ̅ϣⲁϫⲉ ⲛ̅ⲛ̅ⲥⲟⲫⲟⲥ ⲉⲩⲙⲁⲁϫⲉ ⲛ̅ⲣⲉϥⲥⲱⲧⲙ̅.</td>
      <td><span style="color:#b00e23">(12)</span> In an ear-ring of gold a
      precious sardius is also set; so is a wise word to an obedient ear.</td>
      <td><span style="color:#b00e23">(12)</span> εἰς ἐνώτιον χρυσοῦν σάρδιον
      πολυτελὲς δέδεται, λόγος σοφὸς εἰς εὐήκοον οὖς.</td>
      <td><span style="color:#b00e23">(ⲓ︦ⲃ︦)</span> ⲟⲩⲕⲁϣⲁⲃⲉⲗ ⲛ̅ⲛⲟⲩⲃ ⲉⲩⲛ̅
      ⲟⲩⲥⲁⲣⲇⲓⲟⲛ ⲉϥⲧⲁⲉⲓⲏⲟⲩ ⲧⲉⲓ̈ⲉ ⲁⲣⲁϥ ⲧⲉⲓ̈ ⲧⲉ ⲧⳉⲉ ⲛ̅ⲛ̅ϣⲉϫⲉ ⲛ̅ⲛ̅ⲥⲁⲃⲉⲉⲩⲉ ⲁⲩⲙⲉⲉϫⲉ
      ⲛ̅ⲣⲉϥⲥⲱⲧⲙⲉ</td>
    </tr>

    <tr>
      <td><span style="color:#b00e23">(ⲓ︦ⲅ︦)</span> ⲛ̅ⲑⲉ ⲙ̅ⲡⲓⲉⲃⲟⲗ ⲛ̅ⲟⲩⲭⲓⲱⲛ ϩⲙ̅
      ⲡⲱϩⲥ̅ ⲉϣⲁϥϯⲙ̅ⲧⲟⲛ ⲛ̅ⲟⲩϫⲟⲩϥ ⲧⲁⲓ̈ ⲧⲉ ⲑⲉ ⲛ̅ⲟⲩϥⲁⲓϣⲓⲛⲉ ⲉϥⲛ̅ϩⲟⲧ ⲛ̅ⲛⲉⲧⲛⲁϫⲟⲟϥ
      ϣⲁϥⲱⲫⲉⲗⲓ ⲅⲁⲣ ⲛ̅ⲛⲉⲯⲩⲭⲏ ⲛ̅ⲛⲉⲧϥ̅ⲛⲁϫⲓⲟⲩⲱ ⲛⲁⲩ.</td>
      <td><span style="color:#b00e23">(13)</span> As a fall of snow in the time
      of harvest is good against heat, so a faithful messenger refreshes those
      that send him; for he helps the souls of his employers.</td>
      <td><span style="color:#b00e23">(13)</span> ὥσπερ ἔξοδος χιόνος ἐν ἀµήτῳ
      κατὰ καῦµα ὠφελεῖ, οὕτως ἄíελος πιστὸς τοὺς ἀποστείλαντας αὐτόν· ψυχὰς
      γὰρ τῶν αὐτῷ χρωµένων ὠφελεῖ.</td>
      <td><span style="color:#b00e23">(ⲓ︦ⲅ︦)</span> ⲛ̅ⲧⳉⲉ ⲙ̅ⲡⲉⲓ ⲁⲃⲁⲗ ⲛ̅ⲟⲩⲭⲓⲱⲛ
      ⳉⲙ̅ ⲡⲱⲥⳉ ⲉⳉⲁⲣⲉϥϯⲙ̅ⲧⲁⲛ ⲛ̅ⲟⲩϫⲟⲩϥ ⲧⲉⲓ̈ ⲧⲉ ⲧⳉⲉ ⲛ̅ⲟⲩϥⲁⲓϣⲓⲛⲉ ⲉϥⲛ̅ϩⲁⲧ
      ⲛ̅ⲛⲉⲧⲛⲁϫⲁⲩϥ ⳉⲁⲣⲉϥⲣ̅ⲟⲫⲉⲗⲉⲓ ⲅⲁⲣ ⲛ̅ⲙ̅ⲯⲩⲭⲏ ⲛ̅ⲛⲉⲧϥ̅ⲛⲁϫⲓϣⲓⲛⲉ ⲛⲉⲩ</td>
    </tr>

    <tr>
      <td><span style="color:#b00e23">(ⲓ︦ⲇ︦)</span> ⲛ̅ⲑⲉ ⲛ̅ϩⲉⲛⲧⲏⲩ ⲙⲛ̅ ϩⲉⲛⲕⲗⲟⲟⲗⲉ
      ⲙⲛ̅ ϩⲉⲛϩⲱⲟⲩ ⲉⲩⲟⲩⲟⲛϩ̅ ⲉⲃⲟⲗ ⲧⲁⲓ̈ ⲧⲉ ⲑⲉ ⲛ̅ⲛⲉⲧϣⲟⲩϣⲟⲩ ⲙ̅ⲙⲟⲟⲩ ϩⲛ̅ ⲟⲩϯ
      ⲛ̅ⲛⲟⲩϫ.</td>
      <td><span style="color:#b00e23">(14)</span> As winds and clouds and rains
      are most evident objects, so is he that boasts of a false gift.</td>
      <td><span style="color:#b00e23">(14)</span> ὥσπερ ἄνεµοι καὶ νέφη καὶ
      ὑετοὶ ἐπιφανέστατοι, οὕτως οἱ καυχώµενοι ἐπὶ δόσει ψευδεῖ.</td>
      <td><span style="color:#b00e23">(ⲓ︦ⲇ︦)</span> ⲛ̅ⲧⳉⲉ ⲇⲉ ⲛ̅ϩⲉⲛⲧⲏⲟⲩ ⲙⲛ̅
      ϩⲉⲛⲕⲗⲟⲟⲗⲉ ⲙⲛ̅ ϩⲉⲛϩⲱⲟⲩ ⲉⲩⲟⲩⲁⲛϩ̅ ⲁⲃⲁⲗ ⲧⲉⲓ̈ ⲧⲉ ⲧⳉⲉ ⲛ̅ⲛⲉⲧϣⲟⲩϣⲟⲩ ⲙ̅ⲙⲁⲩ ⲁϫⲛ̅
      ⲟⲩϯ ⲛ̅​ⲛⲟⲩϫ</td>
    </tr>

    <tr>
      <td><span style="color:#b00e23">(ⲓ︦ⲉ︦)</span> ⲉⲣⲉ ⲡⲥⲟⲟⲩⲧⲛ̅ ϣⲟⲟⲡ
      ⲛ̅ⲛⲉⲣ̅ⲣⲱⲟⲩ ϩⲛ̅ ⲟⲩⲙⲛ̅ⲧϩⲁⲣϣ̅ϩⲏⲧ ϣⲁⲣⲉ ⲟⲩⲗⲁⲥ ⲇⲉ ⲛ̅ϭⲱⲛⲧ̅ ⲟⲩⲉϣϥ̅ ϩⲉⲛⲕⲉⲉⲥ.</td>
      <td><span style="color:#b00e23">(15)</span> In long-suffering is
      prosperity to kings, and a soft tongue breaks the bones.</td>
      <td><span style="color:#b00e23">(15)</span> ἐν µακροθυµίᾳ εὐοδία
      βασιλεῦσιν, γλῶσσα δὲ µαλακὴ συντρίβει ὀστᾶ.</td>
      <td><span style="color:#b00e23">(ⲓ︦ⲉ︦)</span> ⲁⲣⲉ ⲡⲥⲁⲩⲧⲛⲉ ϭⲛ̅ϭⲁⲙ ⳉⲛ̅
      ⲟⲩⲙⲛ̅ⲧϩⲁⲣϣϩⲏⲧ ⳉⲁⲣⲉ ⲟⲩⲗⲉⲥ ⲇⲉ ⲛ̅ϭⲱⲛ ⳉⲱϣϥ ϩⲉⲛⲕⲉⲉⲥ</td>
    </tr>

    <tr>
      <td><span style="color:#b00e23">(ⲓ︦ⲋ︦)</span> ⲉⲕϣⲁⲛϩⲉ ⲉⲉⲃⲓⲱ ⲟⲩⲉⲙ ⲡⲉⲕⲣⲱϣⲉ
      ⲙⲏⲡⲟⲧⲉ ⲛⲅ̅ⲉⲓ ⲛⲅ̅ⲛⲁⲃⲟⲗ.</td>
      <td><span style="color:#b00e23">(16)</span> Having found honey, eat only
      what is enough, lest haply thou be filled, and vomit it up.</td>
      <td><span style="color:#b00e23">(16)</span> µέλι εὑρὼν φάγε τὸ ἱκανόν,
      µήποτε πλησθεὶς ἐξεµέσῃς.</td>
      <td><span style="color:#b00e23">(ⲓ︦ⲋ︦)</span> ⲁⲕϣⲁϭⲛ̅ ⲃ̅ⲃⲓⲟⲩ ⲟⲩⲱⲙ ⲡⲕ̅ⲣⲱⳉⲉ
      ⲙⲏⲡⲟⲧⲉ ⲕⲥⲉⲓ ⲕ̅ⲕⲁⲃⲁⲗ</td>
    </tr>

    <tr>
      <td><span style="color:#b00e23">(ⲓ︦ⲍ︦)</span> ⲙ̅ⲡⲣ̅ⲧⲁϣⲉ ⲃⲱⲕ ⲉϩⲟⲩⲛ
      ⲙ̅ⲡⲉⲕϣⲃⲏⲣ ⲙⲏⲡⲟⲧⲉ ⲛϥ̅ⲥⲉⲓ ⲙ̅ⲙⲟⲕ ⲛϥ̅ⲙⲉⲥⲧⲱⲕ.</td>
      <td><span style="color:#b00e23">(17)</span> Enter sparingly into thy
      friend’s house, lest he be satiated with thy company, and hate thee.</td>
      <td><span style="color:#b00e23">(17)</span> σπάνιον εἴσαγε σὸν πόδα πρὸς
      τὸν σεαυτοῦ φίλον, µήποτε πλησθείς σου µισήσῃ σε.</td>
      <td><span style="color:#b00e23">(ⲓ︦ⲍ︦)</span> ⲙⲛ̅ⲧⲁϣⲉ ⲃⲱⲕ ⲁⳉⲟⲩⲛ ⲙ̅ⲡⲕ̅ⳉⲃⲏⲣ
      ⲙⲏⲡⲟⲧⲉ ϥⲥⲉⲓ ⲙ̅ⲙⲁⲕ ϥⲙⲉⲥⲧⲱⲕ</td>
    </tr>

    <tr>
      <td><span style="color:#b00e23">(ⲓ︦ⲏ︦)</span> ⲛ̅ⲑⲉ ⲛ̅ⲟⲩϭⲉⲣⲱⲃ ⲙⲛ̅ ⲟⲩⲥⲏϥⲉ
      ⲙⲛ̅ ⲟⲩⲥⲟⲧⲉ ⲛⲁⲕⲓⲥ ⲧⲁⲓ̈ ⲧⲉ ⲑⲉ ⲛ̅ⲟⲩⲣⲱⲙⲉ ⲉϥⲣ̅ⲙⲛ̅ⲧⲣⲉ ⲉⲡⲉϥϣⲃⲏⲣ ⲛ̅ⲟⲩⲙⲛ̅ⲧⲙⲛ̅ⲧⲣⲉ
      ⲛ̅ⲛⲟⲩϫ.</td>
      <td><span style="color:#b00e23">(18)</span> As a club, and a dagger, and
      a pointed arrow, so also is a man who bears false witness against his
      friend.</td>
      <td><span style="color:#b00e23">(18)</span> ῥόπαλον καὶ µάχαιρα καὶ
      τόξευµα ἀκιδωτόν, οὕτως καὶ ἀνὴρ ὁ καταµαρτυρῶν τοῦ φίλου αὐτοῦ µαρτυρίαν
      ψευδῆ.</td>
      <td><span style="color:#b00e23">(ⲓ︦ⲏ︦)</span> ⲛ̅ⲧⳉⲉ ⲛ̅ⲟⲩϭⲉⲣⲱⲃ ⲙⲛ̅ ⲟⲩⲥⲏϥⲉ
      ⲙⲛ̅ ⲟⲩⲥⲁⲧⲉ ⲛ̅ⲁϭⲓⲥ ⲧⲉⲓ̈ ⲧⲉ ⲧⳉⲉ ⲛ̅ⲟⲩⲣⲱⲙⲉ ⲉϥⲣ̅ⲙⲛ̅ⲧⲣⲉ ⲁⲡϥ̅ⳉⲃⲏⲣ ⲛ̅ⲟⲩⲙⲛ̅ⲧⲙⲛ̅ⲧⲣⲉ
      ⲛ̅​ⲛⲟⲩϫ</td>
    </tr>

    <tr>
      <td><span style="color:#b00e23">(ⲓ︦ⲑ︦)</span> ⲧⲉϩⲓⲏ ⲙ̅ⲡⲡⲉⲑⲟⲟⲩ ⲙⲛ̅ⲧⲟⲩⲣⲏⲧⲉ
      ⲙ̅ⲡⲡⲁⲣⲁⲛⲟⲙⲟⲥ ⲛⲁⲧⲁⲕⲟ ϩⲛ̅ ⲟⲩϩⲟⲟⲩ ⲉϥϩⲟⲟⲩ.</td>
      <td><span style="color:#b00e23">(19)</span> The way of the wicked and the
      foot of the transgressor shall perish in an evil day.</td>
      <td><span style="color:#b00e23">(19)</span> ὀδοὺς κακοῦ καὶ ποὺς
      παρανόµου ὀλεῖται ἐν ἡµέρᾳ κακῇ.</td>
      <td><span style="color:#b00e23">(ⲓ︦ⲑ︦)</span> ⲡⳉⲟ ⲇⲉ ⲙ̅ⲡⲡⲉⲑⲁⲩ ⲙⲛ̅ ⲧⲟⲩⲣⲏⲧⲉ
      ⲙ̅ⲡⲡⲁⲣⲁⲛⲟⲙⲟⲥ ⲛⲁⲧⲉⲕⲟ ⳉⲛ̅ ⲟⲩϩⲟⲟⲩⲉ ⲉϥϩⲁⲩ</td>
    </tr>

    <tr>
      <td><span style="color:#b00e23">(ⲕ︦)</span> ⲛ̅ⲑⲉ ⲉϣⲁⲣⲉ ⲟⲩϩⲙ̅ϫ ⲣ̅ⲃⲟⲟⲛⲉ
      ⲛ̅ⲟⲩⲥⲁϣ ⲧⲁⲓ̈ ⲧⲉ ⲑⲉ ⲛ̅ⲟⲩϣⲱⲱⲛⲉ ϩⲛ̅ ⲟⲩⲥⲱⲙⲁ ⲉϣⲁϥⲗⲩⲡⲓ ⲙ̅ⲡϩⲏⲧ ⲛ̅ⲑⲉ ⲛ̅ⲟⲩϩⲟⲟⲗⲉ
      ϩⲛ̅ ⲟⲩϩⲟⲓ̈ⲧⲉ ⲁⲩⲱ ⲟⲩϥⲛ̅ⲧ ϩⲛ̅ ⲟⲩϣⲉ ⲧⲁⲓ̈ ⲧⲉ ⲑⲉ ⲉϣⲁⲣⲉ ⲧⲗⲩⲡⲏ ⲙ̅ⲡⲣⲱⲙⲉ ⲃⲗⲁⲡⲧⲉⲓ
      ⲙ̅ⲡⲉϥϩⲏⲧ.</td>
      <td><span style="color:#b00e23">(20)</span> As vinegar is bad for a sore,
      so trouble befalling the body afflicts the heart. <span style=
      "color:#b00e23">(20a)</span> As a moth in a garment, and a worm in wood,
      so the grief of a man hurts the heart.</td>
      <td><span style="color:#b00e23">(20)</span> ὥσπερ ὄξος ἕλκει ἀσύµφορον,
      οὕτως προσπεσὸν πάθος ἐν σώµατι καρδίαν λυπεῖ. <span style=
      "color:#b00e23">(20a)</span> ὥσπερ σὴς ἱµατίῳ καὶ σκώληξ ξύλῳ, οὕτως λύπη
      ἀνδρὸς βλάπτει καρδίαν.</td>
      <td><span style="color:#b00e23">(ⲕ︦)</span> ⲛ̅ⲧⳉⲉ ⲉⲧⳉⲁⲣⲉ ⲟⲩϩⲙ̅ϫ ⲣ̅ⲃⲟⲟⲛⲉ
      ⲛ̅ⲟⲩⲥⲁⳉ ⲧⲉⲓ̈ ⲧⲉ ⲧⳉⲉ ⲛ̅ⲟⲩϣⲱⲛⲉ ⲉϥⳉⲛ̅ ⲟⲩⲥⲱⲙⲁ ⲉⳉⲁⲣⲉϥⲣ̅ⲗⲩⲡⲉⲓ ⲙ̅ⲫⲏⲧ ⲛ̅ⲧⳉⲉ
      ⲛ̅ⲟⲩϩⲁⲗⲉ ⲛ̅ⲟⲩⳉⲁⲉⲓⲧⲉ ⲁⲟⲩ ⲟⲩϥⲛ̅ⲧ ⲛ̅ⲟⲩⳉⲉ ⲧⲉⲓ̈ ⲧⲉ ⲧⳉⲉ ⲉⲧⳉⲁⲣⲉ ⲧⲗⲩⲡⲏ ⲙ̅ⲡⲣⲱⲙⲉ
      ⲣ̅ⲃⲗⲁⲡⲧⲉⲓ ⲙ̅ⲫⲏⲧ</td>
    </tr>

    <tr>
      <td><span style="color:#b00e23">(ⲕ︦ⲁ︦)</span> ⲉⲣϣⲁⲛ ⲡⲉⲕϫⲁϫⲉ ϩⲕⲟ ⲙⲁⲧⲙ̅ⲙⲟϥ
      ⲁⲩⲱ ⲉϥϣⲁⲛⲉⲓⲃⲉ ⲙⲁⲧⲥⲟϥ.</td>
      <td><span style="color:#b00e23">(21)</span> If thine enemy hunger, feed
      him; if he thirst, give him drink;</td>
      <td><span style="color:#b00e23">(21)</span> ἐὰν πεινᾷ ὁ ἐχθρός σου, τρέφε
      αὐτόν, ἐὰν διψᾷ, πότιζε αὐτόν·</td>
      <td><span style="color:#b00e23">(ⲕ︦ⲁ︦)</span> ⲁϣⲁ ⲡⲕ̅ϫⲁϫⲉ ϩⲕⲟ ⲙⲁⲧⲙ̅ⲙⲁϥ
      ⲁⲟⲩ ⲁϥϣⲁⲉⲓⲃⲉ ​ⲙⲁⲧⲥⲁϥ</td>
    </tr>

    <tr>
      <td><span style="color:#b00e23">(ⲕ︦ⲃ︦)</span> ⲉⲕⲉⲓⲣⲉ ⲅⲁⲣ ⲙ̅ⲡⲁⲓ̈ ⲕⲛⲁⲡⲣϣ̅
      ϩⲉⲛϫⲃ̅ⲃⲉⲥ ⲛ̅ⲕⲱϩⲧ̅ ⲉϫⲛ̅ ⲧⲉϥⲁⲡⲉ ⲡⲛⲟⲩⲧⲉ ⲇⲉ ⲛⲁⲧⲱⲱⲃⲉ ⲛⲁⲕ ⲛⲙ̅ⲙⲛ̅ⲧⲙⲉ.</td>
      <td><span style="color:#b00e23">(22)</span> for so doing thou shalt heap
      coals of fire upon his head, and the Lord shall reward thee with
      good.</td>
      <td><span style="color:#b00e23">(22)</span> τοῦτο γὰρ ποιῶν ἄνθρακας
      πυρὸς σωρεύσεις ἐπὶ τὴν κεφαλὴν αὐτοῦ, ὁ δὲ κύριος ἀνταποδώσει σοι
      ἀγαθά.</td>
      <td><span style="color:#b00e23">(ⲕ︦ⲃ︦)</span> ⲉⲕⲉⲓⲣⲉ ⲅⲁⲣ ⲙ̅ⲡⲉⲓ̈ ⲕⲛⲁⲡⲱⲣⳉ
      ⲛ̅ϩⲉⲛϫⲃ̅ⲃⲉⲥ ⲛ̅ⲕⲱϩⲧ ⲁϫⲛ̅ ⲧϥ̅ⲁⲡⲉ ⲡⲛⲟⲩⲛⲧⲉ ⲇⲉ ⲛ̅ⲁⲧⲟⲩⲃⲉ ⲛⲉⲕ ⲛ̅ϩⲉⲛⲙⲛ̅ⲧⲙⲉⲓ</td>
    </tr>

    <tr>
      <td><span style="color:#b00e23">(ⲕ︦ⲅ︦)</span> ϣⲁⲣⲉ ⲟⲩⲧⲏⲩ ⲛ̅ⲙ̅ϩⲓⲧ ⲧⲟⲩⲛⲉⲥ
      ϩⲛ̅ⲕⲗⲟⲟⲗⲉ ⲟⲩϩⲟ ⲇⲉ ⲛ̅ⲁⲧϣⲓⲡⲉ ϣⲁϥϯ ⲛⲟⲩϭⲥ̅ ⲛ̅ϩⲉⲛⲗⲁⲥ.</td>
      <td><span style="color:#b00e23">(23)</span> The north wind raises clouds;
      so an impudent face provokes the tongue.</td>
      <td><span style="color:#b00e23">(23)</span> ἄνεµος βορέας ἐξεγείρει νέφη,
      πρόσωπον δὲ ἀναιδὲς γλῶσσαν ἐρεθίζει.</td>
      <td><span style="color:#b00e23">(ⲕ︦ⲅ︦)</span> ⳉⲁⲣⲉ ⲟⲩⲧⲏⲟⲩ ⲛ̅ⲙ̅ϩⲓⲧ ⲧⲟⲩⲛⲟⲩⲥ
      ϩⲉⲛⲕⲗⲟⲟⲗⲉ ⲟⲩϩⲟ ⲇⲉ ⲛ̅ⲁⲧⲃⲉⲗ ⳉⲁⲣⲉϥϯⲛⲟⲩⲕⲥ̅ ⲛ̅ϩⲉⲛⲗⲉⲥ</td>
    </tr>

    <tr>
      <td><span style="color:#b00e23">(ⲕ︦ⲇ︦)</span> ⲛⲁⲛⲟⲩ ⲟⲩⲱϩ ϩⲓⲕⲗϫⲉ
      ⲛ̅ⲟⲩϫⲉⲛⲉⲡⲱⲣ ⲉϩⲟⲩⲉ ⲉⲟⲩⲱϩ ϩⲛ̅ ⲟⲩⲏⲓ̈ ⲛ̅ⲃⲣ̅ⲣⲉ ⲙⲛ̅ ⲟⲩⲥϩⲓⲙⲉ ⲛ̅ⲣⲉϥⲥⲁϩⲟⲩ.</td>
      <td><span style="color:#b00e23">(24)</span> It is better to dwell on a
      corner of the roof, than with a railing woman in an open house.</td>
      <td><span style="color:#b00e23">(24)</span> κρεῖττον οἰκεῖν ἐπὶ γωνίας
      δώµατος ἢ µετὰ γυναικὸς λοιδόρου ἐν οἰκίᾳ κοινῇ.</td>
      <td><span style="color:#b00e23">(ⲕ︦ⲇ︦)</span> ⲛⲁⲛⲟⲩ ⲟⲩⲱϩ ⳉⲛ̅ ⲛ̅ⲕⲗ̅ϫⲉ
      ⲛ̅ϫⲙ̅ⲡⲏⲓ̈ ⲛ̅ϩⲟⲩⲟ ⲁⲟⲩⲱϩ ⳉⲛ̅ ⲟⲩⲏⲓ̈ ⲛ̅ⲃⲣ̅ⲣⲉ ⲙⲛ̅ ⲟⲩⲥϩⲓⲙⲉ ⲛ̅ⲣⲉϥⲥⲁϩⲟⲩ</td>
    </tr>

    <tr>
      <td><span style="color:#b00e23">(ⲕ︦ⲉ︦)</span> ⲛⲁⲛⲟⲩ ⲟⲩⲙⲟⲟⲩ ⲉϥⲕⲏⲃ ⲛ̅ⲟⲩⲯⲩⲭⲏ
      ⲉⲥⲟⲃⲉ ⲁⲩⲱ ⲟⲩⲟⲩⲱ ⲉⲛⲁⲛⲟⲩϥ ⲙ̅ⲡⲟⲩⲉ.</td>
      <td><span style="color:#b00e23">(25)</span> As cold water is agreeable to
      a thirsting soul, so is a good message from a land far off.</td>
      <td><span style="color:#b00e23">(25)</span> ὥσπερ ὕδωρ ψυχρὸν ψυχῇ διψώσῃ
      προσηνές, οὕτως ἀíελία ἀγαθὴ ἐκ γῆς µακρόθεν.</td>
      <td><span style="color:#b00e23">(ⲕ︦ⲉ︦)</span> ⲛⲁⲛⲟⲩ ⲟⲩⲙⲁⲩ ⲉϥⲕⲏⲃ ⲛ̅ⲟⲩⲯⲩⲭⲏ
      ⲉⲥⲁⲃⲉ ⲁⲟⲩ ⲟⲩϣⲓⲛⲉ ⲉⲛⲁⲛⲟⲩϥ ⲙ̅ⲡⲟⲩⲉⲓ̈ⲉ</td>
    </tr>

    <tr>
      <td><span style="color:#b00e23">(ⲕ︦ⲋ︦)</span> ⲛ̅ⲑⲉ ⲙ̅ⲡⲉⲧⲛⲁⲧⲱⲙ ⲉⲣ̅ⲛ̅ⲟⲩⲡⲏⲅⲏ
      ⲙ̅ⲙⲟⲟⲩ ⲁⲩⲱ ⲡⲉⲧⲛⲁⲧⲁⲕⲉ ⲟⲩⲙⲟⲟⲩ ⲉϥⲥⲱⲕ ϥϫⲓⲛ̅ϭⲟⲛⲥ̅ ⲧⲁⲓ̈ ⲧⲉ ⲑⲉ ⲙ̅ⲡⲉⲧⲛⲁⲥⲉϣ ⲟⲩⲣⲱⲙⲉ
      ⲛ̅ⲇⲓⲕⲁⲓⲟⲥ ⲙ̅ⲡⲉⲙ̅ⲧⲟ ⲉⲃⲟⲗ ⲛ̅ⲟⲩⲁⲥⲉⲃⲏⲥ</td>
      <td><span style="color:#b00e23">(26)</span> As if one should stop a well,
      and corrupt a spring of water, so is it unseemly for a righteous man to
      fall before an ungodly man.</td>
      <td><span style="color:#b00e23">(26)</span> ὥσπερ εἴ τις πηγὴν φράσσοι
      καὶ ὕδατος ἔξοδον λυµαίνοιτο, οὕτως ἄκοσµον δίκαιον πεπτωκέναι ἐνώπιον
      ἀσεβοῦς.</td>
      <td><span style="color:#b00e23">(ⲕ︦ⲋ︦)</span> ⲛ̅ⲧⳉⲉ ⲙ̅ⲡⲉⲧⲛⲁⲧⲱⲙ ⲁⲣⲛ̅
      ⲟⲩⲡⲏⲅⲏ ⲙ̅ⲙⲁⲩ ⲁⲟⲩ ⲡⲉⲧⲛⲁⲧⲉⲕⲟ ⲟⲩⲙⲁⲩ ⲉϥⲥⲱⲕ ​ϥϫⲓ ⲛ̅ϫⲛⲁϩ ⲧⲉⲓ̈ ⲧⲉ ⲧⳉⲉ ⲙ̅ⲡⲉⲧⲛⲁϣⲱⲥ
      ⲟⲩⲣⲱⲙⲉ ⲛ̅ⲇⲓⲕⲁⲓⲟⲥ ⲙ̅ⲡⲙ̅ⲧⲟ ⲁⲃⲁⲗ ⲛ̅ⲟⲩⲁⲥⲉⲃⲏⲥ</td>
    </tr>

    <tr>
      <td><span style="color:#b00e23">(ⲕ︦ⲍ︦)</span> ⲛⲁⲛⲟⲩ ⲟⲩⲉⲙ ϩⲁϩ ⲁⲛ ⲛ̅ⲉⲃⲓⲱ
      ϣ̅ϣⲉ ⲇⲉ ⲉⲧⲁⲓⲉ ⲛ̅ϣⲁϫⲉ ⲉⲧⲧⲁⲓ̈ⲏⲩ.</td>
      <td><span style="color:#b00e23">(27)</span> It is not good to eat much
      honey; but it is right to honour venerable sayings.</td>
      <td><span style="color:#b00e23">(27)</span> ἐσθίειν µέλι πολὺ οὐ καλόν,
      τιµᾶν δὲ χρὴ λόγους ἐνδόξους.</td>
      <td><span style="color:#b00e23">(ⲕ︦ⲍ︦)</span> ⲛⲁⲛⲉ ⲟⲩⲱⲙ ϩⲁϩ ⲉⲛ ⲛ̅ⲉⲃⲃⲓⲟⲩ
      ϣϣⲉ ⲇⲉ ⲁⲧⲁⲉⲓⲟ ⲛ̅ⲛ̅ϣⲉϫⲉ ⲉⲧⲧⲁⲉⲓⲏⲟⲩ</td>
    </tr>

    <tr>
      <td><span style="color:#b00e23">(ⲕ︦ⲏ︦)</span> ⲛ̅ⲑⲉ ⲛ̅ⲟⲩⲡⲟⲗⲓⲥ ⲉⲣⲉ ⲛⲉⲥⲥⲟⲃⲧ̅
      ϣⲣ̅ϣⲱⲣ ⲧⲁⲓ̈ ⲧⲉ ⲑⲉ ⲙ̅ⲡⲣⲱⲙⲉ ⲉⲧⲉⲛϥ̅ⲣ̅ϩⲱⲃ ⲁⲛ ϩⲛ̅ ⲟⲩϣⲟϫⲛⲉ.</td>
      <td><span style="color:#b00e23">(28)</span> As a city whose walls are
      broken down, and which is unfortified, so is a man who does anything
      without counsel.</td>
      <td><span style="color:#b00e23">(28)</span> ὥσπερ πόλις τὰ τείχη
      καταβεβληµένη καὶ ἀτείχιστος, οὕτως ἀνὴρ ὃς οὐ µετὰ βουλῆς τι
      πράσσει.</td>
      <td><span style="color:#b00e23">(ⲕ︦ⲏ︦)</span> ⲛ̅ⲧⳉⲉ ⲛ̅ⲟⲩⲡⲟⲗⲓⲥ ⲉⲛⲉⲥⲥⲁⲃⲧⲉ
      ⳉⲣ̅ⳉⲁⲣⲧ ⲧⲉⲓ̈ ⲧⲉ ⲧⳉⲉ ⲙ̅ⲡⲣⲱⲙⲉ ⲉⲧⲣ̅ϩⲱⲃ ⲉⲛ ⳉⲛ̅ ⲟⲩϣⲁϫⲛⲉ</td>
    </tr>
  </table>
</body>
</html>
